---
Year: 2015
Bill: D.R.20/2015 - Rang Undang-undang Institusi Kewangan Pembangunan (Pindaan) 2015 (Lulus)
Title: D.R.20/2015 - Rang Undang-undang Institusi Kewangan Pembangunan (Pindaan) 2015 (Lulus)
Download URL: https://www.parlimen.gov.my/files/billindex/pdf/2015/D.R.20_2015(BM).pdf
URL: https://www.parlimen.gov.my/files/billindex/pdf/2015/D.R.20_2015(BM).pdf
---
---
Reading:
D.R.20/2015
Bacaan Pertama Pada:19/05/2015
Bacaan Kedua Pada:17/06/2015
Dibentang Oleh:YB Datuk Chua Tee Yong (Timbalan Menteri Kewangan)
Diluluskan Pada:17/06/2015
Dibentang Oleh:YB Datuk Haji Ahmad bin Haji Maslan (Timbalan Menteri Kewangan)
---

_Institusi Kewangan Pembangunan (Pindaan)_ 1

**D.R. 20/2015**

RANG UNDANG-UNDANG

_b e r n a m a_

Suatu Akta untuk meminda Akta Institusi Kewangan Pembangunan
2002.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Institusi Kewangan
Pembangunan (Pindaan) 2015.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan am**

**2.** Akta Institusi Kewangan Pembangunan 2002 [Akta 618], yang
disebut “Akta ibu” dalam Akta ini, dipinda dengan menggantikan
perkataan “kemudahan kredit” di mana-mana jua terdapat dengan
perkataan “kemudahan pembiayaan”.


-----

2 _Rang Undang-Undang_

**Pindaan seksyen 3**

**3. Seksyen 3 Akta ibu dipinda—**

_(a) dalam subseksyen (1)—_

(i) dengan memasukkan selepas takrif “berkaitan”

takrif yang berikut:

‘ “buku” termasuklah apa-apa daftar atau rekod
maklumat lain dan apa-apa rekod akaun atau
perakaunan, bagaimanapun ia dijilidkan, direkod
atau disimpan;’;

(ii) dengan menggantikan takrif “ditentukan” dengan

takrif yang berikut:

‘ “ditentukan” ertinya ditentukan secara bertulis
melalui standard atau apa-apa bentuk lain;’;

(iii) dengan menggantikan takrif “Gabenor” dengan

takrif yang berikut:

‘ “Gabenor” dan “Timbalan Gabenor” ertinya
Gabenor dan Timbalan Gabenor Bank masingmasing;’;

(iv) dengan menggantikan takrif “harta” dengan takrif

yang berikut:

‘ “harta” ertinya apa-apa harta alih atau tak
alih, sama ada ketara atau tidak ketara dan
termasuklah—

_(a) apa-apa hak, kepentingan, hakmilik,_

tuntutan, hak dalam tindakan, kuasa
atau keistimewaan, sama ada sekarang
atau pada masa hadapan, atau sama ada
terletak hak atau kontingen, berhubung
dengan mana-mana harta, atau yang
selainnya mempunyai nilai;

_(b) apa-apa dokumen pemindahhakan yang_

disempurnakan bagi memindahhakkan,
menyerahhakkan, menguntukkan,


-----

_Institusi Kewangan Pembangunan (Pindaan)_ 3

menyerahkan atau selainnya memindahkan
atau melupuskan harta tak alih yang
orang yang menyempurnakan dokumen
pemindahhakan itu ialah tuan punya
atau yang memiliki harta itu atau yang
padanya orang itu berhak kepada suatu
hak kontingen, sama ada bagi keseluruhan
kepentingan atau bagi apa-apa kepentingan
yang kurang;

_(c) apa-apa sekuriti, termasuk apa-apa stok,_

syer, debentur dan dana;

_(d) apa-apa surat cara boleh niaga, termasuk_

apa-apa nota bank, nota pembawa, bil
Perbendaharaan, waran dividen, bil
pertukaran, nota janji hutang, cek dan
perakuan deposit boleh niaga; atau

_(e) apa-apa gadai janji atau gadaian, sama_

ada menurut undang-undang atau ekuiti,
jaminan, lien atau sandaran, sama ada
sebenar atau konstruktif, surat hipotekasi,
resit amanah, tanggung rugi, aku janji atau
cara lain untuk menjamin pembayaran
atau pelepasan suatu hutang atau liabiliti,
sama ada sekarang atau pada masa
hadapan, atau sama ada terletak hak
atau kontingen;’;

(v) dengan memasukkan selepas takrif “institusi yang

ditetapkan” takrif yang berikut:

‘ “jawatankuasa Shariah” ertinya jawatankuasa
Shariah yang ditubuhkan di bawah seksyen 33f;’;

(vi) dengan menggantikan takrif “kemudahan kredit”

dengan takrif yang berikut:

‘ “kemudahan pembiayaan” ertinya—

_(a)_ suatu pendahuluan, pinjaman atau kemudahan

lain, dalam apa jua bentuk atau dengan
apa jua namanya disebut, yang pelanggan


-----

_Rang Undang-Undang_

mempunyai akses, secara langsung atau
tidak langsung, kepada dana institusi
yang ditetapkan dan termasuklah suatu
kemudahan pembiayaan yang dibuat
mengikut Shariah; dan

_(b)_ pemberian suatu jaminan, insurans kredit atau

perlindungan takaful berhubung dengan
suatu kemudahan pembiayaan;’;

(vii) dengan memasukkan selepas takrif “Ketua Pegawai

Eksekutif” takrif yang berikut:

‘ “komputer” mempunyai erti yang sama seperti
dalam Akta Keterangan 1950;’;

(viii) dengan memasukkan selepas takrif “liabiliti” takrif

yang berikut:

‘ “Majlis Penasihat Shariah” ertinya Majlis
Penasihat Shariah yang ditubuhkan di bawah Akta
Bank Negara Malaysia 2009 [Akta 701];’;

(ix) dengan memasukkan selepas takrif “Menteri” takrif

yang berikut:

‘ “orang” termasuklah seorang individu,
mana-mana perbadanan, badan berkanun, pihak
berkuasa tempatan, pertubuhan, kesatuan sekerja,
koperasi, perkongsian dan mana-mana badan,
organisasi, persatuan atau kumpulan orang
yang lain, sama ada diperbadankan atau tidak
diperbadankan;

“output komputer” ertinya suatu pernyataan atau
gambaran, sama ada dalam bentuk bertulis,
bercetak, bergambar, filem, grafik, akustik atau
bentuk yang lain—

_(a) yang dikeluarkan oleh suatu komputer;_

_(b) yang ditayangkan pada skrin suatu komputer;_

atau


-----

_Institusi Kewangan Pembangunan (Pindaan)_ 5

_(c) diterjemahkan dengan tepat daripada_

suatu pernyataan atau gambaran yang
dikeluarkan sedemikian;’;

(x) dengan memasukkan selepas takrif “pegawai” takrif

yang berikut:

‘ “pegawai kanan”, berhubung dengan institusi yang
ditetapkan, ertinya seorang, selain Ketua Pegawai
Eksekutif atau pengarah, yang mempunyai kuasa
dan tanggungjawab untuk merancang, mengarah
atau mengawal aktiviti sesuatu institusi yang
ditetapkan termasuk ketua pegawai operasi,
anggota jawatankuasa pembuat keputusan dan
orang lain yang menjalankan fungsi penting
seperti pengurusan risiko, pematuhan, audit
dalaman atau fungsi lain sebagaimana yang
ditentukan oleh Bank di bawah seksyen 41, tetapi
tidak termasuk seorang anggota jawatankuasa
Shariah;’;

(xi) dalam takrif “pejabat”, dengan memasukkan selepas

perkataan “tempoh yang terhad sahaja” perkataan
“, suatu terminal elektronik”;

(xii) dalam takrif “pengawal”—

(A) dengan memotong perkataan “atau”

di hujung perenggan _(b);_

(B) dengan menggantikan koma di hujung

perenggan (c) dengan perkataan “; atau”;
dan

(C) dengan memasukkan selepas perenggan (c)

perenggan yang berikut:

“(d) mengikut arahannya, petunjuknya

atau kehendaknya pengarah, ketua
pegawai eksekutif atau pegawai
kanan institusi itu mengikut
kelaziman atau mempunyai
obligasi, sama ada secara
formal atau tidak formal, untuk
bertindak,”;


-----

_Rang Undang-Undang_

(xiii) dengan memasukkan selepas takrif “pengawal”

takrif yang berikut:

‘ “pengerusi”, berhubung dengan institusi
yang ditetapkan, ertinya pengerusi lembaga
pengarah;’;

(xiv) dengan menggantikan takrif “saudara” dengan takrif

yang berikut:

‘ “saudara”, berhubung dengan seorang individu,
tertakluk kepada subseksyen (1a), ertinya—

_(a)_ suami atau isteri individu itu;

_(b) abang atau adik lelaki atau kakak atau_

adik perempuan individu itu, atau kepada
suami atau isteri individu itu;

_(c) mana-mana orang yang mempunyai pertalian_

nasab langsung ke atas atau ke bawah
dengan individu itu, atau dengan suami
atau isteri individu itu;

_(d) suami atau isteri kepada mana-mana_

individu yang disebut dalam perenggan (b)
atau _(c);_

_(e) mana-mana orang yang mempunyai pertalian_

nasab langsung ke bawah dengan individu
yang disebut dalam perenggan _(b) atau_
_(d);_

_(f) mana-mana bapa saudara, emak saudara_

atau sepupu kepada individu itu, atau
kepada suami atau isteri individu itu;
atau

_(g) mana-mana suami atau isteri, atau_

mana-mana orang yang mempunyai
pertalian nasab langsung ke atas atau
ke bawah dengan, individu yang disebut
dalam perenggan _(f);’;_


-----

_Institusi Kewangan Pembangunan (Pindaan)_ 7

(xv) dalam takrif “sekutu”, dengan menggantikan

perkataan “tiga puluh” dalam perenggan _(d)_
dengan perkataan “dua puluh”;

(xvi) dengan memasukkan selepas takrif “sekutu” takrif

yang berikut:

‘ “standard” termasuklah apa-apa obligasi
atau kehendak sebagaimana yang ditentukan
oleh Bank di bawah Akta ini dan standard
itu boleh mengandungi apa-apa peruntukan
tafsiran, bersampingan, tambahan, berbangkit
dan peralihan;’;

(xvii) dalam takrif “wang modal”, dengan memasukkan

selepas perkataan “seksyen” perkataan “33c,”;

_(b) dengan memasukkan selepas subseksyen (1) subseksyen_

yang berikut:

“(1a) Bagi maksud takrif “saudara” dalam

subseksyen (1)—

_(a) pengangkatan mana-mana orang_

oleh seorang yang lain di bawah
mana-mana undang-undang bertulis
Malaysia atau mana-mana negara,
wilayah atau tempat di luar Malaysia,
atau di bawah mana-mana adat yang
diiktiraf oleh mana-mana golongan orang
di Malaysia atau di mana-mana negara,
wilayah atau tempat di luar Malaysia,
hendaklah dikira sebagai mewujudkan
antara pengangkat dengan orang yang
diangkat itu pertalian semula jadi yang
sama seperti pertalian pengangkatan,
dan pertalian lain berhubung dengannya
hendaklah ditentukan dengan sewajarnya;
dan

_(b) sebutan dalamnya mengenai suatu pertalian_

termasuklah, jika berkaitan, suatu
pertalian seibu atau sebapa.”;


-----

_Rang Undang-Undang_

_(c) dalam subseksyen (2)—_

(i) dalam perenggan _(a)—_

(A) dengan menggantikan perkataan “telah

membuat perjanjian atau perkiraan”
dengan perkataan “, menurut suatu
perjanjian, perkiraan atau persefahaman,
bekerjasama”; dan

(B) dengan memotong perkataan “dengan

menggunakan kepentingan mengenai
syer perbadanan itu yang telah pun
dipegang oleh mereka secara bersesama
atau berasingan”; dan

(ii) dalam perenggan _(b)—_

(A) dengan memotong perkataan “atau” di

hujung subperenggan (iv);

(B) dalam subperenggan (v), dengan

menggantikan noktah di hujung
subperenggan itu dengan perkataan “;
atau”; dan

(C) d e n g a n m e m a s u k k a n s e l e p a s

subperenggan (v) subperenggan yang
berikut:

“(vi) seorang yang mempunyai atau

mengawal dua puluh peratus
atau lebih syer mengundi bagi
suatu perbadanan yang tergolong
dalam subperenggan (i) dan
mana-mana saudara orang
itu, atau mana-mana amanah
berkaitan berserta dengan satu
atau lebih orang yang tergolong
dalam subperenggan (i).”; dan

_(d) dengan memasukkan selepas subseksyen (4) subseksyen_

yang berikut:

“(5) Apa-apa sebutan dalam Akta ini mengenai kuasa

Menteri atau Bank untuk mengenakan atau


-----

_Institusi Kewangan Pembangunan (Pindaan)_ 9

menentukan syarat hendaklah termasuk kuasa
Menteri atau Bank, mengikut mana-mana yang
berkenaan, untuk meminda atau membatalkan
mana-mana syarat yang sedia ada atau mengenakan
apa-apa syarat baharu.”.

**Pindaan seksyen 4**

**4. Seksyen 4 Akta ibu dipinda—**

_(a) dalam subseksyen (2), dengan memasukkan selepas_

perkataan “memberi kuasa kepada” perkataan “Timbalan
Gabenor atau”;

_(b) dengan memasukkan selepas subseksyen (2) subseksyen_

yang berikut:

“(2a) Bank boleh menubuhkan dan memberi kuasa
kepada suatu jawatankuasa yang terdiri daripada
anggota sebagaimana yang ditentukan oleh Bank
untuk melaksanakan mana-mana atau semua
fungsinya di bawah Akta ini bagi pihak dan
atas nama Bank.”; dan

_(c) dalam subseksyen (3), dengan memasukkan selepas_

perkataan “mana-mana atau semua fungsinya” perkataan
“bagi pihak dan atas nama Bank”.

**Penggantian seksyen 5**

**5.** Akta ibu dipinda dengan menggantikan seksyen 5 dengan
seksyen yang berikut:

“Lembaga pengarah

**5. (1) Perniagaan dan hal ehwal sesuatu institusi yang**
ditetapkan hendaklah diuruskan di bawah arahan dan
pengawasan lembaga pengarahnya, tertakluk kepada Akta ini
dan mana-mana undang-undang bertulis lain yang terpakai
bagi institusi yang ditetapkan itu.


-----

10 _Rang Undang-Undang_

(2) Tanpa menjejaskan keluasan subseksyen (1), lembaga
pengarah hendaklah—

_(a) memastikan bahawa strategi yang diikuti oleh institusi_

yang ditetapkan adalah selaras dengan dokumen
konstituennya dan apa-apa penentuan yang dibuat
oleh Bank menurut subseksyen 28(1), dan bahawa
institusi yang ditetapkan itu mempunyai keupayaan
dan kebolehan untuk menguruskan strategi itu;

_(b) menetapkan dan mengawasi pelaksanaan objektif dan_

strategi perniagaan dan risiko, dan dalam melakukan
hal sedemikian, hendaklah mengambil kira daya
maju jangka panjang institusi yang ditetapkan itu
dan standard urus niaga adil yang munasabah;

_(c) memastikan dan mengawasi keberkesanan reka bentuk_

dan pelaksanaan kawalan dalaman yang kukuh,
pematuhan dan sistem pengurusan risiko setara dengan
jenis, skala dan kerumitan perniagaan dan struktur
institusi yang ditetapkan itu;

_(d) mengawasi pelaksanaan pengurusan kanan dalam_

menguruskan perniagaan dan hal ehwal institusi yang
ditetapkan itu;

_(e)_ memastikan bahawa terdapat suatu proses pelaporan

kewangan yang boleh dipercayai dan telus dalam
institusi yang ditetapkan itu; dan

_(f) menggalakkan komunikasi yang tepat pada masanya_

dan berkesan antara institusi yang ditetapkan itu
dengan Bank mengenai perkara yang menyentuh atau
yang boleh menyentuh keselamatan dan kekukuhan
institusi yang ditetapkan itu.

(3) Dalam menjalankan fungsinya dan kewajipannya di
bawah seksyen ini, lembaga pengarah sesuatu institusi yang
ditetapkan hendaklah mengambil kira kepentingan pelanggan
dan pendeposit institusi yang ditetapkan itu.”.


-----

_Institusi Kewangan Pembangunan (Pindaan)_ 11

**Seksyen baru 5a**

**6. Akta ibu dipinda dengan memasukkan selepas seksyen 5**
seksyen yang berikut:

“Kewajipan pengarah

**5a.** (1) Pengarah sesuatu institusi yang ditetapkan hendaklah
pada setiap masa—

_(a) bertindak dengan suci hati demi kepentingan terbaik_

institusi yang ditetapkan itu;

_(b) menjalankan jagaan, kemahiran dan ketekunan yang_

munasabah dengan—

(i) pengetahuan, kemahiran dan pengalaman yang

semunasabahnya dijangka daripada seorang
pengarah yang mempunyai tanggungjawab
yang sama; dan

(ii) apa-apa pengetahuan, kemahiran dan pengalaman

tambahan pengarah itu;

_(c) hanya menjalankan kuasa yang diberikan kepadanya_

bagi maksud kuasa itu diberikan;

_(d)_ menjalankan pertimbangan yang waras dan bebas;

dan

_(e) mematuhi apa-apa standard yang ditentukan oleh Bank_

yang terpakai bagi seorang pengarah.

(2) Subseksyen (1) mempunyai kesan sebagai tambahan
kepada, dan tidak mengurangkan, mana-mana undang-undang
bertulis atau rukun undang-undang yang berhubungan dengan
tugas atau liabiliti seorang pengarah.

(3) Mana-mana pengarah yang melanggar perenggan (1)(c)
melakukan suatu kesalahan dan apabila disabitkan boleh
dipenjarakan selama tempoh tidak melebihi lapan tahun
atau didenda tidak melebihi dua puluh lima juta ringgit atau
kedua-duanya.”.


-----

12 _Rang Undang-Undang_

**Penggantian seksyen 6**

**7. Akta ibu dipinda dengan menggantikan seksyen 6 dengan**
seksyen yang berikut:

“Pelantikan Ketua Pegawai Eksekutif dan pengarah

**6.** (1) Kecuali dengan kelulusan bertulis terlebih dahulu
daripada Menteri, tiada institusi yang ditetapkan boleh
melantik atau melantik semula mana-mana orang sebagai
Ketua Pegawai Eksekutifnya atau pengarahnya.

(2) Institusi yang ditetapkan hendaklah hanya mengemukakan
permohonan untuk kelulusan di bawah subseksyen (1) selepas
memohon dan mendapatkan penentusahan Bank bahawa
orang itu telah mematuhi kriteria yang dinyatakan dalam
Jadual Pertama.

(3) Tiada institusi yang ditetapkan boleh melantik atau
melantik semula mana-mana orang sebagai Ketua Pegawai
Eksekutifnya atau pengarahnya dan tiada seorang pun boleh
menerima apa-apa pelantikan atau pelantikan semula sebagai
Ketua Pegawai Eksekutif atau pengarah sesuatu institusi
yang ditetapkan, kecuali orang itu telah ditentusahkan oleh
Bank sebagai telah mematuhi kriteria yang dinyatakan dalam
Jadual Pertama.

(4) Sesuatu institusi yang ditetapkan hendaklah memaklumkan
Bank tentang pelantikan atau pelantikan semula Ketua Pegawai
Eksekutifnya atau pengarahnya dalam masa empat belas
hari dari tarikh pelantikan atau pelantikan semula, mengikut
mana-mana yang berkenaan.”.

**Seksyen baru** **6a**

**8. Akta ibu dipinda dengan memasukkan selepas seksyen 6**
seksyen yang berikut:

“Pematuhan terhadap kriteria dalam Jadual Pertama

**6a.** Pengerusi, pengarah, Ketua Pegawai Eksekutif atau
pegawai kanan sesuatu institusi yang ditetapkan hendaklah
pada setiap masa mematuhi kriteria yang dinyatakan dalam
Jadual Pertama.”.


-----

_Institusi Kewangan Pembangunan (Pindaan)_ 13

**Pindaan seksyen 7**

**9. Seksyen 7 Akta ibu dipinda dengan memotong subseksyen (2).**

**Pindaan seksyen 8**

**10. Seksyen 8 Akta ibu dipinda—**

_(a) dengan menggantikan nota bahu dengan nota bahu yang_

berikut:

“Pemberhentian daripada jawatan”;

_(b) dengan menggantikan subseksyen (1) dengan subseksyen_

yang berikut:

“(1) Jika—

_(a) seseorang Ketua Pegawai Eksekutif atau_

pengarah sesuatu institusi yang ditetapkan
menjadi hilang kelayakan menurut kuasa
subseksyen 7(1); atau

_(b) seorang pengerusi, pengarah, Ketua Pegawai_

Eksekutif atau pegawai kanan sesuatu
institusi yang ditetapkan tidak lagi mematuhi
mana-mana kriteria yang dinyatakan dalam
Jadual Pertama,

dia hendaklah dengan serta-merta terhenti memegang jawatan

dan terhenti untuk bertindak atas sifat sedemikian.”;

_(c) dengan memasukkan selepas subseksyen (1) subseksyen_

yang berikut:

“(1a) Institusi yang ditetapkan itu hendaklah dengan
serta-merta—

_(a) dalam hal perenggan (1)(a), menamatkan_

pelantikan Ketua Pegawai Eksekutif atau
pengarah itu; atau


-----

14 _Rang Undang-Undang_

_(b) dalam hal perenggan (1)(b), memecat pengerusi,_

pengarah, Ketua Pegawai Eksekutif atau
pegawai kanan itu daripada jawatan.

(1b) Walau apa pun apa-apa jua yang terkandung
dalam apa-apa kontrak perkhidmatan atau apa-apa
perjanjian lain yang berhubungan dengan pelantikannya,
Ketua Pegawai Eksekutif atau pengarah yang ditamatkan
di bawah perenggan (1a)(a) tidak berhak untuk menuntut
apa-apa pampasan bagi penamatan itu.”;

_(d) dengan menggantikan subseksyen (2) dengan subseksyen_

yang berikut:

“(2) Tertakluk kepada seksyen 123b dan walau apa
pun subseksyen (1) dan (1a), Bank, dengan persetujuan
Menteri, boleh mengarahkan institusi yang ditetapkan
itu—

_(a) menamatkan pelantikan Ketua Pegawai_

Eksekutif atau pengarah yang menjadi hilang
kelayakan menurut kuasa subseksyen 7(1)
itu; atau

_(b) memecat Ketua Pegawai Eksekutif atau_

pengarah yang tidak lagi mematuhi manamana kriteria yang dinyatakan dalam Jadual
Pertama itu,

dan institusi yang ditetapkan itu hendaklah mematuhi
arahan untuk menamatkan pelantikan orang itu atas
sifat sedemikian atau memecat orang itu daripada
jawatan itu, mengikut mana-mana yang berkenaan,
dan walau apa pun apa-apa jua yang terkandung dalam
apa-apa kontrak perkhidmatan atau apa-apa perjanjian
lain yang berhubungan dengan pelantikannya, Ketua
Pegawai Eksekutif atau pengarah yang ditamatkan di
bawah perenggan (2)(a) tidak berhak untuk menuntut
apa-apa pampasan bagi penamatan itu.”; dan

_(e) dengan memotong subseksyen (4)._


-----

_Institusi Kewangan Pembangunan (Pindaan)_ 15

**Pindaan seksyen 10**

**11. Seksyen 10 Akta ibu dipinda—**

_(a)_ dalam subseksyen (1), dengan menggantikan perkataan

“Ketua Pegawai Eksekutif atau pengarah” dengan perkataan
“pengerusi, pengarah, Ketua Pegawai Eksekutif atau
pegawai kanan”; dan

_(b)_ dengan memotong subseksyen (2).

**Pindaan seksyen 11**

**12. Seksyen 11 Akta ibu dipinda—**

_(a)_ dengan menggantikan subseksyen (1) dengan subseksyen

yang berikut:

“(1) Pengarah sesuatu institusi yang ditetapkan
yang mempunyai kepentingan, langsung atau tidak
langsung, dalam suatu transaksi atau perkiraan dengan
institusi yang ditetapkan itu, atau dalam apa-apa
perkara yang atau akan dipertimbangkan oleh institusi
yang ditetapkan itu, hendaklah, seberapa segera yang
dapat dilaksanakan, menzahirkan kepada lembaga
pengarah institusi yang ditetapkan itu jenis dan takat
kepentingannya.”;

_(b)_ dengan memotong subseksyen (2) dan (4);

_(c)_ dalam subseksyen (5), dengan menggantikan perkataan

“Selepas penzahiran telah dibuat dan direkodkan, pengarah
itu hendaklah, berhubung dengan perkara itu” dengan
perkataan “Sama ada atau tidak penzahiran di bawah
subseksyen (1) telah dibuat, pengarah itu hendaklah,
berhubung dengan transaksi, perkiraan atau perkara itu”;
dan

_(d)_ dengan memotong subseksyen (6).


-----

16 _Rang Undang-Undang_

**Pindaan seksyen 12**

**13.** Seksyen 12 Akta ibu dipinda dengan menggantikan subseksyen (3)
dengan subseksyen yang berikut:

“(3) Mana-mana orang yang melanggar subseksyen (1)
atau (2) melakukan suatu kesalahan dan apabila disabitkan
boleh dipenjarakan selama tempoh tidak melebihi sepuluh
tahun atau didenda tidak melebihi lima puluh juta ringgit atau
kedua-duanya.”.

**Pindaan seksyen 13**

**14. Seksyen 13 Akta ibu dipinda dengan memotong subseksyen (2).**

**Pindaan seksyen 14**

**15.** Seksyen 14 Akta ibu dipinda dengan menggantikan subseksyen (2)
dengan subseksyen yang berikut:

“(2) Mana-mana orang yang melanggar subseksyen (1)
melakukan suatu kesalahan dan apabila disabitkan boleh
dipenjarakan selama tempoh tidak melebihi sepuluh tahun
atau didenda tidak melebihi lima puluh juta ringgit atau
kedua-duanya.”.

**Pindaan seksyen 15**

**16.** Seksyen 15 Akta ibu dipinda dengan menggantikan subseksyen (2)
dengan subseksyen yang berikut:

“(2) Mana-mana institusi yang ditetapkan yang melanggar
subseksyen (1) melakukan suatu kesalahan dan apabila disabitkan
boleh dipenjarakan selama tempoh tidak melebihi sepuluh
tahun atau didenda tidak melebihi lima puluh juta ringgit atau
kedua-duanya.”.

**Pindaan seksyen 16**

**17. Seksyen 16 Akta ibu dipinda dengan memotong subseksyen (6).**


-----

_Institusi Kewangan Pembangunan (Pindaan)_ 17

**Pindaan seksyen 18**

**18.** Seksyen 18 Akta ibu dipinda dengan menggantikan subseksyen (3)
dengan subseksyen yang berikut:

“(3) Mana-mana orang yang melanggar subseksyen (1)
atau mana-mana institusi yang ditetapkan yang melanggar
subseksyen (2) melakukan suatu kesalahan dan apabila disabitkan
boleh dipenjarakan selama tempoh tidak melebihi lapan tahun
atau didenda tidak melebihi dua puluh lima juta ringgit atau
kedua-duanya.”.

**Pindaan seksyen 19**

**19. Seksyen 19 Akta ibu dipinda—**

_(a) dengan menggantikan subseksyen (6) dengan subseksyen_

yang berikut:

“(6) Mana-mana orang yang tidak mematuhi

mana-mana ubah suaian atau syarat yang dikenakan
oleh Menteri di bawah subseksyen (5) melakukan suatu
kesalahan dan apabila disabitkan boleh didenda tidak
melebihi sepuluh juta ringgit.”; dan

_(b) dalam subseksyen (8), dengan menggantikan perkataan_

“satu” dengan perkataan “sepuluh”.

**Pindaan seksyen 21**

**20. Seksyen 21 Akta ibu dipinda—**

_(a) dengan menggantikan subseksyen (2) dengan subseksyen_

yang berikut:

“(2) Mana-mana orang yang tidak mematuhi perintah
di bawah subseksyen (1) melakukan suatu kesalahan
dan apabila disabitkan boleh dipenjarakan selama
tempoh tidak melebihi satu tahun atau didenda tidak
melebihi lima juta ringgit atau kedua-duanya.”; dan


-----

18 _Rang Undang-Undang_

_(b) dengan menggantikan subseksyen (4) dengan subseksyen_

yang berikut:

“(4) Mana-mana orang yang tidak mematuhi perintah
di bawah subseksyen (3) melakukan suatu kesalahan
dan apabila disabitkan boleh dipenjarakan selama
tempoh tidak melebihi satu tahun atau didenda tidak
melebihi lima juta ringgit atau kedua-duanya.”.

**Pindaan seksyen 22**

**21. Seksyen 22 Akta ibu dipinda dengan menggantikan subseksyen (4)**
dengan subseksyen yang berikut:

“(4) Mana-mana orang yang melanggar subseksyen (3)
melakukan suatu kesalahan dan apabila disabitkan boleh
dipenjarakan selama tempoh tidak melebihi satu tahun atau
didenda tidak melebihi lima juta ringgit atau kedua-duanya.”.

**Pindaan seksyen 24**

**22. Seksyen 24 Akta ibu dipinda dengan menggantikan subseksyen**
(2) dengan subseksyen yang berikut:

“(2) Mana-mana orang yang tidak mematuhi arahan di
bawah subseksyen (1) melakukan suatu kesalahan dan apabila
disabitkan boleh dipenjarakan selama tempoh tidak melebihi
satu tahun atau didenda tidak melebihi lima juta ringgit atau
kedua-duanya.”.

**Pindaan seksyen 25**

**23. Seksyen 25 Akta ibu dipinda—**

_(a) dalam nota bahu, dengan memasukkan selepas_

perkataan “subsidiari” perkataan “atau pemerolehan
**atau pemegangan kepentingan material dalam**
**perbadanan”;**


-----

_Institusi Kewangan Pembangunan (Pindaan)_ 19

_(b) dalam subseksyen (1), dengan memasukkan selepas_

perkataan “Malaysia” perkataan “, atau memperoleh
atau memegang apa-apa kepentingan material dalam
mana-mana perbadanan”;

_(c) dengan memotong subseksyen (2);_

_(d) dalam subseksyen (3), dengan memasukkan selepas_

perkataan “subsidiari” perkataan “, atau memperoleh
atau memegang apa-apa kepentingan material dalam
mana-mana perbadanan,”;

_(e) dengan menggantikan subseksyen (4) dengan subseksyen_

yang berikut:

“(4) Tiap-tiap institusi yang ditetapkan hendaklah
pada setiap masa mematuhi apa-apa syarat sebagaimana
yang ditentukan oleh Bank di bawah subseksyen (3).”;
dan

_(f) dengan memasukkan selepas subseksyen (4) subseksyen_

yang berikut:

“(5) Bank boleh menentukan perkara yang menjadi
“kepentingan material” bagi maksud subseksyen (1)
dan perenggan 26(1)(d).”.

**Pindaan seksyen 26**

**24. Seksyen 26 Akta ibu dipinda—**

_(a) dalam nota bahu, dengan memasukkan selepas perkataan_

“subsidiari” perkataan “atau kepentingan material
**dalam perbadanan”;**

_(b) dalam subseksyen (1)—_

(i) dengan memotong perkataan “atau” di hujung

perenggan _(b); dan_


-----

20 _Rang Undang-Undang_

(ii) dengan menggantikan noktah di hujung

perenggan _(c) dengan perkataan “; atau”, dan_
memasukkan selepas perenggan itu perenggan
yang berikut:

“(d) melupuskan semua atau mana-mana

kepentingannya dalam subsidiarinya atau
suatu perbadanan yang institusi yang
ditetapkan itu memegang suatu kepentingan
material.”;

_(c)_ dengan memasukkan selepas subseksyen (1) subseksyen

yang berikut:

“(1a) Dalam menentukan kepentingan sesuatu

institusi yang ditetapkan di bawah subseksyen (1),
Bank hendaklah mempertimbangkan perkara yang
Bank berpendapat adalah berkaitan termasuklah sama
ada aktiviti subsidiari atau perbadanan yang institusi
yang ditetapkan itu memegang suatu kepentingan
material itu—

_(a) adalah selaras dengan perniagaan yang_

dijalankan oleh institusi yang ditetapkan
itu; atau

_(b) secara langsung atau tidak langsung menyentuh_

keselamatan dan kekukuhan institusi yang
ditetapkan itu.”; dan

_(d) dengan memotong subseksyen (3)._

**Pindaan seksyen 27**

**25. Seksyen 27 Akta ibu dipinda dengan memotong subseksyen (2)**
dan (4).

**Pindaan seksyen 28**

**26.** Seksyen 28 Akta ibu dipinda—

_(a) dengan memotong subseksyen (2);_

_(b) dalam subseksyen (3)—_

(i) dengan menggantikan perkataan “Tiada” dengan

perkataan “Melainkan jika ditentukan selainnya
oleh Bank, tiada”;


-----

_Institusi Kewangan Pembangunan (Pindaan)_ 21

(ii) dalam perenggan _(a), dengan menggantikan_

perkataan “akauntan, peguam bela, arkitek, ejen
hartanah, doktor atau mana-mana orang lain”
dengan perkataan “mana-mana orang”;

(iii) dengan memasukkan di hujung perenggan _(b)_

perkataan “dan”; dan

(iv) dengan memotong perenggan _(c);_

_(c) dengan memasukkan selepas subseksyen (3) subseksyen_

yang berikut:

“(3 a) Tiada institusi yang ditetapkan boleh

memberikan apa-apa kemudahan pembiayaan kepada
mana-mana perbadanan yang mana-mana anggota,
pengarah atau pegawai institusi yang ditetapkan itu
mempunyai apa-apa kepentingan dalam syernya yang
amaunnya, pada agregatnya, melebihi apa-apa peratusan
yang ditentukan oleh Bank.”;

_(d) dalam subseksyen (4), dengan menggantikan perenggan (b)_

dengan perenggan yang berikut:

“(b) jika tiada peruntukan sedemikian dan institusi yang

ditetapkan itu berpuas hati bahawa wujud hal
keadaan khas atau belas kasihan, suatu pinjaman
yang tidak melebihi tempoh masa sebagaimana
yang ditentukan oleh Bank.”; dan

_(e) dalam subseksyen (5), dengan memasukkan selepas_

perkataan “seseorang pengarah atau pegawai” perkataan
“, atau mana-mana orang lain sebagaimana yang ditentukan
oleh Bank”.

**Pindaan seksyen 29**

**27. Seksyen 29 Akta ibu dipinda—**

_(a) dengan menggantikan nota bahu dengan nota bahu yang_

berikut:

“Had pendedahan pihak balas tunggal”;


-----

22 _Rang Undang-Undang_

_(b) dengan menggantikan subseksyen (1) dengan subseksyen_

yang berikut:

“(1) Tertakluk kepada subseksyen 28(1) dan kecuali
diluluskan oleh Menteri atas syor Bank, tiada institusi
yang ditetapkan boleh mempunyai pendedahan kepada
suatu pihak balas tunggal, sama ada berhubung dengan
kumpulan wangnya sendiri atau mana-mana kumpulan
wang amanah yang diuruskannya di bawah seksyen
43, yang melebihi had yang ditentukan oleh Bank.”;

_(c) dengan memasukkan selepas subseksyen (1) subseksyen_

yang berikut:

“(1a) Suatu pendedahan kepada pihak balas tunggal
yang disebut dalam subseksyen (1) hendaklah termasuk
suatu pendedahan kepada mana-mana kumpulan orang
yang berkaitan dengan pihak balas tunggal itu tetapi
tidak termasuk apa-apa pendedahan kepada, dan
apa-apa pendedahan yang dijamin secara nyata oleh,
Bank atau Kerajaan.

(1b) Bagi maksud seksyen ini, Bank boleh menentukan
perkara yang menjadi “berkaitan”, “pihak balas” atau
“pendedahan”.”; dan

_(d) dengan memotong subseksyen (2), (3), (4), (5) dan (6)._

**Pindaan seksyen 31**

**28.** Seksyen 31 Akta ibu dipinda dengan memotong subseksyen (2)
dan (7).

**Pindaan seksyen 32**

**29. Seksyen 32 Akta ibu dipinda dengan memotong subseksyen (2)**
dan (5).

**Pindaan seksyen 33**

**30. Seksyen 33 Akta ibu dipinda dengan memotong subseksyen (3).**


-----

_Institusi Kewangan Pembangunan (Pindaan)_ 23

**Bahagian baru IIIa**

**31. Akta ibu dipinda dengan memasukkan selepas seksyen 33**
Bahagian yang berikut:

“Bahagian IIIa

PERNIAGAAN KEWANGAN ISLAM

Penggal 1

_Tafsiran_

**Tafsiran dan pemakaian**

**33a.** (1) Bagi maksud Bahagian ini—

“akaun pelaburan” mempunyai erti yang sama seperti dalam
Akta Perkhidmatan Kewangan Islam 2013 [Akta 759];

“deposit Islam” mempunyai erti yang sama seperti dalam
Akta Perkhidmatan Kewangan Islam 2013;

“perniagaan kewangan Islam” ertinya perniagaan atau
aktiviti mengikut Shariah yang diluluskan untuk dijalankan
oleh sesuatu institusi yang ditetapkan di bawah perenggan
33b(1)(a) atau _(b), yang boleh termasuk—_

_(a) menyetuju terima deposit Islam atas akaun semasa,_

akaun deposit, akaun simpanan atau akaun lain yang
serupa, dengan atau tanpa perniagaan membayar atau
memungut cek yang dikeluarkan atau dibayar oleh
pelanggan; dan

_(b) menyetuju terima wang di bawah suatu akaun_

pelaburan.

(2) Dalam Penggal 2 hingga Penggal 4 Bahagian ini,
“institusi yang ditetapkan” merujuk kepada sesuatu institusi
yang ditetapkan yang telah mendapat kelulusan Bank di
bawah subseksyen 33b(1) untuk menjalankan perniagaan
kewangan Islam.


-----

24 _Rang Undang-Undang_

(3) Dalam hal sesuatu institusi yang ditetapkan yang telah
mendapat kelulusan Bank di bawah perenggan 33b(1)(b),
Penggal 2 hingga Penggal 4 Bahagian ini hendaklah terpakai
hanya bagi perniagaan atau aktiviti yang diluluskan untuk
dijalankan oleh institusi yang ditetapkan itu di bawah
perenggan itu.

**Institusi yang ditetapkan dibenarkan untuk menjalankan**
**perniagaan atau aktiviti mengikut Shariah**

**33b. (1) Tiada apa-apa yang terkandung dalam Akta ini atau**
Akta Perkhidmatan Kewangan Islam 2013 boleh melarang atau
menyekat mana-mana institusi yang ditetapkan daripada­—

_(a)_ menjalankan seluruh perniagaannya atau aktivitinya

mengikut Shariah; atau

_(b)_ menjalankan perniagaan atau aktiviti mengikut

Shariah sebagai tambahan kepada perniagaan
konvensionalnya yang sedia ada,

dengan syarat bahawa institusi yang ditetapkan itu mendapat
kelulusan bertulis Bank terlebih dahulu.

(2) Bank boleh mengenakan apa-apa syarat ke atas kelulusan
yang diberi oleh Bank di bawah subseksyen (1).

(3) Sesuatu institusi yang ditetapkan yang telah mendapat
kelulusan Bank di bawah perenggan (1)(b) tidak boleh
menjalankan seluruh perniagaannya atau aktivitinya mengikut
Shariah melainkan jika institusi yang ditetapkan itu mendapat
kelulusan Bank secara bertulis terlebih dahulu di bawah
perenggan (1)(a).

(4) Mana-mana institusi yang ditetapkan yang melanggar
subseksyen (1) atau (3) melakukan suatu kesalahan dan apabila
disabitkan boleh dipenjarakan selama tempoh tidak melebihi
sepuluh tahun atau didenda tidak melebihi lima puluh juta
ringgit atau kedua-duanya.


-----

_Institusi Kewangan Pembangunan (Pindaan)_ 25

**Kehendak ke atas institusi yang ditetapkan yang diluluskan**
**di bawah perenggan 33b(1)(b)**

**33c. (1) Sesuatu institusi yang ditetapkan yang telah mendapat**
kelulusan Bank di bawah perenggan 33b(1)(b) hendaklah—

_(a)_ menubuhkan dan menyenggara pada setiap masa

suatu kumpulan wang dengan amaun minimum yang
ditentukan oleh Bank untuk membiayai pengendalian
perniagaan kewangan Islamnya; dan

_(b)_ menyimpan semua aset dan liabiliti perniagaan kewangan

Islamnya berasingan daripada aset dan liabilitinya yang
lain mengikut cara yang ditentukan oleh Bank.

(2) Kumpulan wang yang ditubuhkan di bawah
perenggan (1)(a) hendaklah—

_(a)_ dibiayai daripada dana modal institusi yang ditetapkan

dan dana daripada sumber lain yang ditentukan oleh
Bank; dan

_(b)_ diasingkan daripada dana modal institusi yang ditetapkan

bagi pengendalian perniagaannya atau aktivitinya
selain perniagaan kewangan Islam.

(3) Melainkan jika ditentukan selainnya oleh Bank, aset
sesuatu institusi yang ditetapkan yang telah mendapat kelulusan
Bank di bawah perenggan 33b(1)(b) yang berhubungan dengan
perniagaan kewangan Islamnya tidak boleh—

_(a)_ digunakan untuk membiayai pengendalian perniagaan

konvensionalnya; dan

_(b)_ tertakluk kepada hutang atau obligasi lain institusi

yang ditetapkan itu berhubung dengan perniagaan
konvensionalnya.


-----

26 _Rang Undang-Undang_

Penggal 2

_Pematuhan Shariah_

**Kewajipan memastikan pematuhan Shariah**

**33d.** (1) Sesuatu institusi yang ditetapkan hendaklah pada
setiap masa memastikan bahawa perniagaannya, hal ehwalnya
dan aktivitinya adalah mematuhi Shariah.

(2) Bagi maksud subseksyen (1), suatu pematuhan terhadap
apa-apa nasihat atau keputusan Majlis Penasihat Shariah
berkenaan dengan apa-apa perniagaan, hal ehwal atau aktiviti
tertentu hendaklah disifatkan sebagai pematuhan terhadap
Shariah berkenaan dengan perniagaan, hal ehwal atau aktiviti
itu.

(3) Jika sesuatu institusi yang ditetapkan menyedari
bahawa ia menjalankan apa-apa perniagaannya, hal ehwalnya
dan aktivitinya dengan cara yang tidak mematuhi Shariah
atau nasihat jawatankuasa Shariahnya atau nasihat atau
keputusan Majlis Penasihat Shariah, institusi yang ditetapkan
itu hendaklah—

_(a)_ dengan serta-merta memaklumkan Bank dan jawatankuasa

Shariahnya mengenai hakikat itu;

_(b)_ dengan serta-merta berhenti daripada menjalankan

perniagaan, hal ehwal atau aktiviti itu dan daripada
mengambil apa-apa perniagaan, hal ehwal atau aktiviti
lain yang serupa; dan

_(c)_ dalam tempoh tiga puluh hari setelah menyedari

ketidakpatuhan itu atau apa-apa tempoh lanjut
sebagaimana yang ditentukan oleh Bank, mengemukakan
kepada Bank suatu rancangan mengenai pembetulan
ketidakpatuhan itu.

(4) Bank boleh menjalankan suatu penilaian yang
difikirkannya perlu untuk menentukan sama ada institusi
yang ditetapkan itu telah membetulkan ketidakpatuhan yang
disebutkan dalam subseksyen (3).


-----

_Institusi Kewangan Pembangunan (Pindaan)_ 27

(5) Mana-mana institusi yang ditetapkan yang melanggar
subseksyen (1) atau (3) melakukan suatu kesalahan dan
apabila disabitkan boleh dipenjarakan selama tempoh tidak
melebihi lapan tahun atau didenda tidak melebihi dua puluh
lima juta ringgit atau kedua-duanya.

**Kuasa Bank untuk menentukan standard mengenai**
**perkara Shariah**

**33e.** (1) Bank boleh, mengikut nasihat atau keputusan Majlis
Penasihat Shariah, menentukan standard—

_(a)_ mengenai perkara Shariah berkenaan dengan penjalanan

perniagaan, hal ehwal atau aktiviti oleh sesuatu institusi
yang ditetapkan yang menghendaki penentuan hukum
Syarak oleh Majlis Penasihat Shariah; dan

_(b)_ untuk menguatkuasakan nasihat atau keputusan Majlis

Penasihat Shariah.

(2) Sebagai tambahan, Bank juga boleh menentukan
standard yang berhubungan dengan mana-mana perkara yang
berikut yang tidak menghendaki penentuan hukum Syarak:

_(a)_ tadbir urus Shariah termasuk—

(i) fungsi dan kewajipan lembaga pengarah,

pegawai kanan dan anggota jawatankuasa
Shariah sesuatu institusi yang ditetapkan
berhubung dengan pematuhan Shariah;

(ii) kehendak layak dan sesuai atau kehilangan

kelayakan seorang anggota jawatankuasa
Shariah; dan

(iii) fungsi pematuhan Shariah dalaman; dan

_(b)_ apa-apa perkara lain berhubung dengan perniagaan,

hal ehwal dan aktiviti sesuatu institusi yang ditetapkan
bagi maksud pematuhan Shariah.


-----

28 _Rang Undang-Undang_

(3) Tiap-tiap institusi yang ditetapkan, pengarahnya, Ketua
Pegawai Eksekutifnya, pegawai kanannya atau anggota suatu
jawatankuasa Shariah hendaklah pada setiap masa mematuhi
standard yang ditentukan oleh Bank di bawah subseksyen (1)
dan (2) yang terpakai bagi orang itu.

(4) Tiap-tiap institusi yang ditetapkan hendaklah pada
setiap masa—

_(a)_ memastikan bahawa dasar dan tatacara dalamannya

mengenai tadbir urus Shariah adalah selaras dengan
standard yang ditentukan oleh Bank di bawah
seksyen ini; dan

_(b)_ sama ada atau tidak standard telah ditentukan oleh Bank

di bawah seksyen ini, menguruskan perniagaannya,
hal ehwalnya dan aktivitinya mengikut cara yang
tidak bertentangan dengan Shariah.

(5) Tiap-tiap pengarah, pegawai atau anggota jawatankuasa
Shariah sesuatu institusi yang ditetapkan hendaklah pada setiap
masa mematuhi dasar dan tatacara dalaman yang diterima
pakai oleh institusi itu untuk melaksanakan standard yang
ditentukan oleh Bank di bawah subseksyen (1) atau (2).

(6) Mana-mana orang yang tidak mematuhi apa-apa standard
yang ditentukan di bawah subseksyen (1), melakukan suatu
kesalahan dan apabila disabitkan boleh dipenjarakan selama
tempoh tidak melebihi lapan tahun atau didenda tidak melebihi
dua puluh lima juta ringgit atau kedua-duanya.

Penggal 3

_Tadbir urus Shariah_

**Penubuhan jawatankuasa Shariah**

**33f.** Sesuatu institusi yang ditetapkan hendaklah menubuhkan
suatu jawatankuasa Shariah bagi maksud menasihati institusi
yang ditetapkan itu dalam memastikan bahawa perniagaannya,
hal ehwalnya dan aktivitinya mematuhi Shariah.


-----

_Institusi Kewangan Pembangunan (Pindaan)_ 29

**Pelantikan anggota jawatankuasa Shariah**

**33g.** Tiada seorang pun boleh dilantik, dilantik semula atau
menerima apa-apa pelantikan sebagai anggota jawatankuasa
Shariah melainkan jika orang itu memenuhi kehendak yang
dinyatakan dalam apa-apa standard sebagaimana yang ditentukan
oleh Bank di bawah subperenggan 33e(2)(a)(ii) dan telah
mendapat kelulusan bertulis Bank terlebih dahulu.

**Fungsi dan kewajipan jawatankuasa Shariah dan**
**anggotanya**

**33h.** Suatu jawatankuasa Shariah dan tiap-tiap anggota
jawatankuasa Shariah hendaklah mempunyai fungsi dan
kewajipan yang dinyatakan dalam mana-mana standard
sebagaimana yang ditentukan oleh Bank di bawah
subperenggan 33e(2)(a)(i).

**Pemberhentian sebagai anggota jawatankuasa Shariah**

**33i.** (1) Seorang anggota jawatankuasa Shariah hendaklah
terhenti menjadi anggota sekiranya—

_(a)_ anggota itu meletakkan jawatan sebagai anggota;

_(b)_ institusi yang ditetapkan itu, tertakluk kepada subseksyen

(3), menamatkan pelantikan anggota itu;

_(c)_ anggota itu hilang kelayakan menurut mana-mana

standard yang ditentukan oleh Bank di bawah
subperenggan 33e(2)(a)(ii); atau

_(d)_ anggota itu tidak lagi memenuhi kehendak layak dan

sesuai sebagaimana yang ditentukan oleh Bank di
bawah subperenggan 33e(2)(a)(ii) dengan memuaskan
hati Bank.

(2) Seorang anggota jawatankuasa Shariah yang—

_(a)_ meletakkan jawatan sebagai anggota; atau

_(b)_ menyedari bahawa dia telah hilang kelayakan menurut


-----

30 _Rang Undang-Undang_

mana-mana standard yang ditentukan oleh Bank di
bawah subperenggan 33e(2)(a)(ii) dan oleh itu, menurut
perenggan (1)(c), terhenti menjadi anggota,

hendaklah memaklumkan Bank hakikat itu dan sebabnya
dengan serta merta atau dalam apa-apa hal tidak lewat
daripada empat belas hari dari hal keadaan itu.

(3) Sesuatu institusi yang ditetapkan tidak boleh menamatkan
pelantikan anggota jawatankuasa Shariahnya melainkan jika
institusi yang ditetapkan itu telah mendapat kelulusan bertulis
Bank terlebih dahulu untuk berbuat demikian.

(4) Tertakluk kepada seksyen 123b, Bank boleh, melalui
perintah secara bertulis, memecat anggota jawatankuasa
Shariah sekiranya Bank berpendapat bahawa—

_(a)_ mana-mana hal keadaan yang dinyatakan dalam

perenggan (1)(c) atau _(d)_ telah berlaku berhubung
dengan anggota itu dan anggota itu kekal menjadi
anggota jawatankuasa Shariah itu; atau

_(b)_ anggota itu telah melanggar mana-mana peruntukan

Akta ini atau tidak mematuhi mana-mana standard
yang terpakai baginya.

(5) Pemecatan anggota jawatankuasa Shariah di bawah
subseksyen (4) adalah menurut undang-undang dan sah
walau apa pun apa-apa jua yang terkandung dalam kontrak
perkhidmatan atau apa-apa perjanjian lain yang berhubungan
dengan pelantikannya dan sama ada atau tidak dibuat atau
diperuntukkan di bawah mana-mana undang-undang bertulis,
dan orang yang dipecat daripada jawatan itu tidak berhak
untuk menuntut pampasan bagi kehilangan jawatan itu.

**Notis pemberhentian sebagai anggota jawatankuasa**
**Shariah**

**33j.** (1) Jika seseorang terhenti menjadi anggota jawatankuasa
Shariah sesuatu institusi yang ditetapkan menurut—

_(a)_ perenggan 33i(1)(a), _(b)_ atau _(d); atau_


-----

_Institusi Kewangan Pembangunan (Pindaan)_ 31

_(b)_ perenggan 33i(1)(c), sekiranya kehilangan kelayakan itu

adalah dalam pengetahuan institusi yang ditetapkan
itu,

institusi yang ditetapkan itu hendaklah memaklumkan Bank
secara bertulis hakikat dan sebab pemberhentian itu dengan
serta-merta atau dalam apa-apa hal tidak lewat daripada empat
belas hari dari tarikh pemberhentian itu.

(2) Jika seorang terhenti menjadi anggota jawatankuasa
Shariah di bawah subseksyen 33i(1) atau dipecat oleh Bank
di bawah subseksyen 33i(4), institusi yang ditetapkan itu
hendaklah melantik anggota baru jawatankuasa Shariahnya
mengikut seksyen 33g dalam apa-apa tempoh sebagaimana
yang ditentukan oleh Bank.

**Maklumat yang perlu diberikan kepada jawatankuasa**
**Shariah**

**33k.** (1) Sesuatu institusi yang ditetapkan dan mana-mana
pengarah, pegawai atau pengawal institusi itu hendaklah—

_(a)_ memberikan apa-apa dokumen atau maklumat yang

berada dalam pengetahuannya atau yang boleh
didapati olehnya, yang dikehendaki oleh jawatankuasa
Shariah; dan

_(b)_ memastikan bahawa dokumen atau maklumat yang

diberikan di bawah perenggan _(a)_ adalah tepat,
lengkap, tidak palsu atau tidak mengelirukan dalam
apa-apa butir material,

bagi membolehkan jawatankuasa Shariah itu menjalankan
fungsinya dan kewajipannya di bawah Akta ini.

(2) Kecuali sebagaimana yang diperuntukkan dalam
seksyen 33l, anggota jawatankuasa Shariah tidak boleh
menzahirkan apa-apa dokumen atau maklumat yang diberikan
di bawah subseksyen (1) kepada mana-mana orang lain.


-----

32 _Rang Undang-Undang_

**Perlindungan bersyarat dan obligasi kerahsiaan**

**33** **l.** Seseorang anggota jawatankuasa Shariah tidak

bertanggungan—

_(a)_ bagi suatu kemungkiran obligasi kerahsiaan antara

anggota itu dengan institusi yang ditetapkan berkenaan
dengan—

(i) apa-apa pelaporan kepada Bank; atau

(ii) penjalanan fungsinya dan kewajipannya,

menurut apa-apa standard yang ditentukan oleh Bank

di bawah subperenggan 33e(2)(a)(i) yang dilakukan
atau dibuat dengan suci hati; atau

_(b)_ untuk dibawa guaman di mana-mana mahkamah

bagi fitnah berkenaan dengan apa-apa pernyataan
yang dibuat oleh anggota itu tanpa niat jahat dalam
penjalanan fungsinya dan kewajipannya di bawah
Akta ini.

Penggal 4

_Audit pematuhan Shariah_

**Pelantikan orang oleh institusi yang ditetapkan untuk**
**menjalankan audit pematuhan Shariah**

**33m.** (1) Bank boleh menghendaki sesuatu institusi yang
ditetapkan untuk melantik mana-mana orang yang diluluskan
oleh Bank, untuk menjalankan audit pematuhan Shariah oleh
institusi yang ditetapkan itu.

(2) Orang yang dilantik di bawah subseksyen (1) hendaklah
mempunyai apa-apa fungsi dan kewajipan sebagaimana yang
ditentukan oleh Bank dan hendaklah mengemukakan suatu
laporan kepada Bank mengenai audit yang dijalankan menurut
seksyen ini.

(3) Saraan dan perbelanjaan orang yang dilantik di bawah
subseksyen (1) hendaklah ditanggung oleh institusi yang
ditetapkan itu.


-----

_Institusi Kewangan Pembangunan (Pindaan)_ 33

(4) Orang yang dilantik di bawah subseksyen (1) tidaklah
bertanggungan bagi kemungkiran obligasi kerahsiaan antara
orang itu dengan institusi yang ditetapkan itu berkenaan
dengan perkara yang dilaporkan kepada Bank menurut suatu
audit pematuhan Shariah di bawah seksyen ini.

**Pelantikan orang oleh Bank untuk menjalankan audit**
**pematuhan Shariah**

**33n.** (1) Tanpa menjejaskan seksyen 33m, Bank boleh melantik
bagi sesuatu institusi yang ditetapkan mana-mana orang untuk
menjalankan suatu audit pematuhan Shariah—

_(a)_ sekiranya institusi yang ditetapkan itu gagal untuk

melantik seorang di bawah subseksyen 33m(1);

_(b)_ sebagai tambahan kepada orang yang dilantik di bawah

subseksyen 33m(1); atau

_(c)_ dalam apa-apa hal keadaan lain yang Bank sifatkan

wajar bagi maksud pematuhan kepada Shariah oleh
institusi yang ditetapkan itu,

dan saraan dan perbelanjaan yang berhubungan dengan
pelantikan itu hendaklah ditanggung oleh institusi yang
ditetapkan.

(2) Orang yang dilantik di bawah subseksyen (1) hendaklah
mempunyai apa-apa fungsi dan kewajipan sebagaimana yang
ditentukan oleh Bank dan hendaklah mengemukakan suatu
laporan kepada Bank mengenai audit yang dijalankan menurut
seksyen ini.

(3) Orang yang dilantik di bawah subseksyen (1) tidaklah
bertanggungan bagi kemungkiran obligasi kerahsiaan antara
orang itu dengan institusi yang ditetapkan itu berkenaan
dengan perkara yang dilaporkan kepada Bank menurut suatu
audit pematuhan Shariah di bawah seksyen ini.”.

**Pindaan seksyen 34**

**32. Seksyen 34 Akta ibu dipinda dengan memotong subseksyen (3),**
(4), (5) dan (6).


-----

34 _Rang Undang-Undang_

**Pindaan seksyen 35**

**33. Seksyen 35 Akta ibu dipinda—**

_(a)_ dengan menggantikan subseksyen (1) dengan subseksyen

yang berikut:

“(1) Sesuatu institusi yang ditetapkan hendaklah, bagi
setiap tahun kewangan, mengemukakan kepada Bank,
dalam tempoh dan mengikut bentuk sebagaimana yang
ditentukan oleh Bank, suatu keperluan pendanaan tahunan
sebagaimana yang diluluskan oleh Menteri.”;

_(b)_ dengan memotong subseksyen (2) dan (3);

_(c)_ dengan menggantikan subseksyen (4) dengan subseksyen

yang berikut:

“(4) Walau apa pun subseksyen (1), sesuatu institusi
yang ditetapkan hendaklah mengemukakan kepada Bank
apa-apa keperluan pendanaan tambahan untuk akaunnya
sendiri, suatu kumpulan wang amanah yang sedia ada
atau suatu kumpulan wang amanah baharu sebagaimana
yang diluluskan oleh Menteri.”; dan

_(d)_ dengan memotong subseksyen (5) dan (6).

**Pindaan seksyen 36**

**34. Seksyen 36 Akta ibu dipinda dengan memotong subseksyen (3).**

**Pindaan seksyen 37**

**35. Seksyen 37 Akta ibu dipinda dengan memotong subseksyen (2)**
dan (5).

**Pindaan seksyen 38**

**36. Seksyen 38 Akta ibu dipinda dengan memotong subseksyen (2).**

**Pindaan seksyen 39**

**37. Seksyen 39 Akta ibu dipinda dengan memotong subseksyen (5).**


-----

_Institusi Kewangan Pembangunan (Pindaan)_ 35

**Pindaan seksyen 40**

**38. Subseksyen 40(3) Akta ibu dipinda dengan menggantikan**
perkataan “lima” dengan perkataan “lima puluh”.

**Pindaan seksyen 41**

**39. Akta ibu dipinda dengan menggantikan seksyen 41 dengan**
seksyen yang berikut:

“Kuasa Bank untuk menentukan kehendak berhemat yang

**lain**

**41. (1) Bank boleh menentukan standard mengenai perkara**
berhemat yang lain untuk menggalakkan—

_(a) kedudukan kewangan yang kukuh sesuatu institusi_

yang ditetapkan; atau

_(b) integriti, profesionalisme dan kepakaran dalam_

penjalanan perniagaan, hal ehwal dan aktiviti
sesuatu institusi yang ditetapkan.

(2) Tanpa menjejaskan keluasan subseksyen (1), standard
yang ditentukan di bawah subseksyen itu boleh termasuk
standard yang berhubungan dengan—

_(a) tadbir urus korporat;_

_(b)_ pengurusan risiko; dan

_(c)_ pencegahan sesuatu institusi yang ditetapkan daripada

digunakan, dengan sengaja atau tidak sengaja, bagi
aktiviti jenayah.

(3) Bank boleh, demi kepentingan institusi yang ditetapkan,
menentukan standard mengenai perkara berhemat di
bawah seksyen ini kepada subsidiari sesuatu institusi yang
ditetapkan.

(4) Tiap-tiap institusi yang ditetapkan dan subsidiari sesuatu
institusi yang ditetapkan hendaklah pada setiap masa—


-----

36 _Rang Undang-Undang_

_(a) mematuhi standard sebagaimana yang ditentukan_

oleh Bank di bawah seksyen ini;

_(b) memastikan bahawa dasar dan tatacara dalamannya_

adalah selaras dengan standard sebagaimana yang
ditentukan oleh Bank di bawah seksyen ini; dan

_(c) sama ada atau tidak standard telah ditentukan_

oleh Bank di bawah seksyen ini, menguruskan
perniagaannya, hal ehwalnya dan aktivitinya dengan
cara yang selaras dengan pengurusan risiko yang
kukuh dan amalan tadbir urus yang berkesan,
bertanggungjawab dan telus.

(5) Tiap-tiap pengarah dan pegawai sesuatu institusi yang
ditetapkan dan subsidiari sesuatu institusi yang ditetapkan
hendaklah pada setiap masa mematuhi dasar dan tatacara
dalaman yang diterima pakai oleh institusi atau subsidiari
itu termasuk dasar dan tatacara dalaman untuk melaksanakan
standard sebagaimana yang ditentukan oleh Bank di bawah
seksyen ini.”.

**Pindaan seksyen 42**

**40. Seksyen 42 Akta ibu dipinda dengan memotong subseksyen (2)**
dan (4).

**Bahagian baru IVa**

**41. Akta ibu dipinda dengan memasukkan selepas seksyen 42**
Bahagian yang berikut:

“Bahagian IVa

PELAKUAN PERNIAGAAN DAN PERLINDUNGAN PENGGUNA

**Tafsiran**

**42a. Bagi maksud Bahagian ini dan Jadual Kedua—**

“pengadu yang layak” ertinya mana-mana orang yang layak
untuk merujuk suatu pertikaian kepada Skim Ombudsman
Kewangan mengikut terma Skim Ombudsman Kewangan


-----

_Institusi Kewangan Pembangunan (Pindaan)_ 37

“pengguna kewangan” ertinya mana-mana orang yang
menggunakan, telah menggunakan atau mungkin bercadang
untuk menggunakan, apa-apa perkhidmatan atau produk
kewangan—

_(a)_ bagi maksud persendirian, domestik atau keperluan

rumah;

_(b)_ berkaitan dengan suatu perniagaan kecil sebagaimana

yang ditentukan oleh Bank di bawah seksyen 42c;
atau

_(c)_ sama ada atau tidak bagi maksud yang dinyatakan

dalam perenggan _(a)_ atau _(b), sekiranya—_

(i) nilai perkhidmatan atau produk kewangan itu

tidak melebihi suatu amaun sebagaimana yang
ditentukan oleh Bank di bawah seksyen 42c;
atau

(ii) orang itu adalah daripada suatu golongan,

kategori atau perihalan orang sebagaimana
yang ditetapkan oleh Bank di bawah
seksyen 42c;

“perkhidmatan atau produk kewangan” ertinya perkhidmatan
kewangan atau produk kewangan yang dibangunkan, ditawarkan
atau dipasarkan, oleh sesuatu institusi yang ditetapkan atau
bagi dan bagi pihak seorang yang lain oleh sesuatu institusi
yang ditetapkan;

“Skim Ombudsman Kewangan” ertinya suatu skim ombudsman
kewangan yang diluluskan di bawah subseksyen 126(2)
Akta Perkhidmatan Kewangan 2013 [Akta 758] atau
subseksyen 138(2) Akta Perkhidmatan Kewangan Islam 2013.

**Pemakaian**

**42b. (1) Seksyen** 42c dan 42d hendaklah terpakai tanpa
menjejaskan peruntukan Akta Pasaran Modal dan Perkhidmatan
2007 [Akta 671] setakat yang peruntukan itu berhubung
dengan mana-mana aktiviti terkawal yang dijalankan oleh
sesuatu institusi yang ditetapkan di bawah Akta itu.


-----

38 _Rang Undang-Undang_

(2) Bank hendaklah membuat perkiraan secara bertulis dengan
Suruhanjaya Sekuriti untuk menyelaraskan pengawalseliaan
pelakuan perniagaan yang berhubungan dengan produk pasaran
modal atau perkhidmatan pasaran modal sebagaimana yang
ditakrifkan dalam subseksyen 2(1) Akta Pasaran Modal dan
Perkhidmatan 2007, yang dibangunkan, ditawarkan atau
dipasarkan oleh sesuatu institusi yang ditetapkan.

**Standard mengenai pelakuan perniagaan**

**42c. (1) Bank boleh menentukan standard mengenai pelakuan**
perniagaan bagi maksud memastikan bahawa sesuatu institusi
yang ditetapkan adalah adil, bertanggungjawab dan profesional
apabila berurusan dengan pengguna kewangan.

(2) Tanpa menjejaskan keluasan subseksyen (1), standard
yang ditentukan di bawah subseksyen itu boleh termasuk
standard yang berhubungan dengan—

_(a) kehendak ketelusan dan penzahiran termasuk pemberian_

maklumat yang tepat, jelas, tepat pada masanya dan
tidak mengelirukan kepada pengguna kewangan;

_(b) terma yang adil dalam suatu kontrak pengguna kewangan_

bagi perkhidmatan atau produk kewangan;

_(c)_ promosi perkhidmatan atau produk kewangan;

_(d) pemberian syor atau nasihat termasuk penilaian kesesuaian_

dan kemampuan perkhidmatan atau produk kewangan
yang ditawarkan kepada pengguna kewangan; dan

_(e) aduan dan mekanisme penyelesaian pertikaian._

(3) Bank boleh menentukan standard bagi maksud takrif
“pengguna kewangan” di bawah seksyen 42a.

(4) Jika Bank menentukan suatu standard mengenai pelakuan
perniagaan di bawah subseksyen (1) yang berhubungan secara
khusus dengan produk pasaran modal atau perkhidmatan pasaran
modal sebagaimana yang ditakrifkan dalam subseksyen 2(1) Akta
Pasaran Modal dan Perkhidmatan 2007, standard itu hendaklah
ditentukan secara bersesama dengan Suruhanjaya Sekuriti.


-----

_Institusi Kewangan Pembangunan (Pindaan)_ 39

**Pelakuan perniagaan dilarang**

**42d.** (1) Sesuatu institusi yang ditetapkan tidak boleh terlibat
dalam apa-apa pelakuan perniagaan dilarang yang dinyatakan
dalam Jadual Kedua.

(2) Tanpa menjejaskan keluasan seksyen 126, Bank boleh
mengeluarkan panduan secara bertulis mengenai—

_(a)_ perihalan pelakuan yang menjadi apa-apa pelakuan

perniagaan dilarang yang dinyatakan dalam
Jadual Kedua; atau

_(b)_ faktor yang perlu diambil kira dalam menentukan sama

ada sesuatu institusi yang ditetapkan telah terlibat
dalam apa-apa pelakuan perniagaan dilarang yang
dinyatakan dalam Jadual Kedua.

(3) Jika Bank mengeluarkan panduan yang berhubungan
dengan pelakuan perniagaan dilarang yang dinyatakan
dalam perenggan 5 dan 6 Jadual Kedua, panduan itu
hendaklah dikeluarkan setelah berunding dengan Suruhanjaya
Persaingan.

(4) Mana-mana institusi yang ditetapkan yang melanggar
subseksyen (1) melakukan suatu kesalahan dan apabila
disabitkan boleh dipenjarakan selama tempoh tidak melebihi
lima tahun atau didenda tidak melebihi sepuluh juta ringgit
atau kedua-duanya.

(5) Bank hendaklah merujuk apa-apa aduan daripada
seorang yang terkilan yang melibatkan pelakuan perniagaan
dilarang yang dinyatakan dalam perenggan 5 dan 6
Jadual Kedua kepada Suruhanjaya Persaingan.

(6) Dalam seksyen ini, “Suruhanjaya Persaingan”
ertinya Suruhanjaya Persaingan yang ditubuhkan di bawah
Akta Persaingan 2010 [Akta 712].


-----

40 _Rang Undang-Undang_

**Skim Ombudsman Kewangan**

**42e. (1) Bagi maksud memastikan pengendalian aduan**
yang berkesan dan adil dan bagi penyelesaian pertikaian
berkaitan dengan perkhidmatan atau produk kewangan,
peraturan-peraturan boleh dibuat di bawah seksyen 123—

_(a) untuk menghendaki mana-mana golongan, kategori_

atau perihalan institusi yang ditetapkan menjadi
anggota Skim Ombudsman Kewangan dan
mematuhi pada setiap masa terma keanggotaan skim
itu; dan

_(b) mengenai terma Skim Ombudsman Kewangan yang_

menyatakan ruang lingkup termasuk jenis pertikaian
yang boleh dirujuk kepadanya dan pengadunya
yang layak, fi yang boleh dicajkan dan jenis award
yang boleh diberikan di bawah Skim Ombudsman
Kewangan.

(2) Sesuatu institusi yang ditetapkan yang ialah anggota
Skim Ombudsman Kewangan hendaklah—

_(a) memberikan dokumen atau maklumat sebagaimana_

yang dikehendaki bagi maksud penyelesaian pertikaian
yang dirujuk kepada Skim Ombudsman Kewangan;
dan

_(b) mematuhi apa-apa award yang diberikan di bawah_

Skim Ombudsman Kewangan, termasuk suatu arahan
yang menghendaki institusi yang ditetapkan itu untuk
mengambil apa-apa langkah berhubung dengan suatu
pertikaian.

(3) Jika suatu pertikaian telah dirujuk kepada Skim
Ombudsman Kewangan oleh pengadu yang layak, pengadu
yang layak itu tidak berhak untuk membuat suatu tuntutan
atas pertikaian itu kepada Tribunal Tuntutan Pengguna yang
ditubuhkan di bawah Akta Perlindungan Pengguna 1999

[Akta 599].”.


-----

_Institusi Kewangan Pembangunan (Pindaan)_ 41

**Pindaan seksyen 44**

**42. Seksyen 44 Akta ibu dipinda—**

_(a)_ dalam subseksyen (2)—

(i) dengan menggantikan perkataan “lima” dengan

perkataan “dua puluh lima”; dan

(ii) dengan memotong perkataan “dan, dalam hal kesalahan

yang berterusan, boleh didenda selanjutnya tidak
melebihi lima ribu ringgit bagi setiap hari kesalahan
itu berterusan selepas pensabitan”; dan

_(b) dengan memotong subseksyen (5)._

**Pindaan seksyen 46**

**43. Subseksyen 46(3) Akta ibu dipinda—**

_(a)_ dengan menggantikan perkataan “lima” dengan perkataan

“dua puluh lima”; dan

_(b)_ dengan memotong perkataan “dan, dalam hal kesalahan

yang berterusan, boleh didenda selanjutnya tidak melebihi
lima ribu ringgit bagi setiap hari kesalahan itu berterusan
selepas pensabitan”.

**Pindaan seksyen 47**

**44. Subseksyen 47(2) Akta ibu dipinda—**

_(a)_ dengan menggantikan perkataan “lima” dengan perkataan

“dua puluh lima”; dan

_(b)_ dengan memotong perkataan “dan, dalam hal kesalahan

yang berterusan boleh didenda selanjutnya tidak melebihi
lima ribu ringgit bagi setiap hari kesalahan itu berterusan
selepas pensabitan”.


-----

42 _Rang Undang-Undang_

**Pindaan seksyen 48**

**45. Seksyen 48 Akta ibu dipinda dengan memotong subseksyen (2).**

**Pindaan seksyen 49**

**46.** Subseksyen 49(3) Akta ibu dipinda—

_(a)_ dengan menggantikan perkataan “satu” dengan perkataan

“lima”; dan

_(b)_ dengan memotong perkataan “dan, dalam hal kesalahan

yang berterusan, boleh didenda selanjutnya tidak melebihi
satu ribu ringgit bagi setiap hari kesalahan itu berterusan
selepas pensabitan”.

**Pindaan seksyen 50**

**47.** Seksyen 50 Akta ibu dipinda dengan menggantikan subseksyen (2)
dengan subseksyen yang berikut:

“(2) Mana-mana orang yang melakukan pecah amanah jenayah
seperti yang dinyatakan dalam subseksyen (1) melakukan
suatu kesalahan dan apabila disabitkan boleh dipenjarakan
selama tempoh tidak melebihi sepuluh tahun atau didenda
tidak melebihi dua kali nilai harta yang merupakan hal perkara
pecah amanah itu atau lima puluh juta ringgit, mengikut
mana-mana yang lebih tinggi, atau kedua-duanya.”.

**Pindaan seksyen 52**

**48. Seksyen 52 Akta ibu dipinda dengan menggantikan subseksyen (3)**
dengan subseksyen yang berikut:

“(3) Mana-mana orang yang melanggar subseksyen (1)
atau (2) melakukan suatu kesalahan dan apabila disabitkan
boleh dipenjarakan selama tempoh tidak melebihi lapan tahun
atau didenda tidak melebihi dua puluh lima juta ringgit atau
kedua-duanya.”.


-----

_Institusi Kewangan Pembangunan (Pindaan)_ 43

**Pindaan seksyen 53**

**49. Subseksyen 53(2) Akta ibu dipinda—**

_(a)_ dengan menggantikan perkataan “lima” dengan perkataan

“dua puluh lima”; dan

_(b)_ dengan memotong perkataan “dan, dalam hal kesalahan

yang berterusan, boleh didenda selanjutnya tidak melebihi
lima ribu ringgit bagi setiap hari kesalahan itu berterusan
selepas pensabitan”.

**Pindaan seksyen 54**

**50. Seksyen 54 Akta ibu dipinda—**

_(a) dalam subseksyen (1)—_

(i) dengan menggantikan perkataan “selainnya”

dengan perkataan “sekiranya Bank berpendapat
bahawa”;

(ii) dengan memotong perkataan “atau” di hujung

perenggan _(b);_

(iii) dengan meggantikan perenggan (c) dengan perenggan

yang berikut:

“(c) telah memungkiri atau melanggar mana
mana peruntukan Akta ini, Akta Bank
Negara Malaysia 2009 atau mana-mana
undang-undang bertulis, selain
undang-undang sekuriti sebagaimana
yang ditakrifkan dalam Akta Suruhanjaya
Sekuriti 1993 [Akta 498], tidak kira
bahawa tiada pendakwaan atau tindakan
lain berkenaan dengan kemungkiran atau
pelanggaran itu;”; dan

(iv) dengan memasukkan selepas perenggan (c) perenggan

yang berikut:

“(d) telah tidak mematuhi apa-apa standard,

notis, syarat, penentuan, kehendak, sekatan
atau arahan yang ditentukan, dikeluarkan


-----

44 _Rang Undang-Undang_

atau dibuat di bawah Akta ini, tidak kira
bahawa tiada pendakwaan atau tindakan
lain berkenaan dengan ketidakpatuhan
itu;

_(e) sedang menjalankan suatu aktiviti yang tidak_

selaras dengan dokumen konstituennya
atau dengan apa-apa penentuan yang
dibuat di bawah subseksyen 28(1);

_(f) sedang melakukan atau akan melakukan_

suatu perbuatan, atau sedang menuruti
atau akan menuruti apa-apa pelakuan,
yang tidak selamat atau tidak wajar atau
gagal untuk melakukan suatu perbuatan
atau menuruti suatu pelakuan yang perlu
untuk mengekalkan keselamatan dan
kekukuhan institusi yang ditetapkan;

_(g) telah gagal untuk menguruskan perniagaannya_

atau hal ehwalnya dengan cara yang selaras
dengan pengurusan risiko yang wajar dan
amalan tadbir urus yang baik; atau

_(h) yang telah mendapat kelulusan untuk_

menjalankan perniagaannya atau aktivitinya
mengikut Shariah di bawah—

(i) perenggan 33b(1)(a), menjalankan

atau akan menjalankan mana-mana
bahagian daripada perniagaannya,
hal ehwalnya atau aktivitinya
mengikut cara yang bertentangan
dengan Shariah; atau

(ii) perenggan 33b(1)(b), menjalankan

atau akan menjalankan mana-mana
bahagian daripada perniagaan
kewangan Islamnya mengikut cara
yang bertentangan dengan Shariah,”;
dan


-----

_Institusi Kewangan Pembangunan (Pindaan)_ 45

(b) dengan menggantikan subseksyen (3) dengan subseksyen

yang berikut:

“(3) Mana-mana institusi yang ditetapkan yang tidak
mematuhi mana-mana kehendak di bawah perenggan (2)(a)
atau melanggar mana-mana larangan di bawah perenggan
(2)(b), melakukan suatu kesalahan dan apabila disabitkan
boleh dipenjarakan selama tempoh tidak melebihi
sepuluh tahun atau didenda tidak melebihi lima puluh
juta ringgit atau kedua-duanya.”.

**Pemotongan seksyen 56**

**51. Akta ibu dipinda dengan memotong seksyen 56.**

**Pindaan seksyen 58**

**52. Seksyen 58 Akta ibu dipinda dengan menggantikan subseksyen**
(2) dengan subseksyen yang berikut:

“(2) Mana-mana orang yang melanggar subseksyen (1)
melakukan suatu kesalahan dan apabila disabitkan boleh
dipenjarakan selama tempoh tidak melebihi lapan tahun
atau didenda tidak melebihi dua puluh lima juta ringgit atau
kedua-duanya.”.

**Pindaan seksyen 59**

**53. Seksyen 59 Akta ibu dipinda—**

_(a)_ dalam subseksyen (2)—

(i) dengan menggantikan perkataan “lima” dengan

perkataan “dua puluh lima”; dan

(ii) dengan memotong perkataan “dan, dalam hal kesalahan

yang berterusan, boleh didenda selanjutnya tidak
melebihi lima ribu ringgit bagi setiap hari kesalahan
itu berterusan selepas pensabitan”; dan


-----

46 _Rang Undang-Undang_

_(b)_ dalam subseksyen (6)—

(i) dengan menggantikan perkataan “lima” dengan

perkataan “dua puluh lima”; dan

(ii) dengan memotong perkataan “dan, dalam hal kesalahan

yang berterusan, boleh didenda selanjutnya tidak
melebihi lima ribu ringgit bagi setiap hari kesalahan
itu berterusan selepas pensabitan”.

**Pindaan seksyen 62**

**54. Subseksyen 62(2) Akta ibu dipinda—**

_(a)_ dengan menggantikan perkataan “lima” dengan perkataan

“dua puluh lima”; dan

_(b)_ dengan memotong perkataan “dan, dalam hal kesalahan

yang berterusan, boleh didenda selanjutnya tidak melebihi
lima ribu ringgit bagi setiap hari kesalahan itu berterusan
selepas pensabitan”.

**Pindaan seksyen 63**

**55.** Seksyen 63 Akta ibu dipinda dengan memotong subseksyen (2).

**Pindaan seksyen 64**

**56.** Seksyen 64 Akta ibu dipinda dengan memotong subseksyen (2)
dan (6).

**Pindaan seksyen 65**

**57.** Seksyen 65 Akta ibu dipinda dengan memotong subseksyen (2).

**Pindaan seksyen 69**

**58.** Seksyen 69 Akta ibu dipinda dengan memotong subseksyen (2).

**Pindaan seksyen 70**

**59. Seksyen 70 Akta ibu dipinda dengan memotong subseksyen (2).**


-----

_Institusi Kewangan Pembangunan (Pindaan)_ 47

**Pindaan seksyen 71**

**60. Seksyen 71 Akta ibu dipinda—**

_(a)_ dalam subseksyen (1)—

(i) dengan memotong perkataan “atau” di hujung

perenggan _(d);_

(ii) dengan menggantikan noktah di hujung perenggan (e)

dengan koma bernoktah; dan

(iii) dengan memasukkan selepas perenggan (e) perenggan

yang berikut:

“(f) terdapat apa-apa kelemahan dalam kawalan

dalaman yang berkaitan dengan proses
pelaporan kewangan yang dijalankan oleh
institusi yang ditetapkan itu; atau

_(g) kedudukan kewangan institusi yang ditetapkan_

itu mungkin atau telah terjejas secara material
oleh mana-mana keadaan, penjalanan
aktiviti oleh institusi yang ditetapkan itu
atau apa-apa kelemahan dalam kawalan
dalaman institusi yang ditetapkan itu.”;
dan

(b) dengan memotong subseksyen (2).

**Pindaan seksyen 72**

**61.** Seksyen 72 Akta ibu dipinda dengan memotong subseksyen (2).

**Seksyen baru** **72a**

**62. Akta ibu dipinda dengan memasukkan selepas seksyen 72**
seksyen yang berikut:

“Perlindungan bersyarat dan obligasi kerahsiaan

**72a.** (1) Tertakluk kepada subseksyen (2), subseksyen 119(3)
tidak terpakai bagi mana-mana dokumen atau maklumat
yang berhubungan dengan hal ehwal atau akaun mana-mana
pelanggan sesuatu institusi yang ditetapkan yang dizahirkan
oleh juruaudit sesuatu institusi yang ditetapkan kepada
Lembaga Pengawasan Audit yang ditubuhkan di bawah


-----

48 _Rang Undang-Undang_

Akta Suruhanjaya Sekuriti 1993 atau seorang pegawai atau
orang lain yang diberi kuasa secara bertulis oleh Lembaga
Pengawasan Audit untuk melaksanakan tanggungjawab
Lembaga Pengawasan Audit.

(2) Penzahiran di bawah subseksyen (1) hendaklah tertakluk
kepada apa-apa syarat sebagaimana yang ditentukan oleh Bank.

(3) Seorang juruaudit sesuatu institusi yang ditetapkan
tidak bertanggungan—

_(a) bagi kemungkiran obligasi kerahsiaan antara juruaudit_

dengan institusi yang ditetapkan itu berkenaan dengan
apa-apa pelaporan kepada Bank yang dibuat dengan
suci hati di bawah Bahagian ini; atau

_(b)_ untuk dibawa guaman di mana-mana mahkamah bagi

fitnah berkenaan dengan apa-apa pernyataan yang
dibuat oleh juruaudit itu tanpa niat jahat dalam
penunaian kewajipannya di bawah Akta ini.”.

**Pindaan seksyen 73**

**63. Seksyen 73 Akta ibu dipinda dengan memotong subseksyen (2)**
dan (5).

**Pindaan seksyen 74**

**64. Seksyen 74 Akta ibu dipinda dengan memotong subseksyen (2).**

**Penggantian seksyen 75**

**65. Akta ibu dipinda dengan menggantikan seksyen 75 dengan**
seksyen yang berikut:

“Standard perakaunan

**75.** (1) Bagi maksud seksyen ini—

“penyata kewangan” mempunyai erti yang sama seperti
yang dinyatakan dalam piawaian perakaunan yang diluluskan
yang dikeluarkan atau diluluskan oleh Lembaga Piawaian
Perakaunan Malaysia di bawah Akta Pelaporan Kewangan
1997 [Akta 558];


-----

_Institusi Kewangan Pembangunan (Pindaan)_ 49

“piawaian perakaunan yang diluluskan” mempunyai erti
yang sama seperti dalam Akta Pelaporan Kewangan 1997.

(2) Sesuatu institusi yang ditetapkan hendaklah menyediakan
penyata kewangannya mengikut—

_(a) piawaian perakaunan yang diluluskan tertakluk kepada_

mana-mana standard sebagaimana yang ditentukan
oleh Bank; atau

_(b) dalam ketiadaan apa-apa piawaian perakaunan yang_

diluluskan, mana-mana standard sebagaimana yang
ditentukan oleh Bank.

(3) Jika penyata kewangan sesuatu institusi yang ditetapkan
yang telah mendapat kelulusan di bawah subseksyen 33b(1)
untuk menjalankan perniagaan kewangan Islam disediakan
mengikut perenggan (2)(a), penyata kewangan itu disifatkan
telah disediakan mengikut piawaian perakaunan yang
diluluskan setakat yang penyata kewangan itu berhubung
dengan perniagaan kewangan Islamnya.”.

**Pindaan seksyen 76**

**66. Seksyen** 76 Akta ibu dipinda dengan memotong subseksyen (2)
dan (7).

**Pindaan seksyen 77**

**67. Seksyen 77 Akta ibu dipinda dengan memotong subseksyen (2).**

**Pindaan seksyen 78**

**68. Seksyen 78 Akta ibu dipinda dengan memotong subseksyen (2).**

**Pindaan seksyen 80**

**69.** Seksyen 80 Akta ibu dipinda—

_(a)_ dengan menggantikan nota bahu dengan nota bahu yang

berikut:

“Liabiliti jika rekod perakaunan dan maklumat
**tidak disimpan”;**


-----

50 _Rang Undang-Undang_

_(b)_ dalam subseksyen (1), dengan memasukkan selepas

perkataan “rekod perakaunan” di mana-mana jua terdapat
perkataan “atau maklumat”;

_(c)_ dengan memasukkan selepas subseksyen (1) subseksyen

yang berikut:

“(1a) Bagi maksud subseksyen (1), “rekod perakaunan”
mempunyai erti yang sama seperti dalam Akta Syarikat
1965.”; dan

_(d)_ dengan menggantikan subseksyen (2) dengan subseksyen

yang berikut:

“(2) Mana-mana orang yang melanggar subseksyen (1)
melakukan suatu kesalahan dan apabila disabitkan
boleh dipenjarakan selama tempoh tidak melebihi satu
tahun atau didenda tidak melebihi lima juta ringgit atau
kedua-duanya.”.

**Pindaan seksyen 82**

**70. Seksyen 82 Akta ibu dipinda—**

_(a)_ dengan menggantikan perkataan “buku atau dokumen

lain, akaun dan urusan” dengan perkataan “perniagaan
dan hal ehwal”; dan

_(b)_ dengan menggantikan perkataan “dan mana-mana pejabatnya”

dengan perkataan “, pejabatnya dan subsidiarinya”.

**Pindaan seksyen 83**

**71. Seksyen 83 Akta ibu dipinda—**

_(a)_ dengan menggantikan perkataan “buku atau dokumen

lain, akaun dan urusan” dengan perkataan “perniagaan
dan hal ehwal”;

_(b)_ dengan memasukkan selepas perkataan “pejabatnya”

perkataan “dan subsidiarinya”;


-----

_Institusi Kewangan Pembangunan (Pindaan)_ 51

_(c)_ dengan memasukkan selepas perkataan “institusi yang

ditetapkan itu” perkataan “atau subsidiarinya”;

_(d)_ dengan memotong perkataan “nya” selepas perkataan

“perniagaan”;

_(e)_ dengan memotong perkataan “nya” selepas perkataan

“kepentingan”; dan

_(f)_ dengan memotong perkataan “nya” selepas perkataan

“liabiliti”.

**Pindaan seksyen 84**

**72. Seksyen 84 Akta ibu dipinda—**

_(a) dengan menggantikan perkataan “pemeriksa” di_

mana-mana jua terdapat dengan perkataan “Bank”;

_(b) dalam subseksyen (1)—_

(i) dengan memasukkan selepas perkataan “institusi”

perkataan “atau subsidiarinya”; dan

(ii) dengan menggantikan perenggan _(a) dengan_

perenggan yang berikut:

“(a) hendaklah memberi Bank akses kepada

dokumennya, termasuk dokumen hakmilik
kepada asetnya, semua cagaran yang
dipegang olehnya berkenaan dengan
urusan pelanggannya dan pelaburan yang
dipegang olehnya, wang tunai, premis,
perkakas, kelengkapan atau jentera, dan
mengemukakan kepada Bank semua
dokumen atau wang tunai itu, sebagaimana
yang dikehendaki oleh Bank dalam
apa-apa tempoh sebagaimana yang
ditentukan oleh Bank;”;


-----

52 _Rang Undang-Undang_

_(c) dengan menggantikan subseksyen (2) dengan subseksyen_

yang berikut:

“(2) Mana-mana orang yang melanggar subseksyen (1)
melakukan suatu kesalahan dan apabila disabitkan
boleh dipenjarakan selama tempoh tidak melebihi
lapan tahun atau didenda tidak melebihi dua puluh
lima juta ringgit atau kedua-duanya.”;

_(d) dalam subseksyen (3), dengan menggantikan perkataan_

“sesuatu dokumen atau wang tunai” dengan perkataan
“apa-apa dokumen, hakmilik, cagaran, wang tunai,
perkakas, kelengkapan atau jentera”; dan

_(e) dengan memasukkan selepas subseksyen (3) subseksyen_

yang berikut:

“(4) Mana-mana orang yang enggan membenarkan
Bank untuk mengambil milik dokumen, hakmilik,
cagaran, wang tunai, perkakas, kelengkapan atau
jentera di bawah subseksyen (3), melakukan suatu
kesalahan dan apabila disabitkan boleh dipenjarakan
selama tempoh tidak melebihi lapan tahun atau
didenda tidak melebihi dua puluh lima juta ringgit atau
kedua-duanya.”.

**Pindaan seksyen 85**

**73. Seksyen 85 Akta ibu dipinda—**

_(a) dalam subseksyen (1)—_

(i) dengan menggantikan perkataan “Pemeriksa” dan

“pemeriksa itu” dengan perkataan “Bank”;

(ii) dengan menggantikan perkataan “dipercayainya”

dan “ditentukannya” masing-masing dengan
perkataan “dipercayai oleh Bank” dan “ditentukan
oleh Bank”;

(iii) dalam perenggan (a), dengan memasukkan selepas

perkataan “institusi yang ditetapkan” perkataan
“, subsidiarinya”;


-----

_Institusi Kewangan Pembangunan (Pindaan)_ 53

(iv) dalam perenggan _(b)—_

(A) dalam teks bahasa kebangsaan, dengan

menggantikan perkataan “pelanggan”
dengan perkataan “klien”; dan

(B) dengan memasukkan selepas perkataan

“institusi yang ditetapkan” perkataan “atau
subsidiarinya”;

(v) dalam perenggan (c), dengan memasukkan selepas

perkataan “institusi yang ditetapkan” perkataan “atau
subsidiarinya atau seorang anggota jawatankuasa
Shariah”; dan

(vi) dengan menggantikan perkataan “dokumen atau

maklumat” dengan perkataan “dokumen, maklumat
atau penjelasan”;

_(b) dengan menggantikan subseksyen (2) dengan subseksyen_

yang berikut:

“(2) Mana-mana orang yang melanggar subseksyen (1)
melakukan suatu kesalahan dan apabila disabitkan
boleh dipenjarakan selama tempoh tidak melebihi
lapan tahun atau didenda tidak melebihi dua puluh
lima juta ringgit atau kedua-duanya.”; dan

_(c) dengan menggantikan subseksyen (3) dengan subseksyen_

yang berikut:

“(3) Mana-mana orang yang termasuk dalam
perenggan (1)(b), seorang juruaudit atau seorang
anggota jawatankuasa Shariah yang disebut dalam
perenggan (1)(c) tidak bertanggungan bagi kemungkiran
sesuatu kontrak yang berhubungan dengan, atau
kewajipan tentang, kerahsiaan kerana mengemukakan
dokumen, maklumat atau penjelasan di bawah
subseksyen (1).”.


-----

54 _Rang Undang-Undang_

**Pindaan seksyen 86**

**74. Seksyen 86 Akta ibu dipinda—**

_(a) dengan menggantikan nota bahu dengan nota bahu yang_

berikut:

“Kehadiran di hadapan Bank”;

_(b)_ dalam subseksyen (1)—

(i) dengan menggantikan perkataan “pemeriksa itu”

dengan perkataan “Bank”;

(ii) dengan menggantikan perkataan “pejabatnya”

dengan perkataan “di tempat dan”; dan

(iii) dengan menggantikan perkataan “olehnya” dengan

perkataan “oleh Bank”; dan

_(c) dengan menggantikan subseksyen (2) dengan subseksyen_

yang berikut:

“(2) M a n a - m a n a o r a n g y a n g m e l a n g g a r
subseksyen (1) melakukan suatu kesalahan dan apabila
disabitkan boleh dipenjarakan selama tempoh tidak
melebihi lapan tahun atau didenda tidak melebihi dua
puluh lima juta ringgit atau kedua-duanya.”.

**Seksyen baru 86a**

**75. Akta ibu dipinda dengan memasukkan selepas seksyen 86**
seksyen yang berikut:

“Maklumat rahsia

**86a.** (1) Apa-apa dokumen atau maklumat yang dikeluarkan oleh
Bank sebagaimana yang diperuntukkan dalam subseksyen (2)
yang berbangkit daripada pentadbiran atau penguatkuasaan
Akta ini, Akta Bank Negara Malaysia 2009 atau
mana-mana undang-undang bertulis lain yang ditadbir oleh
Bank, tidak boleh dizahirkan, sama ada secara menyeluruh
atau sebahagiannya, oleh mana-mana institusi yang ditetapkan


-----

_Institusi Kewangan Pembangunan (Pindaan)_ 55

atau mana-mana pengarah, pegawai, juruaudit atau seorang
anggota jawatankuasa Shariah institusi yang ditetapkan
itu, kepada mana-mana orang kecuali dalam hal keadaan
sebagaimana yang ditentukan oleh Bank.

(2) Dokumen atau maklumat yang disebut dalam
subseksyen (1) hendaklah termasuk—

_(a) apa-apa perkadaran yang diberikan oleh Bank kepada_

sesuatu institusi yang ditetapkan;

_(b) apa-apa peringkat campur tangan yang diberikan kepada_

sesuatu institusi yang ditetapkan;

_(c)_ apa-apa penilaian atas sesuatu institusi yang ditetapkan

yang berbangkit daripada suatu pemeriksaan atau
ulasan penyeliaan lain atas institusi yang ditetapkan
itu termasuk apa-apa laporan, surat-menyurat atau syor
yang dibuat kepada institusi yang ditetapkan itu;

_(d)_ apa-apa aku janji yang boleh dikuatkuasakan yang

diterima oleh Bank di bawah seksyen 107a;

_(e) apa-apa perintah yang dibuat, atau arahan yang_

dikeluarkan oleh Bank di bawah Akta ini kepada
sesuatu institusi yang ditetapkan; atau

_(f) apa-apa maklumat lain sebagaimana yang ditentukan_

oleh Bank.

(3) Dalam mana-mana prosiding mahkamah, jika apa-apa
dokumen atau maklumat yang disebut dalam seksyen ini
berkemungkinan akan dizahirkan, mahkamah, atas usulnya
sendiri, atau atas permohonan suatu pihak kepada prosiding
atau Bank, boleh memerintahkan prosiding itu dijalankan
secara tertutup dan dalam hal yang demikian, dokumen atau
maklumat itu hendaklah menjadi rahsia antara mahkamah
dengan pihak-pihak kepada prosiding itu atau Bank, dan
tiada pihak pun boleh menzahirkan dokumen atau maklumat
itu kepada mana-mana orang lain.

(4) Mana-mana orang yang melanggar subseksyen (1)
melakukan suatu kesalahan dan apabila disabitkan boleh
dipenjarakan selama tempoh tidak melebihi lapan tahun
atau didenda tidak melebihi dua puluh lima juta ringgit atau
kedua-duanya.”.


-----

56 _Rang Undang-Undang_

**Pindaan seksyen 87**

**76.** Seksyen 87 Akta ibu dipinda—

_(a) dengan menggantikan perkataan “hendaklah” dengan_

perkataan “boleh”; dan

_(b) dengan memasukkan selepas perkataan “dijalankan”_

perkataan “dan bagi maksud itu, boleh menjalankan
semua kuasa penyiasatan yang diperuntukkan di bawah
Akta ini”.

**Pindaan seksyen 88**

**77. Seksyen 88 Akta ibu dipinda—**

_(a)_ dalam subseksyen (1)—

(i) dengan menggantikan perkataan “Bahagian ini”

dengan perkataan “Akta ini”; dan

(ii) dengan memasukkan selepas perkataan “orang

lain” perkataan “yang dilantik di bawah
subseksyen 4(3)”;

_(b)_ dengan memasukkan selepas subseksyen (1) subseksyen

yang berikut:

“(1a) Seorang pegawai penyiasat yang dilantik di
bawah subseksyen (1) hendaklah mempunyai semua
kuasa dan fungsi yang diberikan kepada Bank di
bawah Akta ini.”;

_(c)_ dalam subseksyen (3), dengan menggantikan perkataan

“hak, perlindungan dan tanggung rugi” dengan perkataan
“hak, keistimewaan, perlindungan, kekebalan dan tanggung
rugi”;

_(d)_ dengan menggantikan subseksyen (4) dengan subseksyen

yang berikut:

“(4) Seorang pegawai penyiasat, dalam menjalankan
kuasanya dan melaksanakan fungsinya, hendaklah
tertakluk kepada dan mematuhi arahan, kawalan,


-----

_Institusi Kewangan Pembangunan (Pindaan)_ 57

petunjuk, syarat, sekatan atau batasan sebagaimana
yang ditentukan oleh Bank, secara lisan atau bertulis,
sama ada secara am, atau dalam apa-apa hal atau hal
keadaan tertentu.”; dan

_(e)_ dengan memasukkan selepas subseksyen (4) subseksyen

yang berikut:

“(5) Seorang pegawai penyiasat yang menjalankan
apa-apa pemeriksaan ke atas mana-mana orang di
bawah Akta ini hendaklah mempunyai kuasa untuk
mengendalikan suatu sumpah atau ikrar kepada orang
yang sedang diperiksa.”.

**Seksyen baru** **88a**

**78. Akta ibu dipinda dengan memasukkan selepas seksyen 88**
seksyen yang berikut:

“ **Gabenor mempunyai kuasa dan fungsi pegawai**

**penyiasat**

**88a. Gabenor hendaklah mempunyai semua kuasa dan fungsi**
seorang pegawai penyiasat.”.

**Pindaan seksyen 89**

**79. Seksyen 89 Akta ibu dipinda—**

_(a)_ dalam subseksyen (1)—

(i) dalam perenggan (a), dengan memotong perkataan

“yang dipunyai oleh atau dalam milik atau kawalan
institusi yang ditetapkan atau syarikat induk, anak
syarikat atau pekerjanya”;

(ii) dalam perenggan (b), dengan menggantikan perkataan

“premis itu untuk mencari apa-apa harta, rekod,
laporan atau dokumen dan menyita dan menahan
apa-apa harta, rekod, laporan atau dokumen”
dengan perkataan “premis itu, menyita dan menahan
apa-apa harta, rekod, laporan, dokumen, perkakas,
kelengkapan, jentera, komputer, output komputer,
sistem, data, buku atau maklumat”;


-----

58 _Rang Undang-Undang_

(iii) dalam perenggan _(c)—_

(A) dengan menggantikan perkataan “laporan

atau dokumen” dengan perkataan “laporan,
dokumen, komputer, output komputer,
sistem, data, buku atau maklumat”; dan

(B) dengan memasukkan selepas perkataan

“yang disita dan ditahan sedemikian”
perkataan “, termasuk mengakses
mana-mana program atau data yang
disimpan di dalam mana-mana komputer
atau mempunyai akses untuk memeriksa
atau menyemak operasi mana-mana
komputer dan apa-apa perkakas atau bahan
yang berkaitan dengannya”;

(iv) dalam perenggan _(d), dengan menggantikan_

perkataan “laporan atau dokumen” dengan perkataan
“laporan, dokumen, perkakas, kelengkapan, jentera,
komputer, output komputer, sistem, data, buku
atau maklumat”;

(v) dalam perenggan (e), dengan menggantikan perkataan

“laporan, rekod atau dokumen” dengan perkataan
“rekod, laporan, dokumen, perkakas, kelengkapan,
jentera, komputer, output komputer, sistem, data,
buku atau maklumat”; dan

(vi) dalam perenggan (f), dengan memasukkan selepas

perkataan “wadah” perkataan “, termasuk mengakses
komputer”;

_(b)_ dalam subseksyen (3), dengan menggantikan perkataan

“laporan atau dokumen” dengan perkataan “laporan,
dokumen, perkakas, kelengkapan, jentera, komputer,
output komputer, sistem, data, buku atau maklumat”;

_(c)_ dengan memasukkan selepas subseksyen (3) subseksyen

yang berikut:

“(3a) Seorang pegawai penyiasat hendaklah, bagi
maksud seksyen ini, disediakan dengan kata laluan, kod
penyulitan, kod penyahsulitan, perisian atau perkakasan


-----

_Institusi Kewangan Pembangunan (Pindaan)_ 59

yang perlu dan apa-apa cara lain yang dikehendaki
bagi membolehkan pemahaman apa-apa program atau
data yang disimpan di dalam mana-mana komputer
termasuk dalam suatu bentuk yang maklumat yang
terkandung di dalam suatu komputer dapat diambil
dan yang ia dapat dilihat dan dibaca.

(3b) Apa-apa output komputer, data, buku, dokumen,
maklumat atau pernyataan yang diperoleh atau diberikan
kepada seorang pegawai penyiasat semasa suatu
penggeledahan di bawah seksyen ini hendaklah, walau
apa pun mana-mana undang-undang yang berlawanan,
boleh diterima sebagai keterangan dalam apa-apa
prosiding di bawah Akta ini.”;

_(d)_ dalam subseksyen (4)—

(i) dalam perenggan _(a), dengan menggantikan_

perkataan “laporan atau dokumen yang disita”
dengan perkataan “laporan, dokumen, perkakas,
kelengkapan, jentera, komputer, output komputer,
sistem, data, buku atau maklumat yang disita”;
dan

(ii) dalam perenggan _(b), dengan menggantikan_

perkataan “laporan atau dokumen itu dijumpai”
dengan perkataan “laporan, dokumen, perkakas,
kelengkapan, jentera, komputer, output komputer,
sistem, data, buku atau maklumat itu dijumpai
atau diperoleh”;

_(e)_ dalam subseksyen (5)—

(i) dengan menggantikan perkataan “hadir semasa”

dengan perkataan “dibenarkan untuk hadir pada
tiap-tiap masa”; dan

(ii) dengan menggantikan perkataan “dan suatu salinan

senarai yang disediakan di bawah subseksyen
(4) hendaklah diserahkan kepada orang itu atas
permintaannya” dengan perkataan “menandatangani
senarai geledah itu atau mengecap cap ibu jarinya
atas senarai itu, dan diberikan satu salinan senarai
geledah yang disediakan dan ditandatangani atau
dicap dengan cap ibu jari di bawah seksyen ini”;
dan


-----

60 _Rang Undang-Undang_

_(f)_ dengan memasukkan selepas subseksyen (5) subseksyen

yang berikut:

“(6) Jika penghuni premis itu atau orang yang
bertindak bagi pihak penghuni itu enggan menandatangani
senarai geledah itu atau mengecap cap ibu jarinya
atas senarai geledah itu, pegawai penyiasat hendaklah
mengendorskan atas senarai geledah itu, di bawah
namanya, hakikat dan sebab keengganan itu, jika ada,
yang dinyatakan oleh penghuni itu atau orang yang
bertindak bagi pihak penghuni itu.”.

**Pindaan seksyen 90**

**80. Seksyen 90 Akta ibu dipinda—**

_(a) dalam perenggan (2)(b)—_

(i) dengan memasukkan selepas perkataan “di

hadapannya” perkataan “, dalam tempoh yang
ditentukan oleh pegawai itu,”; dan

(ii) dengan menggantikan perkataan “laporan atau

dokumen” dengan perkataan “laporan, dokumen,
perkakas, kelengkapan, jentera, komputer, output
komputer, sistem, data, buku, maklumat, artikel atau
benda yang boleh membantu dalam penyiasatan
atas kesalahan atau kemungkiran itu;”;

_(b) dengan menggantikan subseksyen (3) dengan subseksyen_

yang berikut:

“(3) M a n a - m a n a o r a n g y a n g m e l a n g g a r
subseksyen (2) melakukan suatu kesalahan dan apabila
disabitkan boleh dipenjarakan selama tempoh tidak
melebihi lapan tahun atau didenda tidak melebihi dua
puluh lima juta ringgit atau kedua-duanya.”; dan

_(c) dalam subseksyen (8), dengan menggantikan perkataan_

“didenda tidak melebihi satu juta ringgit atau dipenjarakan
selama tempoh tidak melebihi satu tahun atau
kedua-duanya dan, dalam hal kesalahan yang berterusan,
boleh didenda selanjutnya tidak melebihi satu ribu ringgit


-----

_Institusi Kewangan Pembangunan (Pindaan)_ 61

bagi setiap hari kesalahan itu berterusan selepas pensabitan”
dengan perkataan “dipenjarakan selama tempoh tidak
melebihi lapan tahun atau didenda tidak melebihi dua
puluh lima juta ringgit atau kedua-duanya”.

**Pindaan seksyen 91**

**81.** Seksyen 91 Akta ibu dipinda dengan menggantikan perkataan
“laporan atau dokumen” di mana-mana jua terdapat dengan
perkataan “laporan, dokumen, perkakas, kelengkapan, jentera,
komputer, output komputer, sistem, data, buku, maklumat, artikel
atau benda”.

**Pindaan seksyen 92**

**82.** Seksyen 92 Akta ibu dipinda—

_(a) dengan menggantikan subseksyen (1) dengan subseksyen_

yang berikut:

“(1) Seorang pegawai penyiasat yang memeriksa
seseorang di bawah perenggan 89(1)(e) boleh, tertakluk
kepada peruntukan Kanun Tatacara Jenayah [Akta 593],
menahan orang itu sebagaimana yang perlu untuk
menjalankan pemeriksaan, dan boleh memindahkannya
ke dalam jagaan di mana-mana tempat yang perlu
untuk memudahkan pemeriksaan itu.”; dan

_(b) dengan memasukkan selepas subseksyen (1) subseksyen_

yang berikut:

“(1a) Apa-apa pemeriksaan atas seseorang yang
dijalankan di bawah Bahagian ini hendaklah mengikut
peruntukan dalam Kanun Tatacara Jenayah.”.

**Pindaan seksyen 93**

**83. Seksyen 93 Akta ibu dipinda dengan menggantikan perkataan**
“didenda tidak melebihi tiga juta ringgit atau dipenjarakan selama
tempoh tidak melebihi tiga tahun atau kedua-duanya dan, dalam
hal kesalahan yang berterusan, boleh didenda selanjutnya tidak


-----

62 _Rang Undang-Undang_

melebihi tiga ribu ringgit bagi setiap hari kesalahan itu berterusan
selepas pensabitan” dengan perkataan “dipenjarakan selama tempoh
tidak melebihi lapan tahun atau didenda tidak melebihi dua puluh
lima juta ringgit atau kedua-duanya”.

**Pindaan seksyen 94**

**84. Seksyen 94 Akta ibu dipinda—**

_(a) dalam subseksyen (1), dengan menggantikan perkataan_

“laporan atau dokumen” di mana-mana jua terdapat
dengan perkataan “laporan, dokumen, komputer, output
komputer, sistem, data, buku atau maklumat”; dan

(b) dengan menggantikan subseksyen (3) dengan subseksyen

yang berikut:

“(3) Mana-mana orang yang tidak mematuhi kehendak
dalam subseksyen (1) atau melanggar subseksyen (2)
melakukan suatu kesalahan dan apabila disabitkan
boleh dipenjarakan selama tempoh tidak melebihi
lapan tahun atau didenda tidak melebihi dua puluh
lima juta ringgit atau kedua-duanya.”.

**Pindaan seksyen 95**

**85.** Seksyen 95 Akta ibu dipinda—

_(a)_ dengan menggantikan perkataan “laporan atau dokumen”

di mana-mana jua terdapat dengan perkataan “laporan,
dokumen, perkakas, kelengkapan, jentera, komputer,
output komputer, sistem, data, buku, maklumat, artikel
atau benda”; dan

_(b)_ dalam subseksyen (3), dengan menggantikan perkataan

“didenda tidak melebihi satu juta ringgit atau dipenjarakan
selama tempoh tidak melebihi satu tahun atau
kedua-duanya dan, dalam hal kesalahan yang berterusan,
boleh didenda selanjutnya tidak melebihi satu ribu ringgit
bagi setiap hari kesalahan itu berterusan selepas pensabitan”
dengan perkataan “dipenjarakan selama tempoh tidak
melebihi lapan tahun atau didenda tidak melebihi dua
puluh lima juta ringgit atau kedua-duanya”.


-----

_Institusi Kewangan Pembangunan (Pindaan)_ 63

**Pindaan seksyen 96**

**86.** Seksyen 96 Akta ibu dipinda dengan menggantikan perkataan
“laporan atau dokumen” dengan perkataan “laporan, dokumen,
perkakas, kelengkapan, jentera, komputer, output komputer, sistem,
data, buku, maklumat, artikel atau benda”.

**Pindaan seksyen 97**

**87. Seksyen 97 Akta ibu dipinda—**

_(a)_ dalam subseksyen (1), dengan menggantikan perkataan

“laporan atau dokumen lain” dan “laporan atau dokumen”
dengan perkataan “laporan, dokumen, perkakas,
kelengkapan, jentera, komputer, output komputer, sistem,
data, buku atau maklumat”;

_(b)_ dengan menggantikan subseksyen (3) dengan subseksyen

yang berikut:

“(3) Jika seorang pegawai penyiasat tidak dapat
mengesan orang yang berhak menurut undang-undang
atas harta, rekod, laporan, dokumen, perkakas,
kelengkapan, jentera, komputer, output komputer, sistem,
data, buku atau maklumat itu pegawai penyiasat itu
hendaklah menyebabkan untuk disiarkan suatu notis
di laman sesawang Bank meminta mana-mana orang
yang berhak menurut undang-undang atas harta, rekod,
laporan, dokumen, perkakas, kelengkapan, jentera,
komputer, output komputer, sistem, data, buku atau
maklumat itu untuk menuntut harta, rekod, laporan,
dokumen, perkakas, kelengkapan, jentera, komputer,
output komputer, sistem, data, buku atau maklumat
itu dalam tempoh yang dinyatakan dalam notis itu.”
dan

_(c)_ dengan memasukkan selepas subseksyen (3) subseksyen

yang berikut:

“(4) Jika tiada tuntutan dibuat apabila habis tempoh
yang ditentukan dalam notis yang disiarkan di bawah
subseksyen (3), pegawai penyiasat itu hendaklah
membuat suatu permohonan secara bertulis kepada


-----

64 _Rang Undang-Undang_

mahkamah mengenai pelupusan harta, rekod, laporan,
dokumen, perkakas, kelengkapan, jentera, komputer,
output komputer, sistem, data, buku atau maklumat
itu.

(5) Mahkamah apabila menerima permohonan di
bawah subseksyen (4) dan setelah berpuas hati bahawa
orang yang berhak menurut undang-undang atas harta,
rekod, laporan, dokumen, perkakas, kelengkapan,
jentera, komputer, output komputer, sistem, data,
buku atau maklumat itu tidak dapat dikesan hendaklah
memerintahkan supaya harta, rekod, laporan, dokumen,
perkakas, kelengkapan, jentera, komputer, output
komputer, sistem, data, buku atau maklumat itu dilucut
hak atau dilupuskan oleh Bank mengikut perintah yang
dibuat oleh mahkamah itu.”.

**Pindaan seksyen 98**

**88. Seksyen 98 Akta ibu dipinda dengan memasukkan selepas**
perkataan “seksyen 88” perkataan “atau seorang pegawai polis
yang berpangkat tidak rendah daripada pangkat Inspektor,”.

**Seksyen baru** **99a, 99b dan** **99c**

**89. Akta ibu dipinda dengan memasukkan selepas seksyen 99**
seksyen yang berikut:

“Penyampaian perintah atau notis secara am, dsb.

**99a.** (1) Apa-apa perintah atau notis yang diberikan di bawah
Akta ini, hendaklah, jika ia dikehendaki untuk disampaikan
kepada seorang individu, disampaikan dengan—

_(a)_ menghantar serahnya secara kediri kepada orang yang

notis itu diniatkan;

_(b)_ menghantar serahnya kepada orang dewasa di tempat

kediaman, pekerjaan atau perniagaan terakhir diketahui
bagi orang yang diniatkan itu; atau

_(c)_ menghantarnya melalui pos berdaftar kepada orang

yang notis itu diniatkan.


-----

_Institusi Kewangan Pembangunan (Pindaan)_ 65

(2) Apa-apa perintah atau notis yang diberikan di bawah
Akta ini hendaklah, jika dikehendaki untuk disampaikan kepada
suatu pertubuhan perbadanan atau pertubuhan yang tidak
diperbadankan, disampaikan dengan menghantar serah perintah
atau notis itu kepada seorang pegawai atau ejen pertubuhan
perbadanan atau pertubuhan yang tidak diperbadankan itu di
alamat berdaftarnya atau alamat perniagaannya.

(3) Sekiranya pegawai yang melaksanakan penyampaian
apa-apa perintah atau notis di bawah subseksyen (1) atau (2)
berpuas hati, atas sebab yang hendaklah direkodkan olehnya
secara bertulis, bahawa perintah atau notis itu tidak dapat
disampaikan dengan cara yang diperuntukkan dalam subseksyen
(1) atau (2), perintah atau notis itu boleh disampaikan dengan
melekatkan perintah atau notis itu pada bahagian premis yang
mudah dilihat—

_(a) yang individu bagi perintah atau notis itu diniatkan_

diketahui terakhir tinggal, terakhir bekerja atau
terakhir menjalankan perniagaan; atau

_(b) di alamat berdaftar atau alamat perniagaan yang_

terakhir diketahui bagi pertubuhan perbadanan atau
pertubuhan yang tidak diperbadankan yang perintah
atau notis itu diniatkan,

dan dalam hal sedemikian perintah atau notis itu hendaklah
disifatkan sebagai telah disampaikan dengan sempurna.

(4) Sekiranya apabila suatu penyiasatan dibuat di bawah
Akta ini, pegawai penyiasat mendapati bahawa terdapat
keterangan yang mencukupi atau alasan yang munasabah
untuk mengesyaki bagi mewajarkan pemulaan atau penerusan
mana-mana prosiding terhadap mana-mana orang, pegawai
penyiasat itu hendaklah menghendaki seorang pengadu,
jika ada, dan mana-mana orang yang didapati oleh pegawai
penyiasat itu mengetahui hal keadaan kes itu sebagaimana
yang difikirkannya perlu, untuk menandatangani suatu jaminan
untuk hadir di hadapan mana-mana mahkamah yang dinamakan
dalam jaminan itu atau untuk memberikan keterangan dalam
mana-mana prosiding mahkamah.

(5) Sekiranya mana-mana pengadu atau orang yang disebut
dalam subseksyen (4) enggan untuk menandatangani suatu
jaminan di bawah subseksyen itu, pegawai penyiasat itu


-----

66 _Rang Undang-Undang_

hendaklah melaporkan keengganan itu kepada mahkamah
yang boleh menurut budi bicaranya mengeluarkan suatu waran
atau saman untuk memastikan kehadiran pengadu atau orang
itu.

**Penyerahan dokumen perjalanan**

**99b.** (1) Walau apa pun mana-mana undang-undang bertulis
yang berlawanan, seorang pegawai penyiasat boleh, melalui
notis secara bertulis, menghendaki mana-mana orang yang
tertakluk kepada suatu penyiasatan bagi suatu kesalahan di
bawah Akta ini, untuk menyerahkan dokumen perjalanannya
termasuk pasport atau permit keluar yang dalam milikannya,
dalam apa-apa tempoh sebagaimana yang ditentukan dalam
notis itu.

(2) Suatu notis di bawah subseksyen (1) hendaklah
disampaikan secara kediri kepada orang yang notis itu
dialamatkan mengikut seksyen 99a.

(3) Seseorang yang kepadanya suatu notis di bawah
subseksyen (1) disampaikan hendaklah mematuhi notis itu,
yang kegagalannya untuk berbuat demikian boleh menyebabkan
dia ditangkap dan dibawa ke hadapan seorang majistret.

(4) Jika seseorang itu dibawa ke hadapan seorang majistret,
melainkan jika orang itu mematuhi notis di bawah subseksyen
(1) atau memuaskan hati majistret bahawa dia tidak memiliki
suatu dokumen perjalanan, majistret itu hendaklah dengan
waran menahan orang itu dalam penjara—

_(a) sehingga habis tempoh empat belas hari dari tarikh_

penahanannya itu; atau

_(b) sehingga dia mematuhi notis di bawah subseksyen (1),_

mengikut mana-mana yang berlaku lebih awal.

(5) Bagi maksud subseksyen (4), suatu perakuan yang
ditandatangani oleh Pendakwa Raya yang bermaksud bahawa
orang itu telah mematuhi notis bertulis di bawah subseksyen
(1) hendaklah menjadi kebenaran yang mencukupi bagi
Pesuruhjaya Penjara untuk melepaskan orang itu.


-----

_Institusi Kewangan Pembangunan (Pindaan)_ 67

(6) Seorang pegawai penyiasat boleh, dengan kelulusan
bertulis Bank, melalui notis secara bertulis yang dikeluarkan
kepada mana-mana pegawai imigresen, meminta supaya
mana-mana orang yang tertakluk kepada suatu penyiasatan
berkenaan dengan suatu kesalahan di bawah Akta ini dicegah
daripada meninggalkan Malaysia.

(7) Pegawai imigresen itu boleh, apabila diberitahu melalui
suatu notis bertulis yang dibuat di bawah subseksyen (6),
menghendaki orang yang tertakluk kepada suatu penyiasatan
berkenaan dengan suatu kesalahan di bawah Akta ini, untuk
menyerahkan pasportnya, permit keluarnya atau apa-apa
dokumen perjalanannya yang lain yang dalam milikannya
kepada seorang pegawai imigresen.

(8) Tertakluk kepada apa-apa perintah yang dikeluarkan
atau dibuat di bawah mana-mana undang-undang bertulis yang
berhubungan dengan imigresen, “pegawai imigresen” ertinya
mana-mana orang yang dilantik di bawah seksyen 3 Akta
Imigresen 1959/63 [Akta 155].

**_Agent provocateur_**

**99c. Walau apa pun mana-mana undang-undang atau rukun**
undang-undang yang berlawanan, dalam mana-mana prosiding
terhadap mana-mana orang bagi suatu kesalahan di bawah
Akta ini—

_(a)_ tiada agent provocateur, sama ada dia seorang pegawai

Bank atau tidak, boleh dianggap menjadi seorang rakan
sejenayah atau tidak boleh dipercayai hanya kerana
dia telah cuba melakukan atau bersubahat dalam, atau
telah bersubahat atau terlibat dalam komplot jenayah
untuk melakukan, kesalahan itu sekiranya maksud
utama percubaan, persubahatan atau penglibatan itu
adalah untuk mendapatkan keterangan terhadap orang
itu;

_(b) apa-apa pernyataan sama ada secara lisan atau bertulis_

yang dibuat kepada seorang _agent provocateur_
oleh mana-mana orang, termasuk mana-mana orang
yang kemudiannya dipertuduh atas suatu kesalahan
di bawah Akta ini, hendaklah boleh diterima sebagai


-----

68 _Rang Undang-Undang_

keterangan dan diberi perhatian dan pertimbangan
yang wajar dalam mana-mana perbicaraan bagi suatu
kesalahan di bawah Akta ini; dan

_(c)_ suatu sabitan bagi apa-apa kesalahan di bawah Akta

ini semata-mata atas keterangan tanpa sokongan
mana-mana agent provocateur tidak boleh menjadi tidak
sah dan tiada sabitan sedemikian boleh diketepikan
hanya kerana mahkamah yang membicarakan kes
itu tidak menyebut dalam alasan penghakimannya
keperluan untuk mengingatkan dirinya mengenai bahaya
membuat sabitan atas keterangan sedemikian.”.

**Penggantian seksyen 100**

**90.** Akta ibu dipinda dengan menggantikan seksyen 100 dengan
seksyen yang berikut:

“Bantuan kepada pegawai polis atau pegawai awam lain

**100. Bank boleh atas usahanya sendiri, atau atas permintaan**
seorang pegawai awam—

_(a)_ membekalkan kepada seorang pegawai polis atau

mana-mana pegawai awam lain suatu salinan
apa-apa rekod, laporan, buku, output komputer, data,
dokumen atau maklumat yang disita, ditahan atau
diambil milik di bawah seksyen 89 atau apa-apa
rekod pemeriksaan di bawah perenggan 90(2)(a),
atau apa-apa pernyataan bertulis yang dibuat dengan
bersumpah atau ikrar yang dibuat menurut perenggan
90(2)(c) atau apa-apa rekod, laporan, buku, output
komputer, data, dokumen atau maklumat yang
dikemukakan di bawah perenggan 90(2)(b), atau
selainnya dalam penjalanan apa-apa pemeriksaan di
bawah perenggan 90(2)(a), atau di bawah apa-apa
pernyataan bertulis yang dibuat dengan bersumpah
atau ikrar yang dibuat menurut perenggan 90(2)(c),
dan pegawai polis atau pegawai awam lain itu boleh
menggunakan salinan rekod, laporan, pernyataan, buku,
output komputer, data, dokumen atau maklumat itu
sebagaimana yang perlu atau suai manfaat berhubung
dengan penjalanan kuasanya, pelaksanaan fungsinya,
atau penunaian kewajipannya, berkenaan dengan
mana-mana orang; atau


-----

_Institusi Kewangan Pembangunan (Pindaan)_ 69

_(b)_ membenarkan seorang pegawai polis atau mana
mana pegawai awam lain untuk mempunyai akses
kepada dan memeriksa apa-apa harta, rekod, laporan,
perkakas, kelengkapan, jentera, komputer, output
komputer, sistem, data, buku, dokumen, maklumat,
artikel atau benda yang dikemukakan kepada, atau
yang disita, ditahan atau diambil milik, oleh seorang
pegawai penyiasat di bawah Akta ini, dan pegawai
polis atau pegawai awam lain itu boleh menggunakan
apa-apa pengetahuan yang diperoleh daripada akses
atau pemeriksaan itu sebagaimana yang perlu atau
suai manfaat berhubung dengan penjalanan kuasanya,
pelaksanaan fungsinya, atau penunaian kewajipannya,
berkenaan dengan mana-mana orang.”.

**Pindaan seksyen 101**

**91.** Seksyen 101 Akta ibu dipinda dengan memasukkan selepas
perkataan “Kanun Tatacara Jenayah” perkataan “dan Akta
Keterangan 1950 atau mana-mana undang-undang bertulis lain
yang ditetapkan oleh Menteri, atas syor Bank”.

**Pindaan seksyen 102**

**92.** Subseksyen 102(1) Akta ibu dipinda dengan memasukkan
selepas perkataan “diperiksa” perkataan “perniagaan dan”.

**Bahagian baru VIIIa** **dan VIIIb**

**93.** Akta ibu dipinda dengan memasukkan selepas seksyen 106
Bahagian yang berikut:

“Bahagian VIIIa

TINDAKAN PENTADBIRAN

**Kuasa Bank untuk mengambil tindakan**

**106a.** (1) Seseorang telah melakukan suatu kemungkiran
di bawah Akta ini sekiranya orang itu tidak mematuhi atau
melaksanakan—

_(a) mana-mana peruntukan Akta ini;_


-----

70 _Rang Undang-Undang_

_(b) mana-mana peraturan-peraturan yang dibuat di bawah_

Akta ini;

_(c) apa-apa perintah yang dibuat atau apa-apa arahan yang_

dikeluarkan di bawah Akta ini oleh Bank; atau

_(d)_ mana-mana standard, syarat, sekatan, penentuan atau

kehendak di bawah Akta ini.

(2) Bank hendaklah mengambil kira perkara yang berikut
dalam menentukan tindakan sewajarnya yang hendak diambil
dalam setiap hal:

_(a) keberkesanan tindakan penguatkuasaan yang hendak_

diambil di bawah Akta ini;

_(b) perkadaran tindakan yang hendak diambil dengan_

kemungkiran yang dilakukan;

_(c) pencegahan kemungkiran masa hadapan yang serupa_

keadaannya oleh orang lain; dan

_(d) apa-apa perkara lain yang dipertimbangkan sebagai_

berkaitan pada pendapat Bank.

(3) Sekiranya pada pendapat Bank seseorang telah melakukan
suatu kemungkiran dan adalah wajar untuk mengambil
tindakan terhadap orang itu, Bank boleh, tertakluk kepada
seksyen 123b, mengambil mana-mana satu atau lebih daripada
tindakan yang berikut:

_(a)_ membuat suatu perintah secara bertulis menghendaki

orang yang mungkir itu—

(i) untuk mematuhi atau melaksanakan; atau

(ii) untuk melakukan atau tidak melakukan apa-apa

perbuatan untuk memastikan pematuhan,

mana-mana peruntukan, peraturan-peraturan, perintah,

arahan, standard, syarat, sekatan, penentuan atau
kehendak yang disebut dalam subseksyen (1);


-----

_Institusi Kewangan Pembangunan (Pindaan)_ 71

_(b) tertakluk kepada subseksyen (4), mengenakan suatu_

penalti monetari—

(i) mengikut perintah yang disiarkan dalam Warta

yang dibuat di bawah seksyen 106c atau
sekiranya tiada perintah dibuat, apa-apa amaun
yang Bank berpendapat patut, tetapi dalam
apa-apa keadaan tidak melebihi lima juta
ringgit dalam hal suatu kemungkiran yang
dilakukan oleh suatu pertubuhan perbadanan
atau pertubuhan yang tidak diperbadankan atau
satu juta ringgit dalam hal suatu kemungkiran
yang dilakukan oleh mana-mana individu;

(ii) yang tidak melebihi tiga kali ganda amaun

kasar keuntungan wang yang diperoleh atau
kerugian yang dielakkan oleh orang itu yang
berbangkit daripada kemungkiran itu; atau

(iii) yang tidak melebihi tiga kali ganda amaun

wang yang menjadi hal perkara kemungkiran
itu,

mengikut mana-mana yang lebih berat bagi setiap

kemungkiran atau ketidakpatuhan;

_(c)_ mencela secara bertulis orang yang mungkir itu

atau menghendaki orang yang mungkir itu untuk
mengeluarkan suatu kenyataan umum berhubung
dengan kemungkiran itu, sekiranya pada pendapat
Bank kemungkiran itu berkaitan untuk maklumat
orang awam;

_(d) membuat suatu perintah secara bertulis menghendaki_

orang yang mungkir itu untuk mengambil apa-apa
langkah sebagaimana yang diarahkan oleh Bank untuk
mengurangkan kesan kemungkiran itu; atau

_(e) membuat suatu perintah secara bertulis menghendaki_

institusi yang ditetapkan untuk meremedi kemungkiran
itu termasuk membuat restitusi kepada mana-mana
orang lain yang terkilan dengan kemungkiran itu.


-----

72 _Rang Undang-Undang_

(4) Bank boleh mengenakan suatu penalti monetari di bawah
perenggan (3)(b) hanya berkenaan dengan yang berikut:

_(a) kemungkiran mana-mana peruntukan yang dinyatakan_

dalam Jadual Ketiga;

_(b)_ kemungkiran apa-apa kehendak di bawah mana-mana

peruntukan lain di bawah Akta ini jika tiada kesalahan
diperuntukkan bagi ketidakpatuhan kehendak itu;

_(c)_ kegagalan untuk mematuhi mana-mana kehendak

yang dikenakan di bawah peraturan-peraturan yang
dibuat di bawah Akta ini jika tiada peruntukan bagi
pengenaan penalti diperuntukkan mengikut perenggan
123(2)(b); atau

_(d)_ kegagalan untuk mematuhi mana-mana standard,

perintah, arahan, kehendak, syarat, penentuan, sekatan
atau selainnya yang dibuat atau dikenakan menurut
mana-mana peruntukan yang dinyatakan dalam Jadual
Ketiga.

(5) Sekiranya suatu kemungkiran dilakukan oleh
suatu pertubuhan perbadanan atau pertubuhan yang tidak
diperbadankan, mana-mana tindakan di bawah subseksyen (3)
boleh diambil terhadap seseorang—

_(a) yang ialah pengarahnya, pengawalnya, pegawainya atau_

rakan kongsinya, atau pernah berupa untuk bertindak
atas sifat sedemikian; atau

_(b) yang terlibat dalam pengurusan hal ehwalnya,_

pada masa kemungkiran itu melainkan jika orang itu
menunjukkan bahawa kemungkiran itu telah dilakukan
tanpa dipersetujuinya atau dibiarkan olehnya dan dia telah
melaksanakan segala usaha untuk mencegah kemungkiran
itu sebagaimana yang patut dilaksanakan olehnya, dengan
mengambil kira jenis fungsinya atas sifat itu dan hal keadaan
itu.


-----

_Institusi Kewangan Pembangunan (Pindaan)_ 73

(6) Sekiranya suatu kemungkiran dilakukan oleh
seseorang—

_(a) yang ialah pengarah, pengawal, pegawai atau rakan_

kongsi suatu pertubuhan perbadanan atau pertubuhan
yang tidak diperbadankan, atau berupa sebagai
bertindak atas sifat sedemikian; atau

_(b) yang terlibat dalam pengurusan hal ehwal suatu_

pertubuhan perbadanan atau pertubuhan yang tidak
diperbadankan,

suatu tindakan di bawah subseksyen (3) boleh diambil
terhadap pertubuhan perbadanan atau pertubuhan yang tidak
diperbadankan itu.

(7) Bagi maksud perenggan (3)(e), dalam menentukan
sama ada apa-apa amaun perlu dibayar oleh seseorang yang
mungkir, Bank hendaklah mengambil kira—

_(a) sama ada seorang atau lebih telah menanggung kerugian_

atau terjejas berbangkit daripada kemungkiran itu;
atau

_(b)_ keuntungan yang terakru kepada orang yang mungkir

itu.

(8) Apa-apa penalti monetari yang dibayar oleh seseorang
mengikut perenggan (3)(b) hendaklah dibayar ke dalam dan
menjadi sebahagian daripada Kumpulan Wang Disatukan
Persekutuan.

(9) Jika seseorang gagal untuk membayar penalti monetari
yang dikenakan oleh Bank di bawah perenggan (3)(b) dalam
tempoh yang ditentukan oleh Bank, penalti yang dikenakan
oleh Bank itu boleh dibawa guaman baginya atau didapatkan
kembali sebagai suatu hutang sivil yang kena dibayar kepada
Kerajaan.

(10) Jika seseorang gagal untuk meremedi kemungkiran
termasuk membuat restitusi kepada mana-mana orang
lain yang terkilan disebabkan kemungkiran di bawah
perenggan (3)(e), walau apa pun mana-mana undang-undang
bertulis lain, Bank boleh membawa guaman bagi dan
mendapatkan balik amaun itu sebagai suatu hutang sivil yang
kena dibayar kepada orang yang terkilan oleh kemungkiran itu.


-----

74 _Rang Undang-Undang_

(11) Tiada apa pun dalam seksyen ini boleh menghalang
Bank daripada mengambil apa-apa tindakan yang ia diberi
kuasa untuk mengambil di bawah Akta ini atau mana-mana
undang-undang bertulis.

**Menyerah simpan amaun yang tidak diagihkan dengan**
**Pendaftar Wang Tak Dituntut**

**106b.** Setakat apa-apa amaun yang dibayar di bawah

perenggan 106a(3)(e) atau subseksyen 106a(10) yang tidak
diagihkan oleh orang yang mungkir selepas usaha yang
munasabah untuk memaklumkan orang yang terkilan gagal
oleh sebab kesulitan untuk memaklumkan orang yang terkilan,
amaun itu hendaklah diserah simpan dengan Pendaftar Wang
Tak Dituntut mengikut peruntukan Akta Wang Tak Dituntut
1965 [Akta 370].

**Kuasa Bank untuk menetapkan penalti monetari**

**106c.** Bank boleh, dengan persetujuan Menteri, menetapkan
perkara yang berikut sebagaimana yang disifatkannya perlu, bagi
menguatkuasakan sepenuhnya atau memudahkan pelaksanaan
subperenggan 106a(3)(b)(i), atau bagi maksud Akta ini:

_(a) pengelasan atau penetapan kemungkiran di bawah Akta_

ini kepada kategori kemungkiran yang berlainan;
dan

_(b) penetapan, mengikut perenggan_ _(a), suatu penalti_

monetari, atau suatu julat penalti monetari, berkenaan
dengan setiap kategori kemungkiran.

**Permohonan bagi rayuan keputusan**

**106d.** (1) Mana-mana orang yang terkilan dengan suatu
keputusan Bank di bawah perenggan 106a(3)(b) atau _(e)_
boleh dalam tempoh dua puluh satu hari selepas orang
itu telah diberitahu tentang keputusan itu, merayu dengan
memfailkan suatu notis secara bertulis kepada Jawatankuasa
Semakan Penalti Monetari yang ditubuhkan di bawah Akta
Perkhidmatan Kewangan 2013 atau Akta Perkhidmatan
Kewangan Islam 2013.


-----

_Institusi Kewangan Pembangunan (Pindaan)_ 75

(2) Keputusan Bank di bawah perenggan 106a(3)(b) atau (e)
tidak boleh berkuat kuasa sehingga rayuan itu diputuskan.

(3) Jawatankuasa Semakan Penalti Monetari boleh
memutuskan untuk mengesahkan keputusan Bank atau
menghendaki Bank untuk mempertimbangkan semula dan
mencapai suatu keputusan mengikut dapatan Jawatankuasa
itu.

Bahagian VIIIb

TINDAKAN SIVIL

**Tindakan sivil oleh Bank**

**106e. Jika Bank mendapati bahawa terdapat kebarangkalian**
munasabah bahawa mana-mana orang akan melanggar atau
telah melanggar atau akan memungkiri atau telah memungkiri
atau berkemungkinan tidak mematuhi atau telah tidak
mematuhi—

_(a)_ mana-mana peruntukan Akta ini;

_(b)_ mana-mana peruntukan mana-mana peraturan-peraturan

yang dibuat di bawah Akta ini;

_(c)_ apa-apa perintah yang dibuat atau arahan yang

dikeluarkan oleh Bank di bawah Akta ini;

_(d)_ apa-apa standard, syarat, sekatan, penentuan atau

kehendak di bawah Akta ini; atau

_(e) apa-apa tindakan yang diambil oleh Bank di bawah_

subseksyen 106a(3),

Bank boleh memulakan prosiding sivil di mahkamah untuk
memohon apa-apa perintah yang ditentukan di bawah
subseksyen 106f(1) terhadap orang itu sama ada atau tidak
orang itu telah dipertuduh atas suatu kesalahan berkenaan


-----

76 _Rang Undang-Undang_

dengan pelanggaran atau kemungkiran itu atau sama ada atau
tidak suatu pelanggaran atau kemungkiran telah dibuktikan
dalam suatu pendakwaan.

**Perintah oleh mahkamah**

**106f. (1) Mahkamah boleh, atas suatu permohonan oleh Bank**
di bawah seksyen 106e, membuat satu atau lebih perintah
yang berikut:

_(a)_ suatu perintah yang menghendaki orang itu untuk

membayar suatu amaun yang tidak melebihi tiga kali
ganda—

(i) amaun kasar keuntungan wang yang diperoleh

atau kerugian yang dielakkan oleh orang itu
berbangkit daripada pelanggaran, kemungkiran
atau ketidakpatuhan itu; atau

(ii) amaun wang yang menjadi hal perkara

pelanggaran, kemungkiran atau ketidakpatuhan
itu,

mengikut mana-mana yang berkenaan;

_(b)_ suatu perintah yang menghendaki orang itu membayar

suatu penalti sivil apa-apa amaun yang mahkamah
berpendapat wajar setelah mengambil kira keseriusan
atau beratnya pelanggaran, kemungkiran atau
ketidakpatuhan itu, tetapi dalam apa-apa keadaan
tidak melebihi dua puluh lima juta ringgit;

_(c)_ suatu perintah—

(i) yang menahan orang itu daripada terlibat dalam

apa-apa kelakuan tertentu; atau

(ii) yang menghendaki pemberhentian pelanggaran,

kemungkiran atau ketidakpatuhan itu;

_(d)_ suatu perintah yang mengarahkan seseorang untuk

melakukan suatu perbuatan tertentu;

_(e) suatu perintah yang mengarahkan orang itu atau_

mana-mana orang lain yang didapati terlibat dalam


-----

_Institusi Kewangan Pembangunan (Pindaan)_ 77

pelanggaran, kemungkiran atau ketidakpatuhan itu
untuk mengambil apa-apa langkah yang diarahkan oleh
mahkamah untuk mengurangkan kesan pelanggaran,
kemungkiran atau ketidakpatuhan itu;

_(f) suatu perintah yang mengarahkan institusi yang_

ditetapkan untuk meremedi pelanggaran, kemungkiran
atau ketidakpatuhan itu termasuk membuat restitusi
kepada mana-mana orang lain yang terkilan dengan
pelanggaran, kemungkiran atau ketidakpatuhan itu;

_(g)_ jika seorang telah enggan atau tidak mematuhi

apa-apa tindakan yang diambil oleh Bank di bawah
subseksyen 106a(3), suatu perintah yang mengarahkan
orang itu untuk mematuhi tindakan yang diambil
oleh Bank itu; dan

_(h)_ apa-apa perintah lain yang disifatkan wajar oleh

mahkamah termasuk apa-apa perintah sampingan
yang disifatkan wajar berikutan dengan pembuatan
suatu perintah di bawah mana-mana peruntukan dalam
subseksyen ini.

(2) Mahkamah boleh membuat suatu perintah di bawah
subseksyen (1) terhadap seseorang—

_(a) yang ialah pengarah, pengawal, pegawai atau rakan_

kongsi, atau pernah berupa sebagai bertindak atas
sifat sedemikian; atau

_(b)_ yang terlibat dalam pengurusan hal ehwal,

suatu pertubuhan perbadanan atau pertubuhan yang tidak
diperbadankan dalam hal yang pelanggaran, kemungkiran atau
ketidakpatuhan itu telah dilakukan oleh pertubuhan perbadanan
atau pertubuhan yang tidak diperbadankan melainkan jika
orang itu membuktikan bahawa pelanggaran, kemungkiran
atau ketidakpatuhan itu telah dilakukan tanpa dipersetujui atau
dibiarkan olehnya dan dia telah melakukan segala usaha yang
wajar untuk mencegah pelakuan pelanggaran, kemungkiran
atau ketidakpatuhan itu sebagaimana yang patut dilakukan
olehnya, dengan mengambil kira jenis fungsinya atas sifat
itu dan hal keadaan itu.


-----

78 _Rang Undang-Undang_

(3) Sekiranya suatu pelanggaran, kemungkiran atau
ketidakpatuhan dilakukan oleh seseorang—

_(a) yang ialah pengarah, pengawal, pegawai atau rakan_

kongsi suatu pertubuhan perbadanan atau pertubuhan
yang tidak diperbadankan, atau yang berupa sebagai
bertindak atas apa-apa sifat yang sedemikian; atau

_(b) yang terlibat dalam pengurusan hal ehwal_

pertubuhan perbadanan atau pertubuhan yang tidak
diperbadankan,

suatu perintah di bawah subseksyen (1) boleh dibuat
terhadap pertubuhan perbadanan atau pertubuhan yang tidak
diperbadankan itu.

(4) Apa-apa jumlah yang diperintahkan oleh mahkamah
di bawah subseksyen (1), hendaklah digunakan—

_(a)_ pertamanya, untuk membayar balik kepada Bank

segala kos prosiding berkenaan dengan pelanggaran,
kemungkiran atau ketidakpatuhan itu; dan

_(b)_ keduanya, untuk membayar orang yang terkilan dengan

pelanggaran, kemungkiran atau ketidakpatuhan itu
dalam hal suatu perintah di bawah perenggan (1)(f);
atau

_(c)_ ketiganya, untuk membayar ke dalam dan menjadi

sebahagian daripada Kumpulan Wang Disatukan
Persekutuan melainkan jika mahkamah memerintahkan
supaya apa-apa jumlah atau bahagian jumlah itu
digunakan untuk membayar pampasan kepada orang
yang telah menanggung kerugian berbangkit daripada
pelanggaran, kemungkiran atau ketidakpatuhan itu.

(5) Sekiranya institusi yang ditetapkan mendapati adalah
tidak praktikal untuk memberikan suatu remedi kepada orang
yang disebut dalam perenggan (1)(f), memandangkan amaun
yang bakal diagihkan kepada setiap orang atau kesulitan untuk
mengenal pasti atau memaklumkan orang yang sepatutnya
diberikan suatu remedi, institusi yang ditetapkan hendaklah
menyerah simpan amaun itu dengan Pendaftar Wang Tak
Dituntut mengikut peruntukan Akta Wang Tak Dituntut 1965.


-----

_Institusi Kewangan Pembangunan (Pindaan)_ 79

(6) Mahkamah boleh membatalkan atau mengubah suatu
perintah yang dibuat olehnya di bawah seksyen ini atau
menggantung kuat kuasa perintah itu.

(7) Kuasa yang diberikan kepada mahkamah di bawah
seksyen ini adalah sebagai tambahan kepada mana-mana
kuasanya yang lain, dan tidak mengurangkan kuasanya yang
lain yang diperuntukkan di bawah mana-mana undang-undang
bertulis lain.

(8) Permohonan di bawah seksyen ini boleh dimulakan
pada bila-bila masa dalam masa enam tahun dari tarikh
Bank menyedari tentang pelanggaran, kemungkiran atau
ketidakpatuhan itu.

**Tindakan sivil untuk menuntut pampasan**

**106g.** (1) Jika mana-mana orang—

_(a) telah disabitkan atas suatu kesalahan di bawah Akta_

ini atau di bawah mana-mana undang-undang bertulis
lain; atau

_(b) telah dikompaun di bawah seksyen 113 atas apa-apa_

kesalahan yang dilakukan olehnya,

dan kesalahan itu telah mengakibatkan, atau menyebabkan, atau
berikutan dengan berlakunya kesalahan itu, mengakibatkan,
atau menyebabkan, apa-apa jenis atau bentuk kerugian atau
kerosakan kepada sesuatu institusi yang ditetapkan, Bank
boleh memulakan tindakan sivil di mahkamah bagi maksud
menuntut tanggung rugi daripada orang yang disebut dalam
subseksyen (2).

(2) Orang yang berikut hendaklah bertanggungan secara
bersesama dan berasingan untuk menanggung rugi institusi
yang ditetapkan secara penuh bagi apa-apa kerugian atau
kerosakan kepada institusi yang ditetapkan:

_(a) orang yang disabitkan atas kesalahan itu, atau orang_

yang dikompaun di bawah seksyen 113 atas kesalahan
itu; dan


-----

80 _Rang Undang-Undang_

_(b) mana-mana pengarah, pegawai atau pengawal institusi_

yang ditetapkan, mana-mana orang lain yang berupa
sebagai bertindak atas apa-apa sifat yang sedemikian,
atau mana-mana orang yang dengan apa-apa cara
jua atau sedikit sebanyaknya bertanggungjawab bagi
pengurusan hal ehwal institusi yang ditetapkan, atau
mana-mana orang yang membantu dalam pengurusan
itu.

(3) Mahkamah boleh, setelah menyemak suatu permohonan
oleh Bank, membuat suatu perintah menentukan amaun wang
yang orang yang disebut dalam subseksyen (2) bertanggungan
untuk menanggung rugi institusi yang ditetapkan.

(4) Orang yang disebut dalam subseksyen (2) tidak
bertanggungan untuk menanggung rugi institusi yang ditetapkan
sekiranya—

_(a) kesalahan itu dilakukan tanpa diketahui, dipersetujui_

atau dibiarkan olehnya; dan

_(b) dia telah mengambil semua langkah berjaga-jaga_

yang munasabah dan telah melakukan segala usaha
yang wajar untuk mencegah pelakuan kesalahan itu
sebagaimana yang patut diambil olehnya sebagai
langkah berjaga-jaga atau usaha yang patut dilaksanakan
olehnya, dengan mengambil kira jenis fungsinya dan
semua hal keadaan yang kesalahan itu dilakukan.

(5) Suatu amaun yang diperintahkan oleh mahkamah di
bawah subseksyen (3) hendaklah digunakan—

_(a) pertamanya, untuk membayar balik kepada Bank_

segala kos prosiding untuk menuntut tanggung rugi
itu; dan

_(b) keduanya, untuk memberi pampasan kepada institusi_

yang ditetapkan.

(6) Tindakan sivil di bawah subseksyen (1) boleh dimulakan
pada bila-bila masa dalam masa enam tahun dari tarikh
orang itu telah disabitkan atas kesalahan di bawah Akta ini
atau undang-undang bertulis lain atau dikompaun di bawah
seksyen 113.


-----

_Institusi Kewangan Pembangunan (Pindaan)_ 81

**Perintah interim**

**106h.** Sekiranya suatu permohonan dibuat kepada suatu
mahkamah bagi suatu perintah di bawah subseksyen 106f(1)
atau 106g(1), mahkamah boleh, sekiranya disifatkannya
wajar, sebelum mempertimbangkan permohonan itu, membuat
apa-apa perintah interim yang telah dipohon dan perintah
interim itu hendaklah berkuat kuasa sementara menanti
keputusan permohonan perintah itu.

**Pelanggaran perintah mahkamah**

**106i.** (1) Mana-mana orang yang melanggar mana-mana
perintah mahkamah yang dibuat di bawah subseksyen 106f(1),
106g(3) atau seksyen 106h melakukan suatu kesalahan dan
apabila disabitkan boleh dipenjarakan selama tempoh tidak
melebihi lapan tahun atau didenda tidak melebihi dua puluh
lima juta ringgit atau kedua-duanya.

(2) Subseksyen (1) tidak menjejaskan kuasa mahkamah
berhubung dengan hukuman bagi penghinaan mahkamah.

**Tiada aku janji tentang ganti rugi**

**106j.** Jika Bank membuat suatu permohonan bagi suatu
perintah di bawah subseksyen 106f(1) atau 106g(1), mahkamah
tidak boleh, sebagai suatu syarat bagi perintah itu diberikan,
menghendaki apa-apa aku janji tentang ganti rugi yang kena
diberikan oleh atau bagi pihak Bank.

**Tindakan lain**

**106k.** Suatu permohonan yang dibuat di bawah subseksyen
106f(1) atau 106g(1) tidak boleh menjejaskan apa-apa tindakan
lain yang boleh diambil oleh Bank, orang yang terkilan atau
institusi yang ditetapkan, mengikut mana-mana yang berkenaan,
di bawah Akta ini atau mana-mana undang-undang lain.


-----

82 _Rang Undang-Undang_

**Keterangan yang diperoleh dalam penyiasatan boleh**
**digunakan dalam tindakan sivil**

**106l.** (1) Walau apa pun mana-mana undang-undang, apa-apa
harta, rekod, laporan, dokumen, perkakas, peralatan, mesin,
komputer, output komputer, sistem, data, buku, maklumat,
artikel atau benda yang diperoleh oleh Bank dalam menjalankan
kuasa penyiasatannya terhadap—

_(a)_ sesuatu institusi yang ditetapkan;

_(b) mana-mana pengarah atau pegawai institusi yang_

ditetapkan;

_(c)_ mana-mana ejen institusi yang ditetapkan; atau

_(d)_ mana-mana orang lain,

boleh digunakan oleh Bank dalam suatu tindakan sivil yang
dimulakan oleh Bank.

(2) Bagi mengelakkan keraguan, apa-apa harta, rekod,
laporan, dokumen, perkakas, peralatan, mesin, komputer,
output komputer, sistem, data, buku, maklumat, artikel atau
benda yang disebut dalam subseksyen (1) tidak boleh tidak
diterima dalam mana-mana prosiding sivil di bawah Akta
ini yang Bank ialah suatu pihak semata-mata disebabkan ia
diperoleh oleh Bank dalam penjalanan kuasa penyiasatannya
dan kebolehterimaan itu hendaklah ditentukan mengikut
kaedah-kaedah bagi keterangan di bawah mana-mana
undang-undang.”.

**Pemotongan seksyen 107**

**94.** Akta ibu dipinda dengan memotong seksyen 107.

**Seksyen baru** **107a**

**95. Akta ibu dipinda dengan memasukkan sebelum seksyen 108**
seksyen yang berikut:

“Aku janji yang boleh dikuatkuasakan

**107a. (1) Menteri atau Bank boleh menerima suatu aku janji**
bertulis yang diberikan oleh seseorang berkaitan dengan suatu


-----

_Institusi Kewangan Pembangunan (Pindaan)_ 83

perkara yang berhubungan dengan kuasa dan fungsi Menteri
atau Bank, mengikut mana-mana yang berkenaan.

(2) Aku janji bertulis yang diterima di bawah subseksyen (1)
boleh diubah atau ditarik balik oleh orang yang memberi
aku janji itu dengan persetujuan Menteri atau Bank, mengikut
mana-mana yang berkenaan.

(3) Sekiranya Bank berpendapat bahawa orang yang telah
memberikan suatu aku janji bertulis kepada Menteri atau
Bank telah memungkiri mana-mana terma aku janji itu—

_(a) Bank boleh memohon, berhubung dengan aku janji_

yang diberikan kepada Bank; atau

_(b) Bank boleh mengesyorkan kepada Menteri untuk_

memohon, berhubung dengan aku janji yang diberikan
kepada Menteri,

kepada Mahkamah Tinggi bagi suatu perintah di bawah
subseksyen (4) melalui saman pemula.

(4) Sekiranya Mahkamah Tinggi berpuas hati bahawa
seseorang telah memungkiri mana-mana terma aku janji itu,
Mahkamah Tinggi boleh membuat mana-mana atau semua
perintah yang berikut:

_(a) suatu perintah mengarahkan orang itu untuk mematuhi_

aku janji itu;

_(b) suatu perintah mengarahkan orang itu untuk membayar_

kepada Kumpulan Wang Disatukan Persekutuan suatu
amaun setakat amaun apa-apa manfaat kewangan
yang orang itu peroleh, sama ada secara langsung
atau tidak langsung, yang berhubung kait secara
munasabah dengan kemungkiran itu;

_(c) apa-apa perintah yang pada pendapat Mahkamah Tinggi_

adalah wajar yang mengarahkan orang itu untuk
memberikan pampasan kepada mana-mana orang lain
yang menanggung kerugian atau kerosakan akibat
daripada kemungkiran itu; atau


-----

84 _Rang Undang-Undang_

_(d) apa-apa perintah lain yang pada pendapat Mahkamah_

Tinggi adalah wajar.

(5) Bank berhak untuk didengar dalam prosiding yang
berhubungan dengan suatu permohonan yang dibuat kepada
Mahkamah Tinggi berkenaan dengan suatu kemungkiran aku
janji yang diberikan kepada Menteri.”.

**Pindaan seksyen 108**

**96. Seksyen 108 Akta ibu dipinda dengan menggantikan perkataan**
“didenda tidak melebihi satu juta ringgit atau dipenjarakan selama
tempoh tidak melebihi satu tahun atau kedua-duanya dan, dalam
hal kesalahan yang berterusan, boleh didenda selanjutnya tidak
melebihi satu ribu ringgit bagi setiap hari kesalahan itu berterusan
selepas pensabitan” dengan perkataan “dipenjarakan selama tempoh
tidak melebihi lapan tahun atau didenda tidak melebihi dua puluh
lima juta ringgit atau kedua-duanya”.

**Seksyen baru** **108a**

**97. Akta ibu dipinda dengan memasukkan selepas seksyen 108**
seksyen yang berikut:

“Pemenjaraan

**108a. Jika penalti pemenjaraan telah diperuntukkan bagi**
suatu kesalahan di bawah Akta ini, penalti itu tidak terpakai
bagi suatu pertubuhan perbadanan yang disabitkan atas
kesalahan itu.”.

**Pindaan seksyen 113**

**98.** Subseksyen 113(1) Akta ibu dipinda dengan memotong
perkataan “, termasuk denda harian, jika ada, dalam hal suatu
kesalahan yang berterusan,”.


-----

_Institusi Kewangan Pembangunan (Pindaan)_ 85

**Seksyen baru** **114a, 114b, 114c dan** **114d**

**99.** Akta ibu dipinda dengan memasukkan selepas seksyen 114
seksyen yang berikut:

“Pendakwaan

**114a.** Tiada pendakwaan bagi suatu kesalahan di bawah
Akta ini boleh dimulakan kecuali dengan persetujuan bertulis
Pendakwa Raya.

**Perlindungan berhubung dengan penzahiran maklumat**
**kepada Bank**

**114b.** (1) Jika seseorang menzahirkan secara suci hati
kepada Bank pengetahuannya atau kepercayaannya atau
apa-apa dokumen atau maklumat bahawa suatu pelanggaran,
kemungkiran atau ketidakpatuhan telah dilakukan atau mungkin
akan dilakukan di bawah Akta ini—

_(a)_ orang itu tidak bertanggungan bagi suatu kemungkiran

obligasi kerahsiaan yang dikenakan oleh mana-mana
undang-undang, kontrak atau kaedah-kaedah amalan
profesional;

_(b)_ ia hendaklah menjadi suatu pembelaan dalam suatu

tindakan, guaman, pendakwaan atau prosiding yang
dibawa, dimulakan atau diteruskan di mana-mana
mahkamah atau di hadapan mana-mana pihak berkuasa
lain terhadap orang yang membuat penzahiran itu
kepada Bank yang dia percaya penzahiran itu perlu
bagi menguatkuasakan peruntukan Akta ini; atau

_(c)_ tidak ada hak atau remedi kontraktual atau hak atau

remedi lain boleh dikuatkuasakan terhadap orang itu
atas sebab penzahiran itu.

(2) Apa-apa dokumen atau maklumat yang dizahirkan
kepada Bank di bawah subseksyen (1) dan maklumat dan
pengenalan diri orang yang membuat penzahiran itu hendaklah
menjadi rahsia antara Bank dengan orang yang membuat
penzahiran itu.


-----

86 _Rang Undang-Undang_

**Peruntukan keterangan**

**114c.** Dalam mana-mana prosiding jenayah atau sivil di
bawah Akta ini—

_(a)_ apa-apa pernyataan yang berupa sebagai ditandatangani

oleh Gabenor atau mana-mana orang lain yang
diberi kuasa untuk melaksanakan fungsi Bank bagi
pihaknya, yang menjadi sebahagian daripada atau
dilampirkan kepada apa-apa surat, daftar, rekod atau
dokumen, bagaimanapun dinyatakan, diperihalkan
atau digambarkan; atau

_(b)_ pengemukaan suatu salinan bercetak suatu standard,

penentuan, perintah, arahan, petunjuk, notis, kehendak,
syarat atau sekatan, surat, daftar, rekod, dokumen
atau apa-apa surat cara lain yang ditentukan atau
dikeluarkan menurut Akta ini,

hendaklah, sehingga dibuktikan sebaliknya, menjadi keterangan
tentang apa-apa fakta yang dinyatakan dalamnya.

**Kuasa Bank untuk menyiarkan maklumat**

**114d.** Bank boleh, jika difikirkannya perlu, menyiarkan dalam
apa-apa bentuk dan cara yang difikirkannya sesuai, apa-apa
maklumat berhubung dengan—

_(a)_ apa-apa tindakan penguatkuasaan yang diambil di bawah

Akta ini termasuk prosiding jenayah, pengkompaunan,
tindakan sivil dan tindakan pentadbiran; dan

_(b)_ keputusan tindakan yang disebut dalam perenggan (a)

termasuk keputusan apa-apa prosiding, penyelesaian
dalam atau luar mahkamah berhubung dengan
apa-apa pelanggaran, kemungkiran atau ketidakpatuhan
peruntukan Akta ini.”.

**Pindaan seksyen 116**

**100. Seksyen 116 Akta ibu dipinda—**

_(a)_ dengan menggantikan subseksyen (1) dengan subseksyen

yang berikut:

“(1) Sesuatu institusi yang ditetapkan dan suatu
institusi kewangan pembangunan yang baginya suatu
perintah telah dibuat di bawah subseksyen 104(1) dan


-----

_Institusi Kewangan Pembangunan (Pindaan)_ 87

subsidiarinya hendaklah mengemukakan kepada Bank,
atau mana-mana orang yang ditentukan oleh Bank,
apa-apa dokumen atau maklumat yang dikehendaki oleh
Bank melalui notis secara bertulis dalam tempoh yang
ditentukan oleh Bank, dan institusi yang ditetapkan,
institusi kewangan pembangunan atau subsidiarinya
itu, mengikut mana-mana yang berkenaan, tidak boleh
mengemukakan apa-apa dokumen atau maklumat—

_(a)_ yang dia mengetahui, atau mempunyai sebab untuk

mempercayai, adalah palsu atau mengelirukan
dalam butir material; atau

_(b)_ yang tidak tepat atau tidak lengkap kerana

terdapat kesilapan atau peninggalan material, atau
apa-apa kesilapan atau peninggalan
berulang.”;

_(b)_ dalam subseksyen (2)—

(i) dengan menggantikan perkataan “subseksyen (1)”

dengan perkataan “perenggan (1)(a)”;

(ii) dengan menggantikan perkataan “satu juta ringgit”

dengan perkataan “dua puluh lima juta ringgit”;
dan

(iii) dengan memotong perkataan “dan, dalam hal kesalahan

yang berterusan, boleh didenda selanjutnya tidak
melebihi satu ribu ringgit bagi setiap hari kesalahan
itu berterusan selepas pensabitan”;

_(c)_ dengan memasukkan selepas subseksyen (2) subseksyen

yang berikut:

“(2a) Mana-mana orang yang mematuhi subseksyen (1)
tidak dikira sebagai memungkiri mana-mana kontrak,
perjanjian atau perkiraan.”;

_(d)_ dengan memotong subseksyen (3); dan

_(e)_ dalam subseksyen (4), dengan memasukkan selepas

perkataan “diperakui dengan sewajarnya oleh” perkataan
“mana-mana orang termasuklah”.


-----

88 _Rang Undang-Undang_

**Pindaan seksyen 117**

**101.** Seksyen 117 Akta ibu dipinda dengan memasukkan selepas
perkataan “Menteri,” perkataan “Gabenor, Timbalan Gabenor,”.

**Penggantian seksyen 119**

**102. Akta ibu dipinda dengan menggantikan seksyen 119 dengan**
seksyen yang berikut:

“Kerahsiaan

**119. (1) Tiada apa-apa jua dalam Akta ini memberi kuasa**
kepada Bank atau Menteri untuk mengarahkan Bank, untuk
menyiasat secara khusus hal ehwal atau akaun mana-mana
klien sesuatu institusi yang ditetapkan atau sesuatu institusi
kewangan pembangunan.

(2) Walau apa pun subseksyen (1), Bank boleh menyiasat
hal ehwal atau akaun pelanggan sesuatu institusi yang
ditetapkan bagi maksud menjalankan kuasanya atau fungsinya
di bawah Akta ini, Akta Perkhidmatan Kewangan 2013, Akta
Perkhidmatan Kewangan Islam 2013 atau seksyen 47 Akta
Bank Negara Malaysia 2009.

(3) Tiada seorang pun, yang mempunyai akses kepada
apa-apa dokumen atau maklumat yang berhubungan dengan
hal ehwal atau akaun mana-mana pelanggan sesuatu institusi
yang ditetapkan, termasuk—

_(a) institusi yang ditetapkan itu; atau_

_(b)_ mana-mana orang yang ialah atau pernah menjadi

pengarah, pegawai atau ejen institusi yang ditetapkan
itu,

boleh menzahirkan kepada seorang lain apa-apa dokumen atau
maklumat yang berhubungan dengan hal ehwal atau akaun
mana-mana pelanggan institusi yang ditetapkan itu.


-----

_Institusi Kewangan Pembangunan (Pindaan)_ 89

(4) Subseksyen (3) tidak terpakai bagi apa-apa dokumen
atau maklumat yang berhubungan dengan hal ehwal atau akaun
mana-mana pelanggan sesuatu institusi yang ditetapkan—

_(a)_ yang dizahirkan kepada Menteri, Bank, mana-mana

pegawai Bank atau mana-mana orang yang dilantik
di bawah Akta ini atau Akta Bank Negara Malaysia
2009 bagi maksud menjalankan mana-mana kuasa
atau fungsi di bawah Akta ini atau Akta Bank
Negara Malaysia 2009;

_(b)_ yang berbentuk ringkasan atau himpunan maklumat

yang dinyatakan dengan apa-apa cara yang tidak
membolehkan maklumat yang berhubungan dengan
mana-mana pelanggan tertentu institusi yang
ditetapkan itu ditentukan daripadanya; atau

_(c)_ yang pada masa penzahiran itu adalah, atau telah

pun dijadikan tersedia menurut undang-undang
kepada orang awam daripada apa-apa sumber selain
institusi yang ditetapkan itu.

(5) Tiada seorang pun yang mempunyai apa-apa dokumen
atau maklumat yang dalam pengetahuannya telah dizahirkan
dengan melanggar subseksyen (3) boleh menzahirkannya
kepada mana-mana orang lain.

(6) Mana-mana orang yang melanggar subseksyen (3)
atau (5) melakukan suatu kesalahan dan apabila disabitkan
boleh dipenjarakan selama tempoh tidak melebihi lima
tahun atau didenda tidak melebihi sepuluh juta ringgit atau
kedua-duanya.”.

**Penggantian seksyen 120**

**103. Akta ibu dipinda dengan menggantikan seksyen 120 dengan**
seksyen yang berikut:

“Penzahiran yang dibenarkan

**120. (1) Sesuatu institusi yang ditetapkan atau mana-mana**
pengarahnya atau pegawainya boleh—

_(a)_ bagi apa-apa maksud atau dalam apa-apa hal keadaan

yang dinyatakan dalam ruang pertama Jadual Keempat,


-----

90 _Rang Undang-Undang_

menzahirkan apa-apa dokumen atau maklumat yang
berhubungan dengan hal ehwal atau akaun pelanggannya
kepada mana-mana orang yang ditentukan dalam
ruang kedua Jadual itu; atau

_(b)_ menzahirkan apa-apa dokumen atau maklumat yang

berhubungan dengan hal ehwal atau akaun pelanggannya
kepada mana-mana orang jika penzahiran itu diluluskan
secara bertulis oleh Bank.

(2) Institusi yang ditetapkan itu atau pengarahnya atau
pegawainya yang membuat penzahiran bagi maksud atau
dalam apa-apa hal keadaan yang dinyatakan dalam Jadual
Keempat dan perenggan (1)(b), hendaklah tertakluk kepada
apa-apa syarat sebagaimana yang ditentukan oleh Bank.

(3) Mana-mana orang yang menerima apa-apa dokumen
atau maklumat yang berhubungan dengan hal ehwal atau
akaun pelanggan sebagaimana yang dibenarkan di bawah
subseksyen (1) tidak boleh menzahirkan dokumen atau
maklumat itu kepada mana-mana orang lain.

(4) Dalam mana-mana prosiding di bawah perenggan 3,
4, 5, 6 atau 7 dalam ruang pertama Jadual Keempat atau hal
keadaan yang diluluskan oleh Bank di bawah perenggan (1)(b),
jika apa-apa dokumen atau maklumat berkemungkinan
akan dizahirkan, berhubung dengan hal ehwal atau akaun
pelanggan, mahkamah boleh, atas usulnya sendiri, atau atas
permohonan suatu pihak kepada prosiding itu atau pelanggan
yang berhubungan dengan dokumen atau maklumat itu—

_(a)_ memerintahkan supaya prosiding itu dijalankan secara

tertutup dan dalam hal itu, dokumen atau maklumat
itu hendaklah menjadi rahsia antara mahkamah
dengan pihak-pihak kepada prosiding itu, dan tiada
pihak boleh menzahirkan dokumen atau maklumat
itu kepada mana-mana orang lain; dan

_(b)_ membuat apa-apa perintah lanjut sebagaimana yang

mahkamah berpendapat adalah perlu untuk memastikan
kerahsiaan dokumen atau maklumat pelanggan itu.

(5) Melainkan jika diperintahkan selainnya oleh mahkamah,
tiada seorang pun boleh menyiarkan nama, alamat atau
gambar mana-mana pihak kepada prosiding yang disebut
dalam subseksyen (4), atau apa-apa dokumen atau maklumat


-----

_Institusi Kewangan Pembangunan (Pindaan)_ 91

yang berkemungkinan membawa kepada pengenalpastian
pihak-pihak kepada prosiding itu, sama ada semasa
berlangsungnya prosiding itu atau pada bila-bila masa selepas
prosiding itu tamat.

(6) Mana-mana orang yang tidak mematuhi syarat yang
dikenakan oleh Bank menurut subseksyen (2) atau melanggar
subseksyen (3) atau (5) melakukan suatu kesalahan dan apabila
disabitkan boleh dipenjarakan selama tempoh tidak melebihi
lima tahun atau didenda tidak melebihi sepuluh juta ringgit
atau kedua-duanya.”.

**Pindaan seksyen 123**

**104. Subseksyen 123(2) Akta ibu dipinda—**

_(a) dalam perenggan (a), dengan memasukkan selepas koma_

bernoktah di hujung perenggan itu perkataan “dan”;

_(b) dalam perenggan_ _(b), dengan menggantikan perkataan_

“yang tidak boleh melebihi denda sebanyak satu juta
ringgit atau pemenjaraan selama tempoh tidak melebihi
satu tahun atau kedua-duanya; dan” dengan perkataan
“dengan pemenjaraan selama tempoh tidak melebihi lima
tahun atau didenda tidak melebihi sepuluh juta ringgit
atau kedua-duanya.”; dan

_(c) dengan memotong perenggan_ _(c)._

**Seksyen baru** **123a dan 123b**

**105.** Akta ibu dipinda dengan memasukkan selepas seksyen 123

seksyen yang berikut:

“Peruntukan yang berhubungan dengan kelulusan, persetujuan,

**standard, penentuan, notis, kehendak atau arahan**

**123a.** (1) Melainkan jika diperuntukkan selainnya dengan
nyata, apa-apa kelulusan atau persetujuan yang diberikan,
atau apa-apa standard, penentuan, notis, kehendak atau arahan
yang ditentukan atau dikeluarkan di bawah Akta ini—

_(a)_ boleh dibuat sama ada secara am atau khusus;


-----

92 _Rang Undang-Undang_

_(b)_ boleh dipinda atau dibatalkan oleh Menteri atau Bank,

mengikut mana-mana yang berkenaan; atau

_(c)_ hendaklah dikeluarkan atau disampaikan mengikut cara

yang difikirkan wajar oleh Bank dan adalah sah bagi
semua maksud.

(2) Apa-apa kelulusan atau persetujuan di bawah subseksyen
(1) boleh—

_(a)_ mutlak atau bersyarat; atau

_(b)_ terhad yang akan habis tempoh pada suatu tarikh yang

ditentukan, melainkan jika diperbaharu.

(3) Jika kuasa diberikan kepada Menteri atau Bank
di bawah Akta ini untuk membuat apa-apa penentuan, Menteri
atau Bank hendaklah mempunyai kuasa untuk menentukan
secara berlainan bagi orang yang berlainan atau golongan,
kategori atau perihalan orang yang berlainan.

**Peluang untuk membuat representasi**

**123b. (1) Jika Menteri, atas syor Bank, atau Bank bercadang**
untuk mengambil apa-apa tindakan terhadap mana-mana orang
di bawah subseksyen 8(2), 26(1), 33i(4), 54(1), seksyen 55
atau subseksyen 106a(3), Bank hendaklah menyampaikan
kepada orang itu suatu notis bertulis mengenai tindakan yang
dicadangkan itu.

(2) Notis bertulis di bawah subseksyen (1) hendaklah
menyatakan—

_(a)_ tindakan yang dicadangkan untuk diambil oleh Menteri

atau Bank, mengikut mana-mana yang berkenaan,
dan alasan bagi tindakan itu;

_(b)_ tempoh yang orang yang disebut dalam subseksyen

(1) boleh membuat suatu representasi bertulis kepada
Menteri atau Bank, mengikut mana-mana yang
berkenaan;

_(c)_ dalam hal apa-apa tindakan yang dicadangkan di bawah

subseksyen 106a(3), ketidakpatuhan atau kemungkiran
yang dilakukan oleh orang itu; dan


-----

_Institusi Kewangan Pembangunan (Pindaan)_ 93

_(d)_ jika Bank bercadang untuk mengenakan suatu penalti

monetari di bawah perenggan 106a(3)(b), hak orang
yang mungkir itu untuk membayar, dalam suatu
tempoh yang ditentukan dalam notis itu, penalti
monetari yang dinyatakan dalam notis itu.

(3) Orang yang disebut dalam subseksyen (1) hendaklah
diberikan suatu peluang yang munasabah untuk membuat
suatu representasi bertulis kepada Menteri atau Bank,
mengikut mana-mana yang berkenaan, dengan mengemukakan
representasi itu kepada Bank dalam masa empat belas hari
dari tarikh notis oleh Bank.

(4) Selepas habis tempoh empat belas hari dari tarikh
notis oleh Bank dan mempertimbangkan apa-apa representasi
bertulis di bawah subseksyen (3), Menteri, atas syor Bank,
atau Bank, mengikut mana-mana yang berkenaan, hendaklah
memutuskan sama ada untuk—

_(a)_ meneruskan tindakan yang dicadangkan itu atau

pengubahan tindakan itu; atau

_(b)_ tidak mengambil tindakan selanjutnya.

(5) Menteri atau Bank, mengikut mana-mana yang berkenaan,
hendaklah memaklumkan orang yang disebut dalam subseksyen (1)
melalui suatu notis bertulis tentang keputusan di bawah
subseksyen (4) dan keputusan itu hendaklah berkuat kuasa
dari tarikh yang ditentukan dalam notis itu.

(6) Walau apa pun subseksyen (1), Menteri atau Bank,
mengikut mana-mana yang berkenaan, boleh mengambil
tindakan yang dicadangkan terlebih dahulu dan peluang untuk
membuat representasi hendaklah diberikan serta-merta selepas
tindakan itu diambil sekiranya apa-apa kelengahan dalam
mengambil tindakan yang dicadangkan akan memudaratkan
kepentingan mana-mana institusi yang ditetapkan, pemegang
kepentingannya, sistem kewangan atau orang awam pada
amnya.

(7) Menteri atau Bank, mengikut mana-mana yang
berkenaan, boleh mengesahkan, meminda atau membatalkan
tindakan yang diambil di bawah subseksyen (6) berbangkit
daripada representasi yang dibuat di bawah subseksyen itu.

(8) Subseksyen (6) tidak terpakai bagi apa-apa tindakan
yang diambil di bawah seksyen 106a.”.


-----

94 _Rang Undang-Undang_

**Penggantian seksyen 124**

**106. Akta ibu dipinda dengan menggantikan seksyen 124 dengan**
seksyen yang berikut:

“Pindaan Jadual

**124. Menteri boleh, atas syor Bank, melalui suatu perintah**
yang disiarkan dalam Warta, meminda Jadual Pertama, Jadual
Kedua dan Jadual Keempat.”.

**Penggantian seksyen 126**

**107. Akta ibu dipinda dengan menggantikan seksyen 126 dengan**
seksyen yang berikut:

“Kuasa Bank untuk mengeluarkan panduan

**126. Bank boleh mengeluarkan panduan secara bertulis**
yang mengandungi apa-apa maklumat, nasihat atau syor yang
difikirkannya patut—

_(a)_ berkenaan dengan peruntukan Akta ini;

_(b)_ bagi maksud mengawal selia dan mengawasi institusi

yang ditetapkan; atau

_(c)_ berkenaan dengan apa-apa perkara lain yang, pada

pendapat Bank, perlu untuk memberikan maklumat,
nasihat atau syor.”.

**Penggantian seksyen 127**

**108. Akta ibu dipinda dengan menggantikan seksyen 127 dengan**
seksyen yang berikut:

“Pemakaian langkah yang berhubungan dengan transaksi

**antarabangsa dan domestik**

**127. Tiada apa-apa jua yang terkandung dalam Akta ini**
yang dengan apa-apa cara menyentuh, atau mengurangkan,
Penggal 2, Bahagian XIV Akta Perkhidmatan Kewangan 2013,
atau Penggal 2, Bahagian XV Akta Perkhidmatan Kewangan


-----

_Institusi Kewangan Pembangunan (Pindaan)_ 95

Islam 2013, dan dalam pemakaian mana-mana peruntukan
Akta ini bagi mana-mana orang, peruntukan itu hendaklah
terpakai tertakluk kepada peruntukan dalam Penggal itu dan,
oleh yang demikian, sekiranya terdapat apa-apa percanggahan
atau ketidakselarasan antara mana-mana peruntukan Akta ini
dengan Penggal itu, peruntukan dalam Penggal itu hendaklah
mengatasi.”.

**Pemotongan seksyen 129**

**109.** Akta ibu dipinda dengan memotong seksyen 129.

**Pindaan seksyen 130**

**110. Subseksyen 130(2) Akta ibu dipinda dengan menggantikan**
perkataan “Jadual” dengan perkataan “Jadual Pertama”.

**Kecualian am**

**111. (1) Tiap-tiap perintah atau perundangan subsidiari yang**
dibuat dan apa-apa kelulusan, kuasa, arahan, pengecualian,
kehendak, penentuan, penentusahan atau tindakan eksekutif lain
yang diberikan atau dilakukan oleh Bank atau Menteri sebelum
tarikh kuat kuasa Akta ini dan berkuat kuasa sebaik sebelum tarikh
itu, hendaklah disifatkan telah diberi atau dilakukan di bawah
peruntukan bersamaan yang dimasukkan atau dipinda oleh Akta
ini, dan hendaklah terus berkuat kuasa dan mempunyai kesan
sepenuhnya berhubung dengan orang yang baginya ia terpakai
sehingga dipinda atau dibatalkan di bawah Akta ibu.

(2) Tiap-tiap garis panduan, surat pekeliling atau notis yang
dikeluarkan oleh Bank di bawah seksyen 126 Akta ibu sebelum
tarikh kuat kuasa Akta ini dan berkuat kuasa sebaik sebelum tarikh
itu, berhubung dengan mana-mana perkara yang bersamaan dengan
seksyen 33e dan 42c Akta ibu sebagaimana yang dimasukkan
dalam Akta ini dan seksyen 41 dan 75 Akta ibu sebagaimana yang
dipinda oleh Akta ini, hendaklah disifatkan sebagai standard yang
telah ditentukan menurut undang-undang di bawah peruntukan
Akta ibu dan hendaklah terus berkuat kuasa dan mempunyai kesan
sepenuhnya berhubung dengan orang yang baginya ia terpakai
sehingga dipinda atau dibatalkan di bawah Akta ibu.


-----

96 _Rang Undang-Undang_

(3) Tiap-tiap garis panduan, surat pekeliling atau notis yang
dikeluarkan di bawah seksyen 126 Akta ibu atau secara amnya di
bawah Akta ibu sebelum tarikh kuat kuasa Akta ini dan berkuat
kuasa sebaik sebelum tarikh itu, berhubung dengan mana-mana
perkara selain yang bersamaan dengan seksyen 33e dan 42c Akta
ibu sebagaimana yang dimasukkan dalam Akta ini dan seksyen 41
dan 75 Akta ibu sebagaimana yang dipinda oleh Akta ini,
hendaklah disifatkan telah dikeluarkan di bawah seksyen 126
Akta ibu sebagaimana yang dipinda oleh Akta ini dan hendaklah
terus berkuat kuasa dan mempunyai kesan sepenuhnya berhubung
dengan orang yang baginya ia terpakai sehingga dipinda atau
dibatalkan di bawah Akta ibu.

(4) Orang yang memegang jawatan Ketua Pegawai Eksekutif
atau pengarah sebaik sebelum permulaan kuat kuasa Akta ini
hendaklah terus memegang jawatan itu bagi tempoh jawatan orang
itu yang belum habis tempohnya.

**Kecualian berkenaan dengan institusi yang ditetapkan yang**
**menjalankan perniagaan kewangan Islam**

**112. (1) S u a t u k e l u l u s a n y a n g d i b e r i d i b a w a h**
subseksyen 129(1) Akta ibu, yang dipotong di bawah Akta ini,
hendaklah disifatkan telah diberi di bawah perenggan 33b(1)(b)
Akta ibu, sebagaimana yang dimasukkan dalam Akta ini, dan
apa-apa sebutan mengenai subseksyen 129(1) yang telah dipotong
itu dalam mana-mana undang-undang bertulis, standard atau garis
panduan yang dikeluarkan oleh Bank hendaklah diertikan sebagai
suatu sebutan kepada seksyen 33b Akta ibu.

(2) Tiap-tiap garis panduan, surat pekeliling, notis atau surat
cara lain yang dikeluarkan sebagai suatu arahan di bawah
subseksyen 129(3) Akta ibu, yang dipotong di bawah Akta ini,
berhubung dengan mana-mana perkara yang bersamaan dengan
seksyen 33c atau 33e Akta ibu, sebagaimana yang dimasukkan
dalam Akta ini, hendaklah disifatkan sebagai standard yang telah
ditentukan menurut undang-undang di bawah seksyen 33c atau 33e
Akta ibu, mengikut mana-mana yang berkenaan, dan hendaklah
terus berkuat kuasa dan mempunyai kesan sepenuhnya berhubung
dengan orang yang baginya ia terpakai sehingga dipinda atau
dibatalkan di bawah Akta ibu.


-----

_Institusi Kewangan Pembangunan (Pindaan)_ 97

**Pindaan Jadual**

**113.** Jadual kepada Akta ibu dipinda dengan menggantikan tajuk
“Jadual” dengan tajuk “Jadual Pertama”.

**Jadual baru Kedua, Ketiga dan Keempat**

**114.** Akta ibu dipinda dengan memasukkan selepas Jadual Pertama
Jadual yang berikut:

“Jadual Kedua

[Subseksyen 42d(1)]

SENARAI PELAKUAN PERNIAGAAN DILARANG

1. Melibatkan diri dalam pelakuan yang mengelirukan atau memperdaya,
atau yang mungkin mengelirukan atau memperdaya berhubung dengan jenis,
ciri, terma atau harga apa-apa perkhidmatan atau produk kewangan.

2. Mendorong atau cuba untuk mendorong pengguna kewangan untuk melakukan
perbuatan atau meninggalkan daripada melakukan perbuatan berhubung dengan
apa-apa perkhidmatan atau produk kewangan dengan—

_(a)_ membuat suatu pernyataan, misalan, janji, ramalan atau perbandingan

yang mengelirukan, palsu atau memperdaya;

_(b) secara tidak jujur menyembunyikan, meninggalkan atau memberikan_

fakta yang material dengan cara yang tidak jelas; atau

_(c)_ secara melulu membuat apa-apa pernyataan, misalan, janji, ramalan

atau perbandingan yang mengelirukan, palsu atau memperdaya.

3. Menggunakan tekanan yang tidak wajar, pengaruh atau menggunakan
atau mengugut untuk menggunakan gangguan, paksaan atau kekerasan fizikal
berhubung dengan penyediaan apa-apa perkhidmatan atau produk kewangan
kepada pengguna kewangan, atau pembayaran bagi apa-apa perkhidmatan atau
produk kewangan oleh pengguna kewangan.

4. Menuntut bayaran daripada pengguna kewangan dengan apa-apa cara bagi
perkhidmatan atau produk kewangan yang tidak diminta termasuk mengugut
untuk membawa prosiding undang-undang melainkan jika pengguna kewangan
itu telah memaklumkan penyetujuterimaannya atas tawaran bagi perkhidmatan
atau produk kewangan itu sama ada secara lisan atau bertulis.

5. Menggunakan tekanan yang tidak wajar ke atas, atau memaksa, pengguna
kewangan untuk menggunakan apa-apa perkhidmatan atau produk kewangan
sebagai suatu syarat bagi penggunaan perkhidmatan atau produk kewangan
yang lain.


-----

98 _Rang Undang-Undang_

6. Berpakat sulit dengan mana-mana orang lain untuk menetapkan atau
mengawal ciri atau terma apa-apa perkhidmatan atau produk kewangan yang
memudaratkan mana-mana pengguna kewangan.

Jadual Ketiga

[Perenggan 106a(3)(b)]

PENGENAAN PENALTI MONETARI

Suatu penalti monetari boleh dikenakan berkenaan dengan suatu kemungkiran
atau ketidakpatuhan peruntukan yang berikut atau standard, kehendak, syarat,
penentuan, sekatan atau selainnya yang dibuat atau dikenakan menurut
peruntukan itu:

1. subseksyen 5(1), (2) atau (3)

2. perenggan 5a(1)(a), _(b),_ _(d) atau_ _(e)_

3. subseksyen 6(1), (2), (3) atau (4)

4. seksyen 6a

5. subseksyen 7(1)

6. subseksyen 8(1), (1a), (2) atau (3)

7. subseksyen 10(1)

8. subseksyen 11(1), (3) atau (5)

9. subseksyen 13(1)

10. subseksyen 16(4) atau (5)

11. subseksyen 25(1) atau (3)

12. subseksyen 26(2)

13. subseksyen 27(1) atau (3)

14. subseksyen 28(1), (3) atau (3a)

15. subseksyen 29(1)

16. subseksyen 31(1), (4), (5) atau (6)

17. subseksyen 32(1) atau (4)

18. subseksyen 33(1) atau (2)


-----

_Institusi Kewangan Pembangunan (Pindaan)_ 99

19. subseksyen 33b(2)

20. subseksyen 33c(1), (2) atau (3)

21. subseksyen 33e(2), perenggan 33e(4)(a) atau subseksyen 33e(5)

22. seksyen 33f

23. seksyen 33g

24. seksyen 33h

25. perenggan 33i(1)(c) atau _(d), atau subseksyen_ 33i(2) atau (3)

26. subseksyen 33j(1) atau (2)

27. subseksyen 33k(1) atau (2)

28. subseksyen 33m(1) atau (2)

29. subseksyen 33n(2)

30. subseksyen 34(1) atau (2)

31. subseksyen 35(1) atau (4)

32. subseksyen 36(1) atau (2)

33. subseksyen 37(1), (4) atau (6)

34. subseksyen 38(1)

35. subseksyen 39(1), (2) atau (3)

36. subseksyen 41(4) atau (5)

37. subseksyen 42(1) atau (3)

38. subseksyen 42c(1)

39. subseksyen 42e(2)

40. subseksyen 44(4)

41. subseksyen 48(1)

42. subseksyen 63(1)

43. subseksyen 64(1) atau (5)

44. subseksyen 65(1)


-----

100 _Rang Undang-Undang_

45. seksyen 66

46. subseksyen 69(1)

47. subseksyen 70(1)

48. subseksyen 71(1)

49. subseksyen 72(1)

50. subseksyen 73(1), (3) atau (4)

51. subseksyen 74(1)

52. subseksyen 75(2)

53. subseksyen 76(1), (3), perenggan 76(4)(b) atau subseksyen 76(6)

54. subseksyen 77(1)

55. subseksyen 78(1)

56. perenggan 116(1)(b) atau subseksyen 116(4)

Jadual Keempat

[Seksyen 120]

PENZAHIRAN YANG DIBENARKAN

|(1) Maksud bagi atau hal keadaan yang dokumen atau maklumat pelanggan boleh dizahirkan|(2) Orang yang kepadanya dokumen atau maklumat pelanggan boleh dizahirkan|
|---|---|
|1. Dokumen atau maklumat yang dibenarkan secara bertulis oleh pelanggan, wasi atau pentadbir pelanggan, atau dalam hal pelanggan yang tidak upaya, mana-mana wakil diri yang lain yang sah di sisi undang- undang.|Mana-mana orang yang dibenarkan oleh pelanggan atau wasi, pentadbir atau wakil diri yang sah di sisi undang- undang, mengikut mana-mana yang berkenaan.|


2. Berkaitan dengan suatu permohonan Mana-mana orang yang sesuatu
untuk suatu perakuan Faraid, pemberian institusi yang ditetapkan dengan suci
probet, surat kuasa mentadbir atau suatu hati percaya berhak untuk mendapatkan
perintah pembahagian di bawah Akta suatu perakuan Faraid, pemberian
Harta Pusaka Kecil (Pembahagian) probet, surat kuasa mentadbir atau
1955 [Akta 98] berkenaan dengan harta suatu perintah pembahagian.
pusaka pelanggan yang telah mati.


-----

_Institusi Kewangan Pembangunan (Pindaan)_ 101

|(1) Maksud bagi atau hal keadaan yang dokumen atau maklumat pelanggan boleh dizahirkan|(2) Orang yang kepadanya dokumen atau maklumat pelanggan boleh dizahirkan|
|---|---|
|3. Dalam hal jika pelanggan diisytihar bankrap, atau sedang atau telah digulungkan atau dibubarkan di Malaysia atau di mana-mana negara, wilayah atau tempat di luar Malaysia.|Semua orang yang penzahiran adalah perlu berkaitan dengan kebankrapan atau penggulungan atau pembubaran itu.|
|4. Mana-mana prosiding jenayah atau prosiding guaman antara sesuatu institusi yang ditetapkan dengan— (a) pelanggannya, penjaminnya atau penggerentinya yang berhubungan dengan urusan pelanggan itu; (b) dua pihak atau lebih yang membuat tuntutan yang bertentangan terhadap wang dalam sesuatu akaun pelanggan jika institusi yang ditetapkan itu hendak mendapatkan relief dengan cara interplider; atau (c) satu pihak atau lebih berkenaan dengan harta yang dalam atau atasnya suatu hak atau kepentingan telah diberikan kepada institusi yang ditetapkan.|Semua orang yang penzahiran adalah perlu bagi maksud prosiding jenayah atau prosiding guaman itu.|
|5. Pematuhan oleh sesuatu institusi yang ditetapkan yang telah disampaikan suatu perintah garnisi yang menahan wang dalam akaun seseorang pelanggan.|Semua orang yang penzahiran dikehendaki untuk dibuat di bawah perintah garnisi itu.|
|6. Pematuhan suatu perintah mahkamah yang dibuat oleh suatu mahkamah yang tidak rendah daripada Mahkamah Sesyen.|Semua orang yang penzahiran dikehendaki dibuat di bawah perintah mahkamah itu.|


-----

102 _Rang Undang-Undang_


”.

|(1) Maksud bagi atau hal keadaan yang dokumen atau maklumat pelanggan boleh dizahirkan|(2) Orang yang kepadanya dokumen atau maklumat pelanggan boleh dizahirkan|
|---|---|
|7. Pematuhan suatu perintah atau permintaan yang dibuat oleh suatu agensi penguatkuasa di Malaysia di bawah mana-mana undang-undang bertulis bagi maksud suatu penyiasatan atau pendakwaan suatu kesalahan di bawah mana-mana undang-undang bertulis.|Pegawai penyiasat yang diberi kuasa di bawah undang-undang bertulis untuk menyiasat atau mana-mana pegawai yang diberi kuasa untuk menjalankan pendakwaan atau mana-mana mahkamah.|
|8. Dokumen atau maklumat dikehendaki oleh Lembaga Hasil Dalam Negeri Malaysia di bawah seksyen 81 Akta Cukai Pendapatan 1967 [Akta 53] bagi maksud memudahkan pertukaran maklumat menurut perkiraan atau perjanjian percukaian yang berkuat kuasa di bawah seksyen 132 atau 132a Akta Cukai Pendapatan 1967.|Mana-mana pegawai Lembaga Hasil Dalam Negeri Malaysia yang diberi kuasa untuk menerima dokumen atau maklumat itu.|
|9. Penzahiran maklumat kredit seseorang pelanggan kepada agensi pelaporan kredit yang berdaftar di bawah Akta Agensi Pelaporan Kredit 2010 [Akta 710] bagi maksud menjalankan perniagaan pelaporan kredit sebagaimana yang ditakrifkan dalam Akta Agensi Pelaporan Kredit 2010.|Mana-mana pegawai agensi pelaporan kredit yang diberi kuasa untuk menerima dokumen atau maklumat itu.|
|10. Pelaksanaan fungsi suatu institusi yang ditetapkan yang telah disumberluarkan.|Mana-mana orang yang telah diambil khidmat oleh institusi yang ditetapkan itu untuk melaksanakan fungsi yang telah disumberluarkan itu.|
|11. Penzahiran kepada perunding yang telah diambil khidmat oleh institusi yang ditetapkan.|Perunding yang telah diambil khidmat oleh institusi yang ditetapkan itu.|


-----

_Institusi Kewangan Pembangunan (Pindaan)_ 103

HURAIAN

Rang Undang-Undang ini (“Akta yang dicadangkan”) bertujuan untuk meminda
Akta Institusi Kewangan Pembangunan 2002 (“Akta 618”).

2. _Fasal 1 mengandungi tajuk ringkas dan permulaan tarikh kuat kuasa Akta_
yang dicadangkan.

3. _Fasal 2 bertujuan untuk mengadakan peruntukan bagi pindaan am kepada_
Akta 618 dengan menggantikan perkataan “kemudahan kredit” di mana-mana
jua terdapat dengan perkataan “kemudahan pembiayaan”.

4. _Fasal 3 bertujuan untuk meminda seksyen 3 Akta 618 untuk memasukkan_
definisi baru tertentu dan untuk meminda definisi sedia ada tertentu yang
digunakan dalam Akta 618. Fasal 3 selanjutnya bertujuan untuk memasukkan
subseksyen baru 3(5) ke dalam Akta 618 bagi memperuntukkan bahawa apa-apa
sebutan kepada kuasa Menteri atau Bank untuk mengenakan syarat hendaklah
termasuk kuasa untuk meminda atau membatalkan mana-mana syarat sedia ada
atau mengenakan apa-apa syarat baharu.

5. _Fasal 4 bertujuan untuk meminda seksyen 4 Akta 618 untuk memberi_
kuasa kepada Bank untuk menubuhkan dan memberi kuasa kepada suatu
jawatankuasa untuk menjalankan apa-apa fungsinya di bawah Akta 618 bagi
pihak dan atas nama Bank.

6. _Fasal 5 bertujuan untuk menggantikan seksyen 5 Akta 618 dengan seksyen_
baru 5 yang menyatakan fungsi dan kuasa suatu lembaga pengarah sesuatu
institusi yang ditetapkan.

7. _Fasal 6 bertujuan untuk memasukkan seksyen baru 5a ke dalam Akta 618_
untuk menyatakan kewajipan seorang pengarah sesuatu institusi yang ditetapkan
sebagai tambahan kepada, dan tidak mengurangkan, apa-apa kewajipannya
yang lain atau liabiliti di bawah mana-mana undang-undang bertulis lain atau
rukun undang-undang.

8. _Fasal 7 bertujuan untuk menggantikan seksyen 6 Akta 618 dengan_
seksyen baru 6 yang memperuntukkan sesuatu institusi yang ditetapkan tidak
boleh melantik atau melantik semula seorang Ketua Pegawai Eksekutif atau
pengarah tanpa kelulusan bertulis Menteri terlebih dahulu. Fasal ini selanjutnya
memperuntukkan sesuatu institusi yang ditetapkan hendaklah mendapatkan
penentusahan Bank bahawa orang itu telah memenuhi kriteria minimum bagi
pelantikan sebelum mendapatkan kelulusan bertulis Menteri.

9. _Fasal 8 bertujuan untuk memasukkan seksyen baru 6_ a ke dalam
Akta 618 untuk menghendaki pengerusi, pengarah, Ketua Pegawai Eksekutif
atau pegawai kanan sesuatu institusi yang ditetapkan untuk mematuhi kriteria
yang dinyatakan dalam Jadual Pertama.

10. _Fasal_ _9, 11, 12, 14, 17, 24, 25, 26, 28, 29, 30, 34, 35, 36, 37, 40, 42,_

_45, 55, 56, 57, 58, 59, 60, 61, 63, 64, 66, 67, 68, 95 dan 103 bertujuan untuk_
memotong subseksyen 7(2), 10(2), 11(2), (4) dan (6), 13(2), 16(6), 26(3),
27(2) dan (4), 28(2), 31(2) dan (7), 32(2) dan (5), 33(3), 36(3), 37(2) dan (5),


-----

104 _Rang Undang-Undang_

38(2), 39(5), 42(2) dan (4), 44(5), 48(2), 63(2), 64(2) dan (6), 65(2), 69(2),
70(2), 71(2), 72(2), 73(2) dan (5), 74(2), 76(2) dan (7), 77(2), 78(2), seksyen
107 dan subseksyen 116(3) Akta 618 dan fasal 42, 43, 44, 46, 49, 53, 54,
_59_ dan 85 masing-masing bertujuan untuk meminda subseksyen 44(2), 46(3),
47(2), 49(3), 53(2), 59(2) dan (6), 62(2) dan 95(3) Akta 618 berikutan dengan
pemotongan penalti jenayah bagi seksyen-seksyen ini disebabkan kemasukan
Bahagian baru VIIIa dan Bahagian baru VIIIb yang memberi kuasa kepada
Bank untuk mengambil tindakan pentadbiran dan tindakan sivil.

11. _Fasal 10 bertujuan untuk meminda seksyen 8 Akta 618 untuk menghendaki_

mana-mana pengerusi, pengarah, Ketua Pegawai Eksekutif atau pegawai kanan
sesuatu institusi yang ditetapkan untuk dengan serta-merta terhenti daripada
memegang jawatan dan bertindak atas sifat sedemikian sekiranya dia hilang
kelayakan di bawah subseksyen 7(1) atau sekiranya dia tidak lagi mematuhi
mana-mana kriteria yang dinyatakan dalam Jadual Pertama. Fasal ini selanjutnya
memperuntukkan bahawa Bank boleh, dengan persetujuan Menteri, mengarahkan
sesuatu institusi yang ditetapkan untuk menamatkan perkhidmatan Ketua
Pegawai Eksekutif atau pengarah yang hilang kelayakan di bawah subseksyen
7(1), atau memecat Ketua Pegawai Eksekutif atau pengarah yang tidak lagi
mematuhi kriteria yang dinyatakan dalam Jadual Pertama. Pengerusi, pengarah,
Ketua Pegawai Eksekutif atau pegawai kanan yang ditamatkan perkhidmatan
tidak berhak untuk menuntut apa-apa pampasan bagi penamatan itu.

12. _Fasal 13, 15, 16, 18, 19, 20, 21, 22, 38, 42, 43, 44, 46, 47, 48, 49, 50,_

_52, 53, 54, 69, 73, 74, 80, 83, 84, 85, 97 dan_ _105_ masing-masing bertujuan
untuk meminda subseksyen 12(3), 14(2), 15(2), 18(3), 19(6) dan (8), 21(2)
dan (4), 22(4), 24(2), 40(3), 44(2), 46(3), 47(2), 49(3), 50(2), 52(3), 53(2),
54(3), 58(2), 59(2) dan (6), 62(2), 80(2), 85(2), 86(2), 90(3) dan (8),
seksyen 93, subseksyen 94(3), 95(3), seksyen 108 dan subseksyen 123(2)
Akta 618 masing-masing untuk menaikkan liabiliti maksimum bagi kesalahan
dalam seksyen ini sejajar dengan liabiliti maksimum bagi kesalahan yang
sama yang dikenakan di bawah undang-undang bertulis lain ke atas institusi
kewangan lain.

13. _Fasal 23 bertujuan untuk meminda seksyen 25 Akta 618 untuk meluaskan_

skop kawalan oleh Bank untuk termasuk apa-apa pemerolehan atau pemegangan
kepentingan material dalam mana-mana perbadanan oleh sesuatu institusi yang
ditetapkan. _Fasal ini juga bertujuan untuk menghalang sesuatu institusi yang_
ditetapkan daripada memperoleh atau memegang apa-apa kepentingan material
dalam mana-mana perbadanan tanpa mendapat kelulusan bertulis Bank dan
untuk menghendaki sesuatu institusi yang ditetapkan untuk mematuhi syarat
yang ditentukan oleh Bank. Fasal ini selanjutnya bertujuan untuk memasukkan
subseksyen baru 25(5) untuk memberi kuasa kepada Bank untuk menentukan
perkara yang menjadi “kepentingan material” bagi maksud subseksyen 25(1)
dan perenggan 26(1)(d).

14. _Fasal 24 bertujuan untuk meminda seksyen 26 Akta 618 untuk memberi_

kuasa kepada Bank untuk mengarahkan institusi yang ditetapkan untuk
melepaskan kesemua atau mana-mana kepentingannya dalam subsidiarinya atau
suatu perbadanan yang ia memegang suatu kepentingan material. Fasal ini juga
bertujuan untuk memasukkan subseksyen baru (1a) untuk memperuntukkan
bahawa dalam menentukan kepentingan sesuatu institusi yang ditetapkan, Bank
hendaklah mempertimbangkan perkara yang pada pendapat Bank berkaitan


-----

_Institusi Kewangan Pembangunan (Pindaan)_ 105

termasuk sama ada aktiviti subsidiari atau perbadanan itu adalah selaras dengan
perniagaan yang dijalankan oleh institusi yang ditetapkan atau secara langsung
atau tidak langsung menjejaskan keselamatan dan kekukuhan institusi yang
ditetapkan. _Fasal ini bertujuan untuk memotong subseksyen 26(3) berikutan_
pemotongan penalti jenayah bagi seksyen ini.

15. _Fasal 26 bertujuan untuk meminda seksyen 28 Akta 618 untuk menghapuskan_

larangan bagi sesuatu institusi yang ditetapkan untuk memberikan kemudahan
pembiayaan kepada pihak yang berkaitan dan untuk menentukan keadaan yang
halangan itu tidak terpakai.

16. _Fasal 27 bertujuan untuk meminda seksyen 29 Akta 618 untuk menggantikan_

sekatan ke atas sesuatu institusi yang ditetapkan daripada memberikan kredit
kepada orang tunggal yang melebihi amaun yang ditentukan oleh Bank dengan
sekatan daripada mempunyai suatu pendedahan kepada suatu pihak balas
tunggal termasuk pendedahan kepada mana-mana kumpulan berkaitan dengan
pihak balas tunggal itu yang melebihi had yang ditentukan oleh Bank dalam
kehendak berhemat. _Fasal ini mengecualikan apa-apa pendedahan kepada,_
dan apa-apa pendedahan yang dijamin secara nyata oleh, Bank atau Kerajaan
daripada sekatan itu. _Fasal_ ini selanjutnya bertujuan untuk memberi kuasa
kepada Bank untuk menentukan perkara yang dimaksudkan dengan “berkaitan”,
“pihak balas” atau “pendedahan”.

17. _Fasal 31 bertujuan untuk memasukkan Bahagian baru IIIA (seksyen 33a_

hingga 33n) ke dalam Akta 618 mengenai perniagaan kewangan Islam dan
untuk memperuntukkan bahawa sesuatu institusi yang ditetapkan dibenarkan
untuk menjalankan perniagaan atau aktiviti mengikut Shariah dengan mendapat
kelulusan bertulis Bank terlebih dahulu. Bahagian baru IIIA juga memperuntukkan
bahawa sesuatu institusi yang ditetapkan hendaklah memastikan bahawa
perniagaannya, hal ehwalnya dan aktivitinya adalah mematuhi Shariah pada
setiap masa dan hendaklah, sekiranya menyedari apa-apa ketidakpatuhan,
memaklumkan Bank mengenai fakta itu, terhenti daripada menjalankan
perniagaan, hal ehwal atau aktiviti itu dan mengemukakan suatu pelan untuk
membetulkan ketidakpatuhan itu. Bahagian baru IIIa memberi kuasa kepada
Bank untuk menentukan, mengikut nasihat Majlis Penasihat Shariah, standard
mengenai perkara Shariah yang menghendaki penentuan hukum Syarak oleh
Majlis Penasihat Shariah.

Bahagian baru IIIa menghendaki sesuatu institusi yang ditetapkan yang

menjalankan perniagaan kewangan Islam untuk menubuhkan suatu jawatankuasa
Shariah untuk menasihati mengenai perniagaannya, hal ehwalnya dan aktivitinya
supaya perniagaannya, hal ehwalnya dan aktivitinya itu mematuhi Shariah,
dan memperuntukkan fungsi dan kewajipan suatu jawatankuasa Shariah dan
anggotanya untuk dinyatakan dalam standard sebagaimana yang ditentukan
oleh Bank. Bahagian baru IIIa juga memperuntukkan bagi penjalanan suatu
audit mengenai pematuhan Shariah atas institusi yang ditetapkan.

18. _Fasal 32 bertujuan untuk memotong subseksyen 34(3) hingga (6) Akta 618_

yang membolehkan Bank mengubah suai pernyataan niat korporat dan menghendaki
institusi yang ditetapkan melaksanakan penyataan niat korporat yang diterima
oleh Bank. _Fasal_ ini juga memotong penalti jenayah bagi seksyen ini.


-----

106 _Rang Undang-Undang_

19. _Fasal 33_ bertujuan untuk menggantikan subseksyen 35(1) Akta 618

dengan subseksyen baru 35(1) yang menghendaki institusi yang ditetapkan
untuk mengemukakan kepada Bank kehendak pendanaan tahunan atau kehendak
pendanaan tambahan, sebagaimana yang diluluskan oleh Menteri. _Fasal ini_
juga bertujuan untuk memotong subseksyen 35(2), (3), (5) dan (6) Akta 618
untuk memotong kehendak tertentu berkenaan dengan jenis dokumen yang
perlu dikemukakan kepada Bank, kehendak bagi institusi yang ditetapkan
itu untuk memohon kepada Bank bagi kelulusan untuk meminjam daripada
perbadanan berkaitan atau perbadanan bersekutunya dan penalti jenayah bagi
seksyen ini.

20. _Fasal 39 bertujuan untuk menggantikan seksyen 41 Akta 618 dengan_

seksyen baru 41 yang bertujuan untuk memberi kuasa kepada Bank untuk
menentukan standard mengenai kehendak berhemat yang berhubungan dengan
institusi yang ditetapkan bagi maksud menggalakkan keselamatan dan kekukuhan
institusi yang ditetapkan itu dan integriti, profesionalisme dan kepakaran
dalam penjalanan perniagaan, hal ehwal dan aktiviti institusi yang ditetapkan
itu. Standard itu boleh berhubungan dengan, antara lain, tadbir urus korporat,
pengurusan risiko dan pencegahan institusi yang ditetapkan itu daripada
digunakan, secara sengaja atau tidak sengaja, bagi aktiviti jenayah.

21. _Fasal 41 bertujuan untuk memasukkan Bahagian baru_ Iva (seksyen 42a

hingga 42e) ke dalam Akta 618 mengenai Pelakuan Perniagaan dan Perlindungan
Pengguna untuk memberi kuasa kepada Bank untuk menentukan standard
perlakuan perniagaan bagi sesuatu institusi yang ditetapkan bagi maksud
memastikan bahawa institusi yang ditetapkan adalah adil, bertanggungjawab
dan profesional apabila berurusan dengan pengguna kewangan. Bahagian baru
IVA melarang sesuatu institusi yang ditetapkan daripada terlibat dalam apa-apa
pelakuan perniagaan yang dilarang sebagaimana yang dinyatakan dalam Jadual
Kedua dan bertujuan untuk memberi kuasa kepada Bank untuk mengeluarkan
panduan sama ada sesuatu institusi yang ditetapkan telah terlibat dalam manamana pelakuan perniagaan yang dilarang. _Fasal ini juga bertujuan untuk_
memperuntukkan bahawa peraturan-peraturan boleh dibuat untuk menghendaki
sesuatu institusi yang ditetapkan menjadi anggota skim kewangan ombudsman
yang diluluskan dan untuk menyatakan skop skim kewangan ombudsman itu
termasuk jenis pertikaian yang boleh dirujuk kepadanya, pengadu yang layak,
fi yang boleh dikenakan dan jenis award yang boleh diberikan di bawah skim
kewangan ombudsman itu.

22. _Fasal 50 bertujuan untuk meminda subseksyen 54(1) Akta 618 dengan_

meluaskan hal keadaan yang Bank boleh menjalankan kuasanya di bawah
subseksyen 54(2). Hal keadaan ini termasuk melakukan atau akan melakukan
suatu perbuatan, atau meneruskan atau akan meneruskan apa-apa penjalanan
pelakuan, yang tidak selamat atau tidak kukuh atau telah gagal untuk melakukan
suatu perbuatan atau meneruskan suatu penjalanan pelakuan yang sepatutnya
untuk mengekalkan keselamatan dan kekukuhan institusi yang ditetapkan
dan kegagalan untuk menguruskan perniagaan atau hal ehwal institusi yang
ditetapkan dengan cara yang konsisten dengan pengurusan risiko yang kukuh
dan amalan tadbir urus yang berkesan.

23. _Fasal 51 bertujuan untuk memotong seksyen 56 Akta 618 berikutan_

dengan kemasukkan seksyen baru 123b yang memperuntukkan mengenai
peluang untuk membuat representasi berhubung dengan apa-apa tindakan yang
dicadangkan untuk diambil oleh Menteri atau Bank.


-----

_Institusi Kewangan Pembangunan (Pindaan)_ 107

24. _Fasal 60 bertujuan untuk meminda seksyen 71 Akta 618 dengan memasukkan_

keadaan tambahan yang juruaudit dikehendaki untuk melaporkan dengan sertamerta kepada Bank. Keadaan ini termasuklah jika terdapat apa-apa kelemahan
dalam kawalan dalaman yang berkaitan dengan proses pelaporan kewangan
yang dijalankan oleh institusi yang ditetapkan dan jika kedudukan kewangan
institusi yang ditetapkan berkemungkinan atau telah terjejas secara material
oleh apa-apa keadaan, pelakuan aktiviti oleh institusi yang ditetapkan atau
apa-apa kelemahan dalam kawalan dalaman institusi yang ditetapkan itu.

25. _Fasal 62 bertujuan untuk memasukkan seksyen baru 72a ke dalam Akta 618_

yang memperuntukkan bahawa subseksyen 119(3) tidak terpakai bagi apaapa dokumen atau maklumat yang berhubungan dengan hal ehwal atau akaun
mana-mana pelanggan sesuatu institusi yang ditetapkan yang dizahirkan oleh
juruaudit sesuatu institusi yang ditetapkan kepada Lembaga Pengawasan
Audit yang ditubuhkan di bawah Akta Suruhanjaya Sekuriti 1993 [Akta 498]
atau seorang pegawai atau orang lain yang diberi kuasa oleh Lembaga itu.
_Fasal ini selanjutnya memperuntukkan seorang juruaudit tidak bertanggungan_
kepada institusi yang ditetapkan bagi suatu kemungkiran obligasi kerahsiaan
kerana melaporkan kepada Bank dan tidak bertanggungan untuk disaman bagi
fitnah di mana-mana mahkamah bagi apa-apa pernyataan yang dibuat oleh
juruaudit itu dengan suci hati dalam menunaikan kewajipannya di bawah
Akta 618.

26. _Fasal 65 bertujuan untuk menggantikan seksyen 75 Akta 618 dengan_

seksyen baru 75 untuk menghendaki sesuatu institusi yang ditetapkan menyediakan
penyata kewangannya mengikut standard perakaunan yang diluluskan tertakluk
kepada apa-apa ubah suaian yang dinyatakan dalam standard yang ditentukan
oleh Bank. Dalam ketiadaan apa-apa standard perakaunan yang diluluskan,
institusi yang ditetapkan dikehendaki untuk mengguna pakai apa-apa standard
sebagaimana yang ditentukan oleh Bank bagi maksud itu.

27. _Fasal 70 bertujuan untuk meminda seksyen 82 Akta 618 untuk memperluas_

kuasa pemeriksaan Bank terhadap subsidiari institusi yang ditetapkan itu.

28. _Fasal 71 bertujuan untuk meminda seksyen 83 Akta 618 untuk memperluas_

skop pemeriksaan atas institusi yang ditetapkan supaya termasuk perniagaannya
dan hal ehwalnya.

29. _Fasal 72, 73_ dan _74 bertujuan untuk meminda seksyen 84, 85 dan 86_

Akta 618 untuk menjelaskan bahawa pemeriksa ertinya Bank, untuk menjelaskan
maksud dokumen, untuk memperluas jenis benda yang Bank mempunyai hak
untuk mengambil milik, dan untuk memasukkan suatu kesalahan baharu bagi
mana-mana orang yang enggan membenarkan Bank mengambil milik benda
tertentu. _Fasal ini juga bertujuan untuk menyatakan bahawa Bank boleh_
memeriksa seorang anggota jawatankuasa Shariah, dan mana-mana orang yang
diperiksa oleh Bank hendaklah mengemukakan apa-apa dokumen, maklumat
atau penjelasan kepada Bank sebagaimana yang dikehendaki oleh Bank.

30. _Fasal 75 bertujuan untuk memasukkan seksyen baru 86a ke dalam_

Akta 618 untuk menghalang institusi yang ditetapkan, dan pengarahnya,
pegawainya, juruauditnya atau anggota jawatankuasa Shariahnya daripada
menzahirkan kepada mana-mana orang lain apa-apa dokumen atau maklumat


-----

108 _Rang Undang-Undang_

yang dikeluarkan oleh Bank sebagaimana yang dinyatakan dalam subseksyen
(2) yang berbangkit daripada pentadbiran atau penguatkuasaan Akta, Akta
Bank Negara Malaysia 2009 atau mana-mana undang-undang bertulis lain yang
ditadbir oleh Bank, kecuali dalam hal keadaan yang ditentukan oleh Bank.

31. _Fasal 76 hingga_ _77, 79 hingga_ _81 dan_ _83 hingga_ _86 bertujuan untuk_

meminda seksyen 87 hingga 88, 89 hingga 92 dan 94 hingga 97 Akta 618
untuk memperluas skop kuasa pemeriksaan oleh Bank dengan memperluas
jenis benda yang Bank boleh mempunyai akses, mengambil milik dan yang
boleh diterima sebagai keterangan.

32. _Fasal 78 bertujuan untuk memperuntukkan bahawa Gabenor hendaklah_

mempunyai kuasa dan fungsi seorang pegawai penyiasat.

33. _Fasal 88 bertujuan untuk meminda seksyen 98 Akta 618 untuk memberi_

kuasa kepada pegawai polis yang berpangkat tidak rendah daripada pangkat
Inspektor untuk menangkap tanpa waran mana-mana orang yang disyaki olehnya
secara munasabah telah melakukan atau sedang melakukan apa-apa kesalahan
di bawah Akta 618.

34. Fasal 89 bertujuan untuk memasukkan seksyen baru 99a, 99b dan 99c

ke dalam Akta 618 bagi memperuntukkan mengenai penyampaian perintah
atau notis secara am, memberi kuasa kepada seorang pegawai penyiasat untuk
menghendaki mana-mana orang yang tertakluk kepada penyiasatan di bawah Akta
untuk menyerahkan dokumen perjalanannya dan mengadakan peruntukan bagi
kebolehpercayaan keterangan seseorang agent provocateur dan kebolehterimaan
keterangan yang diberikan oleh seseorang _agent provocateur, sama ada dia_
seorang pegawai Bank atau bukan.

35. _Fasal 90 bertujuan untuk meminda seksyen 100 Akta 618 untuk memberi_

kuasa kepada Bank, sama ada atas usahanya sendiri atau atas permintaan
seorang pegawai awam, untuk membekalkan kepada seorang pegawai polis
atau pegawai awam, suatu salinan apa-apa rekod, pernyataan, buku, output
komputer, data, dokumen atau maklumat yang disita, ditahan diambil milik,
diperoleh atau dikemukakan dalam apa-apa pemeriksaan.

36. _Fasal 93 bertujuan untuk memasukkan Bahagian baru VIIIa dan VIIIb ke_

dalam Akta 618. Bahagian baru VIIIa (seksyen 106a hingga 106d) bertujuan
untuk memberi kuasa kepada Bank untuk mengambil tindakan pentadbiran
terhadap mana-mana orang bagi kemungkiran mana-mana peruntukan
Akta 618 atau mana-mana peraturan-peraturan yang dibuat menurut Akta 618,
tidak mematuhi apa-apa perintah atau arahan yang dikeluarkan di bawah
Akta 618 dan tidak mematuhi atau melaksanakan apa-apa standard, syarat,
sekatan, penentuan atau kehendak yang dibuat di bawah Akta 618. Bahagian
baru VIIIa juga menyatakan perkara yang hendaklah diberi pertimbangan oleh
Bank dalam menentukan tindakan yang wajar untuk diambil dalam setiap kes
dan sama ada atau tidak apa-apa jumlah hendaklah dibayar oleh institusi yang
ditetapkan untuk meremedi kemungkiran itu termasuk membuat restitusi. Jika
seseorang gagal untuk meremedi kemungkiran itu termasuk membuat restitusi
kepada mana-mana orang lain yang terkilan dengan kemungkiran itu, Bank
boleh menyaman dan mendapatkan balik jumlah wang itu sebagai suatu hutang
sivil yang kena dibayar kepada orang yang terkilan dengan kemungkiran


-----

_Institusi Kewangan Pembangunan (Pindaan)_ 109

itu. Apa-apa amaun yang dibayar di bawah perenggan 106A(3)(e) atau
subseksyen 106a(10) yang tidak diagihkan oleh orang yang mungkir kepada
orang yang terkilan itu selepas usaha yang munasabah untuk memaklumkan
orang yang terkilan itu telah gagal hendaklah diserah simpan dengan Pendaftar
Wang Tak Dituntut mengikut peruntukan Akta Wang Tak Dituntut 1965

[Akta 370].

Bahagian baru VIIIa bertujuan untuk memberi kuasa kepada Bank, dengan
persetujuan Menteri, untuk menetapkan perkara yang berhubungan dengan
pengelasan atau penetapan kemungkiran di bawah Akta 618 kepada kategori
kemungkiran yang berlainan dan menetapkan, mengikut pengelasan atau penetapan
itu, suatu penalti monetari atau julat penalti monetari berkenaan dengan setiap
kategori. Bahagian baru VIIIa juga memperuntukkan bahawa mana-mana
orang yang terkilan dengan suatu keputusan Bank mengenai pengenaan suatu
penalti monetari atau suatu perintah untuk meremedi kemungkiran termasuk
membuat restitusi yang berhubungan dengan suatu jumlah monetari yang perlu
dibayar oleh orang yang mungkir, boleh merayu terhadap keputusan itu kepada
Jawatankuasa Kajian Semula Penalti Monetari yang ditubuhkan di bawah Akta
Perkhidmatan Kewangan 2013 [Akta 758] atau Akta Perkhidmatan Kewangan
Islam 2013 [Akta 759] .

Bahagian baru VIIIb (seksyen 106e hingga 106l) bertujuan untuk memberi
kuasa kepada Bank untuk memulakan prosiding sivil di mahkamah terhadap
seseorang sekiranya terdapat kebarangkalian yang munasabah bahawa
mana-mana orang akan melanggar atau telah melanggar, atau akan memungkiri
atau telah memungkiri atau mungkin tidak mematuhi atau telah tidak mematuhi
mana-mana peruntukan, peraturan-peraturan, perintah atau apa-apa arahan di
bawah Akta 618. Bahagian baru VIIIb juga bertujuan untuk memberi kuasa
kepada Bank untuk memulakan tindakan sivil di mahkamah bagi maksud
meminta mana-mana orang untuk menanggung rugi sesuatu institusi yang
ditetapkan bagi apa-apa kerugian atau kerosakan kepada institusi yang ditetapkan
yang berbangkit daripada atau disebabkan oleh pelakuan suatu kesalahan oleh
orang itu.

37. _Fasal 94 bertujuan untuk memotong seksyen 107 Akta 618 berikutan_

pemotongan kesalahan am bagi pelanggaran atau ketidakpatuhan mana-mana
peruntukan Akta 618 atau apa-apa penentuan, kehendak, perintah, arahan,
petunjuk, had, terma, syarat, sekatan atau peraturan-peraturan yang dibuat,
diberikan atau dikenakan di bawah atau menurut mana-mana peruntukan
Akta 618, bagi suatu rejim penguatkuasaan baru yang mengandungi tindakan
jenayah dan pentadbiran, sebagaimana yang terpakai bagi suatu kemungkiran
atau pelanggaran mana-mana peruntukan di bawah Akta 618.

38. _Fasal 95 bertujuan untuk memasukkan seksyen baru_ 107a ke dalam

Akta 618 untuk memberi kuasa kepada Menteri atau Bank untuk menerima suatu
aku janji bertulis diberikan oleh seseorang berkaitan dengan kuasa dan fungsi
Menteri atau Bank, mengikut mana-mana yang berkenaan. Seksyen baru 107a
juga memperuntukkan bahawa dalam hal seseorang yang memungkiri mana-mana
terma aku janji itu, Bank boleh memohon atau mengesyorkan kepada Menteri
untuk memohon, mengikut mana-mana yang berkenaan, kepada Mahkamah
Tinggi bagi suatu perintah dibuat berkenaan dengan kemungkiran itu.


-----

110 _Rang Undang-Undang_

39. _Fasal 97 bertujuan untuk memasukkan seksyen baru 108a ke dalam Akta 618_

untuk memperuntukkan bahawa jika penalti pemenjaraan telah diperuntukkan
bagi suatu kesalahan di bawah Akta 618, penalti pemenjaraan itu tidak terpakai
bagi suatu pertubuhan perbadanan yang disabitkan atas kesalahan itu.

40. _Fasal 98 dan_ _104 bertujuan untuk meminda seksyen 113 dan_

perenggan 123(2)(c) Akta 618 untuk memotong peruntukan berhubung dengan
denda harian bagi kesalahan yang berterusan.

41. _Fasal 99 bertujuan untuk memasukkan ke dalam Akta 618—_

_(a)_ seksyen baru 114a yang memperuntukkan bahawa pendakwaan bagi

suatu kesalahan di bawah Akta 618 hendaklah dimulakan dengan
persetujuan bertulis Pendakwa Raya;

_(b)_ seksyen baru 114b yang memperuntukkan bahawa seseorang yang

menzahirkan dengan suci hati kepada Bank pengetahuan, kepercayaan,
dokumen atau maklumatnya bahawa suatu kemungkiran atau pelanggaran
telah dilakukan atau akan dilakukan hendaklah tidak bertanggungan
bagi kemungkiran kerahsiaan dan hendaklah boleh dijadikan sebagai
pembelaan bahawa penzahiran itu adalah perlu, dan bahawa tidak
ada hak atau remedi kontraktual atau hak atau remedi lain boleh
dikuatkuasakan terhadapnya;

_(c)_ seksyen baru 114c yang memperuntukkan bahawa dalam apa-apa

prosiding jenayah dan sivil di bawah Akta 618 apa-apa pernyataan
yang berupa sebagai ditandatangani oleh Gabenor atau mana-mana
orang yang diberi kuasa, yang menjadi sebahagian daripada atau
dilampirkan kepada apa-apa dokumen yang diperihalkan dalam
seksyen baru 114c, atau apa-apa surat cara yang diperihalkan
dalam seksyen baru 114c yang ditentukan atau dikeluarkan menurut
Akta 618 hendaklah menjadi keterangan mengenai fakta yang
dinyatakan dalam dokumen atau surat cara yang disebut di atas
melainkan dibuktikan sebaliknya; dan

_(d)_ seksyen baru 114d yang memberi kuasa kepada Bank untuk menyiarkan

apa-apa maklumat berhubung dengan apa-apa tindakan penguatkuasaan
yang diambil di bawah Akta 618 dan keputusan tindakan itu.

42. _Fasal 101 bertujuan untuk meminda seksyen 117 Akta 618 untuk_

memperuntukkan Gabenor dan Timbalan Gabenor perlindungan terhadap
apa-apa tindakan undang-undang bagi apa-apa perbuatan yang dilakukan atau
pernyataan yang dibuat, atau ditinggalkan daripada dilakukan atau dibuat,
dengan suci hati.

43. _Fasal 102 bertujuan untuk menggantikan seksyen 119 Akta 618 dengan_

suatu seksyen 119 baharu yang memperuntukkan bahawa tiada apa-apa pun
yang terkandung dalam Akta 618 memberi kuasa kepada Bank atau Menteri
untuk mengarahkan Bank, untuk menyiasat secara khusus hal ehwal atau akaun
mana-mana klien mana-mana institusi yang ditetapkan atau institusi kewangan
pembangunan. Larangan ini tidak menjejaskan kuasa Bank untuk menyiasat
hal ehwal atau akaun seorang pelanggan bagi maksud menjalankan kuasanya


-----

_Institusi Kewangan Pembangunan (Pindaan)_ 111

di bawah Akta 618, Akta Perkhidmatan Kewangan 2013, Akta Perkhidmatan
Kewangan Islam 2013 atau seksyen 47 Akta Bank Negara Malaysia 2009.
Seksyen 119 yang dipinda selanjutnya melarang seseorang yang mempunyai
akses kepada apa-apa dokumen atau maklumat berhubung dengan hal ehwal
atau akaun mana-mana pelanggan sesuatu institusi yang ditetapkan termasuklah
institusi yang ditetapkan itu sendiri dan pengarah, pegawai atau ejen institusi
yang ditetapkan itu, daripada menzahirkan kepada orang lain dokumen atau
maklumat itu.

44. _Fasal 103 bertujuan untuk menggantikan seksyen 120 Akta 618 dengan_

seksyen 120 baharu yang memperuntukkan mengenai penzahiran yang dibenarkan
bagi maksud yang dinyatakan dalam Jadual Keempat Akta 618 yang dipinda
atau sebagaimana yang diluluskan secara bertulis oleh Bank.

45. _Fasal 104 bertujuan untuk meminda seksyen 123 Akta 618 bagi menaikkan_

penalti maksimum yang boleh diperuntukkan dalam peraturan-peraturan yang
dibuat oleh Menteri, atas syor Bank, di bawah seksyen ini.

46. _Fasal 105 bertujuan untuk memasukkan ke dalam Akta 618—_

_(a)_ seksyen baru 123a bagi memperuntukkan mengenai perkara yang

berhubungan dengan kelulusan, persetujuan, standard, penentuan,
notis, kehendak atau arahan, yang dibuat atau dikeluarkan di bawah
Akta 618; dan

_(b)_ seksyen baru 123b yang memperuntukkan bahawa Menteri atau Bank,

mengikut mana-mana yang berkenaan, tidak boleh mengambil apaapa tindakan terhadap mana-mana orang tanpa memberikan orang itu
suatu notis mengenai tindakan yang dicadangkan dan suatu peluang
yang munasabah untuk membuat representasi melainkan jika apa-apa
kelengahan dalam mengambil tindakan akan memudaratkan kepentingan
mana-mana institusi yang ditetapkan, pemegang kepentingannya,
sistem kewangan atau orang awam pada amnya.

47. _Fasal 106 bertujuan untuk menggantikan seksyen 124 Akta 618 dengan_

seksyen 124 baharu yang memperuntukkan bahawa Menteri boleh, melalui
perintah yang disiarkan dalam _Warta, meminda Jadual Pertama, Kedua dan_
Keempat Akta 618.

48. _Fasal 107 bertujuan untuk menggantikan seksyen 126 Akta 618 dengan_

seksyen 126 baharu yang memperuntukkan bahawa Bank boleh mengeluarkan
panduan yang mengandungi apa-apa maklumat, nasihat atau syor sebagaimana
yang difikirkan wajar oleh Bank.

49. _Fasal 108 bertujuan untuk menggantikan seksyen 127 Akta 618 dengan_

seksyen 127 baharu yang memperuntukkan bahawa tiada apa-apa jua dalam
Akta 618 boleh menyentuh atau mengurangkan, Penggal 2, Bahagian
XIV Akta Perkhidmatan Kewangan 2013, atau Penggal 2, Bahagian XV
Akta Perkhidmatan Kewangan Islam 2013, dan pemakaian peruntukan dalam
Akta 618 hendaklah tertakluk kepada peruntukan dalam Penggal itu, dan
sekiranya terdapat apa-apa percanggahan atau ketidakselarasan, peruntukan
dalam Penggal itu hendaklah mengatasi peruntukan Akta 618.


-----

112 _Rang Undang-Undang_

50. _Fasal 109 bertujuan untuk memotong seksyen 129 Akta 618 berikutan_

kemasukan seksyen baru 33a ke dalam Akta 618 mengenai perniagaan kewangan
Islam.

51. _Fasal 111 dan 112 bertujuan untuk memperuntukkan mengenai kecualian_

dan peralihan bagi apa-apa kelulusan, kuasa, arahan, pengecualian, kehendak,
penentuan, penentusahan, panduan, surat pekeliling atau notis yang dikeluarkan
oleh Bank berikutan penggubalan Akta yang dicadangkan.

52. _Fasal 114 bertujuan untuk memasukkan ke dalam Akta 618—_

_(a)_ Jadual baru Kedua bagi memperuntukkan suatu senarai pelakuan

perniagaan dilarang;

_(b)_ Jadual baru Ketiga bagi memperuntukkan suatu senarai peruntukan yang

baginya Bank boleh mengenakan suatu penalti monetari pentadbiran;
dan

_(c)_ Jadual baru Keempat bagi menyatakan penzahiran yang dibenarkan

yang kewajipan untuk melindungi kerahsiaan yang dikenakan di
bawah seksyen 119 tidak terpakai.

53. Pindaan lain yang tidak diperkatakan secara khusus dalam Huraian ini

adalah pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan apa-apa perbelanjaan tambahan
kepada Kerajaan.

[PN(U2)2923]


-----

