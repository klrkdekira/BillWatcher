---
Year: 2015
Bill: D.R.15/2015 - Rang Undang-undang Kumpulan Wang Persaraan (Pindaan) 2015 (Lulus)
Title: D.R.15/2015 - Rang Undang-undang Kumpulan Wang Persaraan (Pindaan) 2015 (Lulus)
Download URL: https://www.parlimen.gov.my/files/billindex/pdf/2015/D.R.15_2015(BM).pdf
URL: https://www.parlimen.gov.my/files/billindex/pdf/2015/D.R.15_2015(BM).pdf
---
---
Reading:
D.R.15/2015
Bacaan Pertama Pada:06/04/2015
Bacaan Kedua Pada:30/11/-0001
Dibentang Oleh:YB Datuk Hj Ahmad bin Maslan (Timb Menteri Kewangan)
Diluluskan Pada:18/05/2015
Dibentang Oleh:YB Datuk Chua Tee Yong (Timb Menteri Kewangan)
---

_Kumpulan Wang Persaraan (Pindaan)_ 1

**D.R. 15/2015**

RANG UNDANG-UNDANG

_b e r n a m a_

Suatu Akta untuk meminda Akta Kumpulan Wang Persaraan
2007.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini boleh dinamakan Akta Kumpulan Wang Persaraan**
(Pindaan) 2015.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2. Akta Kumpulan Wang Persaraan 2007 [Akta 662], yang disebut**
“Akta ibu” dalam Akta ini, dipinda dalam seksyen 2—

_(a) dengan memasukkan sebelum takrif “jawatankuasa” takrif_
yang berikut:

‘ “debentur” termasuklah stok debentur, bon, nota dan
apa-apa sekuriti lain sesuatu syarikat atau perbadanan
sama ada membentuk suatu gadaian atau tidak ke atas
aset syarikat atau perbadanan itu;’;


-----

2 _Rang Undang-Undang_

_(b) dalam takrif “sekuriti”—_

(i) dalam perenggan _(b), dengan memotong perkataan_
“dan” di hujung perenggan itu;

(ii) dengan menggantikan perenggan (c) dengan perenggan
yang berikut:

“(c) amanah saham, dana dagangan bursa atau surat
cara yang ditetapkan; dan”; dan

(iii) dengan memasukkan selepas perenggan (c) perenggan
yang berikut:

“(d) apa-apa sekuriti Islam,”; dan

_(c) dalam takrif “syarikat”, dengan memasukkan selepas_
perkataan “[Akta 125]” perkataan “, suatu syarikat amanah
yang diperbadankan di bawah Akta Syarikat Amanah 1949

[Akta 100] atau mana-mana syarikat yang diperbadankan
di bawah mana-mana undang-undang bertulis”.

**Seksyen baru 4a**

**3. Akta ibu dipinda dengan memasukkan selepas seksyen 4**
seksyen yang berikut:

“Kumpulan Wang Persaraan (Diperbadankan) boleh
**bertindak sebagai ejen Kerajaan**

**4a. (1) Kumpulan Wang Persaraan (Diperbadankan) boleh**
bertindak sebagai ejen Kerajaan Malaysia bagi maksud
pembayaran apa-apa pencen, ganjaran atau faedah lain yang
diberikan di bawah mana-mana undang-undang bertulis
daripada Kumpulan Wang Disatukan mengikut apa-apa cara
sebagaimana yang dipersetujui antara Kerajaan Malaysia
dengan Kumpulan Wang Persaraan (Diperbadankan).

(2) Kumpulan Wang Persaraan (Diperbadankan) boleh
dibayar oleh Kerajaan Malaysia bagi perkhidmatan yang
diberikan olehnya sebagai ejen Kerajaan Malaysia di bawah
subseksyen (1).”.


-----

_Kumpulan Wang Persaraan (Pindaan)_ 3

**Pindaan seksyen 6**

**4.** Perenggan 6(4)(f) Akta ibu dipinda dengan memasukkan selepas
perkataan “perniagaan” perkataan “, pelaburan, perbankan”.

**Pindaan seksyen 7**

**5.** Subseksyen 7(2) Akta ibu dipinda—

_(a) dengan memotong perenggan_ _(b); dan_

_(b)_ dengan menggantikan perenggan _(e)_ dengan perenggan
yang berikut:

“(e) empat orang daripada sektor awam atau swasta
yang mempunyai pengalaman dan kepakaran
dalam perniagaan, pelaburan, perbankan atau
kewangan.”.

**Pindaan seksyen 13**

**6. Seksyen 13 Akta ibu dipinda—**

_(a) dalam subseksyen (2)—_

(i) dengan memotong perkataan “dan” di hujung
perenggan _(d);_

(ii) dengan memasukkan selepas perenggan (d) perenggan
yang berikut:

“(da) wang yang diterima oleh Kumpulan
Wang Persaraan (Diperbadankan) bagi
perkhidmatan yang diberikan oleh Kumpulan
Wang Persaraan (Diperbadankan) kepada
Kerajaan Malaysia sebagai ejennya
di bawah seksyen 4a; dan” dan

_(b)_ dalam subseksyen (5), dengan memotong perkataan “bagi
pegawai perkhidmatan awam dan pekerja pihak berkuasa
berkanun dan tempatan”.


-----

4 _Rang Undang-Undang_

**Pindaan seksyen 14**

**7.** Seksyen 14 Akta ibu dipinda—

_(a) dalam subseksyen (1)—_

(i) dengan menggantikan perenggan (a) dengan perenggan
yang berikut:

“(a) sebagai deposit dalam apa-apa mata wang
termasuk ringgit dalam—

(i) Bank Negara Malaysia;

(ii) mana-mana institusi kewangan berlesen
yang sewajarnya sebagaimana yang
ditakrifkan di bawah Akta Perkhidmatan
Kewangan 2013 [Akta 758];

(iii) mana-mana institusi kewangan
pembangunan sebagaimana yang
ditakrifkan di bawah Akta Institusi
Kewangan Pembangunan 2002 [Akta 618];

(iv) mana-mana bank Islam di bawah Akta
Perkhidmatan Kewangan Islam 2013

[Akta 759]; atau

(v) mana-mana bank atau institusi kewangan
berlesen yang sewajarnya di luar
Malaysia;”;

(ii) dalam perenggan (b), dengan menggantikan perkataan
“dan perakuan deposit” dengan perkataan “, perakuan
deposit dan apa-apa surat cara yang diiktiraf oleh
badan pengawal selia yang berkaitan”;

(iii) dalam perenggan _(d), dengan memasukkan_
selepas perkataan “Kumpulan Wang Persaraan
(Diperbadankan)” perkataan “dan dengan kriteria
kredit yang boleh diterima”;


-----

_Kumpulan Wang Persaraan (Pindaan)_ 5

(iv) dalam perenggan (h), dengan menggantikan perkataan
“*Akta Perindustrian Sekuriti 1983 [Akta 280]” dengan
perkataan “Akta Pasaran Modal dan Perkhidmatan
2007 [Akta 671] atau sekuriti dalam suatu syarikat
yang telah diluluskan untuk disenaraikan di mana-mana
bursa saham di luar Malaysia tertakluk kepada
penyenaraian sekuriti tersebut telah diluluskan oleh
undang-undang dalam bidang kuasa asing”;

(v) dalam perenggan _(j), dengan memotong perkataan_
“dan” di hujung perenggan itu; dan

(vi) dengan memasukkan selepas perenggan (j) perenggan
yang berikut:

“(ja) dengan kelulusan Menteri—

(i) dalam pembangunan bangunan,
infrastruktur dan sumber asli, dan
kepentingan dalamnya;

(ii) dalam sekuriti yang diterbitkan atau
dijamin sepenuhnya oleh mana-mana
kerajaan berdaulat, organisasi
supranasional atau multilateral dan
termasuklah sekuriti yang penanggung
obligasinya adalah mana-mana kerajaan
berdaulat, organisasi supranasional atau
multilateral;

(iii) dalam sekuriti yang diterbitkan atau
dijamin sepenuhnya oleh Kerajaan
Malaysia, dijamin oleh mana-mana
kerajaan berdaulat, organisasi
supranasional atau multilateral dan
termasuklah sekuriti yang penanggung
obligasinya adalah mana-mana kerajaan
berdaulat, organisasi supranasional atau
multilateral dan apa-apa surat cara
yang diterbitkan oleh Bank Negara
Malaysia;

(iv) dalam membeli sekuriti atau melanggan
apa-apa produk bagi maksud perlindungan
nilai pelaburan Kumpulan Wang;


-----

6 _Rang Undang-Undang_

(v) dalam dana ekuiti persendirian yang
diuruskan oleh—

(A) mana-mana syarikat pengurusan
dana yang didaftarkan dengan
Suruhanjaya Sekuriti Malaysia atau
Suruhanjaya Syarikat Malaysia;

(B) mana-mana syarikat pengurusan
dana yang didaftarkan oleh
mana-mana badan pengawal selia
di luar Malaysia; atau

(C) mana-mana perkongsian liabiliti
terhad yang didaftarkan oleh
mana-mana badan pengawal selia
di luar Malaysia; dan”; dan

_(b) dalam subseksyen (2) —_

(i) dalam teks bahasa kebangsaan, dengan memasukkan
selepas perkataan “perenggan (1)(i)” perkataan “dan
_(ja)”; dan_

(ii) dalam teks bahasa Inggeris, dengan menggantikan
perkataan “under paragraph (1)(i)” dengan perkataan
“under paragraphs (1)(i) and _(ja)”._

**Seksyen baru 21a**

**8. Akta ibu dipinda dengan memasukkan selepas seksyen 21**
seksyen yang berikut:

“Obligasi kerahsiaan

**21a.** (1) Kecuali bagi mana-mana maksud Akta ini atau bagi
maksud mana-mana prosiding sivil atau jenayah di bawah
undang-undang bertulis atau jika selainnya dibenarkan oleh
Lembaga—

_(a) tiada anggota Lembaga, Panel Pelaburan, jawatankuasa,_
pegawai dan pekerja Kumpulan Wang Persaraan
(Diperbadankan) atau mana-mana orang yang


-----

_Kumpulan Wang Persaraan (Pindaan)_ 7

menghadiri apa-apa mesyuarat Lembaga, Panel
Pelaburan atau mana-mana jawatankuasanya, sama
ada dalam atau selepas tempoh jawatan atau
pekerjaannya, boleh menzahirkan apa-apa maklumat
yang didapatinya semasa melaksanakan tugasnya dan
yang tidak disiarkan mengikut Akta ini; dan

_(b) tiada seorang lain pun yang melalui apa-apa cara_
mempunyai akses kepada apa-apa maklumat atau
dokumen yang berhubungan dengan hal ehwal
Kumpulan Wang Persaraan (Diperbadankan) boleh
menzahirkan maklumat atau dokumen tersebut.

(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi satu ratus ribu ringgit atau
dipenjarakan selama tempoh tidak melebihi tiga tahun atau
kedua-duanya.”.

HURAIAN

Rang Undang-Undang ini bertujuan untuk meminda Akta Kumpulan Wang
Persaraan 2007 (“Akta 662”) .

2. _Fasal 1 mengandungi tajuk ringkas Akta yang dicadangkan dan bertujuan_
untuk memberi Menteri kuasa untuk menetapkan tarikh permulaan kuat kuasa
Akta yang dicadangkan.

3. _Fasal 2 bertujuan untuk meminda seksyen 2 Akta 662 untuk memasukkan_
takrif baru “debentur” dan meminda beberapa takrif yang sedia ada dalam
Akta 662.

4. _Fasal 3 bertujuan untuk memasukkan seksyen baru 4a ke dalam Akta 662_
untuk membolehkan Kumpulan Wang Persaraan (Diperbadankan) bertindak
sebagai ejen Kerajaan Malaysia bagi maksud pembayaran apa-apa pencen,
ganjaran atau faedah lain yang diberikan di bawah mana-mana undang-undang
bertulis daripada Kumpulan Wang Disatukan. Kumpulan Wang Persaraan
(Diperbadankan) boleh dibayar apa-apa jumlah wang yang jumlahnya boleh
ditentukan oleh Kerajaan Malaysia bagi perkhidmatan yang diberikan olehnya
sebagai ejen kepada Kerajaan Malaysia.

5. _Fasal 4 bertujuan untuk meminda perenggan 6(4)(f) Akta 662 untuk_
menaikkan kelayakan bakal ahli Lembaga Kumpulan Wang Persaraan
(Diperbadankan) untuk memasukkan orang yang mempunyai pengalaman dan
kepakaran dalam pelaburan atau perbankan.


-----

8 _Rang Undang-Undang_

6. _Fasal 5 bertujuan untuk meminda perenggan 7(2)(b)_ Akta 662 untuk
mengeluarkan wakil dari Bank Negara Malaysia sebagai ahli Lembaga dan
untuk menambahkan bilangan orang yang akan dilantik oleh Menteri di bawah
perenggan 7(2)(e) Akta 662 daripada tiga orang kepada empat orang yang
boleh dilantik daripada sektor awam dan swasta dengan syarat mereka ini
mempunyai pengalaman dan kepakaran dalam perniagaan, pelaburan, perbankan
atau kewangan.

7. _Fasal 6 bertujuan untuk meminda subseksyen 13(2) Akta 662 untuk_
memasukkan wang yang diterima oleh Kumpulan Wang Persaraan (Diperbadankan)
bagi perkhidmatan yang diberikan olehnya sebagai ejen Kerajaan Malaysia
di bawah seksyen 4a Akta 622 untuk dibayar ke dalam atau dipindahkan ke
dalam Kumpulan Wang Persaraan.

8. _Fasal 7_ bertujuan untuk meminda subseksyen 14(1) Akta 662 untuk
memperjelas dan memperluas skop pelaburan Kumpulan Wang Persaraan
(Diperbadankan).

9. _Fasal 8 bertujuan untuk memasukkan seksyen baru 21a ke dalam_
Akta 662 untuk mengenakan kewajipan bagi mengekalkan kerahsiaan.

10. Pindaan lain yang tidak diperkatakan secara khusus dalam Huraian ini
merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)2967]


-----

