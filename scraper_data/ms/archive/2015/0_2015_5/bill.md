---
Year: 2015
Bill: D.R. 2/2015 - Rang Undang-undang Lembaga Pembiayaan Perumahan Sektor Awam 2015 (Lulus)
Title: D.R. 2/2015 - Rang Undang-undang Lembaga Pembiayaan Perumahan Sektor Awam 2015 (Lulus)
Download URL: https://www.parlimen.gov.my/files/billindex/pdf/2015/D.R.2_2015(BM).pdf
URL: https://www.parlimen.gov.my/files/billindex/pdf/2015/D.R.2_2015(BM).pdf
---
---
Reading:
D.R. 2/2015
Bacaan Pertama Pada:06/03/2015
Bacaan Kedua Pada:30/11/-0001
Dibentang Oleh:
Diluluskan Pada:06/04/2015
Dibentang Oleh:
---

_Lembaga Pembiayaan Perumahan Sektor Awam_ 1

**D.R. 2/2015**

RANG UNDANG-UNDANG LEMBAGA PEMBIAYAAN

PERUMAHAN SEKTOR AWAM 2015

SUSUNAN FASAL

Bahagian I

PERMULAAN

_Fasal_

1. Tajuk ringkas dan permulaan kuat kuasa

2. Tafsiran

Bahagian II

PENUBUHAN LEMBAGA PEMBIAYAAN PERUMAHAN SEKTOR AWAM

3. Penubuhan Lembaga

4. Peruntukan peletakhakan

5. Meterai perbadanan

6. Fungsi Lembaga

7. Kuasa Lembaga

8. Keanggotaan Lembaga

9. Tempoh jawatan

10. Elaun

11. Pembatalan dan peletakan jawatan

12. Mesyuarat dan tatacara Lembaga

13. Jawatankuasa

14. Pengosongan jawatan

15. Lembaga dan jawatankuasa boleh mengundang orang lain ke
mesyuarat

16. Penzahiran kepentingan

17. Kesahan perbuatan dan prosiding


-----

_Rang Undang-Undang_

Bahagian III

PEKERJA LEMBAGA

_Fasal_

18. Ketua Pegawai Eksekutif

19. Pelantikan pekerja

20. Syarat-syarat perkhidmatan, kelakuan dan tatatertib

Bahagian IV

KEMUDAHAN PEMBIAYAAN PERUMAHAN SEKTOR AWAM

21. Dasar kemudahan pembiayaan perumahan sektor awam

22. Peruntukan bagi kemudahan pembiayaan perumahan sektor awam

23. Pemberian kemudahan pembiayaan perumahan sektor awam

24. Kewajipan menyenggara rekod

25. Lembaga hendaklah bertanggungjawab bagi memungut dan mendapatkan
bayaran balik kemudahan pembiayaan perumahan sektor awam

Bahagian V

PERUNTUKAN KEWANGAN

26. Kumpulan Wang

27. Perbelanjaan yang dipertanggungkan pada Kumpulan Wang

28. Anggaran tahunan

29. Akaun bank

30. Akta Badan Berkanun (Akaun dan Laporan Tahunan) 1980

31. Tatacara kewangan

Bahagian VI

KUASA TAMBAHAN LEMBAGA

32. Kuasa untuk meminjam

33. Kuasa untuk melabur

34. Kuasa untuk menubuhkan atau mendapatkan perbadanan


-----

_Lembaga Pembiayaan Perumahan Sektor Awam_

Bahagian VII

AM

_Fasal_

35. Pewakilan kuasa

36. Kuasa Menteri untuk memberikan arahan

37. Penyata, laporan, akaun dan maklumat lain

38. Akta Perlindungan Pihak Berkuasa Awam 1948

39. Pekhidmat awam

40. Pewakilan dalam prosiding sivil

41. Obligasi kerahsiaan

42. Perkara yang dilakukan pada menjangkakan Akta ini diperbuat

43. Kuasa untuk membuat peraturan-peraturan

Bahagian VIII

PEMANSUHAN, KECUALIAN DAN PERALIHAN

44. Tafsiran

45. Pemansuhan Akta Kumpulan Wang Pinjaman Perumahan 1971

46. Kecualian dan peralihan

47. Pemindahan dana


-----

_Rang Undang-Undang_


-----

_Lembaga Pembiayaan Perumahan Sektor Awam_ 5

RANG UNDANG-UNDANG

_b e r n a m a_

Suatu Akta untuk menubuhkan dan memperbadankan Lembaga
Pembiayaan Perumahan Sektor Awam, mengadakan peruntukan bagi
fungsi dan kuasanya, dan bagi perkara-perkara yang berkaitan
dengannya.

[ ]

**DIPERBUAT oleh Parlimen Malaysia seperti yang berikut:**

Bahagian I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Lembaga Pembiayaan**
Perumahan Sektor Awam 2015.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta_ dan Menteri
boleh menetapkan tarikh yang berlainan bagi permulaan kuat
kuasa peruntukan atau Bahagian yang berlainan Akta ini.

**Tafsiran**

**2.** Dalam Akta ini, melainkan jika konteksnya menghendaki

makna yang lain—

“Akta yang dimansuhkan” ertinya Akta Kumpulan Wang
Pinjaman Perumahan 1971 [Akta 42] yang dimansuhkan di bawah
seksyen 45;


-----

6 _Rang Undang-Undang_

“harta” ertinya apa-apa harta alih atau tak alih dan
termasuklah—

_(a)_ apa-apa hak, kepentingan, hakmilik, tuntutan, hak dalam

tindakan, kuasa atau keistimewaan, sama ada pada masa
sekarang atau pada masa hadapan, atau sama ada yang
terletak hak atau kontingen, berhubung dengan apa-apa
harta, atau yang selainnya mempunyai nilai;

_(b)_ apa-apa dokumen pemindahhakan yang disempurnakan

bagi memindahhakkan, menyerahhakkan, menguntukkan,
menyerahkan, atau selainnya memindahkan atau melupuskan
harta jika orang yang menyempurnakan dokumen
pemindahhakan itu ialah tuan punya atau pemilik, atau
yang memperuntukkan bahawa dia berhak mendapat
suatu hak kontingen, sama ada bagi keseluruhan atau
sebahagian kepentingan itu;

_(c)_ apa-apa sekuriti, termasuk apa-apa saham, syer, debentur,

bon, saham pinjaman, hak langganan boleh dipindahkan
atau waran;

_(d)_ apa-apa surat cara boleh niaga, termasuk apa-apa wang

kertas, nota pembawa, bil Perbendaharaan, waran dividen,
bil pertukaran, nota janji hutang, cek dan perakuan
deposit boleh niaga;

_(e)_ apa-apa gadai janji atau gadaian, sama ada di sisi undang
undang atau ekuiti, jaminan, lien atau sandaran, sama
ada sebenar atau konstruktif, surat hipotekasi atau resit
amanah, tanggung rugi, aku janji atau cara lain bagi
menjamin pembayaran atau pelepasan suatu hutang atau
liabiliti, sama ada pada masa sekarang atau pada masa
hadapan, atau sama ada yang terletak hak atau kontingen;
dan

_(f)_ apa-apa harta ketara atau tak ketara lain;

“jawatankuasa” ertinya jawatankuasa Lembaga yang ditubuhkan
di bawah seksyen 13;

“kemudahan pembiayaan perumahan sektor awam” ertinya
kemudahan yang diberikan oleh Lembaga kepada orang yang
layak yang diluluskan;


-----

_Lembaga Pembiayaan Perumahan Sektor Awam_ 7

“Ketua Pegawai Eksekutif” ertinya Ketua Pegawai Eksekutif yang
dilantik di bawah seksyen 18 dan termasuklah pekerja Lembaga
yang dilantik di bawah subseksyen 18(7) untuk bertindak sebagai
Ketua Pegawai Eksekutif;

“Kumpulan Wang” ertinya Kumpulan Wang Pembiayaan Perumahan
Sektor Awam yang ditubuhkan di bawah seksyen 26;

“Lembaga” ertinya Lembaga Pembiayaan Perumahan Sektor
Awam yang ditubuhkan di bawah seksyen 3;

“Menteri” ertinya Menteri yang dipertanggungkan dengan
tanggungjawab bagi kewangan;

“orang yang layak” ertinya mana-mana orang yang disebut
dalam subseksyen 23(3);

“orang yang layak yang diluluskan” ertinya orang yang layak
yang permohonannya bagi kemudahan pembiayaan perumahan
sektor awam telah diluluskan oleh Lembaga;

“Pengerusi” ertinya Pengerusi Lembaga yang dilantik di bawah
perenggan 8(1)(a) dan termasuklah Timbalan Pengerusi apabila
dia menjalankan fungsi Pengerusi.

Bahagian II

PENUBUHAN LEMBAGA PEMBIAYAAN PERUMAHAN

SEKTOR AWAM

**Penubuhan Lembaga**

**3. (1) Suatu pertubuhan perbadanan yang dikenali dengan nama**
“Lembaga Pembiayaan Perumahan Sektor Awam” ditubuhkan.

(2) Lembaga hendaklah kekal turun-temurun dan mempunyai
meterai perbadanan.

(3) Lembaga boleh membawa guaman dan dibawa guaman
terhadapnya atas namanya sendiri.


-----

8 _Rang Undang-Undang_

(4) Tertakluk kepada dan bagi maksud Akta ini, Lembaga boleh,
atas apa-apa terma yang difikirkannya patut—

_(a)_ membuat kontrak;

_(b) memperoleh, membeli, mengambil, memegang atau_

menikmati, mengikut mana-mana yang berkenaan, apaapa jenis harta, hak, kepentingan, obligasi dan liabiliti;
dan

_(c) menjual, memindahhakkan, menyerahhakkan, menyerahkan,_

memulangkan, menggadaikan, menggadai janji, mendemis,
menyerahhakkan semula, memindahkan, memajak atau
selainnya melupuskan, atau membuat urusan mengenai,
apa-apa harta, hak, kepentingan, obligasi dan liabiliti
yang terletak hak pada Lembaga.

**Peruntukan peletakhakan**

**4.** (1) Tertakluk kepada Akta ini, Menteri boleh, dari semasa
ke semasa, melalui perintah yang disiarkan dalam Warta, menetapkan
suatu tarikh peletakhakan dan pada tarikh itu semua harta, hak,
kepentingan, obligasi dan liabiliti Kerajaan yang dinyatakan oleh
Menteri dalam perintah itu yang berhubungan dengan pentadbiran
pinjaman di bawah Akta yang dimansuhkan hendaklah, menurut
kuasa Akta ini, dipindahkan kepada dan terletak hak pada
Lembaga tanpa apa-apa pemindahhakan, penyerahhakan atau
pemindahan.

(2) Tiap-tiap harta, hak, kepentingan, obligasi dan liabiliti
yang dipindahkan kepada dan terletak hak pada Lembaga menurut
kuasa subseksyen (1) hendaklah dipindahkan kepada dan terletak
hak sedemikian pada Lembaga dengan hakmilik, harta benda atau
kepentingan yang serupa dan dengan pemegangan yang serupa
sebagaimana harta, hak, kepentingan, obligasi dan liabiliti itu
terletak hak atau dipegang sebaik sebelum tarikh peletakhakan
itu.

(3) Tiap-tiap hak dalam tindakan, hak, kepentingan, obligasi
atau liabiliti yang terletak hak pada Lembaga menurut kuasa
subseksyen (1) boleh, pada dan selepas tarikh peletakhakan,


-----

_Lembaga Pembiayaan Perumahan Sektor Awam_ 9

dibawa guaman terhadapnya, didapatkan atau dikuatkuasakan oleh
Lembaga atas namanya sendiri dan tidaklah perlu bagi Lembaga
atau Kerajaan untuk memberikan notis—

_(a) kepada orang yang terikat dengan hak dalam tindakan itu_

mengenai; atau

_(b) kepada orang yang hak, kepentingan, obligasi atau_

liabilitinya tersentuh oleh,

peletakhakan yang dibuat di bawah subseksyen (1).

(4) Apa-apa prosiding undang-undang oleh atau terhadap
Kerajaan yang belum selesai yang berkaitan dengan apa-apa
harta, hak, kepentingan, obligasi atau liabiliti yang dipindahkan
kepada dan terletak hak pada Lembaga menurut kuasa subseksyen
(1) boleh, pada dan selepas tarikh peletakhakan, diteruskan oleh
atau terhadap Lembaga.

(5) Dalam hal hak, kepentingan, obligasi dan liabiliti yang
berbangkit di bawah apa-apa pinjaman yang terletak hak pada
Lembaga pada tarikh peletakhakan, Lembaga boleh membuat
apa-apa perjanjian atau perkiraan mengenai hak, kepentingan,
obligasi dan liabiliti itu dengan Kerajaan atau mana-mana orang
lain.

(6) Jika menurut kuasa subseksyen (1) apa-apa harta dipindahkan
kepada dan terletak hak pada Lembaga, peruntukan Bahagian Tiga
Puluh Kanun Tanah Negara 1965 [Akta 56 _tahun 1965] hendaklah,_
bagi maksud melaksanakan pendaftaran bagi peletakhakan itu,
terpakai bagi Lembaga.

(7) Pada dan selepas tarikh peletakhakan, apa-apa perjanjian,
surat ikatan atau perkiraan lain yang berhubungan dengan apa-apa
harta, hak, kepentingan, obligasi dan liabiliti yang dipindahkan
kepada dan terletak hak pada Lembaga di bawah subseksyen (1)
yang Kerajaan adalah pihak kepadanya sebaik sebelum tarikh
peletakhakan itu, sama ada secara bertulis atau tidak, dan sama
ada atau tidak daripada sesuatu jenis harta, hak, kepentingan,
obligasi dan liabiliti di bawah perjanjian, surat ikatan atau apaapa perkiraan lain itu, mengikut mana-mana yang berkenaan, yang
boleh diserahhakkan oleh Kerajaan, hendaklah mempunyai kuat
kuasa seolah-olah Lembaga telah menjadi pihak kepada perjanjian,
surat ikatan atau apa-apa perkiraan lain itu.


-----

10 _Rang Undang-Undang_

(8) Dalam seksyen ini, “tarikh peletakhakan” ertinya tarikh
yang ditetapkan oleh Menteri di bawah subseksyen (1).

**Meterai perbadanan**

**5.** (1) Meterai perbadanan Lembaga hendaklah mempunyai suatu
tanda sebagaimana yang diluluskan oleh Lembaga dan meterai
itu boleh dipecahkan, ditukar, diubah dan dibuat baharu oleh
Lembaga sebagaimana yang difikirkannya patut.

(2) Sehingga suatu meterai diadakan oleh Lembaga, suatu cap
yang mengandungi perkataan “Lembaga Pembiayaan Perumahan
Sektor Awam” bolehlah digunakan dan hendaklah disifatkan
sebagai meterai perbadanan Lembaga.

(3) Meterai perbadanan Lembaga hendaklah disimpan dalam
jagaan Pengerusi dan hendaklah disahkan oleh mana-mana dua
orang anggota Lembaga yang diberi kuasa oleh Lembaga, atau
oleh seorang anggota Lembaga dan Pengerusi.

(4) Semua surat ikatan, dokumen dan surat cara lain yang
berupa sebagai dimeteraikan dengan meterai perbadanan dan
disahkan mengikut subseksyen (3) hendaklah, sehingga dibuktikan
sebaliknya, disifatkan telah disempurnakan dengan sah.

(5) Meterai perbadanan Lembaga hendaklah diberi pengiktirafan
rasmi dan kehakiman.

**Fungsi Lembaga**

**6.** Fungsi Lembaga adalah—

_(a)_ untuk menguruskan Kumpulan Wang dan mentadbir

kemudahan pembiayaan perumahan sektor awam mengikut
peruntukan Akta ini;

_(b)_ untuk menasihati Menteri tentang perkara yang berhubungan

dengan kemudahan pembiayaan perumahan sektor awam;
dan

_(c)_ untuk melakukan apa-apa perkara lain sebagaimana yang

dikehendaki atau dibenarkan dibuat di bawah Akta ini.


-----

_Lembaga Pembiayaan Perumahan Sektor Awam_ 11

**Kuasa Lembaga**

**7. (1) Lembaga hendaklah mempunyai kuasa untuk melakukan**
segala perkara yang perlu atau suai manfaat untuk atau yang
berkaitan dengan pelaksanaan fungsinya.

(2) Tanpa menjejaskan keluasan subseksyen (1), kuasa Lembaga
hendaklah termasuk kuasa—

_(a)_ untuk menggunakan semua harta Lembaga mengikut apa-apa

cara yang difikirkan suai manfaat oleh Lembaga termasuklah
mendapatkan wang bagi maksud Kumpulan Wang
dengan mensekuriti atau menggadai janji harta itu;

_(b)_ untuk bekerjasama dengan Kerajaan Persekutuan, mana
mana Kerajaan Negeri, pihak berkuasa tempatan, pihak
berkuasa berkanun atau pertubuhan perbadanan bagi
maksud melaksanakan fungsi Lembaga;

_(c)_ tertakluk kepada subseksyen (3), untuk mengenakan fi atau

caj bagi perkhidmatan yang diberikan oleh Lembaga;

_(d)_ untuk menghendaki pengemukaan maklumat oleh mana
mana orang untuk membantu Lembaga dalam pelaksanaan
fungsinya;

_(e)_ untuk melantik ejen, penasihat termasuklah pakar, peguam bela

dan peguam cara, jurubank dan perunding, dan orang lain
sebagaimana yang difikirkan patut oleh Lembaga untuk
membantu Lembaga dalam pelaksanaan fungsinya; dan

_(f)_ untuk memberikan pinjaman, biasiswa dan wang pendahuluan

kepada pekerja Lembaga.

(3) Menteri boleh, melalui perintah yang disiarkan dalam Warta,
menetapkan fi dan caj yang boleh dikenakan oleh Lembaga.

**Keanggotaan Lembaga**

**8. (1) Lembaga hendaklah terdiri daripada anggota yang**
berikut:

_(a) Ketua Setiausaha Perbendaharaan sebagai Pengerusi;_

_(b)_ Peguam Negara atau wakilnya;


-----

12 _Rang Undang-Undang_

_(c)_ Akauntan Negara atau wakilnya;

_(d)_ Ketua Pegawai Eksekutif yang menjadi anggota

_ex-officio;_

_(e)_ tidak lebih daripada tiga orang anggota daripada kalangan

pegawai perkhidmatan awam persekutuan yang hendaklah
dilantik oleh Menteri; dan

_(f)_ tidak kurang daripada dua tetapi tidak lebih daripada

empat orang anggota lain yang hendaklah dilantik oleh
Menteri.

(2) Anggota yang dilantik di bawah perenggan (1)(f) hendaklah
orang yang layak dan sesuai daripada kalangan orang yang, pada
pendapat Menteri, mempunyai kedudukan dan pengalaman dalam
perbankan, atau perkara kewangan atau hal undang-undang.

(3) Dalam menentukan sama ada seseorang adalah orang yang
layak dan sesuai bagi maksud subseksyen (2), Menteri hendaklah
mengambil kira—

_(a) kejujuran yang tidak diragui, kecekapan dan kewajaran_

pertimbangan orang itu dalam memenuhi tanggungjawabnya
sebagai anggota Lembaga; dan

_(b) ketekunan yang membolehkan orang itu memenuhi_

tanggungjawabnya sebagai anggota Lembaga.

(4) Tanpa menjejaskan keluasan subseksyen (2), Menteri
hendaklah mengambil kira penjalanan dan aktiviti perniagaan
yang terdahulu orang itu dan, khususnya, apa-apa keterangan
bahawa dia—

_(a) telah dikompaun atau dipertuduh atas, suatu kesalahan_

sama ada disabitkan atau sebaliknya, yang boleh dihukum
dengan—

(i) pemenjaraan selama enam bulan atau lebih, sama

ada hukuman pemenjaraan sahaja, atau sebagai
ganti, atau sebagai tambahan kepada, suatu denda;
atau

(ii) denda sebanyak sepuluh ribu ringgit atau lebih;


-----

_Lembaga Pembiayaan Perumahan Sektor Awam_ 13

_(b) melanggar mana-mana peruntukan di bawah mana-mana_

undang-undang bertulis yang, pada pendapat Menteri,
dimaksudkan bagi melindungi orang awam daripada
kerugian kewangan yang disebabkan oleh kecurangan,
ketidakcekapan atau amalan salah atau daripada kerugian
kewangan yang disebabkan oleh kelakuan bankrap
dilepaskan atau belum lepas; atau

_(c) terlibat dalam atau telah dikaitkan dengan, apa-apa amalan_

perniagaan atau selainnya berkelakuan dengan sedemikian
cara yang menimbulkan keraguan terhadap kecekapan
dan kewajaran pertimbangannya.

(5) Menteri hendaklah melantik Timbalan Pengerusi Lembaga
daripada kalangan anggota yang dilantik di bawah perenggan (1)(b),
_(c) atau_ _(e)._

**Tempoh jawatan**

**9. Tertakluk kepada apa-apa syarat sebagaimana yang dinyatakan**
dalam surat cara pelantikannya, seseorang anggota Lembaga yang
dilantik di bawah perenggan 8(1)(e) atau (f) hendaklah, melainkan
jika dia terlebih dahulu meletakkan atau mengosongkan jawatannya
atau pelantikannya terlebih dahulu dibatalkan, memegang jawatan
bagi tempoh tidak melebihi dua tahun dan hendaklah layak dilantik
semula bagi tempoh maksimum tiga penggal berturut-turut.

**Elaun**

**10.** Anggota Lembaga hendaklah dibayar elaun sebagaimana yang
ditentukan oleh Menteri.

**Pembatalan dan peletakan jawatan**

**11.** (1) Menteri boleh, pada bila-bila masa, membatalkan
pelantikan mana-mana anggota Lembaga yang dilantik di bawah
perenggan 8(1)(e) atau _(f)._

(2) Mana-mana anggota Lembaga yang dilantik di bawah
perenggan 8(1)(e) atau (f) boleh, pada bila-bila masa, meletakkan
jawatan dengan memberikan notis bertulis satu bulan kepada
Menteri.


-----

14 _Rang Undang-Undang_

**Mesyuarat dan tatacara Lembaga**

**12.** (1) Lembaga hendaklah mengadakan mesyuaratnya sekurangkurangnya dua kali setahun pada masa dan di tempat yang
ditentukan oleh Pengerusi.

(2) Semua mesyuarat Lembaga hendaklah dipengerusikan
oleh Pengerusi atau, semasa ketiadaan Pengerusi, Timbalan
Pengerusi.

(3) Kuorum mesyuarat Lembaga ialah lima orang dan hendaklah
terdiri daripada sekurang-kurangnya—

_(a)_ dua orang anggota Lembaga yang dilantik di bawah

perenggan 8(1)(b), (c) atau (e), tidak termasuk Timbalan
Pengerusi sekiranya mesyuarat dipengerusikan oleh
Timbalan Pengerusi; dan

_(b)_ seorang anggota Lembaga yang dilantik di bawah perenggan

8(1)(f).

(4) Keputusan Lembaga hendaklah diterima pakai melalui undi
majoriti mudah anggota yang hadir dan mengundi, dan dalam hal
bilangan undi yang sama banyak, Pengerusi hendaklah mempunyai
undi pemutus sebagai tambahan kepada undi biasanya.

(5) Apa-apa minit mesyuarat Lembaga hendaklah, jika
ditandatangani sewajarnya oleh Pengerusi, diterima sebagai
keterangan mengenai fakta yang dinyatakan dalam minit itu dalam
mana-mana prosiding undang-undang dan tiap-tiap mesyuarat
yang minitnya telah dibuat sedemikian hendaklah disifatkan telah
dipanggil dan diadakan dengan sewajarnya dan semua anggota
dalam mesyuarat itu layak dengan sewajarnya untuk bertindak.

(6) Lembaga hendaklah menyebabkan supaya minit semua
mesyuaratnya disenggara dan disimpan dalam bentuk yang
sepatutnya.

(7) Sesuatu ketetapan dikira sebagai telah diluluskan—

_(a)_ pada sesuatu mesyuarat Lembaga, sekiranya semua anggota

Lembaga telah dimaklumkan mengenai ketetapan yang
dicadangkan itu, atau usaha yang munasabah telah dibuat
untuk memaklumkan semua anggota Lembaga mengenai
ketetapan yang dicadangkan itu; atau


-----

_Lembaga Pembiayaan Perumahan Sektor Awam_ 15

_(b)_ tanpa bermesyuarat, sekiranya semua anggota Lembaga

menandakan persetujuan dengan ketetapan itu mengikut
kaedah yang ditentukan oleh Lembaga.

(8) Subseksyen (7) terpakai hanya jika Lembaga—

_(a)_ memutuskan bahawa subseksyen itu terpakai; dan

_(b)_ memutuskan kaedah yang dengannya anggota Lembaga

boleh menandakan persetujuan dengan ketetapan itu.

(9) Lembaga boleh menentukan tatacaranya sendiri.

**Jawatankuasa**

**13.** (1) Lembaga boleh menubuhkan apa-apa jawatankuasa
sebagaimana yang difikirkannya perlu atau suai manfaat untuk
membantu Lembaga dalam pelaksanaan fungsinya atau penjalanan
kuasanya.

(2) Lembaga boleh memilih mana-mana anggota Lembaga atau
mana-mana orang lain untuk menjadi pengerusi jawatankuasa.

(3) Anggota jawatankuasa boleh dilantik daripada kalangan
anggota Lembaga atau mana-mana orang lain yang difikirkan
layak oleh Lembaga.

(4) Seseorang anggota jawatankuasa yang bukan anggota Lembaga
hendaklah memegang jawatan bagi apa-apa tempoh sebagaimana
yang dinyatakan oleh Lembaga dalam surat pelantikan anggota
jawatankuasa itu dan hendaklah layak untuk dilantik semula.

(5) Lembaga boleh, pada bila-bila masa, membatalkan
pelantikan mana-mana anggota jawatankuasa yang bukan anggota
Lembaga.

(6) Seseorang anggota jawatankuasa yang bukan anggota
Lembaga boleh, pada bila-bila masa, meletakkan jawatan dengan
memberikan notis secara bertulis kepada Pengerusi.

(7) Lembaga boleh, pada bila-bila masa, memberhentikan atau
mengubah keanggotaan sesuatu jawatankuasa.


-----

16 _Rang Undang-Undang_

(8) Mesyuarat sesuatu jawatankuasa hendaklah diadakan pada masa
dan di tempat yang ditentukan oleh pengerusi jawatankuasa itu.

(9) Sesuatu jawatankuasa hendaklah menyebabkan supaya—

_(a) minit semua mesyuaratnya disenggara dan disimpan dalam_

bentuk yang sepatutnya; dan

_(b) salinan minit semua mesyuaratnya dikemukakan_

kepada Lembaga dengan seberapa segera yang dapat
dilaksanakan.

(10) Apa-apa minit mesyuarat sesuatu jawatankuasa hendaklah,
sekiranya ditandatangani sewajarnya oleh pengerusi sesuatu
jawatankuasa, diterima sebagai keterangan mengenai fakta
yang dinyatakan dalam minit itu dalam mana-mana prosiding
undang-undang, dan tiap-tiap mesyuarat yang minitnya telah dibuat
sedemikian hendaklah disifatkan telah dipanggil dan diadakan
dengan sewajarnya dan semua anggota dalam mesyuarat itu layak
dengan sewajarnya untuk bertindak.

(11) Anggota jawatankuasa boleh dibayar apa-apa elaun
sebagaimana yang ditentukan oleh Menteri.

(12) Sesuatu jawatankuasa boleh menentukan tatacaranya
sendiri.

(13) Sesuatu jawatankuasa hendaklah tertakluk kepada, dan
bertindak mengikut, apa-apa arahan yang diberikan kepada
jawatankuasa oleh Lembaga.

**Pengosongan jawatan**

**14. Jawatan seseorang anggota Lembaga yang dilantik di bawah**
perenggan 8(1)(e) atau _(f) dan pelantikan anggota jawatankuasa_
yang bukan anggota Lembaga hendaklah menjadi kosong
sekiranya—

_(a) dia meninggal dunia;_

_(b) telah dibuktikan terhadapnya, atau dia telah disabitkan_

atas, suatu pertuduhan berkenaan dengan—

(i) kesalahan yang melibatkan fraud, kecurangan atau

keburukan akhlak;


-----

_Lembaga Pembiayaan Perumahan Sektor Awam_ 17

(ii) kesalahan di bawah mana-mana undang-undang

yang berhubungan dengan rasuah; atau

(iii) apa-apa kesalahan lain yang boleh dihukum dengan

pemenjaraan, sama ada pemenjaraan sahaja atau
sebagai tambahan kepada denda atau sebagai ganti
denda, selama lebih daripada dua tahun;

_(c)_ dia menjadi tidak sempurna akal atau selainnya tidak

berupaya menunaikan kewajipannya;

_(d)_ dia menjadi bankrap;

_(e)_ dia menjadi ahli Dewan Negara atau Dewan Rakyat atau

ahli mana-mana Dewan Undangan Negeri;

_(f)_ dia memegang apa-apa jawatan dalam parti politik;

_(g)_ berkenaan dengan anggota Lembaga, dia tidak menghadiri

mesyuarat Lembaga tiga kali berturut-turut tanpa kebenaran
Pengerusi, dan berkenaan dengan anggota jawatankuasa
yang bukan anggota Lembaga, dia tidak menghadiri
mesyuarat jawatankuasa tiga kali berturut-turut tanpa
kebenaran pengerusi jawatankuasa itu;

_(h)_ berkenaan dengan anggota Lembaga, pelantikannya

dibatalkan oleh Menteri, dan berkenaan dengan anggota
jawatankuasa yang bukan anggota Lembaga, pelantikannya
dibatalkan oleh Lembaga; atau

_(i)_ dia meletak jawatan.

**Lembaga dan jawatankuasa boleh mengundang orang lain**
**ke mesyuarat**

**15.** (1) Lembaga dan jawatankuasa boleh mengundang manamana orang untuk menghadiri mana-mana mesyuarat Lembaga
atau jawatankuasa, mengikut mana-mana yang berkenaan, bagi
maksud menasihati Lembaga dan jawatankuasa tentang apa-apa
perkara yang sedang dibincangkan, tetapi orang itu tidak berhak
untuk mengundi pada mesyuarat itu.

(2) Mana-mana orang yang diundang di bawah subseksyen (1)
boleh dibayar apa-apa elaun sebagaimana yang ditentukan oleh
Menteri.


-----

18 _Rang Undang-Undang_

**Penzahiran kepentingan**

**16.** (1) Seseorang anggota Lembaga atau jawatankuasa atau
mana-mana orang yang diundang untuk menghadiri mesyuarat
Lembaga atau jawatankuasa yang mempunyai, secara langsung
atau tidak langsung, apa-apa kepentingan berhubung dengan
apa-apa perkara yang sedang dibincangkan oleh Lembaga atau
jawatankuasa hendaklah menzahirkan kepada Lembaga atau
jawatankuasa, mengikut mana-mana yang berkenaan, hakikat dan
jenis kepentingannya itu.

(2) Penzahiran di bawah subseksyen (1) hendaklah dicatatkan
dalam minit mesyuarat Lembaga atau jawatankuasa, mengikut
mana-mana yang berkenaan.

(3) Selepas penzahiran di bawah subseksyen (1), anggota
Lembaga atau jawatankuasa atau mana-mana orang yang diundang
untuk menghadiri mesyuarat Lembaga atau jawatankuasa—

_(a)_ tidak boleh mengambil bahagian atau hadir dalam mana
mana pertimbangtelitian atau semasa pembuatan apa-apa
keputusan Lembaga atau jawatankuasa, mengikut manamana yang berkenaan, yang berhubungan dengan perkara
itu; dan

_(b)_ tidak boleh dikira bagi maksud membentuk kuorum Lembaga

atau jawatankuasa, mengikut mana-mana yang berkenaan,
dalam pertimbangtelitian atau semasa pembuatan apa-apa
keputusan yang berhubungan dengan perkara itu.

**Kesahan perbuatan dan prosiding**

**17.** Tiada perbuatan yang dilakukan atau prosiding yang dijalankan
di bawah Akta ini boleh dipersoal atas alasan bahawa—

_(a)_ terdapat apa-apa kekosongan dalam keanggotaan Lembaga

atau jawatankuasa atau terdapat apa-apa kecacatan dalam
penubuhan Lembaga atau jawatankuasa; atau

_(b)_ terdapat apa-apa peninggalan, kecacatan atau ketidakteraturan

yang tidak menyentuh merit kes itu.


-----

_Lembaga Pembiayaan Perumahan Sektor Awam_ 19

Bahagian III

PEKERJA LEMBAGA

**Ketua Pegawai Eksekutif**

**18. (1) Lembaga hendaklah, dengan kelulusan Menteri, melantik**
Ketua Pegawai Eksekutif atas apa-apa syarat sebagaimana yang
difikirkan wajar oleh Lembaga.

(2) Ketua Pegawai Eksekutif hendaklah seorang yang—

_(a) mempunyai kelayakan akademik dan pengalaman yang_

membolehkannya menunaikan tanggungjawabnya dengan
memuaskan;

_(b) tidak pernah memegang sesuatu jawatan yang_

dipertanggungjawabkan dengan pengurusan sesuatu
syarikat yang telah disabitkan atas kesalahan di bawah
mana-mana undang-undang bertulis semasa tempoh
jawatannya melainkan jika dia membuktikan bahawa
kesalahan itu telah dilakukan tanpa pengetahuan atau
keizinannya dan dia tidak dapat menghalang kesalahan
itu;

_(c) tidak pernah memegang sesuatu jawatan yang_

dipertanggungjawabkan dengan pengurusan mana-mana
syarikat yang semasa tempoh jawatannya—

(i) telah ingkar membayar apa-apa jumlah wang

penghakiman terhadap syarikat itu;

(ii) telah menggantung pembayaran kepada atau

telah membuat penyelesaian dengan, pemiutangpemiutang syarikat itu; atau

(iii) telah dilantik berkenaan dengan harta syarikat itu

seorang penerima atau pengurus;

_(d) bersedia bagi pekerjaan sepenuh masa, dan tidak boleh_

menjalankan apa-apa perniagaan atau pekerjaan lain,
kecuali sebagai pengarah bukan eksekutif atau pemegang
saham syarikat lain;


-----

20 _Rang Undang-Undang_

_(e) tidak pernah menimbulkan situasi percanggahan kepentingan_

dengan Lembaga, yang disebabkan oleh dirinya sendiri
atau melalui saudaranya; dan

_(f) tidak pernah bertindak mengikut cara yang boleh_

menimbulkan keraguan terhadap kelayakannya untuk
memegang jawatan sebagai Ketua Pegawai Eksekutif,
atau bertindak dengan tidak mengambil kira secara
terang-terangan kelakuan profesional yang sepatutnya.

(3) Ketua Pegawai Eksekutif hendaklah mempunyai apa-apa kuasa
dan kewajipan sebagaimana yang diberikan atau dipertanggungkan
atasnya oleh Lembaga.

(4) Ketua Pegawai Eksekutif hendaklah bertanggungjawab bagi
keseluruhan pentadbiran dan pengurusan fungsi dan hal ehwal
hari ke hari Lembaga.

(5) Ketua Pegawai Eksekutif hendaklah mempunyai kawalan
am ke atas pekerja Lembaga.

(6) Dalam menunaikan kewajipannya, Ketua Pegawai Eksekutif
hendaklah bertindak di bawah kuasa dan arahan am Lembaga.

(7) Tertakluk kepada subseksyen (8), Menteri boleh melantik
secara sementara mana-mana pekerja Lembaga untuk bertindak
sebagai Ketua Pegawai Eksekutif bagi tempoh semasa—

_(a)_ jawatan Ketua Pegawai Eksekutif kosong;

_(b)_ Ketua Pegawai Eksekutif tidak hadir bertugas atau tidak

ada di Malaysia; atau

_(c)_ Ketua Pegawai Eksekutif, atas apa-apa sebab lain, tidak

dapat melaksanakan kewajipan jawatannya.

(8) Lembaga hendaklah mendapatkan kelulusan Menteri sekiranya
pelantikan di bawah subseksyen (7) adalah untuk tempoh lebih
daripada enam bulan.

(9) Ketua Pegawai Eksekutif hendaklah merupakan seorang
pekerja Lembaga.


-----

_Lembaga Pembiayaan Perumahan Sektor Awam_ 21

(10) Ketua Pegawai Eksekutif hendaklah dibayar apa-apa saraan
sebagaimana yang ditentukan oleh Lembaga dengan kelulusan
Menteri.

(11) Perenggan 14(a), (b), (c), (d), (e), (f), (g) dan (i) hendaklah
terpakai bagi Ketua Pegawai Eksekutif.

**Pelantikan pekerja**

**19. Lembaga boleh, dari semasa ke semasa, melantik dan mengambil**
kerja apa-apa bilangan pekerja sebagaimana yang difikirkan perlu
oleh Lembaga bagi menjalankan maksud Akta ini.

**Syarat-syarat perkhidmatan, kelakuan dan tatatertib**

**20.** (1) Lembaga boleh menentukan syarat perkhidmatan
pekerjanya.

(2) Lembaga hendaklah mempunyai kuasa tatatertib terhadap
semua pekerjanya dan hendaklah menjalankan kawalan tatatertib
terhadap pekerja itu.

(3) Lembaga boleh menetapkan peraturan-peraturan untuk
mengadakan peruntukan mengenai kelakuan dan tatatertib
pekerjanya.

(4) Peraturan-peraturan yang ditetapkan di bawah seksyen ini
boleh termasuk—

_(a) peruntukan bagi penubuhan jawatankuasa tatatertib yang_

sesuai dan tatacara yang perlu dipatuhi;

_(b) peruntukan bagi penubuhan jawatankuasa rayuan tatatertib_

untuk mendengar rayuan terhadap keputusan jawatankuasa
tatatertib dan tatacara yang perlu dipatuhi; dan

_(c) peruntukan bagi—_

(i) penahanan kerja dengan pengurangan gaji atau

saraan lain; atau

(ii) penggantungan kerja tanpa gaji atau saraan lain,

seseorang pekerja Lembaga sementara menunggu prosiding
tatatertib selesai.


-----

22 _Rang Undang-Undang_

(5) Peraturan-peraturan yang ditetapkan di bawah seksyen
ini boleh mewujudkan apa-apa kesalahan tatatertib dan
mengadakan peruntukan mengenai apa-apa hukuman tatatertib yang
difikirkan sesuai oleh Lembaga, dan hukuman yang diperuntukkan
sedemikian boleh meliputi pembuangan kerja dan penurunan
pangkat.

(6) Peraturan-peraturan yang ditetapkan di bawah seksyen ini
hendaklah, dalam menetapkan tatacara untuk prosiding tatatertib,
memberi pekerja Lembaga yang prosiding tatatertib diambil
terhadapnya peluang untuk membuat representasi sebelum suatu
keputusan dibuat oleh jawatankuasa tatatertib mengenai pertuduhan
tatatertib yang dibuat terhadap pekerja itu.

Bahagian IV

KEMUDAHAN PEMBIAYAAN PERUMAHAN SEKTOR AWAM

**Dasar kemudahan pembiayaan perumahan sektor awam**

**21. Menteri boleh, setelah berunding dengan Lembaga, dari semasa**
ke semasa, membuat dasar mengenai kemudahan pembiayaan
perumahan sektor awam dan Lembaga hendaklah melaksanakan
dasar itu.

**Peruntukan bagi kemudahan pembiayaan perumahan sektor**
**awam**

**22. Lembaga hendaklah memastikan bahawa wang yang**
diperuntukkan dalam Kumpulan Wang bagi maksud kemudahan
pembiayaan perumahan sektor awam dalam setiap tahun kewangan
adalah mencukupi untuk memenuhi permintaan orang yang layak
yang diluluskan, dan wang yang diperuntukkan itu hendaklah
diluluskan oleh Menteri.


-----

_Lembaga Pembiayaan Perumahan Sektor Awam_ 23

**Pemberian kemudahan pembiayaan perumahan sektor**
**awam**

**23. (1) Tertakluk kepada apa-apa terma dan syarat yang ditentukan**
oleh Menteri, kemudahan pembiayaan perumahan sektor awam
hendaklah diberikan kepada orang yang layak yang diluluskan
bagi—

_(a)_ pembelian rumah kediaman yang telah siap;

_(b)_ pembinaan rumah kediaman dan, jika berkenaan, jalan masuk

ke rumah kediaman itu, di atas tanah yang dimiliki oleh
orang yang layak yang diluluskan dan tanah itu—

(i) adalah bebas daripada bebanan; atau

(ii) sedang dibiaya melalui kemudahan pembiayaan

perumahan sektor awam;

_(c)_ pembelian rumah kediaman yang sedang dibina;

_(d)_ pembelian tanah bagi maksud pembinaan rumah kediaman

dan, jika berkenaan, jalan masuk ke rumah kediaman
itu;

_(e)_ penyelesaian keseluruhan atau sebahagian daripada

pinjaman sedia ada daripada bank atau institusi kewangan
yang diambil bagi maksud membeli tanah, dengan atau
tanpa rumah kediaman di atasnya, atau membina rumah
kediaman dan jalan sebagai jalan masuk ke rumah
kediaman, sebelum pemberian kemudahan pembiayaan
perumahan sektor awam; dan

_(f)_ pengubahsuaian rumah kediaman yang pembelian atau

pembinaannya telah dibiaya atau diselesaikan melalui
kemudahan pembiayaan perumahan sektor awam.

(2) Bagi maksud subseksyen (1), “rumah kediaman” termasuklah
sesuatu bangunan atau tenemen yang sepenuhnya atau sebahagian
besarnya digunakan, dibina atau disesuaikan untuk kegunaan bagi
kediaman manusia.


-----

24 _Rang Undang-Undang_

(3) Orang yang layak yang disebut dalam subseksyen (1)
ialah—

_(a)_ anggota perkhidmatan awam yang disebut dalam Perkara

132 Perlembagaan Persekutuan;

_(b)_ anggota pentadbiran Persekutuan atau Negeri sebagaimana

yang ditakrifkan dalam Fasal (2) Perkara 160 Perlembagaan
Persekutuan;

_(c)_ hakim Mahkamah Persekutuan, Mahkamah Rayuan atau

Mahkamah Tinggi;

_(d)_ seorang yang terus menjadi anggota Perkhidmatan Parlimen

di bawah perenggan _(e) Perkara 7 Akta Perlembagaan_
(Pindaan) 1992 [Akta A837];

_(e)_ anggota mana-mana satu Dewan Parlimen;

_(f)_ Yang Dipertua Dewan Rakyat;

_(g)_ anggota Dewan Undangan Negeri;

_(h)_ pekerja mana-mana badan berkanun atau pihak berkuasa

tempatan;

_(i)_ tertakluk kepada subseksyen (5), suami atau isteri mana
mana orang yang telah meninggal dunia yang sebelum
kematiannya adalah orang yang layak di bawah perenggan
_(a) hingga (h), sebagaimana yang diluluskan oleh Menteri,_
atas syor Lembaga; dan

_(j)_ seseorang atau golongan orang yang dinyatakan oleh

Menteri melalui pemberitahuan dalam _Warta atas syor_
Lembaga.

(4) Orang yang layak yang berhak memohon kemudahan
pembiayaan perumahan daripada Kerajaan Negeri, badan berkanun
atau pihak berkuasa tempatan yang mempunyai skim pembiayaan
perumahannya sendiri tidak layak mendapat kemudahan pembiayaan
perumahan sektor awam.

(5) Amaun kemudahan pembiayaan perumahan sektor awam
yang diberikan kepada orang yang layak yang diluluskan di
bawah perenggan (3)(i) tidak boleh melebihi amaun yang layak
bagi orang yang meninggal dunia itu sebelum kematiannya.


-----

_Lembaga Pembiayaan Perumahan Sektor Awam_ 25

(6) Tertakluk kepada Fasal (7) Perkara 125 Perlembagaan
Persekutuan, mana-mana orang yang layak yang pada masa yang
sama memegang dua atau lebih kedudukan atau jawatan yang
diperihalkan dalam subseksyen (3) layak memohon kemudahan
pembiayaan perumahan sektor awam berkenaan dengan satu
kedudukan atau jawatan sahaja, dan orang yang layak yang
diluluskan tidaklah layak memohon kemudahan pembiayaan
perumahan sektor awam yang lain berkenaan dengan apa-apa
kedudukan atau jawatan lain yang dipegangnya kemudian.

(7) Tiada apa-apa jua dalam subseksyen (6) boleh ditafsirkan
sebagai menghalang orang yang layak yang diluluskan daripada
mendapat—

_(a)_ baki amaun kemudahan pembiayaan perumahan sektor

awam yang layak dipohon olehnya; atau

_(b)_ baki atau perbezaan amaun kemudahan pembiayaan

perumahan sektor awam yang layak dipohon olehnya
akibat perubahan kedudukan atau jawatan.

**Kewajipan menyenggara rekod**

**24. (1) Lembaga hendaklah menyimpan dan menyenggara atau**
menyebabkan disimpan atau disenggara suatu rekod mengenai
segala kemudahan pembiayaan perumahan sektor awam yang
diberikan kepada orang yang layak yang diluluskan.

(2) Rekod yang disimpan dan disenggara di bawah subseksyen
(1) hendaklah termasuk yang berikut:

_(a) butir-butir tentang orang yang layak yang diluluskan_

seperti nombor kad pengenalan, nama dan alamatnya;

_(b) amaun kemudahan pembiayaan perumahan sektor awam_

yang diberikan kepada orang yang layak yang diluluskan,
jadual pembayaran baliknya, amaun setiap bayaran balik
yang dikehendaki dibuat, tarikh mula berkuat kuasa
pembayaran balik dan rekod pembayaran balik;

_(c) sesalinan dokumen hakmilik keluaran bagi tanah yang_

berhubungan dengan kemudahan pembiayaan perumahan
sektor awam; dan

_(d) apa-apa butir lain yang difikirkan perlu oleh Lembaga._


-----

26 _Rang Undang-Undang_

**Lembaga hendaklah bertanggungjawab bagi memungut dan**
**mendapatkan bayaran balik kemudahan pembiayaan perumahan**
**sektor awam**

**25. (1) Lembaga hendaklah bertanggungjawab bagi memungut**
dan mendapatkan bayaran balik kemudahan pembiayaan perumahan
sektor awam yang diberikan kepada orang yang layak yang
diluluskan.

(2) Tertakluk kepada mana-mana undang-undang bertulis,
pemungutan bayaran balik kemudahan pembiayaan perumahan
sektor awam oleh Lembaga boleh dibuat melalui potongan gaji
atau pencen dengan memberikan notis secara bertulis kepada
majikan orang yang layak yang diluluskan mengenai pemotongan
itu.

(3) Hendaklah menjadi kewajipan majikan orang yang layak yang
diluluskan yang diberikan notis di bawah subseksyen (2) untuk
memotong apa-apa amaun wang sebagaimana yang dimaklumkan
oleh Lembaga, yang merupakan amaun bayaran balik bulanan
kemudahan pembiayaan perumahan sektor awam—

_(a)_ daripada gaji orang yang layak yang diluluskan; atau

_(b)_ sekiranya amaun kemudahan pembiayaan perumahan sektor

awam masih terhutang bilamana orang yang layak yang
diluluskan bersara, daripada pencen orang yang layak
yang diluluskan,

dan meremit amaun yang dipotong itu kepada Lembaga secara
bulanan.

(4) Wang kemudahan pembiayaan perumahan sektor awam
yang tidak dibayar balik atau tertunggak hendaklah dikira sebagai
suatu hutang sivil yang terhutang oleh orang yang layak yang
diluluskan kepada Lembaga dan Lembaga boleh mengambil apaapa tindakan di bawah mana-mana undang-undang yang terpakai
untuk mendapatkan hutang itu.

(5) Tertakluk kepada mana-mana undang-undang bertulis,
wang kemudahan pembiayaan perumahan sektor awam yang tidak
dibayar atau tertunggak boleh didapatkan melalui cara potongan


-----

_Lembaga Pembiayaan Perumahan Sektor Awam_ 27

daripada gaji, pencen atau faedah persaraan lain orang yang layak
yang diluluskan dan mendapat hak keutamaan daripada apa-apa
potongan lain tetapi sebaik selepas potongan bagi—

_(a)_ apa-apa hutang yang kena dibayar dan terhutang oleh

orang yang layak yang diluluskan kepada Kerajaan
Persekutuan dan Kerajaan Negeri;

_(b)_ amaun cukai yang ditaksir di bawah mana-mana undang
undang bertulis; dan

_(c)_ semua amaun yang kena dibayar berkenaan dengan caruman

yang kena dibayar di bawah mana-mana undang-undang
bertulis yang berhubungan dengan persaraan atau kumpulan
wang simpanan pekerja atau di bawah mana-mana skim
persaraan atau faedah persaraan yang merupakan suatu
skim yang diluluskan di bawah undang-undang persekutuan
yang berhubungan dengan cukai pendapatan.

(6) Bagi maksud pemotongan gaji, pencen atau faedah persaraan
lain orang yang layak yang diluluskan di bawah subseksyen (5),
Lembaga hendaklah memberikan notis secara bertulis tentang
pemotongan itu kepada majikan orang yang layak yang diluluskan,
dan hendaklah menjadi kewajipan majikan untuk memotong apaapa amaun wang sebagaimana yang dimaklumkan oleh Lembaga,
yang merupakan amaun kemudahan pembiayaan perumahan sektor
awam yang tidak dibayar balik atau tertunggak—

_(a)_ daripada gaji orang yang layak yang diluluskan; atau

_(b)_ sekiranya amaun kemudahan pembiayaan perumahan sektor

awam masih terhutang bilamana orang yang layak yang
diluluskan bersara, daripada pencen atau faedah persaraan
lain orang yang layak yang diluluskan,

dan meremit amaun yang dipotong itu kepada Lembaga.

(7) Dalam keadaan potongan gaji, pencen atau faedah persaraan
lain orang yang layak yang diluluskan di bawah subseksyen (3)
atau (6), mengikut mana-mana yang berkenaan, tidak mencukupi,
orang yang layak yang diluluskan hendaklah membayar perbezaan
bayaran balik kemudahan pembiayaan perumahan sektor awam,
atau amaun kemudahan pembiayaan perumahan sektor awam yang
tidak dibayar balik atau tertunggak.


-----

28 _Rang Undang-Undang_

(8) Lembaga tidak boleh mengenakan apa-apa faedah atau caj
tambahan terhadap orang yang layak yang diluluskan bagi apaapa kelewatan yang disebabkan oleh majikan untuk membuat
potongan di bawah subseksyen (3) dan (6).

Bahagian V

PERUNTUKAN KEWANGAN

**Kumpulan Wang**

**26. (1) Suatu kumpulan wang yang dikenali sebagai “Kumpulan**
Wang Pembiayaan Perumahan Sektor Awam” ditubuhkan dan
hendaklah ditadbir dan dikawal oleh Lembaga.

(2) Kumpulan Wang hendaklah terdiri daripada—

_(a)_ wang yang diperuntukkan dari semasa ke semasa oleh

Parlimen;

_(b)_ wang yang dipinjam oleh Lembaga di bawah seksyen

32;

_(c)_ wang kemudahan pembiayaan perumahan sektor awam yang

dibayar balik dari semasa ke semasa kepada Lembaga
dan wang yang dari semasa ke semasa kena dibayar
kepada Lembaga berkenaan dengan bayaran balik apaapa kemudahan pembiayaan perumahan sektor awam;

_(d)_ wang yang merupakan penyelesaian jumlah pokok apa
apa kemudahan pembiayaan perumahan sektor awam
dan faedah atau keuntungan atasnya yang perlu dibayar,
mengikut mana-mana yang berkenaan, melainkan jika
Lembaga membenarkan penyelesaian apa-apa wang itu
kepada mana-mana orang menurut apa-apa perkiraan
yang dibuat dengan orang itu yang dengan perkiraan
itu apa-apa kemudahan pembiayaan perumahan sektor
awam, atau apa-apa hak atau kepentingan yang diperoleh
atau berbangkit daripada pemberian apa-apa kemudahan
pembiayaan perumahan sektor awam, dijual, dilupuskan
atau dipindahkan kepada orang itu;

_(e)_ wang yang diterima daripada penjualan atau penghasilan

apa-apa kemudahan pembiayaan perumahan sektor awam


-----

_Lembaga Pembiayaan Perumahan Sektor Awam_ 29

atau apa-apa hak atau kepentingan yang diperoleh atau
berbangkit daripada pemberian kemudahan pembiayaan
perumahan sektor awam, atau daripada atau menurut
apa-apa perkiraan yang dibuat dengan mana-mana
orang yang dengan perkiraan itu apa-apa kemudahan
pembiayaan perumahan sektor awam, atau apa-apa hak
atau kepentingan yang diperoleh atau berbangkit daripada
pemberian kemudahan pembiayaan perumahan sektor
awam, dijual, dilupuskan atau dipindahkan kepada orang
itu;

_(f)_ fi dan caj yang dikenakan oleh atau kena dibayar kepada

Lembaga;

_(g)_ wang yang diperoleh sebagai pendapatan daripada pelaburan

oleh Lembaga di bawah seksyen 33;

_(h)_ wang yang diperoleh daripada penjualan, pelupusan,

pajakan atau penyewaan, atau apa-apa urus niaga lain
mengenai, apa-apa harta, hak, kepentingan, obligasi dan
liabiliti yang dipindahkan kepada, terletak hak pada atau
diperoleh oleh Lembaga;

_(i)_ wang dan harta lain yang mengikut apa-apa cara menjadi

kena dibayar kepada atau terletak hak pada Lembaga
berkenaan dengan pelaksanaan fungsinya dan penjalanan
kuasanya;

_(j)_ apa-apa kos yang dibayar kepada atau didapatkan oleh

Lembaga dalam apa-apa penyelesaian tindakan atau
prosiding, sivil atau jenayah; dan

_(k)_ wang dan harta yang diterima secara sah oleh

Lembaga.

**Perbelanjaan yang dipertanggungkan pada Kumpulan**
**Wang**

**27. (1) Kumpulan Wang hendaklah digunakan bagi pemberian**
kemudahan pembiayaan perumahan sektor awam kepada orang
yang layak yang diluluskan.

(2) Kumpulan Wang boleh digunakan bagi maksud—

_(a)_ membayar balik apa-apa wang yang dipinjam di bawah

seksyen 32;


-----

30 _Rang Undang-Undang_

_(b)_ menyelesaikan hutang, obligasi dan liabiliti yang dipindahkan

kepada dan terletak hak pada Lembaga menurut seksyen 4;

_(c)_ membayar elaun dan belanja lain kepada anggota Lembaga

dan jawatankuasa, dan mana-mana orang yang diundang
ke mesyuarat Lembaga dan jawatankuasa;

_(d)_ membayar saraan, elaun dan belanja lain pekerja Lembaga,

termasuklah pemberian pinjaman, biasiswa dan wang
pendahuluan, faedah persaraan, faedah perubatan dan
elaun lain;

_(e) pelaburan di bawah seksyen 33;_

_(f)_ membayar belanja, kos atau perbelanjaan berhubung

dengan pemerolehan barang dan perkhidmatan, termasuk
pengambilan ejen dan penasihat, fi dan kos guaman serta
fi dan kos lain yang ditanggung atau diterima dengan
sewajarnya oleh Lembaga dalam pelaksanaan fungsinya
dan penjalanan kuasanya;

_(g)_ membeli atau menyewa peralatan, jentera dan apa-apa

bahan lain, mendapatkan tanah dan apa-apa harta, dan
mendirikan bangunan, dan menjalankan apa-apa kerja
dan pengusahaan lain dalam pelaksanaan fungsi Lembaga
atau penjalanan kuasa Lembaga;

_(h)_ membayar belanja atau wang yang diperlukan untuk

menunaikan apa-apa penghakiman, keputusan atau award
oleh mana-mana mahkamah atau tribunal terhadap Lembaga,
atau mana-mana anggota Lembaga atau jawatankuasa,
atau mana-mana pekerja atau ejen Lembaga berkenaan
dengan apa-apa perbuatan, kecuaian atau keingkaran
yang dibuat atau dilakukan dalam pelaksanaan fungsi
Lembaga atau penjalanan kuasa Lembaga;

_(i)_ membayar belanja, perbelanjaan atau kos yang dilakukan

atau ditanggung dengan sewajarnya dan perlu oleh
Lembaga dalam memberikan kemudahan pembiayaan
perumahan sektor awam; dan

_(j)_ apa-apa belanja dan perbelanjaan lain yang dibenarkan oleh

Akta ini atau apa-apa peraturan-peraturan yang dibuat
di bawah Akta ini, atau yang dilakukan dalam pelaksanaan
fungsi Lembaga atau penjalanan kuasa Lembaga.


-----

_Lembaga Pembiayaan Perumahan Sektor Awam_ 31

**Anggaran tahunan**

**28. (1) Ketua Pegawai Eksekutif hendaklah, tidak lewat daripada satu**
bulan sebelum bermulanya setiap tahun kewangan, membentangkan
di hadapan Lembaga suatu anggaran perbelanjaan Lembaga
termasuk perbelanjaan modal bagi tahun yang berikutnya dalam
apa-apa bentuk dan mengandungi apa-apa butir yang ditentukan
oleh Lembaga.

(2) Sesalinan anggaran yang disebut dalam subseksyen (1)
hendaklah dihantar kepada setiap anggota Lembaga tidak lewat
daripada empat belas hari sebelum mesyuarat untuk membentangkan
anggaran itu diadakan.

**Akaun bank**

**29. Lembaga hendaklah membuka dan menyenggara akaun atau**
akaun-akaun dengan mana-mana bank atau bank-bank sebagaimana
yang difikirkan patut oleh Lembaga, dan tiap-tiap akaun itu
hendaklah dikendalikan setakat yang dapat dilaksanakan dengan
cek yang ditandatangani oleh mana-mana orang yang, dari semasa
ke semasa, diberi kuasa oleh Lembaga.

**Akta Badan Berkanun (Akaun dan Laporan Tahunan) 1980**

**30. Akta Badan Berkanun (Akaun dan Laporan Tahunan) 1980**

[Akta 240] hendaklah terpakai bagi Lembaga.

**Tatacara kewangan**

**31.** Tertakluk kepada seksyen 30, Lembaga hendaklah menentukan
tatacara kewangannya sendiri dan boleh menerima pakai dengan
apa-apa ubah suaian yang difikirkannya patut apa-apa peraturanperaturan, kaedah-kaedah, dasar, pekeliling dan arahan yang dibuat
atau dikeluarkan oleh Kerajaan mengenai tatacara kewangan.


-----

32 _Rang Undang-Undang_

Bahagian VI

KUASA TAMBAHAN LEMBAGA

**Kuasa untuk meminjam**

**32.** Lembaga boleh, dengan kelulusan Menteri terlebih dahulu,
meminjam, pada apa-apa kadar faedah dan bagi apa-apa tempoh
dan atas apa-apa terma tentang masa dan kaedah pembayaran balik
dan selainnya sebagaimana yang diluluskan oleh Menteri, apa-apa
wang yang diperlukan oleh Lembaga bagi memenuhi mana-mana
obligasinya atau melaksanakan mana-mana fungsinya.

**Kuasa untuk melabur**

**33.** Kumpulan Wang boleh, setakat yang tidak dikehendaki untuk
dibelanjakan oleh Lembaga di bawah Akta ini, dilaburkan dengan
kelulusan Menteri, mengikut cara yang berikut:

_(a)_ dengan menyimpan di—

(i) Bank Negara Malaysia;

(ii) bank berlesen atau bank pelaburan berlesen yang

dilesenkan di bawah Akta Perkhidmatan Kewangan
2013 [Akta 758]; atau

(iii) bank Islam berlesen yang dilesenkan di bawah Akta

Perkhidmatan Kewangan Islam 2013 [Akta 759]
tetapi tidak termasuk bank Islam antarabangsa
berlesen; dan

_(b)_ dengan melabur dalam—

(i) sekuriti yang diterbitkan oleh Kerajaan;

(ii) sekuriti yang dijamin sepenuhnya oleh Kerajaan;

(iii) sekuriti yang diterbitkan oleh Bank Negara Malaysia;

atau

(iv) sekuriti yang dijamin sepenuhnya oleh Bank Negara

Malaysia.


-----

_Lembaga Pembiayaan Perumahan Sektor Awam_ 33

**Kuasa untuk menubuhkan atau mendapatkan perbadanan**

**34. Lembaga boleh, dengan kelulusan Menteri, menubuhkan**
atau mendapatkan apa-apa perbadanan yang ditubuhkan di bawah
Akta Syarikat 1965 [Akta 125] dan Akta Syarikat Amanah 1949

[Akta 100] yang perlu bagi maksud mendapatkan dana, dengan
syarat bahawa perbadanan yang ditubuhkan atau didapatkan oleh
Lembaga sedemikian dilarang daripada menubuhkan subsidiari
perbadanan.

Bahagian VII

AM

**Pewakilan kuasa**

**35. (1) Lembaga boleh, secara bertulis, mewakilkan mana-mana**
fungsi dan kuasanya, selain kuasanya untuk meminjam wang dan
mendapatkan dana di bawah Akta ini kepada—

_(a) Pengerusi atau anggota Lembaga yang lain;_

_(b) suatu jawatankuasa; atau_

_(c) seorang pekerja Lembaga._

(2) Pengerusi, anggota Lembaga yang lain, jawatankuasa atau
pekerja Lembaga, mengikut mana-mana yang berkenaan, yang
diwakilkan dengan mana-mana fungsi atau kuasa hendaklah terikat
untuk mematuhi dan mengambil kira segala syarat dan sekatan
yang dikenakan oleh Lembaga dan segala kehendak, tatacara dan
perkara yang dinyatakan oleh Lembaga.

(3) Mana-mana fungsi atau kuasa yang diwakilkan di bawah
seksyen ini hendaklah dilaksanakan dan dijalankan atas nama dan
bagi pihak Lembaga.

(4) Pewakilan di bawah seksyen ini tidak menghalang Lembaga
daripada melaksanakan atau menjalankan sendiri mana-mana fungsi
atau kuasa yang diwakilkan itu pada bila-bila masa.


-----

34 _Rang Undang-Undang_

**Kuasa Menteri untuk memberikan arahan**

**36.** Menteri boleh memberi Lembaga arahan yang bersifat am yang
selaras dengan Akta ini yang berhubungan dengan pelaksanaan
fungsi dan penjalanan kuasa Lembaga dan Lembaga hendaklah
melaksanakan arahan itu.

**Penyata, laporan, akaun dan maklumat lain**

**37. (1) Lembaga hendaklah memberi Menteri apa-apa penyata,**
laporan, akaun dan maklumat lain yang dikehendaki oleh Menteri
dari semasa ke semasa.

(2) Penyata, laporan, akaun dan maklumat lain itu hendaklah
dalam apa-apa bentuk dan mengandungi apa-apa butir yang
berhubungan dengan prosiding dan dasar Lembaga dan apaapa perkara lain yang dinyatakan oleh Menteri dari semasa ke
semasa.

**Akta Perlindungan Pihak Berkuasa Awam 1948**

**38. Akta Perlindungan Pihak Berkuasa Awam 1948 [Akta 198]**
hendaklah terpakai bagi apa-apa tindakan, guaman, pendakwaan
atau prosiding terhadap Lembaga, mana-mana anggota Lembaga
atau jawatankuasa, atau mana-mana pekerja Lembaga berkenaan
dengan apa-apa perbuatan, kecuaian atau keingkaran yang dibuat
atau dilakukan atau apa-apa peninggalan olehnya dengan suci
hati, atas sifat sedemikian.

**Pekhidmat awam**

**39. Semua anggota Lembaga dan jawatankuasa dan pekerja**
Lembaga, semasa menunaikan kewajipan mereka di bawah Akta
ini, hendaklah disifatkan sebagai pekhidmat awam mengikut
pengertian Kanun Keseksaan [Akta 574].

**Pewakilan dalam prosiding sivil**

**40. Walau apa pun mana-mana undang-undang bertulis yang**
lain—

_(a) dalam mana-mana prosiding sivil oleh atau terhadap_

Lembaga; atau


-----

_Lembaga Pembiayaan Perumahan Sektor Awam_ 35

_(b) dalam mana-mana prosiding sivil yang lain yang dalamnya_

Lembaga dikehendaki atau dibenarkan oleh mahkamah
untuk diwakili, atau untuk didengar, atau selainnya
berhak untuk diwakili atau untuk didengar,

mana-mana orang yang diberi kuasa oleh Lembaga bagi maksud itu
boleh, bagi pihak Lembaga, memulakan prosiding sedemikian
atau hadir dalam prosiding itu dan boleh membuat semua
kehadiran dan permohonan dan melakukan segala perbuatan yang
berkenaan dengan prosiding itu bagi pihak Lembaga.

**Obligasi kerahsiaan**

**41. (1) Kecuali bagi maksud Akta ini atau apa-apa prosiding sivil**
atau jenayah di bawah mana-mana undang-undang bertulis atau
jika selainnya dibenarkan oleh Lembaga, tiada anggota Lembaga
atau jawatankuasa, atau mana-mana pekerja atau ejen Lembaga,
atau mana-mana orang yang menghadiri mana-mana mesyuarat
Lembaga atau jawatankuasa, atau mana-mana orang lain yang atas
apa-apa sebab mempunyai, melalui apa-apa cara, akses kepada
apa-apa maklumat atau dokumen yang berhubungan dengan hal
ehwal Lembaga boleh memberikan, membuka, mendedahkan atau
selainnya menzahirkan maklumat atau dokumen itu kepada manamana orang.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, didenda tidak
melebihi sepuluh ribu ringgit atau dipenjarakan selama tempoh
tidak melebihi tiga tahun atau kedua-duanya.

**Perkara yang dilakukan pada menjangkakan Akta ini**
**diperbuat**

**42. Segala perbuatan dan perkara yang dilakukan bagi pihak**
Lembaga sebagai persediaan bagi atau pada menjangkakan pembuatan
Akta ini dan apa-apa perbelanjaan yang dilakukan berhubung
dengannya hendaklah disifatkan telah dibenarkan di bawah Akta
ini, dengan syarat bahawa perbuatan dan perkara yang dilakukan
itu adalah selaras dengan niat dan maksud am Akta ini; dan
segala hak, kepentingan, obligasi dan liabiliti yang diperoleh atau
ditanggung akibat pelakuan perbuatan atau perkara itu termasuk
apa-apa perbelanjaan yang dilakukan berhubung dengannya
hendaklah apabila Akta ini mula berkuat kuasa disifatkan sebagai
hak, kepentingan, obligasi dan liabiliti Lembaga.


-----

36 _Rang Undang-Undang_

**Kuasa untuk membuat peraturan-peraturan**

**43. Menteri boleh, dengan syor Lembaga, membuat peraturan-**
peraturan sebagaimana yang perlu atau suai manfaat bagi maksud
menjalankan peruntukan Akta ini.

Bahagian VIII

PEMANSUHAN, KECUALIAN DAN PERALIHAN

**Tafsiran**

**44. Dalam Bahagian ini, “tarikh yang ditetapkan” ertinya tarikh**
yang ditetapkan di bawah subseksyen 1(2) bagi permulaan
kuat kuasa Bahagian VIII.

**Pemansuhan Akta Kumpulan Wang Pinjaman Perumahan 1971**

**45. Pada tarikh yang ditetapkan, Akta Kumpulan Wang Pinjaman**
Perumahan 1971 dimansuhkan.

**Kecualian dan peralihan**

**46. (1) Apa-apa permohonan, kelulusan, arahan, keputusan, syor,**
spesifikasi, notis atau perbuatan atau perkara lain yang dikeluarkan,
dibuat atau dilakukan di bawah Akta yang dimansuhkan dan
berkuat kuasa atau mempunyai kesan sebaik sebelum tarikh yang
ditetapkan, hendaklah disifatkan telah dikeluarkan, dibuat atau
dilakukan di bawah Akta ini, dan hendaklah terus kekal berkuat
kuasa dan mempunyai kuat kuasa berhubung dengan orang yang
baginya ia terpakai sehingga dipinda atau digantikan.

(2) Apa-apa permohonan, kelulusan atau keputusan di bawah
Akta yang dimansuhkan yang belum selesai sebaik sebelum tarikh
yang ditetapkan hendaklah, pada tarikh yang ditetapkan, diuruskan
oleh Lembaga di bawah Akta ini.

(3) Pemansuhan Akta yang dimansuhkan mahupun apa-apa
yang terkandung dalam Akta ini tidak akan menjejaskan liabiliti
mana-mana orang untuk didakwa atau dihukum bagi kesalahan
yang dilakukan di bawah Akta yang telah dimansuhkan sebelum


-----

_Lembaga Pembiayaan Perumahan Sektor Awam_ 37

tarikh yang ditetapkan, atau apa-apa prosiding yang dibawa atau
hukuman yang dikenakan sebelum tarikh itu berhubung dengan
kesalahan itu.

(4) Tertakluk kepada Akta ini, mana-mana prosiding jenayah
atau sivil, atau kausa tindakan oleh atau terhadap Kerajaan atau
mana-mana orang yang bertindak bagi pihak Kerajaan, yang belum
selesai atau yang sedia ada sebaik sebelum tarikh yang ditetapkan
berhubung dengan Akta yang dimansuhkan boleh diteruskan atau
dimulakan oleh atau terhadap Lembaga sebagaimana ia diteruskan
atau dimulakan oleh atau terhadap Kerajaan atau orang itu seolaholah Akta ini tidak diperbuat.

(5) Apa-apa rayuan yang dibuat atau apa-apa kebenaran untuk
merayu yang dipohon pada atau selepas tarikh yang ditetapkan
terhadap suatu keputusan yang diberikan dalam apa-apa prosiding
undang-undang yang Kerajaan menjadi pihak berhubung dengan
Akta yang dimansuhkan sebelum tarikh yang ditetapkan boleh
dibuat oleh atau terhadap Lembaga.

**Pemindahan dana**

**47. Pada tarikh yang ditetapkan, wang yang tersedia sebagai kredit**
Kumpulan Wang Pinjaman Perumahan yang dinyatakan dalam
Jadual Kedua kepada Akta Tatacara Kewangan 1957 [Akta 61]
hendaklah dipindahkan ke dalam Kumpulan Wang.

HURAIAN

Akta Lembaga Pembiayaan Perumahan Sektor Awam 2015 yang dicadangkan
(“Akta yang dicadangkan”) bertujuan untuk menubuhkan suatu pertubuhan
perbadanan dengan nama “Lembaga Pembiayaan Perumahan Sektor Awam”
(“Lembaga”), untuk mengadakan peruntukan bagi fungsi dan kuasanya, dan
bagi perkara-perkara yang berkaitan dengannya. Akta yang dicadangkan
memansuhkan Akta Kumpulan Wang Pinjaman Perumahan 1971 [Akta 42].
Lembaga akan mengambil alih fungsi Bahagian Pinjaman Perumahan,
Kementerian Kewangan.


-----

38 _Rang Undang-Undang_

Bahagian I

2. Bahagian I Akta yang dicadangkan memperkatakan perkara permulaan.

_Fasal 1 mengandungi tajuk ringkas Akta yang dicadangkan dan memberi_

Menteri kuasa untuk menetapkan tarikh yang berlainan bagi permulaan kuat
kuasa peruntukan atau Bahagian yang berlainan Akta yang dicadangkan ini.

_Fasal 2 mengandungi takrif perkataan dan ungkapan tertentu yang digunakan_

dalam Akta yang dicadangkan.

Bahagian II

3. Bahagian II Akta yang dicadangkan mengandungi peruntukan yang
berhubungan dengan penubuhan Lembaga termasuk fungsi dan kuasanya.

_Fasal 3 bertujuan untuk mengadakan peruntukan mengenai penubuhan_

Lembaga sebagai suatu pertubuhan perbadanan yang kekal turun-temurun dan
mempunyai meterai perbadanan.

_Fasal 4 mengandungi peruntukan yang berhubungan dengan peletakhakan_

pada Lembaga semua harta, hak, kepentingan, obligasi dan liabiliti Kerajaan
yang dinyatakan oleh Menteri dalam perintah yang disiarkan dalam Warta yang
berhubungan dengan pentadbiran pinjaman di bawah Akta Kumpulan Wang
Pinjaman Perumahan 1971 tanpa apa-apa pemindahhakan, penyerahhakan atau
pemindahan.

_Fasal 5 bertujuan untuk mengadakan peruntukan mengenai meterai perbadanan_

Lembaga dan cara yang meterai itu hendaklah digunakan dan disimpan.

_Fasal 6 dan_ _7_ bertujuan untuk mengadakan peruntukan mengenai fungsi

dan kuasa Lembaga.

_Fasal 8_ bertujuan untuk mengadakan peruntukan mengenai pelantikan

anggota Lembaga termasuk pelantikan Timbalan Pengerusi, dan kriteria bagi
keanggotaan Lembaga.

_Fasal 9_ menyatakan tempoh jawatan anggota Lembaga yang dilantik di

bawah perenggan 8(1)(e) dan _(f) Akta yang dicadangkan._

_Fasal 10 bertujuan untuk mengadakan peruntukan mengenai elaun yang_

dibayar kepada anggota Lembaga.

_Fasal 11_ mengandungi peruntukan mengenai pembatalan dan peletakan

jawatan anggota Lembaga yang dilantik di bawah perenggan 8(1)(e) dan _(f)_
Akta yang dicadangkan.

_Fasal 12 mengandungi peruntukan yang berhubungan dengan mesyuarat_

dan tatacara Lembaga. Mesyuarat Lembaga hendaklah dipengerusikan oleh
Pengerusi atau, semasa ketiadaan Pengerusi, Timbalan Pengerusi. Fasal ini juga
menyatakan bahawa korum mesyuarat Lembaga ialah lima orang dan terdiri


-----

_Lembaga Pembiayaan Perumahan Sektor Awam_ 39

daripada sekurang-kurangnya dua anggota Lembaga yang dilantik di bawah
perenggan 8(1)(b), (c) dan _(e) tidak termasuk Timbalan Pengerusi sekiranya_
mesyuarat dipengerusikan oleh Timbalan Pengerusi, dan seorang anggota
Lembaga yang dilantik di bawah perenggan 8(1)(f). Keputusan Lembaga
hendaklah diterima pakai melalui undi majoriti mudah anggota yang hadir dan
mengundi, dan dalam hal bilangan undi yang sama banyak, pengerusi mesyuarat
hendaklah mempunyai undi pemutus sebagai tambahan kepada undi biasanya.
Sesuatu ketetapan dikira sebagai telah dibuat oleh Lembaga sekiranya semua
anggota telah dimaklumkan sewajarnya mengenai ketetapan yang dicadangkan
itu dan menandakan persetujuan dengan ketetapan itu.

_Fasal 13_ mengandungi peruntukan yang berhubungan dengan penubuhan

jawatankuasa oleh Lembaga sebagaimana yang difikirkan perlu oleh Lembaga
untuk membantunya dalam pelaksanaan fungsi dan penjalanan kuasanya. Fasal ini
turut mengandungi peruntukan mengenai pelantikan dan pembatalan pelantikan
anggota jawatankuasa, elaun yang dibayar kepada anggota jawatankuasa dan
bahawa jawatankuasa hendaklah tertakluk kepada, dan bertindak mengikut,
apa-apa arahan yang diberikan oleh Lembaga.

_Fasal 14_ menyatakan hal keadaan yang menyebabkan jawatan anggota

Lembaga yang dilantik di bawah perenggan 8(1)(e) dan _(f) dan pelantikan_
anggota jawatankuasa yang bukan anggota Lembaga menjadi kosong.

_Fasal 15_ bertujuan untuk membenarkan Lembaga dan jawatankuasa untuk

mengundang mana-mana orang lain untuk menghadiri mana-mana mesyuarat
Lembaga atau jawatankuasa bagi maksud menasihati Lembaga atau jawatankuasa
tentang apa-apa perkara yang sedang dibincangkan, tetapi orang itu tidak
berhak untuk mengundi pada mesyuarat itu.

_Fasal 16_ mengandungi peruntukan yang menghendaki anggota Lembaga

atau mana-mana jawatankuasa atau mana-mana orang yang diundang untuk
menghadiri mesyuarat Lembaga atau jawatankuasa untuk menzahirkan
kepentingannya dalam apa-apa perkara yang sedang dibincangkan oleh Lembaga
atau jawatankuasa.

_Fasal 17 bertujuan untuk mengadakan peruntukan bahawa tiada perbuatan yang_

dilakukan atau prosiding yang dijalankan di bawah Akta yang dicadangkan boleh
dipersoal atas alasan bahawa terdapat apa-apa kekosongan dalam keanggotaan
atau terdapat apa-apa kecacatan dalam penubuhan Lembaga atau jawatankuasa,
atau terdapat apa-apa peninggalan, kecacatan atau ketidakteraturan yang tidak
menyentuh merit kes itu.

Bahagian III

4. Bahagian III Akta yang dicadangkan memperkatakan pekerja Lembaga.

_Fasal 18 bertujuan untuk mengadakan peruntukan mengenai pelantikan,_

kewajipan dan tanggungjawab Ketua Pegawai Eksekutif. _Fasal ini secara_
spesifik mengadakan peruntukan mengenai kriteria bagi pelantikan Ketua
Pegawai Eksekutif. Fasal ini juga memberi Menteri kuasa untuk melantik secara
sementara mana-mana pekerja Lembaga untuk melaksanakan kewajipan Ketua


-----

40 _Rang Undang-Undang_

Pegawai Eksekutif jika jawatan Ketua Pegawai Eksekutif kosong atau apabila
Ketua Pegawai Eksekutif tidak hadir bertugas atau tidak dapat melaksanakan
kewajipannya.

_Fasal 19 memberi Lembaga kuasa untuk mengambil kerja apa-apa bilangan_

pekerja sebagaimana yang difikirkan perlu oleh Lembaga bagi menjalankan
maksud Akta yang dicadangkan.

_Fasal 20_ membenarkan Lembaga untuk menentukan syarat perkhidmatan

pekerjanya dan mengadakan peruntukan bahawa Lembaga hendaklah mempunyai
kuasa dan kawalan tatatertib terhadap pekerjanya. Bagi maksud ini, Lembaga
boleh menetapkan peraturan-peraturan untuk mengadakan peruntukan mengenai
kelakuan dan tatatertib pekerjanya.

Bahagian IV

5. Bahagian IV Akta yang dicadangkan memperkatakan kemudahan pembiayaan
perumahan sektor awam.

_Fasal 21_ bertujuan untuk memberi Menteri kuasa untuk membuat dasar

mengenai kemudahan pembiayaan perumahan sektor awam dan Lembaga
hendaklah melaksanakan dasar itu.

_Fasal 22 bertujuan untuk memastikan bahawa wang yang mencukupi_

diperuntukkan bagi maksud kemudahan pembiayaan perumahan sektor awam
untuk memenuhi permintaan orang yang layak yang diluluskan. Wang yang
diperuntukkan itu hendaklah diluluskan oleh Menteri.

_Fasal 23_ bertujuan untuk mengadakan peruntukan bahawa kemudahan

pembiayaan perumahan sektor awam hendaklah diberikan kepada orang yang
layak yang diluluskan atas apa-apa terma dan syarat yang ditentukan oleh
Menteri. Kemudahan pembiayaan perumahan sektor awam boleh diberikan bagi
maksud, antara lain, pembelian rumah kediaman yang telah siap dan pembelian
tanah bagi maksud pembinaan rumah kediaman. Kemudahan pembiayaan
perumahan sektor awam juga diberikan bagi maksud pengubahsuaian rumah
kediaman dengan syarat bahawa pembelian atau pembinaan rumah kediaman
itu telah dibiaya atau diselesaikan melalui kemudahan pembiayaan perumahan
sektor awam. Bagi maksud _fasal ini, “rumah kediaman” termasuklah sesuatu_
bangunan atau tenemen yang sepenuhnya atau sebahagian besarnya digunakan,
dibina atau disesuaikan untuk kegunaan bagi kediaman manusia. Fasal ini juga
menyatakan mengenai orang yang layak.

_Fasal 24 bertujuan untuk mengadakan peruntukan mengenai kewajipan_

Lembaga untuk menyimpan dan menyenggara rekod mengenai kemudahan
pembiayaan perumahan sektor awam yang diberikan kepada orang yang layak
yang diluluskan.

_Fasal 25 bertujuan untuk mengadakan peruntukan mengenai tanggungjawab_

Lembaga untuk memungut dan mendapatkan bayaran balik kemudahan pembiayaan
perumahan sektor awam. Lembaga boleh memungut dan mendapatkan bayaran


-----

_Lembaga Pembiayaan Perumahan Sektor Awam_ 41

balik kemudahan pembiayaan perumahan sektor awam melalui potongan gaji,
pencen dan faedah persaraan dengan memberikan notis secara bertulis mengenai
pemotongan itu kepada majikan orang yang layak yang diluluskan. Hendaklah
menjadi kewajipan majikan orang yang layak yang diluluskan yang diberikan
notis untuk memotong apa-apa amaun wang sebagaimana yang dimaklumkan
oleh Lembaga, daripada gaji atau pencen orang yang layak yang diluluskan.
Bagi maksud mendapatkan bayaran balik kemudahan pembiayaan perumahan
sektor awam, bayaran balik itu hendaklah mendapat hak keutamaan daripada
apa-apa potongan lain tetapi sebaik selepas potongan untuk apa-apa hutang
yang kena dibayar dan terhutang oleh orang yang layak yang diluluskan
kepada Kerajaan Persekutuan dan Kerajaan Negeri, amaun cukai yang ditaksir
di bawah mana-mana undang-undang bertulis dan semua amaun yang kena
dibayar berkenaan dengan caruman yang kena dibayar di bawah mana-mana
undang-undang bertulis yang berhubungan dengan persaraan atau kumpulan
wang simpanan pekerja atau di bawah mana-mana skim persaraan atau faedah
persaraan yang merupakan suatu skim yang diluluskan di bawah undang-undang
persekutuan yang berhubungan dengan cukai pendapatan.

Bahagian V

6. Bahagian V Akta yang dicadangkan memperkatakan peruntukan
kewangan.

_Fasal 26_ bertujuan untuk mengadakan peruntukan mengenai penubuhan

“Kumpulan Wang Kemudahan Pembiayaan Perumahan Sektor Awam” (“Kumpulan
Wang”).

_Fasal 27_ bertujuan untuk mengadakan peruntukan mengenai perbelanjaan

yang dipertanggungkan pada Kumpulan Wang.

_Fasal 28_ bertujuan untuk menghendaki Ketua Pegawai Eksekutif

membentangkan di hadapan Lembaga suatu anggaran perbelanjaan Lembaga
termasuk perbelanjaan modal tidak lewat daripada satu bulan sebelum bermulanya
setiap tahun kewangan.

_Fasal 29 bertujuan untuk menghendaki Lembaga membuka dan menyenggara_

akaun atau akaun-akaun dengan mana-mana bank yang difikirkannya patut.

_Fasal 30 bertujuan untuk mengadakan peruntukan bahawa peruntukan Akta_

Badan Berkanun (Akaun dan Laporan Tahunan) 1980 [Akta 240] akan terpakai
bagi Lembaga.

_Fasal 31 bertujuan untuk mengadakan peruntukan bahawa Lembaga hendaklah_

menentukan tatacara kewangannya sendiri dan boleh menerima pakai dengan
apa-apa ubah suaian yang difikirkannya patut mana-mana peraturan-peraturan,
kaedah-kaedah, dasar, pekeliling dan arahan yang dibuat atau dikeluarkan oleh
Kerajaan mengenai tatacara kewangan.


-----

42 _Rang Undang-Undang_

Bahagian VI

7. Bahagian VI Akta yang dicadangkan memperkatakan kuasa tambahan
Lembaga.

_Fasal 32 memberikan Lembaga kuasa, dengan kelulusan Menteri terlebih_

dahulu, untuk meminjam pada apa-apa kadar faedah dan bagi apa-apa tempoh
dan atas apa-apa terma tentang masa dan kaedah pembayaran balik dan selainnya
sebagaimana yang diluluskan oleh Menteri, apa-apa wang yang diperlukan oleh
Lembaga bagi memenuhi mana-mana obligasinya atau menjalankan mana-mana
fungsinya.

_Fasal 33 membenarkan Lembaga untuk melabur dengan kebenaran_

Menteri.

_Fasal 34_ membenarkan Lembaga, dengan kelulusan Menteri, untuk

menubuhkan dan mendapatkan apa-apa perbadanan yang ditubuhkan di bawah
Akta Syarikat 1965 [Akta 125] dan Akta Syarikat Amanah 1949 [Akta 100]
yang perlu bagi maksud mendapatkan dana, dengan syarat bahawa perbadanan
yang ditubuhkan atau didapatkan oleh Lembaga dilarang daripada menubuhkan
subsidiari perbadanan.

Bahagian VII

8. Bahagian VII Akta yang dicadangkan memperkatakan peruntukan am.

_Fasal 35_ bertujuan untuk membenarkan Lembaga mewakilkan fungsi dan

kuasanya, selain kuasanya untuk meminjam wang dan mendapatkan dana
kepada Pengerusi atau anggota Lembaga yang lain, suatu jawatankuasa atau
seorang pekerja Lembaga.

_Fasal 36_ bertujuan untuk membenarkan Menteri untuk memberi Lembaga

arahan yang bersifat am yang selaras dengan Akta yang dicadangkan yang
berhubungan dengan pelaksanaan fungsi dan penjalanan kuasa Lembaga dan
Lembaga hendaklah melaksanakan arahan itu.

_Fasal 37_ bertujuan untuk menghendaki Lembaga memberi kepada Menteri

apa-apa penyata, laporan, akaun dan maklumat lain yang dikehendaki oleh
Menteri dari semasa ke semasa. Penyata, laporan, akaun dan maklumat lain
itu hendaklah dalam apa-apa bentuk dan mengandungi apa-apa butir yang
berhubungan dengan prosiding dan dasar Lembaga dan apa-apa perkara lain
sebagaimana yang dinyatakan oleh Menteri dari semasa ke semasa.

_Fasal 38 bertujuan untuk mengadakan peruntukan bahawa Akta Perlindungan_

Pihak Berkuasa Awam 1948 [Akta 198] hendaklah terpakai bagi apa-apa
prosiding terhadap Lembaga atau mana-mana anggota Lembaga, jawatankuasa,
pekerja atau ejen Lembaga.

_Fasal 39 bertujuan untuk mengadakan peruntukan bahawa semua anggota_

Lembaga dan jawatankuasa dan pekerja Lembaga, semasa menunaikan
kewajipan mereka di bawah Akta yang dicadangkan, hendaklah disifatkan
sebagai pekhidmat awam mengikut pengertian Kanun Keseksaan [Akta 574].


-----

_Lembaga Pembiayaan Perumahan Sektor Awam_ 43

_Fasal_ _40_ bertujuan untuk mengadakan peruntukan mengenai pewakilan

dalam prosiding sivil oleh atau terhadap Lembaga.

_Fasal 41_ menghendaki mana-mana anggota Lembaga atau jawatankuasa,

atau mana-mana pekerja atau ejen Lembaga, atau mana-mana orang yang
menghadiri mana-mana mesyuarat Lembaga atau jawatankuasa, atau manamana orang lain yang atas apa-apa sebab mempunyai, mengikut apa-apa cara,
akses kepada apa-apa maklumat atau dokumen yang berhubungan dengan hal
ehwal Lembaga untuk menjaga kerahsiaan. Seseorang yang melanggar _fasal_
ini melakukan kesalahan.

_Fasal_ _42 bertujuan untuk mengadakan peruntukan mengenai kesahan perbuatan_

yang dilakukan pada menjangkakan pembuatan Akta yang dicadangkan.

_Fasal_ _43_ bertujuan untuk mengadakan peruntukan mengenai kuasa untuk

membuat peraturan-peraturan.

Bahagian VIII

9. Bahagian VIII Akta yang dicadangkan mengadakan peruntukan pemansuhan,
kecualian dan peralihan.

_Fasal_ _44 bertujuan untuk mengadakan peruntukan mengenai tafsiran “tarikh_

yang ditetapkan”.

_Fasal_ _45_ bertujuan untuk mengadakan peruntukan mengenai pemansuhan

Akta Kumpulan Wang Pinjaman Perumahan 1971.

_Fasal_ _46_ mengandungi peruntukan kecualian dan peralihan.

_Fasal_ _47 bertujuan untuk mengadakan peruntukan bahawa wang yang tersedia_

sebagai kredit Kumpulan Wang Pinjaman Perumahan yang dinyatakan dalam
Jadual Kedua kepada Akta Tatacara Kewangan 1957 [Akta 61] hendaklah
dipindahkan ke dalam Kumpulan Wang pada tarikh yang ditetapkan.

_IMPLIKASI KEWANGAN_

Rang Undang-undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan pada masa ini.

[PN(U2) 2950]


-----

