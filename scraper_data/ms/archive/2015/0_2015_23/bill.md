---
Year: 2015
Bill: D.R. 6/2015 - Rang Undang-undang Langkah-langkah Khas Menentang Keganasan di Luar Negara 2015 (Lulus)
Title: D.R. 6/2015 - Rang Undang-undang Langkah-langkah Khas Menentang Keganasan di Luar Negara 2015 (Lulus)
Download URL: https://www.parlimen.gov.my/files/billindex/pdf/2015/D.R.6_2015(BM).pdf
URL: https://www.parlimen.gov.my/files/billindex/pdf/2015/D.R.6_2015(BM).pdf
---
---
Reading:
D.R. 6/2015
Bacaan Pertama Pada:30/03/2015
Bacaan Kedua Pada:30/11/-0001
Dibentang Oleh:YB Datuk Sri Dr. Wan Junaidi Tuanku Jaafar (Timb Menteri Dalam Negeri)
Diluluskan Pada:07/04/2015
Dibentang Oleh:YB Datuk Sri Dr. Wan Junaidi Tuanku Jaafar (Timb Menteri Dalam Negeri)
---

_Langkah-Langkah Khas Menentang Keganasan di_ 1

_Luar Negara_

**D.R. 6/2015**

RANG UNDANG-UNDANG langkah-langkah khas

menentang keganasan di luar negara 2015

SUSUNAN FASAL

_Fasal_

1. Tajuk ringkas dan permulaan kuat kuasa

2. Tafsiran

3. Pemakaian luar wilayah

4. Perbuatan keganasan di luar negara

5. Penggantungan atau pembatalan dokumen perjalanan Malaysia

6. Permintaan bagi penyerahan dokumen perjalanan asing

7. Tuntutan bagi penyerahan dokumen perjalanan asing

8. Pemulaan pendakwaan

9. Ketidakpakaian Akta Kehadiran Wajib Pesalah-Pesalah 1954 dan
seksyen 173a, 293 dan 294 Kanun Tatacara Jenayah

10. Peraturan-peraturan


-----

_Rang Undang-Undang_


-----

_Langkah-Langkah Khas Menentang Keganasan di_ 3

_Luar Negara_

RANG UNDANG-UNDANG

_b e r n a m a_

Suatu Akta untuk mengadakan peruntukan mengenai langkahlangkah khas bagi menangani orang yang terlibat dengan perbuatan
melakukan atau menyokong perbuatan keganasan yang melibatkan
organisasi pengganas tersenarai di sesuatu negara asing atau di
mana-mana bahagian sesuatu negara asing dan bagi perkara yang
berkaitan.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Langkah-Langkah Khas**
Menentang Keganasan di Luar Negara 2015.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Tafsiran**

**2. Dalam Akta ini, melainkan jika konteksnya menghendaki**
makna yang lain—

“dokumen perjalanan” ertinya suatu pasport atau apa-apa
bentuk dokumen pengenalan diri yang sah yang dikeluarkan oleh
mana-mana kerajaan bagi maksud perjalanan merentasi sempadan
antarabangsa;


-----

4 _Rang Undang-Undang_

“harta” ertinya—

_(a) tiap-tiap jenis aset, sama ada yang zahir atau tidak zahir,_

harta alih atau tak alih, yang ketara atau tidak ketara,
walau bagaimanapun diperoleh; atau

_(b) dokumen atau surat cara undang-undang dalam apa-apa_

bentuk, termasuk elektronik atau digital, yang menjadi
keterangan tentang hakmilik, atau kepentingan mengenai,
aset itu, termasuk mata wang, kredit bank, deposit dan
sumber kewangan yang lain, cek kembara, cek bank,
kiriman wang, produk pasaran modal, draf dan surat
kredit,

sama ada terletak di dalam atau di luar Malaysia, dan termasuklah
kepentingan di sisi undang-undang atau ekuiti, sama ada sepenuhnya
atau sebahagiannya, mengenai mana-mana harta itu;

“Ketua Pengarah Imigresen” ertinya Ketua Pengarah Imigresen
yang dilantik di bawah seksyen 3 Akta Imigresen 1959/63

[Akta 155];

“Menteri” ertinya Menteri yang dipertanggungkan dengan
tanggungjawab bagi hal ehwal dalam negeri;

“organisasi pengganas tersenarai” ertinya mana-mana entiti
ditentukan yang diisytiharkan di bawah seksyen 66b dan 66c Akta
Pencegahan Pengubahan Wang Haram, Pencegahan Pembiayaan
Keganasan dan Hasil daripada Aktiviti Haram 2001 [Akta 613];

“perbuatan keganasan” mempunyai erti yang sama yang diberikan
kepadanya oleh Kanun Keseksaan [Akta 574].

**Pemakaian luar wilayah**

**3.** Akta ini hendaklah, berhubung dengan mana-mana orang,
walau apa pun kerakyatan atau kewarganegaraannya, mempunyai
kuat kuasa di luar dan juga di dalam Malaysia, dan jika suatu
kesalahan di bawah Akta ini dilakukan oleh mana-mana orang
di mana-mana tempat di luar Malaysia, dia boleh diuruskan
berkenaan dengan kesalahan sedemikian seolah-olah kesalahan
itu telah dilakukan di mana-mana tempat dalam Malaysia.


-----

_Langkah-Langkah Khas Menentang Keganasan di_ 5

_Luar Negara_

**Perbuatan keganasan di luar negara**

**4. Langkah-langkah khas di bawah Akta ini hendaklah terpakai**
bagi mana-mana orang yang—

_(a) membuat perjalanan ke Malaysia; atau_

_(b) membuat perjalanan atau berniat untuk membuat perjalanan_

ke sesuatu negara asing atau ke mana-mana bahagian
sesuatu negara asing dari atau menerusi Malaysia,

untuk terlibat dengan perbuatan melakukan atau menyokong
perbuatan keganasan yang melibatkan organisasi pengganas
tersenarai di sesuatu negara asing atau di mana-mana bahagian
sesuatu negara asing.

**Penggantungan atau pembatalan dokumen perjalanan**
**Malaysia**

**5. (1) Atas permintaan Ketua Polis Negara, Ketua Pengarah**
Imigresen boleh melalui perintah menggantung atau membatalkan
semua dokumen perjalanan Malaysia yang telah dikeluarkan kepada
seseorang dan hendaklah memberitahu orang yang kepadanya
dokumen perjalanan itu telah dikeluarkan mengenai penggantungan
atau pembatalan itu.

(2) Ketua Polis Negara boleh membuat suatu permintaan
di bawah subseksyen (1) jika Ketua Polis Negara—

_(a) mengesyaki bahawa orang itu mungkin meninggalkan_

Malaysia untuk terlibat dengan perbuatan melakukan
atau menyokong perbuatan keganasan yang melibatkan
organisasi pengganas tersenarai di sesuatu negara asing
atau di mana-mana bahagian sesuatu negara asing;
dan

_(b) mempercayai bahawa penggantungan atau pembatalan_

sedemikian adalah perlu untuk mencegah orang itu
daripada melakukan perbuatan itu.

(3) Seseorang yang dokumen perjalanannya telah digantung
atau dibatalkan boleh membuat permohonan secara bertulis
kepada Ketua Pengarah Imigresen untuk mengkansel perintah
penggantungan atau perintah pembatalan itu.


-----

6 _Rang Undang-Undang_

(4) Atas suatu permohonan di bawah subseksyen (3), Ketua
Pengarah Imigresen boleh mengkanselkan atau mengekalkan
perintah penggantungan atau perintah pembatalan itu.

(5) Tiada seorang pun yang dokumen perjalanan Malaysianya
telah digantung atau dibatalkan di bawah Akta ini boleh memperoleh
dokumen perjalanan Malaysia gantian atau sementara semasa
perintah penggantungan atau perintah pembatalan di bawah
subseksyen (1) berkuat kuasa.

(6) Seseorang yang melanggar subseksyen (5) melakukan suatu
kesalahan dan hendaklah dihukum dengan pemenjaraan selama
tempoh sehingga dua tahun.

**Permintaan bagi penyerahan dokumen perjalanan asing**

**6.** (1) Atas permintaan Ketua Polis Negara, Menteri boleh
memerintahkan penyerahan dokumen perjalanan asing seseorang
untuk empat belas hari jika Menteri berpuas hati bahawa—

_(a) orang itu mungkin meninggalkan Malaysia untuk terlibat_

dengan perbuatan melakukan atau menyokong perbuatan
keganasan yang melibatkan organisasi pengganas tersenarai
di sesuatu negara asing atau di mana-mana bahagian
sesuatu negara asing; dan

_(b) penyerahan dokumen perjalanan asing orang itu adalah_

perlu untuk mencegah orang itu daripada melakukan
perbuatan itu.

(2) Ketua Polis Negara boleh membuat suatu permintaan
di bawah subseksyen (1) jika Ketua Polis Negara—

_(a) mengesyaki bahawa orang itu mungkin meninggalkan_

Malaysia untuk terlibat dengan perbuatan melakukan
atau menyokong perbuatan keganasan yang melibatkan
organisasi pengganas tersenarai di sesuatu negara asing
atau di mana-mana bahagian sesuatu negara asing;
dan

_(b) mempercayai bahawa penyerahan dokumen perjalanan_

asing orang itu adalah perlu untuk mencegah orang itu
daripada melakukan perbuatan itu.


-----

_Langkah-Langkah Khas Menentang Keganasan di_ 7

_Luar Negara_

(3) Jika Menteri telah membuat suatu perintah di bawah
subseksyen (1), sesuatu permintaan yang kemudian di bawah
seksyen ini berhubung dengan orang yang sama tidak boleh dibuat
melainkan jika Ketua Polis Negara mengemukakan maklumat
tambahan untuk menyokong permintaan itu.

**Tuntutan bagi penyerahan dokumen perjalanan asing**

**7.** (1) Jika Menteri telah membuat suatu perintah di bawah
seksyen 6, seseorang pegawai polis boleh menuntut supaya orang
itu menyerahkan dokumen perjalanan asing orang itu kepada
pegawai polis itu.

(2) Jika orang itu tidak menyerahkan dokumen perjalanan asing
orang itu dengan serta-merta, pegawai polis itu boleh menyita
dokumen perjalanan asing orang itu, sama ada dokumen perjalanan
asing itu berada dalam milikan atau kawalannya atau tidak.

(3) Seseorang melakukan kesalahan jika orang itu tidak
menyerahkan dokumen perjalanan itu kepada pegawai polis
itu dengan serta-merta setelah suatu tuntutan dibuat di bawah
subseksyen (1).

(4) Sesuatu dokumen perjalanan asing yang diperoleh oleh
seorang pegawai polis di bawah seksyen ini hendaklah dengan
serta-merta dikembalikan kepada orang yang kepadanya dokumen
perjalanan itu telah dikeluarkan setelah habis tempoh perintah
yang dibuat oleh Menteri di bawah seksyen 6 yang berhubungan
dengan dokumen itu melainkan jika penyimpanan dokumen
perjalanan asing itu dikehendaki di bawah mana-mana undangundang bertulis yang lain.

(5) Tiada seorang pun yang dokumen perjalanan asingnya telah
disita di bawah seksyen ini boleh memperoleh dokumen perjalanan
asing gantian atau sementara semasa dokumen perjalanan yang
sedia ada disita.

(6) Seseorang yang melanggar subseksyen (3) atau (5) melakukan
suatu kesalahan dan hendaklah dihukum dengan pemenjaraan
selama tempoh sehingga dua tahun.


-----

8 _Rang Undang-Undang_

**Pemulaan pendakwaan**

**8. Tiada pendakwaan bagi atau berhubung dengan mana-mana**
kesalahan di bawah Akta ini boleh dimulakan kecuali oleh atau
dengan keizinan bertulis Pendakwa Raya.

**Ketidakpakaian Akta Kehadiran Wajib Pesalah-Pesalah 1954**
**dan seksyen 173a, 293 dan 294 Kanun Tatacara Jenayah**

**9.** Akta Kehadiran Wajib Pesalah-Pesalah 1954 [Akta 461] dan
seksyen 173a, 293 dan 294 Kanun Tatacara Jenayah [Akta 593]
tidak terpakai bagi suatu kesalahan di bawah Akta ini.

**Peraturan-peraturan**

**10.** Menteri boleh membuat peraturan-peraturan yang perlu

atau suai manfaat untuk memberikan kuat kuasa penuh kepada
atau untuk melaksanakan peruntukan Akta ini.

HURAIAN

Rang Undang-Undang ini bertujuan untuk mengadakan peruntukan mengenai
langkah-langkah khas bagi menangani orang yang terlibat dengan perbuatan
melakukan atau menyokong perbuatan keganasan yang melibatkan organisasi
pengganas tersenarai di sesuatu negara asing atau di mana-mana bahagian
sesuatu negara asing dan bagi perkara yang berkaitan.

2. _Fasal 1 mengandungi tajuk ringkas dan peruntukan bagi permulaan kuat_
kuasa Akta yang dicadangkan.

3. _Fasal 2 mengandungi takrif perkataan dan ungkapan tertentu yang digunakan_
dalam Akta yang dicadangkan.

4. _Fasal 3 mengadakan peruntukan mengenai pemakaian luar wilayah Akta_
yang dicadangkan.

5. _Fasal 4 memperuntukkan bahawa langkah-langkah khas di bawah Akta_
yang dicadangkan hendaklah terpakai bagi mana-mana orang yang membuat
perjalanan ke Malaysia, atau yang membuat perjalanan atau berniat untuk
membuat perjalanan ke sesuatu negara asing atau ke mana-mana bahagian
sesuatu negara asing dari atau menerusi Malaysia, untuk terlibat dengan
perbuatan melakukan atau menyokong perbuatan keganasan yang melibatkan
organisasi pengganas tersenarai di sesuatu negara asing atau di mana-mana
bahagian sesuatu negara asing.


-----

_Langkah-Langkah Khas Menentang Keganasan di_ 9

_Luar Negara_

6. _Fasal 5 memberi Ketua Pengarah Imigresen kuasa, atas permintaan Ketua_
Polis Negara, untuk menggantung atau membatalkan semua dokumen perjalanan
Malaysia yang telah dikeluarkan kepada seseorang untuk mencegah orang itu
daripada membuat perjalanan ke sesuatu negara asing atau ke mana-mana
bahagian sesuatu negara asing untuk terlibat dengan perbuatan melakukan
atau menyokong perbuatan keganasan yang melibatkan organisasi pengganas
tersenarai. Ketua Pengarah Imigresen hendaklah memberitahu orang itu mengenai
penggantungan atau pembatalan dokumen perjalanannya. Mana-mana orang
yang dokumen perjalanannya telah digantung atau dibatalkan di bawah _fasal_
ini boleh memohon kepada Ketua Pengarah Imigresen supaya penggantungan
atau pembatalan itu dikanselkan. Pemerolehan dokumen perjalanan Malaysia
gantian atau sementara semasa penggantungan atau pembatalan itu berkuat
kuasa adalah suatu kesalahan yang boleh dihukum dengan pemenjaraan selama
tempoh sehingga dua tahun.

7. _Fasal 6_ dan 7 memperkatakan dokumen perjalanan asing. Di bawah
_fasal 6, Menteri diberi kuasa, atas permintaan Ketua Polis Negara, untuk_
memerintahkan penyerahan dokumen perjalanan asing seseorang selama empat
belas hari untuk mencegah orang itu daripada membuat perjalanan ke sesuatu
negara asing atau ke mana-mana bahagian sesuatu negara asing untuk terlibat
dengan perbuatan melakukan atau menyokong perbuatan keganasan yang
melibatkan organisasi pengganas tersenarai. _Fasal 7_ memberi pegawai polis
kuasa untuk menuntut penyerahan dokumen perjalanan asing seseorang mengikut
perintah Menteri. Seseorang melakukan kesalahan jika dia tidak menyerahkan
dokumen perjalanan itu kepada pegawai polis itu dengan serta-merta setelah
tuntutan dibuat. Kesalahan juga dilakukan jika orang itu memperoleh dokumen
perjalanan asing gantian atau sementara semasa dokumen perjalanan yang sedia
ada disita. Kesalahan di bawah _fasal_ ini boleh dihukum dengan pemenjaraan
selama tempoh sehingga dua tahun.

8. _Fasal 8_ memperuntukkan bahawa tiada pendakwaan bagi atau berhubung
dengan mana-mana kesalahan di bawah Akta yang dicadangkan boleh dimulakan
kecuali oleh atau dengan keizinan bertulis Pendakwa Raya.

9. _Fasal 9_ memperuntukkan bahawa Akta Kehadiran Wajib Pesalah-Pesalah
1954 dan seksyen 173a, 293 dan 294 Kanun Tatacara Jenayah tidak terpakai
bagi suatu kesalahan di bawah Akta yang dicadangkan.

10. _Fasal 10_ memberi Menteri kuasa untuk membuat peraturan-peraturan.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2971]


-----

