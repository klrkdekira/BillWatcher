---
Year: 2015
Bill: D.R. 26/2015 - Rang Undang-Undang Penerbangan Awam (Pindaan) 2015 (Lulus)
Title: D.R. 26/2015 - Rang Undang-Undang Penerbangan Awam (Pindaan) 2015 (Lulus)
Download URL: https://www.parlimen.gov.my/files/billindex/pdf/2015/WJW004641%20BM%20DR26.pdf
URL: https://www.parlimen.gov.my/files/billindex/pdf/2015/WJW004641%20BM%20DR26.pdf
---
---
Reading:
D.R. 26/2015
Bacaan Pertama Pada:15/06/2015
Bacaan Kedua Pada:18/06/2015
Dibentang Oleh:YB Datuk AB Aziz bin Kaprawi (Timb Menteri Pengangkutan)
Diluluskan Pada:18/06/2015
Dibentang Oleh:YB Dato' Sri Liow Tiong Lai (Menteri Pengangkutan)
---

_Penerbangan Awam (Pindaan)_ 1

**D.R. 26/2015**

RANG UNDANG-UNDANG

_b e r n a m a_

Suatu Akta untuk meminda Akta Penerbangan Awam 1969.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Penerbangan Awam
(Pindaan) 2015.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam _Warta._

**Pindaan am**

**2. Akta Penerbangan Awam 1969 [Akta 3], yang disebut “Akta**
ibu” dalam Akta ini, dipinda dalam teks bahasa kebangsaan,
dengan menggantikan perkataan “padang terbang” dengan perkataan
“aerodrom”, di mana-mana jua terdapat kecuali dalam takrif
“padang terbang” dan “padang terbang Kerajaan” dalam seksyen 2.

**Pindaan seksyen 2**

**3. Seksyen 2 Akta ibu dipinda—**

_(a)_ dalam teks bahasa kebangsaan, dengan memasukkan

sebelum takrif “anak kapal” takrif yang berikut:

‘“aerodrom” ertinya mana-mana kawasan tanah atau
air, termasuklah apa-apa lapangan terbang, lapangan


-----

_Rang Undang-Undang_

terbang kecil (termasuklah lapangan terbang kecil
air), lapangan helikopter, bangunan, pepasangan dan
kelengkapan, untuk digunakan secara keseluruhan
atau sebahagiannya bagi pendaratan, pelepasan atau
pergerakan kapal udara;

“aerodrom Kerajaan” ertinya mana-mana aerodrom
di bawah kawalan Menteri dan termasuklah mana-mana
aerodrom Angkatan Tentera atau tentera pelawat;’;

_(b) dalam teks bahasa Inggeris, dengan menggantikan takrif_

“aerodrome” dengan takrif yang berikut:

‘“aerodrome” means any area of land or water,
including any airport, airstrip (including water airstrip),
heliport, building, installation and equipment, for
the use wholly or partly for the arrival, departure or
movement of aircraft;’;

_(c)_ dalam teks bahasa kebangsaan, dengan memotong takrif

“krew”;

_(d) dengan menggantikan takrif “lapangan terbang” dengan_

takrif yang berikut:

‘“lapangan terbang” ertinya agregat tanah yang
terdapat dalam suatu aerodrom termasuklah bangunan,
hangar kapal udara, tempat penyimpanan, kemudahan,
jalan dan tempat letak kereta yang digunakan atau
dicadangkan untuk digunakan secara keseluruhan atau
sebahagiannya bagi maksud atau berkaitan dengan
pengendalian aerodrom itu;’;

_(e)_ dalam teks bahasa kebangsaan, dengan memotong takrif

“padang terbang” dan “padang terbang Kerajaan”; dan

_(f) dengan memasukkan sebelum takrif “syarikat berlesen”_

takrif yang berikut:

‘ “sewa atau upah” ertinya apa-apa bayaran, balasan,
ganjaran atau manfaat yang dicaj, diminta, diterima
atau dikutip secara langsung atau secara tidak langsung
oleh mana-mana orang bagi penggunaan sesuatu kapal
udara;’.


-----

_Penerbangan Awam (Pindaan)_ 3

**Pindaan seksyen 3**

**4. Seksyen 3 Akta ibu dipinda dalam subseksyen (2)–**

_(a) dengan menggantikan perenggan_ _(a) dengan perenggan_

yang berikut:

“(a) mengawal selia penggunaan kapal udara dalam

penerbangan untuk sewa atau upah dengan
mengadakan suatu sistem pensijilan atau selainnya
berkenaan dengan perkara teknikal dan perihal
selamat;”;

_(b) dengan menggantikan perenggan_ _(n) dengan perenggan_

yang berikut:

“(n) menetapkan caj dan fi yang kena dibayar kepada

Jabatan Penerbangan Awam di bawah Akta ini
dan cara untuk memungut dan membayar caj dan
fi itu;”; dan

_(c) dengan memotong perenggan_ _(nn)._

**Penggantian seksyen** **5a**

**5.** Akta ibu dipinda dengan menggantikan seksyen 5a dengan
seksyen yang berikut:

“Menubuhkan, menyenggarakan dan mengendalikan

**aerodrom**

**5a. (1) Menteri boleh—**

_(a)_ membenarkan mana-mana orang untuk menubuhkan

suatu aerodrom di Malaysia untuk pelepasan dan
pendaratan mana-mana kapal udara yang terlibat
dalam membawa penumpang, mel atau kargo untuk
sewa atau upah; dan

_(b) membenarkan mana-mana orang untuk menubuhkan, dan_

melesenkan mana-mana orang untuk menyenggarakan
atau mengendalikan, suatu aerodrom di Malaysia
untuk pelepasan dan pendaratan mana-mana kapal
udara yang terlibat dalam membawa penumpang,
mel atau kargo bukan untuk sewa atau upah.


-----

4 _Rang Undang-Undang_

(2) Bagi maksud subseksyen (1), Menteri boleh mengenakan
terma-terma dan syarat-syarat yang difikirkan perlu.

(3) Mana-mana orang yang menubuhkan suatu aerodrom
tanpa kebenaran atau menyenggarakan atau mengendalikan
suatu aerodrom tanpa lesen di bawah subseksyen (1) melakukan
suatu kesalahan dan apabila disabitkan, boleh didenda tidak
melebihi satu juta ringgit atau dipenjarakan selama tempoh
tidak melebihi sepuluh tahun atau kedua-duanya.

(4) Mana-mana orang yang tidak mematuhi mana-mana terma
dan syarat yang dikenakan di bawah subseksyen (2) melakukan
suatu kesalahan dan apabila disabitkan, boleh didenda tidak
melebihi lima ratus ribu ringgit atau dipenjarakan selama
tempoh tidak melebihi lima tahun atau kedua-duanya.”.

**Pindaan seksyen** **24a**

**6. Seksyen** 24a Akta ibu dipinda—

_(a) dengan menggantikan subseksyen (1) dengan subseksyen_

yang berikut:

“(1) Menteri boleh memberikan lesen kepada suatu
syarikat yang dinamakan oleh Kerajaan di bawah
seksyen ini untuk mengadakan apa-apa perkhidmatan
dalam aerodrom atau selainnya, selain perkhidmatan
pengendalian darat dan pengendalian aerodrom yang
tertakluk kepada Akta Suruhanjaya Penerbangan
Malaysia 2015 [Akta ].”; dan

_(b) dengan memotong perenggan (2)(c)._

**Pindaan seksyen** **24f**

**7. Seksyen 24f Akta ibu dipinda dengan menggantikan perkataan**
“satu ratus ribu ringgit” dengan perkataan “lima ratus ribu
ringgit”.


-----

_Penerbangan Awam (Pindaan)_ 5

**Pindaan seksyen** **24k**

**8. Seksyen 24k Akta ibu dipinda dengan menggantikan perkataan**
“lapangan terbang ditetapkan” di mana-mana jua terdapat dengan
perkataan “aerodrom”.

**Bahagian baru** **VIIIb**

**9. Akta ibu dipinda dengan memasukkan selepas Bahagian VIIIa**
bahagian yang berikut:

“Bahagian VIIIb

PENGUATKUASAAN DAN PENYIASATAN

**Pegawai diberi kuasa**

**24la. (1) Ketua Pengarah boleh secara bertulis memberi**
kuasa mana-mana pegawai Jabatan Penerbangan Awam untuk
menjalankan kuasa penguatkuasaan di bawah Akta ini.

(2) Dalam menjalankan mana-mana kuasa penguatkuasaan
di bawah Akta ini, seseorang pegawai diberi kuasa hendaklah
apabila diminta mengemukakan kepada orang yang terhadapnya
dia bertindak kuasa yang diberikan kepadanya oleh Ketua
Pengarah.

**Kuasa penguatkuasaan, pemeriksaan dan penyiasatan**

**24lb.** Pegawai diberi kuasa hendaklah mempunyai segala
kuasa pegawai polis tidak kira apa jua pangkatnya sebagaimana
yang diperuntukkan di bawah Kanun Tatacara Jenayah

[Akta 593], kecuali kuasa untuk menangkap tanpa waran,
berhubung dengan penguatkuasaan, pemeriksaan dan
penyiasatan, dan apa-apa kuasa itu hendaklah sebagai tambahan
kepada kuasa yang diperuntukkan di bawah Akta ini dan
bukan pengurangan kuasa itu.


-----

_Rang Undang-Undang_

**Kuasa untuk menghendaki maklumat**

**24lc.** (1) Pegawai diberi kuasa boleh membuat suatu perintah
di bawah subseksyen (2) terhadap mana-mana orang jika
dia mempunyai alasan yang munasabah untuk mempercayai
bahawa orang itu—

_(a) mempunyai apa-apa maklumat atau apa-apa dokumen_

yang berkaitan dengan pelaksanaan fungsi dan kuasa
di bawah Akta ini; atau

_(b) berupaya memberikan apa-apa keterangan yang pegawai_

diberi kuasa mempunyai alasan yang munasabah
untuk mempercayai bahawa keterangan itu berkaitan
dengan pelaksanaan fungsi dan kuasa di bawah Akta
ini.

(2) Perintah di bawah subseksyen (1) boleh menghendaki
orang itu—

_(a)_ untuk memberikan pegawai diberi kuasa apa-apa

maklumat itu;

_(b)_ untuk mengemukakan kepada pegawai diberi kuasa

apa-apa dokumen, sama ada dalam bentuk fizikal
atau perantara elektronik;

_(c) untuk membuat salinan apa-apa dokumen dan_

mengemukakan salinan itu kepada pegawai diberi
kuasa;

_(d) jika orang itu ialah seorang individu, untuk hadir_

di hadapan pegawai diberi kuasa pada masa dan
di tempat yang dinyatakan dalam notis itu untuk
memberikan apa-apa keterangan, sama ada secara
lisan atau bertulis, dan mengemukakan mana-mana
dokumen itu, sama ada dalam bentuk fizikal atau
perantara elektronik;

_(e) jika orang itu ialah suatu pertubuhan perbadanan atau_

badan awam, untuk menyebabkan pegawai berwibawa
pertubuhan perbadanan atau badan awam itu supaya
hadir di hadapan pegawai diberi kuasa pada masa
dan di tempat yang dinyatakan dalam notis itu untuk


-----

_Penerbangan Awam (Pindaan)_ 7

memberikan apa-apa keterangan, sama ada secara
lisan atau bertulis, dan mengemukakan mana-mana
dokumen itu, sama ada dalam bentuk fizikal atau
perantara elektronik; atau

_(f) jika orang itu ialah suatu perkongsian, untuk_

menyebabkan seorang individu yang merupakan
seorang pekongsi dalam perkongsian itu atau seorang
pekerja dalam perkongsian itu supaya hadir di hadapan
pegawai diberi kuasa pada masa dan di tempat yang
dinyatakan dalam notis itu untuk memberikan apaapa keterangan, sama ada secara lisan atau bertulis,
dan mengemukakan apa-apa dokumen, sama ada
dalam bentuk fizikal atau perantara elektronik.

(3) Orang yang diperintahkan sedemikian di bawah
subseksyen (1) hendaklah—

_(a) memberikan maklumat atau dokumen yang dikehendaki_

dalam masa yang dinyatakan dalam perintah itu atau
apa-apa masa lanjutan yang diberikan oleh pegawai
diberi kuasa; dan

_(b) memastikan bahawa maklumat atau dokumen yang_

diberikan adalah benar, tepat dan lengkap dan
hendaklah memberikan suatu representasi mengenai
hakikat itu, termasuklah representasi bahawa dia tidak
tahu tentang apa-apa maklumat atau dokumen lain
yang mungkin menjadikan maklumat atau dokumen
yang diberikan itu tidak benar atau mengelirukan.

(4) Seseorang yang tidak mematuhi perintah pegawai diberi
kuasa di bawah seksyen ini melakukan suatu kesalahan dan
apabila disabitkan, boleh didenda tidak melebihi lima ratus
ribu ringgit atau dipenjarakan selama tempoh tidak melebihi
tiga tahun atau kedua-duanya.

**Kuasa untuk menjalankan pemeriksaan**

**24ld.** (1) Bagi maksud menentukan pematuhan Akta ini,
pegawai diberi kuasa hendaklah mempunyai akses kepada
mana-mana tempat atau bangunan dan boleh memeriksa dan
membuat salinan atau mengambil cabutan daripada apa-apa


-----

_Rang Undang-Undang_

buku, buku minit, daftar atau dokumen lain yang dikehendaki
untuk disimpan oleh Ketua Pengarah atau perlu bagi maksud
menentukan pematuhan kepada Akta ini.

(2) Bagi maksud seksyen ini, pegawai diberi kuasa boleh
melalui notis secara bertulis menghendaki mana-mana orang
untuk mengemukakan kepadanya apa-apa buku, buku minit,
daftar atau dokumen lain yang berada dalam jagaan atau di
bawah kawalan orang itu.

(3) Mana-mana orang yang—

_(a)_ tidak mengemukakan apa-apa buku, buku minit, daftar

atau dokumen lain yang dikehendaki oleh pegawai
diberi kuasa di bawah seksyen ini; atau

_(b)_ menggalang, mengugut, mengganggu, mengacau atau

menghalang pegawai diberi kuasa semasa menjalankan
apa-apa kuasa di bawah seksyen ini,

melakukan suatu kesalahan dan apabila disabitkan, boleh didenda
tidak melebihi lima ratus ribu ringgit atau dipenjarakan selama
tempoh tidak melebihi tiga tahun atau kedua-duanya.

**Kuasa untuk menyiasat**

**24le.** Pegawai diberi kuasa hendaklah mempunyai kuasa
untuk menjalankan penyiasatan jika terdapat sebab untuk
mengesyaki bahawa—

_(a)_ suatu kesalahan telah atau sedang dilakukan;

_(b)_ terdapat percubaan untuk melakukan suatu kesalahan;

atau

_(c)_ terdapat komplot untuk melakukan suatu

kesalahan,

berhubung dengan Akta ini.

**Memberikan maklumat, keterangan atau dokumen palsu**
**atau mengelirukan**

**24lf.** Seseorang yang tidak mendedahkan atau meninggalkan
untuk memberikan apa-apa maklumat atau keterangan atau
dokumen yang berkaitan, atau memberikan apa-apa maklumat,


-----

_Penerbangan Awam (Pindaan)_ 9

keterangan atau dokumen yang dia tahu atau mempunyai
sebab untuk mempercayai adalah palsu atau mengelirukan,
sebagai gerak balas kepada suatu arahan yang dikeluarkan
oleh Ketua Pengarah atau pegawai diberi kuasa, melakukan
suatu kesalahan dan apabila disabitkan, boleh didenda tidak
melebihi lima ratus ribu ringgit atau dipenjarakan selama
tempoh tidak melebihi tiga tahun atau kedua-duanya.

**Perintah pematuhan**

**24lg. (1) Jika pegawai diberi kuasa berpuas hati bahawa**
seseorang itu telah melakukan atau mungkin akan melakukan
suatu kesalahan terhadap Akta ini, dia boleh membuat suatu
perintah pematuhan di bawah seksyen ini.

(2) Mana-mana orang yang terhadapnya suatu perintah
pematuhan dibuat hendaklah mematuhi perintah itu.

(3) Suatu perintah pematuhan boleh menghendaki seseorang
supaya menahan diri daripada pelakuan yang melanggar Akta
ini atau mengambil tindakan yang dikehendaki bagi mematuhi
Akta ini.

(4) Suatu perintah pematuhan hendaklah dibuat secara
bertulis yang menyatakan alasan bagi pembuatannya.

**Pemberian maklumat**

**24lh.** (1) Mana-mana orang yang—

_(a) mengetahui atau mempunyai alasan yang munasabah_

untuk mengesyaki bahawa seseorang pegawai diberi
kuasa sedang bertindak, atau bercadang untuk
bertindak, berkaitan dengan suatu penyiasatan yang
sedang, atau akan, dijalankan di bawah atau bagi
maksud Akta ini dan menzahirkan kepada manamana orang lain maklumat atau apa-apa perkara
lain yang mungkin akan menjejaskan penyiasatan
itu atau penyiasatan yang dicadangkan itu; atau

_(b) mengetahui atau mempunyai alasan yang munasabah_

untuk mengesyaki bahawa suatu penzahiran telah
dibuat kepada seorang pegawai diberi kuasa


-----

10 _Rang Undang-Undang_

di bawah Akta ini dan menzahirkan kepada manamana orang lain maklumat atau apa-apa perkara lain
yang mungkin menjejaskan apa-apa penyiasatan yang
mungkin dijalankan berikutan dengan penzahiran
itu,

melakukan suatu kesalahan dan, apabila disabitkan, boleh
didenda tidak melebihi tiga juta ringgit atau dipenjarakan selama
tempoh tidak melebihi lima tahun atau kedua-duanya.

(2) Tiada apa pun dalam subseksyen (1) menjadikan suatu
kesalahan bagi seseorang peguam bela dan peguam cara atau
pekerjanya untuk menzahirkan apa-apa maklumat atau perkara
lain—

_(a) kepada pelanggannya atau wakil pelanggannya berkaitan_

dengan pemberian nasihat kepada pelanggan itu
dalam penjalanan dan bagi maksud pengambilan
khidmat profesional peguam bela dan peguam cara
itu; atau

_(b) kepada mana-mana orang pada menjangkakan, atau_

berkaitan dengan dan bagi maksud, apa-apa prosiding
undang-undang.

(3) Subseksyen (2) tidaklah terpakai berhubungan dengan
apa-apa maklumat atau perkara lain yang dizahirkan dengan
tujuan untuk melaksanakan apa-apa maksud yang menyalahi
undang-undang.

(4) Dalam prosiding terhadap seseorang bagi suatu
kesalahan di bawah seksyen ini, menjadi pembelaan jika
orang itu membuktikan bahawa—

_(a) dia tidak mengetahui atau mengesyaki bahawa_

penzahiran yang dibuat di bawah perenggan (1)(b)
berkemungkinan menjejaskan penyiasatan itu;
atau

_(b) dia mempunyai kuasa sah atau alasan munasabah_

untuk membuat penzahiran itu.”.


-----

_Penerbangan Awam (Pindaan)_ 11

HURAIAN

Rang Undang-Undang ini bertujuan untuk meminda Akta Penerbangan Awam
1969 (“Akta 3”).

1. _Fasal 1 mengandungi tajuk ringkas dan peruntukan bagi permulaan kuat_
kuasa Akta yang dicadangkan.

2. _Fasal 2 bertujuan untuk meminda teks bahasa kebangsaan Akta 3 dengan_
menggantikan perkataan “padang terbang” dengan perkataan “aerodrom”
di mana-mana jua terdapat kecuali dalam takrif “padang terbang” dan “padang
terbang Kerajaan” dalam seksyen 2 bagi maksud penyeragaman dengan ungkapan
yang digunakan dalam Akta Suruhanjaya Penerbangan Malaysia 2015.

3. _Fasal 3 bertujuan untuk meminda seksyen 2 Akta 3 untuk memasukkan_
takrif baru tertentu dan meminda takrif tertentu yang sedia ada.

4. _Fasal 4, 5, 6 dan 8 bertujuan untuk meminda seksyen 3, 5a, 24a dan 24k_
Akta 3 masing-masingnya. Pindaan ini berbangkit daripada pembuatan Akta
Suruhanjaya Penerbangan Malaysia 2015.

_Fasal 4 bertujuan untuk meminda perenggan 3(2)(a) Akta 3 untuk memberi_

Menteri kuasa untuk membuat peraturan-peraturan yang berhubungan dengan
penggunaan kapal udara dalam penerbangan untuk sewa atau upah dengan
mengadakan suatu sistem persijilan atau selainnya berhubung dengan perkara
teknikal dan perihal keselamatan.

_Fasal 5 bertujuan untuk meminda seksyen 5a Akta 3 untuk memberi Menteri_

kuasa untuk membenarkan mana-mana orang untuk menubuhkan aerodrom
di Malaysia untuk pelepasan dan pendaratan mana-mana kapal udara yang
terlibat dalam pengangkutan penumpang, mel atau kargo untuk sewa atau
upah dan membenarkan mana-mana orang untuk menubuhkan aerodrom, dan
melesenkan mana-mana orang untuk menyenggarakan atau mengendalikan
aerodrom di Malaysia untuk pelepasan dan pendaratan mana-mana kapal udara
yang terlibat dalam pengangkutan penumpang, mel atau kargo bukan untuk
sewa atau upah.

_Fasal 6_ bertujuan untuk meminda seksyen 24a Akta 3 untuk memberi

Menteri kuasa untuk memberikan lesen kepada suatu syarikat yang dinamakan
oleh Kerajaan untuk mengadakan apa-apa perkhidmatan dalam aerodrom atau
selainnya, selain perkhidmatan pengendalian darat dan pengendalian aerodrom
yang tertakluk kepada Akta Suruhanjaya Penerbangan Malaysia 2015.

_Fasal 8 bertujuan untuk meminda seksyen 24k Akta 3 untuk menggantikan_

perkataan “lapangan terbang ditetapkan” dengan perkataan “aerodrom”.

5. _Fasal 7 bertujuan untuk meminda seksyen_ 24f Akta 3 untuk menaikkan
denda daripada satu ratus ribu ringgit kepada lima ratus ribu ringgit.

6. _Fasal 9 bertujuan untuk memasukkan bahagian baru VIIIb untuk mengadakan_
peruntukan mengenai penyiasatan dan penguatkuasaan dan perkara yang
berkaitan.


-----

12 _Rang Undang-Undang_

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2982]


-----

