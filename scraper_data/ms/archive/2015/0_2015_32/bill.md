---
Year: 2015
Bill: D.R.18/2015 - Rang Undang-undang Antipemerdagangan Orang dan AntiPenyeludupan Migran (Pindaan) 2015 (Lulus)
Title: D.R.18/2015 - Rang Undang-undang Antipemerdagangan Orang dan AntiPenyeludupan Migran (Pindaan) 2015 (Lulus)
Download URL: https://www.parlimen.gov.my/files/billindex/pdf/2015/D.R.18_2015(BM).pdf
URL: https://www.parlimen.gov.my/files/billindex/pdf/2015/D.R.18_2015(BM).pdf
---
---
Reading:
D.R.18/2015
Bacaan Pertama Pada:07/04/2015
Bacaan Kedua Pada:19/06/2015
Dibentang Oleh:YB Dato` Seri Dr. Ahmad Zahid Hamidi (Menteri Dalam Negeri)
Diluluskan Pada:16/06/2015
Dibentang Oleh:YB Datuk Dr. Wan Junaidi bin Tuanku Jaafar
---

_Antipemerdagangan Orang dan Antipenyeludupan_ 1
_Migran (Pindaan)_

**D.R. 18/2015**

RANG UNDANG-UNDANG

_b e r n a m a_

Suatu Akta untuk meminda Akta Antipemerdagangan Orang dan
Antipenyeludupan Migran 2007.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Antipemerdagangan**
Orang dan Antipenyeludupan Migran (Pindaan) 2015.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta_ dan Menteri
boleh menetapkan tarikh yang berlainan bagi permulaan kuat
kuasa peruntukan yang berlainan Akta ini.

**Pindaan seksyen 2**

**2. Akta Antipemerdagangan Orang dan Antipenyeludupan Migran**
2007 [Akta 670], yang disebut “Akta ibu” dalam Akta ini, dipinda
dalam seksyen 2 dengan menggantikan noktah di hujung takrif
“premis” dengan koma bernoktah dan memasukkan selepas takrif
itu takrif yang berikut:

‘ “tempat perlindungan” ertinya tempat perlindungan yang
telah diisytiharkan oleh Menteri di bawah subseksyen 42(1)
Akta ini.’.


-----

2 _Rang Undang-Undang_

**Pindaan seksyen 6**

**3. Subseksyen 6(2) Akta ibu dipinda—**

_(a) dengan memotong perenggan_ _(c);_

_(b) dengan memasukkan selepas perenggan_ _(l), perenggan_
yang berikut:

“(la) Ketua Pengarah Jabatan Pembangunan Wanita,
atau wakilnya;

_(lb) Ketua Pengarah Jabatan Kebajikan Masyarakat,_
atau wakilnya;

_(lc) Ketua Pengarah Tenaga Kerja, Jabatan Tenaga_
Kerja Semenanjung Malaysia, atau wakilnya;

_(ld) Pengarah Tenaga Kerja, Jabatan Tenaga Kerja_
Sabah, atau wakilnya;

_(le) Pengarah Tenaga Kerja, Jabatan Tenaga Kerja_
Sarawak, atau wakilnya;”; dan

_(c) dengan menggantikan perenggan (m) dengan perenggan_
yang berikut:

_“(m) seorang wakil Kementerian yang berikut:_

(i) Kementerian yang bertanggungjawab bagi
keselamatan dalam negeri;

(ii) Kementerian yang bertanggungjawab bagi
pertahanan;

(iii) Kementerian yang bertanggungjawab bagi
perkhidmatan perubatan dan kesihatan;

(iv) Kementerian yang bertanggungjawab bagi
pembangunan belia dan sukan;

(v) Kementerian yang bertanggungjawab bagi
perdagangan antarabangsa dan industri;


-----

_Antipemerdagangan Orang dan Antipenyeludupan_ 3
_Migran (Pindaan)_

(vi) Kementerian yang bertanggungjawab bagi
perusahaan perladangan dan komoditi;”.

**Bahagian baru Ia**

**4. Akta ibu dipinda dengan memasukkan selepas Bahagian I**
Bahagian yang berikut:

“Bahagian Ia

JAWATANKUASA PERINGKAT TERTINGGI

**Jawatankuasa Peringkat Tertinggi**

**5a. (1) Suatu Jawatankuasa Peringkat Tertinggi hendaklah**
ditubuhkan yang terdiri daripada Menteri bagi Kementerian
yang merupakan anggota Majlis.

(2) Jawatankuasa Peringkat Tertinggi hendaklah
dipengerusikan oleh Menteri.

**Mesyuarat** **Jawatankuasa**

**5b. Jawatankuasa Peringkat Tertinggi hendaklah bermesyuarat**
dengan seberapa kerap yang perlu.

**Fungsi Jawatankuasa**

**5c. Jawatankuasa Peringkat Tertinggi hendaklah menimbang**
teliti dan memutuskan syor yang dibuat oleh Majlis.”.

**Pindaan seksyen 7**

**5. Subseksyen 7(1) Akta ibu dipinda—**

_(a) dengan memotong perkataan “dan” yang terdapat di hujung_
perenggan _(j); dan_


-----

4 _Rang Undang-Undang_

_(b) dengan memasukkan selepas perenggan_ _(j) perenggan_
yang berikut:

“(ja) membayar apa-apa elaun, tertakluk kepada
ketersediaan wang, kepada orang yang
diperdagangkan sebagaimana yang boleh
ditentukan oleh Majlis; dan”.

**Pindaan seksyen 11**

**6. Seksyen 11 Akta ibu dipinda—**

_(a) dengan menomborkan semula seksyen itu sebagai_
subseksyen (1); dan

_(b) dengan memasukkan selepas subseksyen (1) subseksyen_
yang berikut:

“(2) Setiausaha Majlis hendaklah mempunyai
apa-apa kewajipan dan fungsi yang berhubungan
dengan Majlis sebagaimana yang ditentukan oleh
Menteri.”.

**Pindaan seksyen 42**

**7.** Subseksyen 42(1) Akta ibu dipinda dengan memotong perkataan
“, pemberitahuan dalam _Warta,”._

**Pindaan seksyen 43**

**8.** Seksyen 43 Akta ibu dipinda—

_(a) dalam subseksyen (1), dengan memotong perkataan_
“, pemberitahuan dalam _Warta,” dan perkataan “dalam_
pemberitahuan itu”; dan

_(b) dengan memasukkan selepas subseksyen (1) subseksyen_
yang berikut:

“(1a) Menteri boleh melantik mana-mana orang
yang difikirkan sesuai oleh Menteri untuk menjalankan
kuasa dan melaksanakan kewajipan seorang Pegawai


-----

_Antipemerdagangan Orang dan Antipenyeludupan_ 5
_Migran (Pindaan)_

Pelindung di bawah Akta ini tertakluk kepada apa-apa
syarat sebagaimana yang dinyatakan.”.

**Pindaan seksyen 44**

**9.** Subseksyen 44(2) Akta ibu dipinda dengan menggantikan
perkataan “empat belas hari” dengan perkataan “dua puluh satu
hari”.

**Pindaan seksyen 51**

**10.** Seksyen 51 Akta ibu dipinda—

_(a) dalam subseksyen (1), dengan menggantikan perkataan_
“empat belas hari” dengan perkataan “dua puluh satu
hari”; dan

_(b) dalam subperenggan (3)(a)(i), dengan menggantikan_
perkataan “dua tahun” dengan perkataan “tiga bulan”.

**Seksyen baru 51a**

**11. Akta ibu dipinda dengan memasukkan selepas seksyen 51**
seksyen yang berikut:

“Kebenaran bagi orang yang diperdagangkan untuk
**bergerak bebas dan untuk bekerja**

**51a. (1) Tertakluk kepada mana-mana peraturan-peraturan**
yang dibuat di bawah seksyen 66, mana-mana orang yang
kepadanya perintah perlindungan interim telah diberi, atau
mana-mana orang yang diperdagangkan yang kepadanya
Perintah Perlindungan telah diberi, boleh diberikan kebenaran
oleh Majlis—

_(a) untuk bergerak bebas; atau_

_(b) untuk diambil bekerja, bertugas atau berkontrak dengan_
untuk menjalankan kerja dalam apa-apa pekerjaan
semasa tempoh perintah perlindungan interim atau
Perintah Perlindungan, mengikut mana-mana yang
berkenaan.


-----

6 _Rang Undang-Undang_

(2) Seseorang warganegara asing yang diberikan kebenaran
untuk bekerja di bawah subseksyen (1) adalah tertakluk
kepada mana-mana sekatan dan syarat sebagaimana yang
boleh dikenakan oleh pihak berkuasa yang berkenaan
yang berhubungan dengan pekerjaan warganegara asing
di Malaysia.”.

**Pindaan seksyen 52**

**12.** Seksyen 52 Akta ibu dipinda—

_(a) dalam subseksyen (1), dengan menggantikan perkataan_
“Pada bila-bila masa semasa tempoh Perintah Perlindungan
dibuat di bawah subperenggan 51(3)(a)(ii), jika” dengan
perkataan “Jika”; dan

_(b) dalam subsekyen (2), dengan memasukkan selepas perkataan_
“ditempatkan,” perkataan “atau kepada pegawai penguat
kuasa yang menyiasat hal keadaan kes seseorang orang
yang diperdagangkan,”.

**Pindaan seksyen 54**

**13.** Akta ibu dipinda dengan menggantikan perenggan 54(1)(b)
dengan perenggan yang berikut:

“(b) dalam hal orang yang diperdagangkan ialah seorang
warganegara asing yang mempunyai dokumen yang
sah dan telah diambil bekerja, melepaskan orang yang
diperdagangkan itu, atau dalam apa-apa hal lain sebagaimana
yang boleh ditetapkan, melepaskan orang itu kepada
pegawai imigresen untuk dihantar balik ke negara asalnya
mengikut mana-mana undang-undang yang berhubungan
dengan imigresen.”.

**Seksyen baru 65a**

**14. Akta ibu dipinda dengan memasukkan selepas seksyen 65**
seksyen yang berikut:

“Pekhidmat awam

**65a.** Tiap-tiap Pegawai Pelindung, semasa menunaikan
kewajipannya sebagai Pegawai Pelindung itu di bawah


-----

_Antipemerdagangan Orang dan Antipenyeludupan_ 7
_Migran (Pindaan)_

Akta ini hendaklah disifatkan sebagai seorang pekhidmat
awam mengikut pengertian Kanun Keseksaan [Akta 574].”.

**Pindaan seksyen 66**

**15. Subseksyen 66(2) Akta ibu dipinda dengan memasukkan**
selepas perenggan _(a) perenggan yang berikut:_

“(aa) untuk menetapkan kelayakan, syarat, tatacara atau apaapa perkara lain yang berhubungan dengan pemberian
kebenaran untuk bergerak bebas dan untuk bekerja di
bawah seksyen 51a;”.

**Seksyen baru 66a dan 66b**

**16. Akta ibu dipinda dengan memasukkan selepas seksyen 66**
seksyen yang berikut:

“Perintah pembayaran pampasan kepada orang yang
**diperdagangkan**

**66a. (1) Mahkamah yang di hadapannya tertuduh disabitkan**
atas suatu kesalahan di bawah Akta ini boleh membuat suatu
perintah bagi pembayaran oleh orang yang telah disabitkan
bagi suatu jumlah yang akan ditetapkan oleh Mahkamah
sebagai pampasan kepada orang yang diperdagangkan.

(2) Berhubung dengan perintah pembayaran pampasan,
subseksyen 426(1a), (1b), (1c) dan (1d) Kanun Tatacara
Jenayah [Akta 593] hendaklah terpakai.

(3) Bagi maksud pembayaran pampasan, seksyen 432
Kanun Tatacara Jenayah hendaklah terpakai.

(4) Perintah pembayaran pampasan di bawah seksyen
ini tidak menghalang permulaan apa-apa tindakan sivil di
Mahkamah oleh orang yang diperdagangkan itu terhadap
orang yang telah disabitkan.


-----

8 _Rang Undang-Undang_

**Perintah pembayaran gaji tertunggak dalam hal tiada**
**sabitan**

**69b.** (1) Dalam hal tiada sabitan atas suatu kesalahan di
bawah Akta ini, jika pembayaran gaji adalah tertunggak
kepada orang yang dikatakan diperdagangkan, Mahkamah
hendaklah membuat suatu perintah pembayaran gaji yang
tertunggak bagi suatu jumlah yang akan ditetapkan oleh
Mahkamah kepada orang yang dikatakan diperdagangkan
dengan permohonan Pendakwa Raya setelah suatu inkuiri
dijalankan oleh Mahkamah.

(2) Bagi maksud menetukan jumlah gaji yang tertunggak,
Mahkamah hendaklah menjalankan suatu inkuiri dalam tempoh
tujuh hari selepas tarikh keputusan itu untuk menentukan
perintah di bawah subseksyen (1).

(3) Bagi maksud subseksyen (2), apa-apa keterangan yang
dikemukakan semasa perbicaraan bagi suatu kesalahan di bawah
Akta ini boleh digunakan sebagai keterangan oleh Mahkamah
untuk menentukan pembayaran gaji yang tertunggak.

(4) Bagi maksud pembayaran gaji yang tertunggak di
bawah subseksyen (1), seksyen 432 Kanun Tatacara Jenayah
hendaklah terpakai.”.

**Kecualian**

**17. Pindaan Akta ini tidaklah menjejaskan apa-apa perintah yang**
dikeluarkan atau dibuat di bawah Akta yang dipinda itu sebelum
tarikh permulaan kuat kuasa pindaan ini.

HURAIAN

Rang Undang-Undang ini bertujuan untuk meminda Akta Antipemerdagangan
Orang dan Antipenyeludupan Migran 2007 (“Akta 670”).

2. _Fasal 1_ mengandungi tajuk ringkas dan peruntukan tentang permulaan
kuat kuasa Akta yang dicadangkan.

_3. Fasal 2 bertujuan untuk meminda seksyen 2 Akta 670 untuk memasukkan_
takrif “tempat perlindungan”.


-----

_Antipemerdagangan Orang dan Antipenyeludupan_ 9
_Migran (Pindaan)_

_4. Fasal 3 bertujuan untuk meminda seksyen 6 Akta 670 bagi menambah_
anggota baru dalam Majlis bagi Antipemerdagangan Orang dan Antipenyeludupan
Migran.

5. _Fasal 4 bertujuan untuk memasukkan Bahagian baru Ia yang berhubungan_
dengan Jawatankuasa Peringkat Tertinggi. Bahagian baru Ia ini mengandungi
3 seksyen baru iaitu seksyen 5a, 5b dan 5c.

_6. Fasal 5 bertujuan untuk meminda seksyen 7 Akta 670_ untuk membolehkan
Majlis membayar elaun kepada orang yang diperdagangkan tertakluk kepada
ketersediaan wang.

_7. Fasal 6 bertujuan untuk meminda seksyen 11 Akta 670 untuk mengadakan_
peruntukan bagi Menteri untuk menentukan fungsi Setiausaha Majlis.

8. _Fasal 8 bertujuan untuk meminda seksyen 43 Akta 670 untuk memasukkan_
subseksyen (1a) untuk membolehkan Menteri melantik mana-mana orang
sebagai Pegawai Pelindung.

9. _Fasal 9 bertujuan untuk meminda subseksyen 44(2) Akta 670 untuk_
melanjutkan tempoh perintah perlindungan interim daripada empat belas hari
kepada dua puluh satu hari.

10. _Subfasal 10(b) bertujuan untuk meminda subeksyen 51(1)(3)(a)(i)_
Akta 670 untuk memendekkan tempoh Perintah Perlindungan daripada tempoh
maksimum dua tahun kepada tiga bulan.

11. _Fasal 11 bertujuan untuk memasukkan seksyen baru 51a ke dalam Akta_
670 untuk memberikan Majlis kuasa untuk memberi kebenaran untuk untuk
bergerak bebas dan untuk bekerja semasa tempoh perintah perlindungan interim
atau Perintah Perlindungan.

12. _Fasal 13 bertujuan untuk meminda perenggan 54(b) Akta 670 yang_
berhubungan dengan pelepasan dan pemulangan balik orang yang diperdagangkan
yang merupakan warganegara asing ke negara asalnya.

13. _Fasal 16 bertujuan untuk memasukkan seksyen baru 66a dan 66b ke dalam_
Akta 670 untuk membolehkan Mahkamah mengeluarkan perintah pembayaran
pampasan oleh orang yang disabitkan kepada orang yang diperdagangkan, dan
perintah pembayaran gaji yang tertunggak dalam hal apabila tiada sabitan
kepada orang yang diperdagangkan.

14. Pindaan lain yang tidak diperkatakan secara khusus dalam Huraian ini
merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan pada masa ini.

[PN(U2)2957]


-----

