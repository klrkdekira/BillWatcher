---
Year: 2015
Bill: D.R. 35/2015 - RUU Persaingan (Pindaan) 2015 ( Ditarik Balik )
Title: D.R. 35/2015 - RUU Persaingan (Pindaan) 2015 ( Ditarik Balik )
Download URL: https://www.parlimen.gov.my/files/billindex/pdf/2015/D.R.35-2015(BM).pdf
URL: https://www.parlimen.gov.my/files/billindex/pdf/2015/D.R.35-2015(BM).pdf
---
---
Reading:
---

_Persaingan (Pindaan)_ 1

**D.R. 35/2015**

RANG UNDANG-UNDANG

_b e r n a m a_

Suatu Akta untuk meminda Akta Persaingan 2010.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas**

**1.** Akta ini bolehlah dinamakan Akta Persaingan (Pindaan) 2015.

**Pindaan seksyen 51**

**2. Akta Persaingan 2010 [Akta 712], yang disebut “Akta ibu” dalam**
Akta ini, dipinda dalam subseksyen 51(3) dengan menggantikan
perkataan “peguam belanya” di mana-mana jua terdapat dengan
perkataan “peguam bela dan peguam caranya”.

**Seksyen baharu 57a**

**3. Akta ibu dipinda dengan memasukkan selepas seksyen 57**
seksyen yang berikut:

“Kuasa untuk menetapkan fi

**57a. Menteri boleh, atas syor Tribunal Rayuan Persaingan,**
melalui perintah yang disiarkan dalam Warta, menetapkan fi
untuk dikenakan bagi maksud Tribunal Rayuan Persaingan
dan cara bagi pemungutan dan pembayaran fi itu.”.


-----

2 _Rang Undang-Undang_

**Seksyen baharu 58a**

**4. Akta ibu dipinda dengan memasukkan selepas seksyen 58**
seksyen yang berikut:

“Peruntukan berhubung dengan kos dan perbelanjaan

**58a. Tribunal Rayuan Persaingan hendaklah hanya memberikan**
suatu award tentang kos dan perbelanjaan dan hendaklah
mempunyai kuasa penuh untuk menentukan oleh siapa dan
setakat mana kos dan perbelanjaan yang patut dibayar—

_(a)_ terhadap perayu, jika Tribunal Rayuan Persaingan

berpuas hati bahawa perayu itu telah mengendalikan
kesnya secara remeh atau menyusahkan; dan

_(b) terhadap mana-mana pihak kepada rayuan itu, jika_

Tribunal Rayuan Persaingan berpuas hati bahawa
dalam semua hal keadaan kes itu adalah tidak adil
dan tidak saksama untuk tidak berbuat demikian.”.

**Peruntukan peralihan**

**5.** (1) Jika fi ditetapkan di bawah seksyen 57a Akta ibu, sebagaimana
yang dimasukkan dalam seksyen 3 Akta ini, fi yang ditetapkan itu,
jika berkenaan, hendaklah dikenakan ke atas apa-apa permohonan
yang dibuat pada atau selepas tarikh permulaan kuat kuasa fi yang
ditetapkan itu, berhubung dengan suatu rayuan kepada Tribunal
Rayuan Persaingan yang telah difailkan sebelum atau pada tarikh
permulaan kuat kuasa Akta ini dan belum dimulakan atau yang
belum selesai.

(2) Seksyen 58a Akta ibu sebagaimana yang dimasukkan
dalam seksyen 4 Akta ini hendaklah terpakai bagi mana-mana
rayuan kepada Tribunal Rayuan Persaingan yang telah difailkan
sebelum atau pada tarikh permulaan kuat kuasa Akta ini dan
belum dimulakan atau yang belum selesai.


-----

_Persaingan (Pindaan)_ 3

_HURAIAN_

Rang Undang-Undang ini bertujuan untuk meminda Akta Persaingan 2010
(“Akta 712”).

2. _Fasal 1 mengandungi tajuk ringkas Akta yang dicadangkan._

3. _Fasal 2_ bertujuan untuk meminda subseksyen 51(3) Akta 712
dengan menggantikan perkataan “peguam belanya” dengan perkataan
“peguam bela dan peguam caranya” bagi tujuan keselarasan dengan sebutan
mengenainya dalam seksyen 22, 23 dan 38 Akta 712.

4. _Fasal 3 bertujuan untuk memasukkan seksyen baharu 57a ke dalam Akta 712._
Seksyen baharu 57a bertujuan untuk memberi Menteri kuasa untuk menetapkan
fi bagi maksud Tribunal Rayuan Persaingan dan cara bagi pemungutan dan
pembayaran fi itu. Kuasa yang sama diperuntukkan antara lainnya kepada Tribunal
Tuntutan Pengguna di bawah Akta Perlindungan Pengguna 1999 [Akta 599]
dan Tribunal Rayuan Cukai Barang dan Perkhidmatan di bawah Akta Cukai
Barang dan Perkhidmatan 2014 [Akta 762].

5. _Fasal 4 bertujuan untuk memasukkan seksyen baharu 58a ke dalam_
Akta 712. Seksyen baharu 58a bertujuan untuk memberi Tribunal Rayuan
Persaingan kuasa untuk mengawardkan kos dan perbelanjaan. Kuasa yang sama
diperuntukkan antara lainnya kepada Tribunal Tuntutan Pengguna di bawah
Akta Perlindungan Pengguna 1999 dan Tribunal Rayuan Cukai Barang dan
Perkhidmatan di bawah Akta Cukai Barang dan Perkhidmatan 2014.

6. _Fasal 5 bertujuan untuk mengadakan peruntukan peralihan berhubung_
dengan pemakaian seksyen baharu 57a dan 58a.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2951]


-----

