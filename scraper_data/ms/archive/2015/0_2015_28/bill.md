---
Year: 2015
Bill: D.R.14/2015 - Rang Undang-undang Suruhanjaya Sekuriti (Pindaan) 2015 (Lulus)
Title: D.R.14/2015 - Rang Undang-undang Suruhanjaya Sekuriti (Pindaan) 2015 (Lulus)
Download URL: https://www.parlimen.gov.my/files/billindex/pdf/2015/D.R.14_2015(BM).pdf
URL: https://www.parlimen.gov.my/files/billindex/pdf/2015/D.R.14_2015(BM).pdf
---
---
Reading:
D.R.14/2015
Bacaan Pertama Pada:06/04/2015
Bacaan Kedua Pada:08/04/2015
Dibentang Oleh:YB Datuk Chua Tee Yong (Timbalan Menteri Kewangan)
Diluluskan Pada:08/04/2015
Dibentang Oleh:YB Datuk Chua Tee Yong (Timbalan Menteri Kewangan)
---

_Suruhanjaya Sekuriti (Pindaan)_ 1

**D.R. 14/2015**

RANG UNDANG-UNDANG

_b e r n a m a_

Suatu Akta untuk meminda Akta Suruhanjaya Sekuriti 1993.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Suruhanjaya Sekuriti
(Pindaan) 2015.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta, dan Menteri_
boleh menetapkan tarikh yang berlainan bagi permulaan kuat
kuasa—

_(a)_ peruntukan yang berlainan Akta ini; atau

_(b)_ semua peruntukan atau peruntukan yang berlainan Akta

ini berkenaan dengan kelas atau kategori orang atau
produk pasaran modal yang berlainan, termasuk produk
pasaran modal Islam.

**Pindaan am**

**2.** Akta Suruhanjaya Sekuriti 1993 [Akta 498], yang disebut

“Akta ibu” dalam Akta ini, dipinda dengan memasukkan selepas
perkataan “Suruhanjaya Sekuriti” di mana-mana jua terdapat
perkataan “Malaysia” termasuklah dalam tajuk panjang, tajuk
ringkas, Bahagian dan nota bahu Akta ibu.


-----

2 _Rang Undang-Undang_

**Perubahan dalam sebutan tajuk ringkas Akta ibu**

**3.** Segala sebutan mengenai Akta Suruhanjaya Sekuriti 1993 dalam
mana-mana undang-undang bertulis atau dokumen hendaklah,
apabila Akta ini mula berkuat kuasa, ditafsirkan sebagai sebutan
mengenai Akta Suruhanjaya Sekuriti Malaysia 1993.

**Perubahan nama Suruhanjaya**

**4.** Suruhanjaya Sekuriti yang ditubuhkan di bawah seksyen 3
Akta ibu hendaklah, apabila Akta ini mula berkuat kuasa, dikenali
sebagai “Suruhanjaya Sekuriti Malaysia”.

**Pindaan seksyen 2**

**5.** Subseksyen 2(1) Akta ibu dipinda—

_(a)_ dengan memasukkan sebelum takrif “berniaga dalam

sekuriti” takrif yang berikut:

‘ “Bank Negara Malaysia” ertinya Bank Negara
Malaysia yang ditubuhkan di bawah Akta Bank Negara
Malaysia 2009 [Akta 701];’;

_(b)_ dengan memasukkan selepas takrif “Bank Negara Malaysia”

takrif yang berikut:

‘ “berniaga dalam derivatif” mempunyai erti yang
diberikan kepadanya dalam Akta Pasaran Modal dan
Perkhidmatan 2007;’;

_(c)_ dengan menggantikan takrif “dokumen” dengan takrif

yang berikut:

‘ “dokumen” mempunyai erti yang diberikan kepadanya
dalam Akta Keterangan 1950 [Akta 56];’;

_(d)_ dengan memasukkan selepas takrif “dokumen” takrif yang

berikut:

‘ “entiti berkepentingan awam” ertinya entiti yang
ditentukan dalam Bahagian 1 Jadual 1;’;

_(e)_ dengan memotong takrif “jawatankuasa”;


-----

_Suruhanjaya Sekuriti (Pindaan)_ 3

_(f)_ dengan memasukkan selepas takrif “jawatankuasa” takrif

yang berikut:

‘ “jawatankuasa Lembaga”ertinya mana-mana
jawatankuasa yang ditubuhkan oleh Lembaga di bawah
seksyen 18;’;

_(g)_ dengan memasukkan selepas takrif “Kumpulan Wang”

takrif yang berikut:

‘ “kumpulan wang jadual” ertinya kumpulan wang
yang ditentukan dalam Bahagian 2 Jadual 1;’;

_(h)_ dengan memasukkan selepas takrif “kumpulan wang

jadual” takrif yang berikut:

‘ “Lembaga” ertinya Lembaga yang ditubuhkan di
bawah seksyen 4;’;

_(i)_ dalam takrif “Majlis Penasihat Syariah”, dengan

menggantikan perkataan “Akta Pasaran Modal dan
Perkhidmatan 2007” dengan perkataan “seksyen 31zi”;

_(j)_ dengan memasukkan selepas takrif “orang berlesen” takrif

yang berikut:

‘ “organisasi pengawalseliaan sendiri” mempunyai
erti yang diberikan kepadanya dalam Akta Pasaran
Modal dan Perkhidmatan 2007;’;

_(k)_ dengan memasukkan selepas takrif “pasaran derivatif”

takrif yang berikut:

‘ “pasaran diiktiraf” mempunyai erti yang diberikan
kepadanya dalam Akta Pasaran Modal dan Perkhidmatan
2007;’;

_(l)_ dengan memasukkan selepas takrif “pasaran diiktiraf “

takrif yang berikut:

‘ “pasaran modal” mempunyai erti yang diberikan
kepadanya dalam Akta Pasaran Modal dan Perkhidmatan
2007;’;


-----

_Rang Undang-Undang_

_(m)_ dengan menggantikan takrif “pegawai” dengan takrif yang

berikut:

‘ “pegawai”, berhubungan dengan—

_(a)_ Suruhanjaya, ertinya mana-mana pegawai

yang diambil kerja di bawah seksyen 20 dan
termasuklah Pegawai Penyiasat Suruhanjaya
yang dilantik di bawah seksyen 125; dan

_(b)_ suatu perbadanan, mempunyai erti yang

diberikan kepadanya dalam Akta Syarikat
1965;’;

_(n)_ dengan menggantikan takrif “pelaburan yang ditetapkan”

dengan takrif yang berikut:

‘ “pelaburan ditetapkan” mempunyai erti yang
diberikan kepadanya dalam Akta Pasaran Modal dan
Perkhidmatan 2007;’;

_(o)_ dengan menggantikan takrif “pengarah” dengan takrif

yang berikut:

‘ “pengarah” mempunyai erti yang diberikan
kepadanya dalam Akta Pasaran Modal dan Perkhidmatan
2007;’:

_(p)_ dalam takrif “Pengerusi”, dengan menggantikan perkataan

“perenggan 4(1)(a)” dengan perkataan “perenggan 4(2)(a)”;

_(q)_ dengan menggantikan takrif “perbadanan” dengan takrif

yang berikut:

‘ “perbadanan” mempunyai erti yang diberikan
kepadanya dalam Akta Syarikat 1965;’;

_(r)_ dengan memasukkan selepas takrif “peserta” takrif yang

berikut:

‘ “produk pasaran modal” mempunyai erti yang
diberikan kepadanya dalam Akta Pasaran Modal dan
Perkhidmatan 2007;’;


-----

_Suruhanjaya Sekuriti (Pindaan)_ 5

_(s)_ dengan memasukkan selepas takrif “produk pasaran modal”

takrif yang berikut:

‘ “produk pasaran modal Islam” mempunyai erti
yang diberikan kepadanya dalam Akta Pasaran Modal
dan Perkhidmatan 2007;’;

_(t)_ dengan menggantikan takrif “pusat penjelasan” dengan

takrif yang berikut:

‘ “pusat penjelasan” ertinya pusat penjelasan
yang diluluskan di bawah Akta Pasaran Modal dan
Perkhidmatan 2007;’;

_(u)_ dengan menggantikan takrif “rekod” dengan takrif yang

berikut:

‘ “rekod” termasuklah maklumat yang disimpan
atau dirakamkan dengan cara menggunakan komputer,
elektronik atau perantara digital atau apa-apa cara lain
untuk menyimpan atau merakam;’;

_(v)_ dengan memasukkan selepas takrif “rekod” takrif yang

berikut:

‘ “repositori dagangan” mempunyai erti yang
diberikan kepadanya dalam Akta Pasaran Modal dan
Perkhidmatan 2007’;

_(w)_ dengan menggantikan takrif “skim pelaburan ditetapkan”

dengan takrif yang berikut:

‘ “skim pelaburan ditetapkan” mempunyai erti yang
diberikan kepadanya dalam Akta Pasaran Modal dan
Perkhidmatan 2007;’;

_(x)_ dengan memasukkan selepas takrif “skim pelaburan

ditetapkan” takrif yang berikut:

‘ “skim persaraan swasta” mempunyai erti yang
diberikan kepadanya dalam Akta Pasaran Modal dan
Perkhidmatan 2007;’;


-----

_Rang Undang-Undang_

_(y)_ dengan menggantikan takrif “skim amanah saham” dengan

takrif yang berikut:

‘ “skim unit amanah” mempunyai erti yang diberikan
kepadanya dalam Akta Pasaran Modal dan Perkhidmatan
2007;’;

_(z)_ dengan menggantikan takrif “syarikat” dengan takrif yang

berikut:

‘ “syarikat” mempunyai erti yang diberikan kepadanya
dalam Akta Syarikat 1965;’;

_(aa)_ dalam takrif “Timbalan Ketua Eksekutif”, dengan

menggantikan perkataan “perenggan 4(1)(aa)” dengan
perkataan “perenggan 4(2)(b)”;

_(bb)_ dengan menggantikan takrif “undang-undang sekuriti”

dengan takrif yang berikut:

‘ “undang-undang sekuriti” ertinya—

_(a)_ Akta ini;

_(b)_ Akta Pasaran Modal dan Perkhidmatan

2007;

_(c)_ Akta Perindustrian Sekuriti (Depositori Pusat)

1991 [Akta 453];

_(d)_ mana-mana perundangan lain yang

Suruhanjaya diberi kuasa untuk mentadbir
atau menguatkuasakan; dan

_(e)_ apa-apa peraturan, kaedah, perintah,

pemberitahuan atau perundangan subsidiari
lain yang dibuat di bawah perenggan _(a),_
_(b),_ _(c)_ dan _(d);’; dan_

_(cc)_ dengan memasukkan selepas takrif “undang-undang

sekuriti” takrif yang berikut:

‘ “urusan atau transaksi pasaran modal Islam”
ertinya—

_(a)_ urusan menjalankan mana-mana aktiviti

terkawal;


-----

_Suruhanjaya Sekuriti (Pindaan)_ 7

_(b)_ apa-apa cadangan, skim, transaksi, perkiraan,

aktiviti atau perkara yang berhubungan dengan
apa-apa produk pasaran modal, atau di bawah
Bahagian IIIa atau Bahagian VI Akta Pasaran
Modal dan Perkhidmatan 2007;

_(c)_ apa-apa transaksi yang berhubungan dengan

derivatif; atau

_(d)_ penubuhan, pengendalian atau penyenggaraan

suatu pasaran sekuriti atau pasaran derivatif,

yang selaras dengan prinsip Syariah sebagaimana yang
ditentukan oleh Majlis Penasihat Syariah;’.

**Pindaan sekyen 2a**

**6.** Seksyen 2a Akta ibu dipinda—

_(a)_ dalam nota bahu, dengan memotong perkataan ‘dan

**“undang-undang sekuriti” ’;**

_(b)_ dengan menggantikan perkataan ‘Apa-apa sebutan dalam

Akta ini mengenai “Akta ini” atau “undang-undang
sekuriti” ’ dengan perkataan ‘Apa-apa sebutan dalam
Akta ini mengenai “Akta ini” ’; dan

_(c)_ dengan menggantikan perkataan “perundangan subsidiari

lain yang dibuat di bawah Akta ini atau suatu undangundang sekuriti, mengikut mana-mana yang berkenaan”
dengan perkataan “perundangan subsidiari yang dibuat
di bawah Akta ini”.

**Pindaan seksyen 2g**

**7.** Seksyen 2g Akta ibu dipinda dengan menggantikan subsekyen (1)
dengan subseksyen yang berikut:

“(1) Jika di bawah mana-mana peruntukan undang-undang
sekuriti, kuasa diberikan kepada Suruhanjaya—

_(a)_ untuk memeriksa dan membuat salinan atau mengambil

cabutan daripada mana-mana buku yang dikehendaki
di bawah mana-mana peruntukan undang-undang
sekuriti untuk disimpan atau disenggara; atau


-----

8 _Rang Undang-Undang_

_(b)_ untuk menghendaki mana-mana orang, atau jika mana
mana orang yang dikehendaki di bawah undang-undang
sekuriti, untuk mengemukakan apa-apa maklumat,
dokumen atau buku,

Suruhanjaya hendaklah mempunyai akses bagi apa-apa maklumat,
dokumen atau buku itu dan boleh—

(A) menghendaki bahawa apa-apa maklumat, dokumen

atau buku itu dikemukakan dalam apa-apa tempoh,
mengikut apa-apa cara, dalam apa-apa bentuk, dan
secara bertulis atau dengan menggunakan apa-apa
rakaman visual sama ada imej pegun atau bergerak,
atau rakaman bunyi, atau apa-apa rakaman elektronik,
magnetik, mekanikal atau rakaman lain sekalipun,
atas apa-apa bahan, material, benda atau artikel,
sebagaimana yang dinyatakan oleh Suruhanjaya dalam
spesifikasinya;

(B) mendapatkan pembuatan semula yang jelas secara

bertulis; atau

(C) menyalin atau memindahkannya kepada suatu alat

penyimpanan atau rakaman.”.

**Penggantian seksyen 4**

**8.** Akta ibu dipinda dengan menggantikan seksyen 4 dengan
seksyen yang berikut:

“Lembaga Suruhanjaya

**4. (1) Hendaklah ada suatu Lembaga Suruhanjaya.**

(2) Lembaga hendaklah terdiri daripada anggota yang
berikut yang hendaklah dilantik oleh Menteri:

_(a)_ seorang Pengerusi;

_(b)_ seorang Timbalan Ketua Eksekutif; dan

_(c)_ tujuh orang anggota yang lain, yang boleh termasuk

orang yang mewakili kerajaan dan sektor swasta.


-----

_Suruhanjaya Sekuriti (Pindaan)_ 9

(3) Lembaga hendaklah—

_(a)_ bertanggungjawab untuk memantau keseluruhan tadbir

urus Suruhanjaya;

_(b)_ bertanggungjawab untuk mengkaji semula dan meluluskan

perancangan strategik dan bajet Suruhanjaya;

_(c)_ bertanggungjawab untuk mengkaji semula dan

menerima pakai sistem dan kawalan yang sesuai
untuk menguruskan risiko perusahaan Suruhanjaya;

_(d)_ mempunyai pengawasan ke atas hal ehwal dan urusan

Suruhanjaya dan sentiasa mengkaji semula prestasi
Suruhanjaya dalam melaksanakan matlamatnya,
menjalankan fungsinya dan menggunakan sumber
kewangan Suruhanjaya; dan

_(e)_ bertanggungjawab bagi apa-apa perkara lain sebagaimana

yang diperuntukkan di bawah undang-undang
sekuriti.

(4) Seseorang anggota Lembaga hendaklah pada setiap
masa bertindak secara jujur dan demi kepentingan Suruhanjaya
dan menggunakan usaha yang munasabah dalam menunaikan
fungsinya.

(5) Seseorang anggota Lembaga tidak boleh menyalahgunakan
apa-apa maklumat yang diperoleh atau menggunakan apa-apa
pengaruh yang tidak wajar oleh sebab kedudukannya untuk
mendapat, secara langsung atau tidak langsung, suatu kelebihan
bagi dirinya atau bagi mana-mana orang lain.”.

**Seksyen baru 4a dan 4b**

**9.** Akta ibu dipinda dengan memasukkan selepas seksyen 4

seksyen yang berikut:

“Pelantikan anggota Lembaga

**4a.** (1) Seseorang yang akan dilantik sebagai Pengerusi atau
Timbalan Ketua Eksekutif di bawah seksyen 4 hendaklah


-----

10 _Rang Undang-Undang_

seorang yang mempunyai integriti dan reputasi yang amat
baik dengan pengalaman yang terbukti dan pengetahuan yang
diiktiraf dalam kewangan atau pasaran modal.

(2) Menteri, dalam melantik anggota Lembaga yang lain
di bawah subseksyen 4(2), hendaklah memberi perhatian
kepada—

_(a)_ kepelbagaian anggota Lembaga dalam hal minat,

pengetahuan, kemahiran dan pengalaman; dan

_(b)_ kejujuran dan kedudukan orang itu dan pengetahuan,

kemahiran, dan pengalamannya dalam undangundang, ekonomi, kewangan, perakaunan atau dalam
mana-mana disiplin lain yang berkaitan, yang akan
membolehkannya melaksanakan fungsinya sebagai
anggota Lembaga.

**Pengerusi dan Timbalan Ketua Eksekutif**

**4b. (1) Pengerusi akan diamanahkan dengan pentadbiran dan**
pengurusan harian Suruhanjaya dan boleh, melainkan jika
diperuntukkan selainnya di bawah undang-undang sekuriti atau
mana-mana undang-undang bertulis lain, menjalankan segala
kuasa dan melakukan segala perbuatan yang boleh dijalankan
atau dilakukan oleh Suruhanjaya di bawah undang-undang
sekuriti atau mana-mana undang-undang bertulis lain.

(2) Semasa ketiadaan Pengerusi atau ketidakupayaan Pengerusi
untuk bertindak atas apa-apa sebab, Timbalan Ketua Eksekutif
hendaklah menjalankan fungsi Pengerusi.

(3) Bagi maksud subseksyen (2), dalam hal apabila Timbalan
Ketua Eksekutif itu tiada atau tidak berupaya untuk bertindak atas
apa-apa sebab, seorang anggota kanan pengurusan Suruhanjaya
yang ditentukan oleh Lembaga hendaklah menjalankan fungsi
Pengerusi.

(4) Walau apa pun subseksyen (1), Pengerusi boleh membawa
apa-apa perkara berhubung dengan fungsi Suruhanjaya kepada
Lembaga untuk pertimbangtelitiaan atau arahan, jika difikirkannya
perlu.”.


-----

_Suruhanjaya Sekuriti (Pindaan)_ 11

**Penggantian seksyen 5**

**10.** Akta ibu dipinda dengan menggantikan seksyen 5 dengan
seksyen yang berikut:

“Kehilangan kelayakan anggota Lembaga

**5. (1) Tiada seorang pun boleh dilantik atau terus kekal**
menjadi anggota Lembaga jika dia—

_(a)_ ialah atau menjadi seorang pegawai sepenuh masa di

mana-mana syarikat awam tersenarai;

_(b)_ ialah atau menjadi seorang pegawai atau pengarah

suatu entiti yang dilesenkan, didaftarkan, diiktiraf
atau diluluskan di bawah undang-undang sekuriti;

_(c)_ ialah atau menjadi seorang anggota Dewan Negara atau

Dewan Rakyat atau mana-mana Dewan Undangan;

_(d)_ telah disabitkan atas suatu kesalahan jenayah

yang melibatkan fraud, kecurangan, rasuah atau
keganasan;

_(e)_ ialah atau menjadi seorang bankrap atau menggantung

pembayaran atau mencapai penyelesaian dengan
pemiutangnya; atau

_(f)_ terlibat atau menjadi terlibat dalam apa-apa aktiviti yang

boleh mengganggu kebebasannya dalam melaksanakan
fungsinya.

(2) Larangan dalam perenggan (a) tidak terpakai bagi anggota
Lembaga daripada Kementerian yang dipertanggungkan dengan
tanggungjawab bagi kewangan.”.

**Penggantian seksyen 6**

**11.** Akta ibu dipinda dengan menggantikan seksyen 6 dengan
seksyen yang berikut:

“Tempoh jawatan

**6.** (1) Pengerusi hendaklah dilantik bagi tempoh tiga tahun
dan adalah layak untuk dilantik semula bagi tempoh yang
sama.


-----

12 _Rang Undang-Undang_

(2) Timbalan Ketua Eksekutif dan mana-mana anggota
lain Lembaga hendaklah dilantik bagi tempoh dua tahun
dan adalah layak untuk dilantik semula bagi tempoh yang
sama.”.

**Penggantian seksyen 7**

**12.** Akta ibu dipinda dengan menggantikan seksyen 7 dengan
seksyen yang berikut:

“Peletakan jawatan

**7.** Seseorang ahli Lembaga boleh, pada bila-bila masa,
meletakkan jawatannya dengan memberi notis secara bertulis
kepada Menteri.”.

**Penggantian seksyen 8**

**13.** Akta ibu dipinda dengan menggantikan seksyen 8 dengan
seksyen yang berikut:

“Pembatalan pelantikan

**8.** Menteri boleh, pada bila-bila masa, membatalkan pelantikan
anggota Lembaga sekiranya anggota itu—

_(a)_ menjadi tidak sempurna akal atau selainnya tidak

berupaya untuk melaksanakan fungsinya;

_(b)_ tidak hadir dalam tiga mesyuarat Lembaga secara

berturut-turut, dalam hal Pengerusi, tanpa kebenaran
Menteri dan dalam hal Timbalan Ketua Eksekutif
atau anggota-anggota lain Lembaga, tanpa kebenaran
Pengerusi;

_(c)_ berkelakuan dalam keadaan yang membawa aib kepada

Suruhanjaya;

_(d)_ gagal mematuhi obligasinya di bawah seksyen 13;

atau

_(e)_ hilang kelayakan di bawah seksyen 5.”.


-----

_Suruhanjaya Sekuriti (Pindaan)_ 13

**Pindaan seksyen 9**

**14.** Seksyen 9 Akta ibu dipinda dengan menggantikan perkataan
“Suruhanjaya” di mana-mana jua terdapat dengan perkataan
“Lembaga”.

**Pindaan seksyen 10**

**15.** Seksyen 10 Akta ibu dipinda—

_(a)_ dengan menggantikan perkataan “Suruhanjaya” di mana
mana jua terdapat dengan perkataan “Lembaga”; dan

_(b)_ dengan memasukkan selepas subseksyen (1) subseksyen

yang berikut:

“(1a) Pengerusi hendaklah mempengerusikan semua
mesyuarat Lembaga.”.

**Penggantian seksyen 11**

**16.** Akta ibu dipinda dengan menggantikan seksyen 11 dengan
seksyen yang berikut:

“Lembaga boleh mengundang orang lain menghadiri

**mesyuarat**

**11.** Lembaga boleh mengundang mana-mana orang untuk
menghadiri mana-mana mesyuarat atau pertimbangtelitian
Lembaga bagi maksud menasihati Lembaga tentang apa-apa
perkara yang dibincangkan, tetapi orang yang hadir sedemikian
tidak berhak mengundi dalam mesyuarat atau pertimbangtelitian
tersebut.”.

**Pindaan seksyen 13**

**17.** Seksyen 13 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Seseorang anggota Lembaga atau mana-mana
anggota jawatankuasa Lembaga yang mempunyai atau
memperoleh kepentingan langsung atau tidak langsung


-----

14 _Rang Undang-Undang_

berhubung dengan apa-apa perkara yang dibincangkan
oleh Lembaga atau jawatankuasa Lembaga hendaklah
mendedahkan kepada Lembaga atau jawatankuasa
Lembaga, mengikut mana-mana yang berkenaan,
kewujudan kepentingannya dan jenis kepentingannya
itu.”;

_(b)_ dalam subseksyen (3), dengan menggantikan perkataan

“Suruhanjaya atau jawatankuasa” di mana-mana jua
terdapat dengan perkataan “Lembaga atau jawatankuasa
Lembaga”;

_(c)_ dalam subseksyen (4), dengan menggantikan perkataan

“Suruhanjaya atau jawatankuasa” di mana-mana jua
terdapat dengan perkataan “Lembaga atau jawatankuasa
Lembaga”; dan

_(d)_ dalam subseksyen (5), dengan menggantikan perkataan

“Suruhanjaya atau jawatankuasa” di mana-mana jua
terdapat dengan perkataan “Lembaga atau jawatankuasa
Lembaga”.

**Pindaan seksyen 14**

**18.** Seksyen 14 Akta ibu dipinda—

_(a)_ dalam subseksyen (1), dengan menggantikan perkataan

“Suruhanjaya atau jawatankuasa” dengan perkataan
“Lembaga atau jawatankuasa Lembaga”; dan

_(b)_ dengan menggantikan subseksyen (2) dengan subseksyen

yang berikut:

“(2) Tiap-tiap mesyuarat Lembaga atau jawatankuasa
Lembaga yang suatu minit berkenaan dengan
prosidingnya telah dibuat hendaklah disifatkan telah
dipanggil dan diadakan dengan sewajarnya dan semua
anggota dalam mesyuarat itu adalah layak dengan
sewajarnya untuk bertindak.”.

**Pindaan seksyen 15**

**19.** Seksyen 15 Akta ibu dipinda—

_(a)_ dalam perenggan _(a), dengan menggantikan perkataan_

“perindustrian sekuriti dan perindustrian derivatif” dengan
perkataan “pasaran modal”;


-----

_Suruhanjaya Sekuriti (Pindaan)_ 15

_(b)_ dalam perenggan _(b), dengan menggantikan perkataan_

“sekuriti dan derivatif” dengan perkataan “pasaran
modal”;

_(c)_ dalam perenggan (e), dengan memasukkan selepas perkataan

“skim unit amanah” perkataan “dan skim persaraan
swasta”;

_(d)_ dalam perenggan _(f), dengan menggantikan perkataan_

“syarikat pemegangan bursa, bursa” dengan perkataan
“syarikat pemegangan bursa, bursa saham, bursa
derivatif”;

_(e)_ dalam perenggan _(g), dengan menggantikan perkataan_

“pasaran sekuriti dan derivatif” dengan perkataan “pasaran
modal”;

_(f)_ dalam perenggan _(i)—_

(i) dengan menggantikan perkataan “berniaga dalam

sekuriti, berdagang dan berniaga dalam derivatif”
dengan perkataan “ pasaran modal”; dan

(ii) dengan menggantikan perkataan “sekuriti atau

derivatif” dengan perkataan “pasaran modal”;

_(g)_ dalam perenggan _(j), dengan menggantikan perkataan_

“undang-undang yang berhubungan dengan sekuriti dan
derivatif” dengan perkataan “undang-undang sekuriti”;

_(h)_ dalam perenggan _(k), dengan menggantikan perkataan_

“pasaran sekuriti dan derivatif” dengan perkataan “pasaran
modal”;

_(i)_ dalam perenggan _(l), dengan menggantikan perkataan_

“badan-badan pasaran dalam perindustrian sekuriti dan
derivatif” dengan perkataan “institusi pasaran dalam
pasaran modal”;

_(j)_ dalam perenggan _(m), dengan menggantikan perkataan_

“membenarkan dan mengawasi” dengan perkataan
“membenarkan, meluluskan dan mengawasi”;

_(k)_ dalam perenggan _(n), dengan menggantikan perkataan_

“dalam perindustrian sekuriti dan derivatif” dengan
perkataan “, orang berdaftar, orang yang telah diluluskan
dan peserta dalam pasaran modal;


-----

16 _Rang Undang-Undang_

_(l)_ dengan menggantikan perenggan _(o) dengan perenggan_

yang berikut:

“(o) mendaftar atau mengiktiraf semua juruaudit entiti

berkepentingan awam atau kumpulan wang jadual
bagi maksud Akta ini, dan untuk mengawasi
mana-mana orang yang menyediakan laporan
berhubung dengan maklumat kewangan entiti
berkepentingan awam atau kumpulan wang jadual,
berhubung dengan aktiviti pasaran modal”;

_(m)_ dengan memasukkan selepas perenggan _(o) perenggan_

yang berikut:

“(oa) menggalakkan keyakinan terhadap kualiti dan

kebolehpercayaan penyata kewangan teraudit
di Malaysia, dan untuk menggalakkan dan
membangunkan suatu kerangka kerja pemantauan
audit yang berkesan dan teguh di Malaysia;”;

_(n)_ dalam perenggan _(p), dengan menggantikan perkataan_

“pasaran sekuriti dan derivatif” dengan perkataan “pasaran
modal”; dan

_(o)_ dalam perenggan _(r), dengan menggantikan perkataan_

“pasaran sekuriti dan derivatif;” dengan perkataan
“pasaran modal.”.

**Pindaan seksyen 17**

**20.** Seksyen 17 Akta ibu dipinda—

_(a)_ dengan menggantikan nota bahu dengan nota bahu yang

berikut:

“Pewakilan fungsi Lembaga dan Pengerusi”;

_(b)_ dengan menggantikan subseksyen (1) dengan subseksyen

yang berikut:

“(1) Lembaga boleh mewakilkan mana-mana
fungsinya kepada—

_(a)_ mana-mana anggota Lembaga;


-----

_Suruhanjaya Sekuriti (Pindaan)_ 17

_(b)_ mana-mana jawatankuasa Lembaga yang ditubuhkan

oleh Lembaga; atau

_(c)_ mana-mana pegawai Suruhanjaya.”;

_(c) dengan memasukkan selepas subseksyen (1) subseksyen_

yang berikut:

“(1a) Pengerusi boleh mewakilkan mana-mana
fungsinya kepada—

_(a)_ mana-mana jawatankuasa yang ditubuhkan oleh

Pengerusi; atau

_(b)_ mana-mana pegawai Suruhanjaya.”; dan

_(d) dalam subseksyen (2), dengan menggantikan perkataan_

“Suruhanjaya” dengan perkataan “Lembaga atau
Pengerusi”.

**Pindaan seksyen 18**

**21.** Seksyen 18 Akta ibu dipinda—

_(a)_ dalam nota bahu, dengan menggantikan perkataan

“Suruhanjaya boleh menubuhkan jawatankuasa”
dengan perkataan “Jawatankuasa Lembaga”;

_(b)_ dalam subseksyen (1), dengan menggantikan perkataan

“Suruhanjaya boleh menubuhkan apa-apa jawatankuasa
yang difikirkannya perlu atau suai manfaat bagi
membantunya” dengan perkataan “Lembaga boleh
menubuhkan apa-apa jawatankuasa, mengikut apaapa bentuk dan dengan apa-apa jua nama dipanggil,
sebagaimana yang didapati patut atau perlu bagi membantu
Lembaga”;

_(c)_ dengan menggantikan subseksyen (2) dengan subseksyen

yang berikut:

“(2) Jawatankuasa Lembaga yang ditubuhkan
di bawah subseksyen (1) boleh terdiri daripada—

_(a)_ mana-mana anggota Lembaga; dan

_(b)_ mana-mana orang lain,

sebagaimana yang dilantik oleh Lembaga.”;


-----

18 _Rang Undang-Undang_

_(d) dengan memasukkan selepas subseksyen (2) subseksyen_

yang berikut:

“(2 a) Dalam melantik seseorang di bawah
perenggan (2)(b), Lembaga hendaklah mengambil
kira integriti, reputasi, pengetahuan, kemahiran dan
pengalaman orang itu, yang akan membolehkannya
melaksanakan fungsinya sebagai anggota jawatankuasa
Lembaga itu.

(2b) Fungsi jawatankuasa Lembaga yang ditubuhkan
di bawah subseksyen (1) hendaklah ditentukan oleh
Lembaga.”; dan

_(e) dengan memotong subseksyen (3), (4), (5), (6) dan (7)._

**Seksyen baru 18a**

**22.** Akta ibu dipinda dengan memasukkan selepas seksyen 18
seksyen yang berikut:

“Tatacara jawatankuasa Lembaga

**18a. (1) Jawatankuasa Lembaga boleh memilih mana-mana**
anggotanya untuk menjadi pengerusi dan boleh mengawal
selia tatacaranya sendiri dan, dalam menjalankan kuasanya di
bawah subseksyen ini, jawatankuasa itu hendaklah tertakluk
kepada dan bertindak mengikut apa-apa arahan yang diberikan
kepada jawatankuasa Lembaga itu oleh Lembaga.

(2) Mesyuarat sesuatu jawatankuasa Lembaga yang
ditubuhkan di bawah seksyen 18 hendaklah diadakan pada
bila-bila masa, di mana-mana tempat dan dengan mengikut
apa-apa cara sebagaimana yang ditentukan oleh pengerusi
jawatankuasa Lembaga, tertakluk kepada subseksyen (1).

(3) Jawatankuasa Lembaga boleh mengundang mana-mana
orang untuk menghadiri mana-mana mesyuarat jawatankuasa
Lembaga bagi maksud menasihati jawatankuasa Lembaga
berkenaan dengan apa-apa perkara yang dibincangkan tetapi
orang yang diundang sedemikian tidak berhak mengundi pada
mana-mana mesyuarat itu.


-----

_Suruhanjaya Sekuriti (Pindaan)_ 19

(4) Anggota sesuatu jawatankuasa Lembaga atau mana-mana
orang yang diundang untuk menghadiri apa-apa mesyuarat
sesuatu jawatankuasa Lembaga boleh dibayar apa-apa elaun
dan perbelanjaan lain sebagaimana yang ditentukan oleh
Lembaga.”.

**Pindaan seksyen 20**

**23.** Seksyen 20 Akta ibu dipinda—

_(a)_ dalam nota bahu, dengan memotong perkataan “dan

**pengkhidmat-pengkhidmat”; dan**

_(b)_ dalam subsekyen (2), dengan memotong perkataan “dan

pengkhidmat-pengkhidmatnya”.

**Penggantian seksyen 21**

**24.** Akta ibu dipinda dengan menggantikan seksyen 21 dengan
seksyen yang berikut:

“Suruhanjaya boleh mengeluarkan polisi mengenai tatatertib

**dan tingkah laku beretika**

**21.** Suruhanjaya boleh, dari semasa ke semasa, mengeluarkan
polisi mengenai tatatertib dan tingkah laku beretika, dengan
apa jua nama dipanggil atau mengikut apa-apa bentuk, bagi
pegawai Suruhanjaya atau mana-mana pemegang saham
perniagaan yang berurusan dengan Suruhanjaya.”

**Pindaan seksyen 22**

**25.** Seksyen 22 Akta ibu dipinda—

_(a)_ dalam nota bahu, dengan memotong perkataan “dan

**pengkhidmatnya”;**

_(b)_ dalam subseksyen (1), dengan memotong perkataan “dan

pengkhidmat-pengkhidmatnya”; dan

_(c)_ dalam subseksyen (2), dengan memotong perkataan “dan

pengkhidmat”.


-----

20 _Rang Undang-Undang_

**Penggantian seksyen 22a**

**26.** Akta ibu dipinda dengan menggantikan seksyen 22a dengan
seksyen yang berikut:

“Suruhanjaya boleh menubuhkan atau menyertai pertubuhan

**perbadanan**

**22a.** (1) Suruhanjaya boleh, dengan kelulusan Menteri,
menubuhkan atau menyertai mana-mana pertubuhan perbadanan
bagi maksud memajukan penyelidikan dan latihan berhubung
dengan pasaran modal, atau bagi maksud menjalankan
fungsinya di bawah Akta ini.

(2) Suruhanjaya boleh—

_(a)_ menerima sesuatu pemberian atau sumbangan;

_(b)_ membuat sesuatu pemberian atau sumbangan; atau

_(c)_ menyediakan apa-apa bentuk bantuan lain,

bagi penubuhan atau pengendalian pertubuhan perbadanan
di bawah subseksyen (1).

(3) Wang yang diterima di bawah perenggan (2)(a) hendaklah
disimpan dalam suatu akaun amanah yang ditentukan.

(4) Suruhanjaya hendaklah membayar wang di dalam akaun
amanah yang ditentukan itu kepada orang yang berhak mengikut
maksud yang baginya wang itu diterima oleh Suruhanjaya.

(5) Jika Suruhanjaya menubuhkan suatu pertubuhan
perbadanan di bawah subseksyen (1), Suruhanjaya boleh
mengambil apa-apa tindakan atau melakukan segala perkara
yang perlu atau suai manfaat bagi—

_(a)_ kepentingan orang awam atau bagi perlindungan

pelabur;

_(b)_ pentadbiran yang berkesan undang-undang sekuriti;

atau

_(c)_ memastikan pematuhan mana-mana syarat atau sekatan

yang dikenakan ke atas pertubuhan perbadanan itu
di bawah undang-undang sekuriti.”.


-----

_Suruhanjaya Sekuriti (Pindaan)_ 21

**Pindaan seksyen 23**

**27.** Subseksyen 23(2) Akta ibu dipinda—

_(a)_ dalam perenggan (d), dengan memotong perkataan “dan”

di hujung perenggan itu;

_(b)_ dalam perenggan (e), dengan menggantikan noktah di

hujung perenggan itu dengan perkataan “; dan”; dan

_(c)_ dengan memasukkan selepas perenggan _(e) perenggan_

yang berikut:

“(f) semua wang lain yang diterima secara sah oleh

Suruhanjaya.”.

**Pindaan seksyen 24**

**28.** Seksyen 24 Akta ibu dipinda—

_(a)_ dalam subseksyen (2a), dengan menggantikan perkataan

“kemudahan elektronik yang didaftarkan” dengan perkataan
“pasaran diiktiraf”; dan

_(b)_ dalam subseksyen (3), dengan memasukkan selepas perkataan

“Bursa-bursa” perkataan “atau pengendali pasaran diiktiraf,
mengikut mana-mana yang berkenaan,”.

**Pindaan seksyen 26**

**29.** Seksyen 26 Akta ibu dipinda—

_(a)_ dalam perenggan _(a), dengan menggantikan perkataan_

“pengkhidmat-pengkhidmat” dengan perkataan “ejen”;
dan

_(b)_ dengan menggantikan perenggan _(e) dengan perenggan_

yang berikut:

“(e) secara amnya, membuat apa-apa pembayaran atau

pemberian bagi melaksanakan peruntukan undangundang sekuriti.”.

**Pindaan seksyen 29**

**30.** Subseksyen 29(3) Akta ibu dipinda dengan menggantikan
perkataan “mungkin” dengan perkataan “dapat dilaksanakan”.


-----

22 _Rang Undang-Undang_

**Pindaan seksyen 30**

**31.** Seksyen 30 Akta ibu dipinda dengan menggantikan perkataan
“Suruhanjaya boleh dari semasa ke semasa, dengan kelulusan
Menteri, meminjam,” dengan perkataan “Menteri boleh, atas syor
Lembaga, meluluskan Suruhanjaya untuk meminjam,”.

**Pindaan seksyen 31a**

**32. Seksyen 31a** Akta ibu dipinda—

_(a)_ dengan memotong takrif “entiti berkepentingan awam”;

_(b)_ dalam takrif “juruaudit”, dengan memasukkan selepas

perkataan “entiti berkepentingan awam” perkataan “atau
kumpulan wang jadual”;

_(c)_ dalam takrif “juruaudit berdaftar”, dengan memasukkan

selepas perkataan “entiti berkepentingan awam” perkataan
“atau kumpulan wang jadual”;

_(d)_ dalam takrif “juruaudit yang diiktiraf”, dengan memasukkan

selepas perkataan “entiti berkepentingan awam” perkataan
“atau kumpulan wang jadual”; dan

_(e)_ dengan memasukkan selepas takrif “Pegawai Penyiasat”

takrif yang berikut:

‘ “pengerusi eksekutif” merujuk kepada pengerusi
eksekutif Lembaga Pemantauan Audit yang dilantik
di bawah seksyen 31c;’.

**Pindaan seksyen** **31b**

**33.** Seksyen 31b Akta ibu dipinda—

_(a)_ dengan menggantikan perkataan “yang berhubungan dengan

pemantauan audit” dengan perkataan “bagi maksud
Bahagian IIIa”;

_(b)_ dalam perenggan (b), dengan memotong perkataan “dan”

di hujung perenggan itu;

_(c)_ dalam perenggan _(c), dengan menggantikan perkataan_

“entiti berkepentingan awam” dengan perkataan “entiti
berkepentingan awam atau kumpulan wang jadual; dan”;
dan


-----

_Suruhanjaya Sekuriti (Pindaan)_ 23

_(d)_ dengan memasukkan selepas perenggan _(c) perenggan_

yang berikut:

“(d) untuk menjalankan pemantauan ke atas mana-mana

orang yang menyediakan laporan berhubung
dengan maklumat kewangan entiti berkepentingan
awam atau kumpulan wang jadual, berhubung
dengan aktiviti pasaran modal, sebagaimana
yang dikehendaki untuk disediakan di bawah
undang-undang sekuriti atau garis panduan yang
dikeluarkan oleh Suruhanjaya.”.

**Pindaan seksyen 31c**

**34.** Seksyen 31c Akta ibu dipinda—

_(a) dalam subseksyen (1), dengan memasukkan selepas_

perkataan “seksyen 31b” perkataan “yang berhubungan
dengan pemantauan audit”;

_(b) dalam subseksyen (2), dengan menggantikan perkataan_

“Suruhanjaya” dengan perkataan “Lembaga”;

_(c)_ dalam subseksyen (3)—

(i) dengan menggantikan perkataan “Suruhanjaya”

dengan perkataan “Lembaga”; dan

(ii) dalam perenggan (c), dengan memasukkan selepas

perkataan “entiti berkepentingan awam” perkataan
“atau kumpulan wang jadual”; dan

_(d)_ dalam subseksyen (4)—

(i) dengan memotong perkataan “hendaklah berkhidmat

sepenuh masa dan” selepas perkataan “pengerusi
eksekutif”; dan

(ii) dalam perenggan (b), dengan memasukkan selepas

perkataan “entiti berkepentingan awam” perkataan
“atau kumpulan wang jadual”.

**Pindaan seksyen 31d**

**35.** Seksyen 31d Akta ibu dipinda dengan memotong subseksyen (2)


-----

24 _Rang Undang-Undang_

**Pindaan seksyen 31e**

**36.** Subseksyen 31e(1) Akta ibu dipinda—

_(a)_ dengan memotong perkataan “di bawah seksyen 31b”;

_(b)_ dalam perenggan (b), dengan memasukkan selepas perkataan

“entiti berkepentingan awam” perkataan “atau kumpulan
wang jadual”;

_(c)_ dalam perenggan (f), dengan memasukkan selepas perkataan

“entiti berkepentingan awam” perkataan “atau kumpulan
wang jadual”;

_(d)_ dalam perenggan (g), dengan memotong perkataan “dan”

di hujung perenggan itu; dan

_(e)_ dengan memasukkan selepas perenggan _(g) perenggan_

yang berikut:

“(ga) untuk menjalankan pemeriksaan ke atas orang

sebagaimana yang ditentukan di bawah
perenggan 31b(d); dan”.

**Pindaan seksyen** **31ea**

**37.** Subseksyen 31ea Akta ibu dipinda—

_(a)_ dalam subseksyen (2), dengan memasukkan selepas

perkataan “jawatankuasa” perkataan “, tertakluk kepada
apa-apa terma atau syarat sebagaimana yang ditentukan
oleh Lembaga Pemantauan Audit”;

_(b)_ dalam subseksyen (5) teks bahasa Inggeris, dengan

menggantikan perkataan “entitle” dengan perkataan
“entitled ”;

_(c)_ dengan memotong subseksyen (11);

_(d)_ dalam subseksyen (12), dengan menggantikan perkataan

“subseksyen (10) dan (11)” dengan perkataan “subseksyen
(10)”; dan

_(e)_ dalam subseksyen (13) teks bahasa Inggeris, dengan

menggantikan perkataan “having” dengan perkataan
“has”.


-----

_Suruhanjaya Sekuriti (Pindaan)_ 25

**Pindaan seksyen 31l**

**38.** Perenggan 31l(2)(b) Akta ibu dipinda dengan memasukkan
selepas perkataan “entiti berkepentingan awam” perkataan “dan
kumpulan wang jadual”.

**Pindaan tajuk di bawah Penggal 4 Bahagian IIIa**

**39.** Tajuk Penggal 4 Bahagian IIIa Akta ibu dipinda dengan
memasukkan selepas perkataan “Entiti Berkepentingan Awam”
perkataan “atau Kumpulan Wang Jadual”.

**Pindaan seksyen 31n**

**40.** Seksyen 31n Akta ibu dipinda—

_(a)_ dalam nota bahu, dengan memasukkan selepas perkataan

“entiti berkepentingan awam” perkataan “atau **kumpulan**
**wang jadual”; dan**

_(b)_ dalam subseksyen (1)—

(i) dalam perenggan (a), dengan memasukkan selepas

perkataan “entiti berkepentingan awam” perkataan
“atau kumpulan wang jadual”;

(ii) dalam perenggan (b), dengan memasukkan selepas

perkataan “entiti berkepentingan awam” perkataan
“atau kumpulan wang jadual”; dan

(iii) dalam perenggan (c), dengan memasukkan selepas

perkataan “entiti berkepentingan awam” perkataan
“atau kumpulan wang jadual”.

**Pindaan seksyen 31o**

**41. Seksyen 31o Akta ibu dipinda—**

_(a)_ dalam nota bahu, dengan menggantikan perkataan

“pendaftaran, pembaharuan pendaftaran dan
**pengiktirafan sebagai juruaudit entiti berkepentingan**
**awam” dengan perkataan “pendaftaran atau pengiktirafan**
**sebagai juruaudit entiti berkepentingan awam atau**
**kumpulan wang jadual”;**


-----

26 _Rang Undang-Undang_

_(b)_ dalam perenggan (1)(a), dengan memotong perkataan

“atau pembaharuan pendaftaran”; dan

_(c)_ dengan menggantikan subseksyen (3), (4) dan (5) dengan

subseksyen yang berikut:

“(3) Lembaga Pemantauan Audit boleh semasa—

_(a)_ pendaftaran seseorang pemohon sebagai

juruaudit berdaftar; atau

_(b)_ pemberian pengiktirafan seseorang pemohon

sebagai juruaudit yang diktiraf,

mengenakan apa-apa syarat sebagaimana yang Lembaga
fikirkan perlu atau suai manfaat dan dari semasa ke
semasa meminda mana-mana syarat sedemikian atau
mengenakan syarat baharu atau syarat tambahan

(4) Lembaga Pemantauan Audit hendaklah
menyampaikan suatu notis bertulis kepada juruaudit
yang berkenaan tentang pindaan mana-mana syarat yang
dikenakan di bawah subseksyen (3), dan syarat-syarat
itu yang dipinda sedemikian atau syarat baharu atau
syarat tambahan itu hendaklah berkuat kuasa pada
masa notis itu disampaikan atau pada bila-bila masa
sebagaimana yang dinyatakan dalam notis itu, mengikut
mana-mana yang terkemudian.

(5) Tertakluk kepada seksyen 31 p, Lembaga
Pemantauan Audit boleh—

_(a)_ meluluskan atau menolak pendaftaran seseorang

pemohon yang didaftarkan sebagai juruaudit
berdaftar; atau

_(b)_ meluluskan atau menolak pemberian pengiktirafan

seseorang pemohon sebagai juruaudit yang
diiktiraf.”.

**Pindaan seksyen 31p**

**42. Seksyen 31p** Akta ibu dipinda—

_(a)_ dalam nota bahu, dengan memotong perkataan “, pembaharuan

**pendaftaran”;**


-----

_Suruhanjaya Sekuriti (Pindaan)_ 27

_(b)_ dalam subseksyen (1)—

(i) dengan memotong perkataan “atau pembaharuan

pendaftaran seseorang juruaudit berdaftar”; dan

(ii) dengan memotong perkataan “atau juruaudit

berdaftar”; dan

_(c)_ dengan menggantikan subseksyen (2) dengan subseksyen

yang berikut:

“(2) Jika Lembaga Pemantauan Audit menolak—

_(a)_ pendaftaran seseorang pemohon sebagai

juruaudit berdaftar;

_(b)_ pemberian pengiktiran seseorang pemohon

sebagai juruaudit yang diiktiraf,

Lembaga Pemantauan Audit hendaklah memberi
pemohon itu suatu peluang untuk didengar dengan
menyampaikan suatu notis bertulis kepada pemohon
dengan menyatakan alasan bagi penolakan itu.”.

**Pindaan seksyen 31q**

**43.** Subseksyen 31q(1) Akta ibu dipinda—

_(a)_ dalam subperenggan (b)(A), dengan memotong perkataan

“atau” di hujung subperenggan itu;

_(b)_ dalam subperenggan (b)(B), dengan menggantikan perkataan

“Bahagian ini.” dengan perkataan “Bahagian ini; atau”;
dan

_(c)_ dengan memasukkan selepas subperenggan _(b)(B)_

subperenggan yang berikut:

“(C) juruaudit gagal membayar apa-apa fi yang ditentukan

oleh Lembaga Pemantauan Audit.”.

**Pindaan seksyen 31r**

**44.** Subseksyen 31r Akta ibu dipinda dengan menggantikan
perkataan “perenggan 31q(1)(bb)” dengan perkataan “subperenggan
31q(1)(b)(B)”.


-----

28 _Rang Undang-Undang_

**Pemotongan seksyen 31s**

**45. Akta ibu dipinda dengan memotong seksyen 31s.**

**Pindaan seksyen 31v**

**46. Seksyen 31v Akta ibu dipinda—**

_(a)_ dalam subseksyen (1), dengan menggantikan perenggan (b)

dengan perenggan yang berikut:

“(b) kecukupan dan kesesuaian bukti audit diperoleh

berhubung dengan laporan audit yang disediakan
oleh juruaudit yang berhubungan dengan penyata
kewangan teraudit entiti berkepentingan awam
atau kumpulan wang jadual.”; dan

_(b)_ dengan memasukkan selepas subseksyen (5) subseksyen

yang berikut:

“(5 a) Walau apa pun seksyen 31 z, Lembaga
Pemantauan Audit boleh mengarahkan juruaudit
mengambil apa-apa langkah pemulihan untuk
membetulkan perkara-perkara yang dibangkitkan
dalam laporan pemeriksaan itu.”.

**Penggantian seksyen 31w**

**47.** Akta ibu dipinda dengan menggantikan seksyen 31w dengan
seksyen yang berikut:

“Siasatan

**31w.** Lembaga Pemantauan Audit boleh melantik apa-apa
bilangan Pegawai Siasatan sebagaimana yang didapati
perlu oleh Lembaga bagi maksud menjalankan siasatan jika
terdapat—

_(a)_ pelanggaran mana-mana peruntukan Bahagian ini;

atau

_(b)_ pelanggaran atau ketidakpatuhan—

(i) mana-mana syarat yang dikenakan di bawah

subseksyen 31o(3); atau


-----

_Suruhanjaya Sekuriti (Pindaan)_ 29

(ii) mana-mana notis bertulis atau garis panduan

yang dikeluarkan oleh Suruhanjaya.”.

**Pindaan seksyen 31y**

**48. Seksyen 31y** Akta ibu dipinda dengan memasukkan selepas
perkataan “entiti berkepentingan awam” di mana-mana jua terdapat
perkataan “atau kumpulan wang jadual”.

**Pindaan seksyen 31z**

**49. Subseksyen 31z Akta ibu dipinda—**

_(a) dalam perenggan (1)(b), dengan menggantikan perkataan_

“subseksyen 31o(4)” dengan perkataan “Bahagian
ini”;

_(b) dalam subseksyen (2)—_

(i) dalam perenggan (a), dengan menggantikan perkataan

“subseksyen 31o(4)” dengan perkataan “Bahagian
ini”;

(ii) dengan menggantikan perenggan (f) dan (g) dengan

perenggan yang berikut:

“(f) melarang orang yang berkenaan daripada

menerima mana-mana entiti berkepentingan
awam atau kumpulan wang jadual sebagai
pelanggannya atau menyediakan laporan
berhubung dengan maklumat kewangan entiti
berkepentingan awam atau kumpulan wang
jadual, sebagaimana yang dikehendaki di
bawah undang-undang sekuriti atau garis
panduan yang dikeluarkan oleh Suruhanjaya,
selama tempoh tidak melebihi dua belas
bulan;

_(g) melarang orang yang berkenaan daripada_

mengaudit penyata kewangan atau
menyediakan laporan berhubung dengan
maklumat kewangan entiti berkepentingan
awam atau kumpulan wang jadual,
sebagaimana yang dikehendaki di bawah
undang-undang sekuriti atau garis panduan


-----

30 _Rang Undang-Undang_

yang dikeluarkan oleh Suruhanjaya, selama
tempoh tidak melebihi dua belas bulan atau
selama-lamanya; dan”;

_(c) dalam perenggan (3)(b), dengan menggantikan perkataan_

“subseksyen 31o(4)” dengan perkataan “Bahagian ini”;
dan

_(d) dalam subseksyen (4), dengan memasukkan selepas_

perkataan “entiti berkepentingan awam” perkataan “atau
kumpulan wang jadual”.

**Pindaan seksyen 31zd**

**50. Subseksyen 31zd Akta ibu dipinda—**

_(a) dengan menggantikan nota bahu dengan nota bahu yang_

berikut:

“Kerjasama, penyelarasan dan perkongsian
**maklumat”;**

_(b) dengan memasukkan selepas subseksyen (1) subseksyen_

yang berikut:

“(1a) Dalam menentukan sama ada ia perlu untuk
menjalankan kuasanya di bawah perenggan (1)(b),
Suruhanjaya hendaklah mengambil kira—

_(a)_ sama ada pihak berkuasa yang berkaitan atau

pihak berkuasa asing yang berkaitan itu
akan membayar kepada Suruhanjaya apa-apa
kos dan perbelanjaan yang ditanggung bagi
memperuntukkan bantuan itu; dan

_(b)_ sama ada pihak berkuasa yang berkaitan

atau pihak berkuasa asing yang berkaitan
itu akan dapat dan bersedia untuk memberi
bantuan bersaling sebagai balasan kepada
suatu permintaan bagi bantuan yang sama
daripada Suruhanjaya.”;

_(c) dengan menggantikan perenggan (2)(b) dengan perenggan_

yang berikut:

“(b) kecukupan dan kesesuaian keterangan audit diperoleh

berhubung dengan laporan audit yang disediakan


-----

_Suruhanjaya Sekuriti (Pindaan)_ 31

oleh juruaudit yang berhubungan dengan penyata
kewangan teraudit itu.”; dan

_(d) dengan memasukkan selepas subseksyen (2) subseksyen_

yang berikut:

“(3) Lembaga Pemantauan Audit boleh mendedahkan
dan berkongsi apa-apa penemuan di bawah Penggal 6
Bahagian ini dengan mana-mana entiti berkepentingan
awam atau kumpulan wang jadual sekiranya Lembaga
Pemantauan Audit berpendapat bahawa perkongsian
penemuan itu adalah menurut fungsi Lembaga
Pemantauan Audit di bawah seksyen 31b.”.

**Bahagian baru IIIb dan IIIc**

**51.** Akta ibu dipinda dengan memasukkan selepas Bahagian IIIa,
Bahagian yang berikut:

“Bahagian IIIb

PENGURUSAN RISIKO SISTEMIK DALAM PASARAN MODAL

**Tafsiran**

**31ze.** Bagi maksud Bahagian ini—

“peserta pasaran” termasuklah pelabur, penerbit, perantara,
penyedia perkhidmatan pasaran modal, syarikat pemegangan
bursa, bursa saham, bursa derivatif, depositori pusat dan
kemudahan penjelasan;

“risiko sistemik dalam pasaran modal” ertinya suatu keadaan
apabila satu atau lebih keadaan yang berikut berlaku atau
berkemungkinan akan berlaku:

_(a)_ kesulitan kewangan dalam seseorang peserta pasaran

yang signifikan atau dalam beberapa peserta
pasaran;

_(b)_ terjejasnya keteraturan dalam penjalanan pasaran

modal; atau


-----

32 _Rang Undang-Undang_

_(c)_ terhakisnya keyakinan awam terhadap integriti pasaran

modal.

**Maklumat bagi maksud risiko sistemik**

**31zf.** (1) Suruhanjaya boleh, walau apa pun apa-apa
peruntukan di bawah mana-mana undang-undang sekuriti,
dengan notis secara bertulis meminta mana-mana orang untuk
mengemukakan kepada Suruhanjaya apa-apa maklumat atau
dokumen—

_(a)_ yang didapati perlu oleh Suruhanjaya bagi maksud

mengawasi, mengurangkan dan menguruskan risiko
sistemik dalam pasaran modal; atau

_(b)_ jika Suruhanjaya menerima suatu permintaan

daripada Bank Negara Malaysia di bawah seksyen 30
Akta Bank Negara Malaysia 2009.

(2) Bagi maksud subseksyen (1), jika orang yang berkenaan
adalah semata-mata di bawah penyeliaan atau pemantauan
Bank Negara Malaysia, notis itu hendaklah dikeluarkan
melalui Bank Negara Malaysia.

(3) Mana-mana orang yang dikehendaki untuk mengemukakan
apa-apa maklumat atau dokumen di bawah seksyen ini
hendaklah memberikan maklumat atau dokumen itu walau apa
pun obligasi di bawah mana-mana kontrak, perjanjian atau
perkiraan sama ada nyata atau tersirat yang berlawanan.

(4) Mana-mana orang yang tidak mematuhi notis yang
dikeluarkan di bawah subseksyen (1) melakukan suatu kesalahan
dan boleh, apabila disabitkan, didenda tidak melebihi sepuluh
juta ringgit atau dipenjarakan selama tempoh tidak melebihi
sepuluh tahun atau kedua-duanya.

**Kuasa Suruhanjaya untuk mengeluarkan arahan bagi**
**risiko sistemik**

**31zg.** (1) Jika didapati perlu oleh Suruhanjaya bagi kepentingan
mengawasi, mengurangkan atau menguruskan risiko sistemik
dalam pasaran modal, Suruhanjaya boleh mengeluarkan suatu
arahan secara bertulis yang menghendaki mana-mana orang
untuk mengambil apa-apa langkah yang didapati perlu oleh
Suruhanjaya.


-----

_Suruhanjaya Sekuriti (Pindaan)_ 33

(2) Dalam menjalankan kuasanya di bawah subseksyen (1),
Suruhanjaya hendaklah mengambil kira kepentingan kestabilan
kewangan.

(3) Bagi maksud subseksyen (1), jika orang yang berkenaan
adalah semata-mata di bawah penyeliaan atau pemantauan
Bank Negara Malaysia, Suruhanjaya hendaklah membuat
suatu syor kepada Bank Negara Malaysia untuk mengeluarkan
arahan itu.

(4) Sebelum mengeluarkan suatu arahan di bawah
subseksyen (1), Suruhanjaya hendaklah memberikan orang
itu suatu peluang untuk didengar.

(5) Walau apa pun subseksyen (4), Suruhanjaya boleh
mengeluarkan suatu arahan di bawah subseksyen (1) tanpa
terlebih dahulu memberikan orang itu suatu peluang untuk
didengar jika apa-apa kelengahan dalam mengeluarkan arahan
itu akan memburukkan lagi risiko sistemik dalam pasaran
modal.

(6) Jika suatu arahan dikeluarkan menurut subseksyen (5),
orang itu hendaklah diberikan suatu peluang untuk didengar
selepas arahan itu dikeluarkan.

(7) Apabila seseorang diberikan suatu peluang untuk didengar
di bawah subseksyen (6), suatu arahan yang dikeluarkan
di bawah subseksyen (1) boleh dipinda atau diubah suai.

(8) Mana-mana orang yang tidak mematuhi arahan yang
dikeluarkan di bawah subseksyen (1) melakukan suatu kesalahan
dan boleh, apabila disabitkan, didenda tidak melebihi sepuluh
juta ringgit atau dipenjarakan selama tempoh tidak melebihi
sepuluh tahun atau kedua-duanya.

**Perkiraan dengan pihak berkuasa penyeliaan lain**

**31zh.** (1) Walau apa pun peruntukan dalam undang-undang
sekuriti, Suruhanjaya boleh bagi maksud mengawasi,


-----

34 _Rang Undang-Undang_

mengurangkan dan menguruskan risiko sistemik dalam pasaran
modal atau menyumbang terhadap kestabilan kewangan—

_(a)_ memberikan bantuan kepada mana-mana pihak

berkuasa penyeliaan atau agensi Kerajaan yang
bertanggungjawab bagi menggalakkan kestabilan
kewangan;

_(b)_ mendapatkan apa-apa maklumat atau dokumen daripada,

atau berkongsi apa-apa maklumat atau dokumen
dengan, mana-mana pihak berkuasa penyeliaan
atau agensi Kerajaan yang bertanggungjawab bagi
menggalakkan kestabilan kewangan jika didapati perlu
oleh Suruhanjaya bagi maklumat atau dokumen itu
didapatkan atau dikongsikan dalam menguruskan risiko
sistemik dalam pasaran modal atau menggalakkan
kestabilan kewangan; atau

_(c)_ membuat perkiraan untuk bekerjasama dengan pihak

berkuasa penyeliaan yang lain dan menyelaraskan
langkah kestabilan dengan pihak berkuasa penyeliaan
itu.

(2) Jika Suruhanjaya berkongsi apa-apa maklumat atau
dokumen di bawah perenggan (1)(b)—

_(a)_ dengan mana-mana pihak berkuasa penyeliaan atau

agensi Kerajaan yang bertanggungjawab bagi
menggalakkan kestabilan kewangan di Malaysia,
apa-apa maklumat atau dokumen itu tidak boleh
dizahirkan kepada mana-mana orang kecuali dengan
kebenaran bertulis daripada Suruhanjaya; atau

_(b)_ dengan mana-mana pihak berkuasa penyeliaan di luar

Malaysia, pihak berkuasa penyeliaan itu hendaklah
memberikan suatu aku janji yang sesuai bagi
melindungi kerahsiaan maklumat atau dokumen itu
dan maksud yang baginya maklumat atau dokumen
itu boleh digunakan.

(3) Bagi maksud seksyen ini, “pihak berkuasa penyeliaan”
ertinya mana-mana pihak berkuasa, badan, agensi atau entiti—

_(a)_ yang bertanggungjawab bagi mengawasi, mengurangkan

dan menguruskan risiko sistemik dalam pasaran
modal atau menggalakkan kestabilan kewangan;
atau


-----

_Suruhanjaya Sekuriti (Pindaan)_ 35

_(b)_ yang bertanggungjawab bagi penyeliaan atau pemantauan

perantara atau peserta pasaran modal.

Penggal IIIc

MAJLIS PENASIHAT SYARIAH

**Penubuhan Majlis Penasihat Syariah bagi pasaran modal**
**Islam**

**31zi.** (1) Suruhanjaya boleh menubuhkan suatu Majlis Penasihat
Syariah bagi pasaran modal Islam yang hendaklah menjadi
pihak berkuasa bagi penentuan pemakaian prinsip Syariah
bagi maksud urusan atau transaksi pasaran modal Islam.

(2) Majlis Penasihat Syariah boleh menentukan tatacaranya
sendiri.

**Fungsi Majlis Penasihat Syariah**

**31zj.** Majlis Penasihat Syariah hendaklah mempunyai fungsi
yang berikut:

_(a)_ untuk menentukan pemakaian prinsip Syariah mengenai

apa-apa perkara yang berhubungan dengan urusan
atau transaksi pasaran modal Islam;

_(b)_ untuk mengeluarkan keputusan mengenai apa-apa

perkara yang berhubungan dengan urusan atau
transaksi pasaran modal Islam;

_(c)_ untuk menasihati Suruhanjaya mengenai apa-apa

isu Syariah yang berhubungan dengan urusan atau
transaksi pasaran modal Islam;

_(d)_ untuk memberikan nasihat kepada mana-mana orang

mengenai apa-apa isu Syariah yang berhubungan
dengan urusan atau transaksi pasaran modal Islam;
dan

_(e)_ apa-apa fungsi lain sebagaimana yang ditetapkan oleh

Menteri.


-----

36 _Rang Undang-Undang_

**Pelantikan anggota Majlis Penasihat Syariah**

**31zk.** (1) Yang di-Pertuan Agong boleh, atas nasihat Menteri
selepas berunding dengan Suruhanjaya, melantik sebagai
anggota Majlis Penasihat Syariah orang yang mempunyai
kelayakan dalam—

_(a) fiqh muamalah;_

_(b)_ jurisprudens Islam;

_(c)_ kewangan Islam; atau

_(d)_ apa-apa disiplin lain yang berkaitan.

(2) Jika seorang hakim Mahkamah Tinggi, Mahkamah

Rayuan atau Mahkamah Persekutuan, atau seorang hakim
Mahkamah Rayuan Syariah bagi Negeri atau Wilayah
Persekutuan, hendak dilantik di bawah subseksyen (1),
pelantikan itu tidak boleh dibuat kecuali—

_(a)_ dalam hal seorang hakim Mahkamah Tinggi,

Mahkamah Rayuan atau Mahkamah Persekutuan,
selepas rundingan dibuat oleh Suruhanjaya dengan
Ketua Hakim Negara; dan

_(b)_ dalam hal seorang hakim Mahkamah Rayuan Syariah

bagi Negeri atau Wilayah Persekutuan, selepas
rundingan dibuat oleh Suruhanjaya dengan Ketua
Hakim Syarie Negeri atau Wilayah Persekutuan itu,
mengikut mana-mana yang berkenaan.

(3) Seseorang anggota majlis Penasihat Syariah yang dilantik
di bawah subseksyen (1) hendaklah memegang jawatan atas
apa-apa terma dan syarat sebagaimana yang diperuntukkan
dalam surat pelantikan mereka masing-masing, dan adalah
layak untuk dilantik semula.

(4) Anggota Majlis Penasihat Syariah hendaklah dibayar
apa-apa saraan dan elaun sebagaimana yang ditentukan oleh
Suruhanjaya.


-----

_Suruhanjaya Sekuriti (Pindaan)_ 37

**Urus setia Majlis Penasihat Syariah**

**31zl.** Suruhanjaya boleh—

_(a)_ menubuhkan urus setia dan apa-apa jawatankuasa

lain yang didapati perlu oleh Suruhanjaya untuk
membantu Majlis Penasihat Syariah dalam menjalankan
fungsinya; dan

_(b)_ melantik seorang pegawai Suruhanjaya atau mana
mana orang lain untuk menjadi anggota urus setia
atau mana-mana jawatankuasa itu.

**Nasihat atau keputusan Majlis Penasihat Syariah**

**31zm.** Mana-mana orang berlesen, bursa saham, bursa derivatif,
pusat penjelasan, depositori pusat, perbadanan tersenarai atau
mana-mana orang lain boleh –

_(a)_ mendapatkan nasihat; atau

_(b)_ membuat rujukan untuk mendapatkan suatu

keputusan,

Majlis Penasihat Syariah mengenai apa-apa perkara yang
berhubungan dengan urusan atau transaksi pasaran modal
Islam bagi menentukan bahawa ia tidak melibatkan apa–apa
unsur yang tidak selaras dengan Syariah.

**Rujukan kepada Majlis Penasihat Syariah bagi keputusan**
**daripada mahkamah atau penimbang tara**

**31zn.** (1) Jika dalam mana-mana prosiding di hadapan manamana mahkamah atau penimbang tara mengenai suatu perkara
Syariah berhubung dengan urusan atau transaksi pasaran
modal Islam, mahkamah atau penimbang tara itu, mengikut
mana-mana yang berkenaan, hendaklah—

_(a)_ mengambil kira apa-apa keputusan Majlis Penasihat

Syariah; atau

_(b)_ merujuk perkara itu kepada Majlis Penasihat Syariah

untuk keputusannya.


-----

38 _Rang Undang-Undang_

(2) Apa-apa permintaan untuk nasihat atau suatu keputusan
Majlis Penasihat Syariah di bawah Akta ini atau mana-mana
undang-undang lain hendaklah dikemukakan kepada urus setia.

**Kesan keputusan Syariah**

**31zo.** Apa-apa keputusan yang dibuat oleh Majlis Penasihat
Syariah di bawah seksyen 31 zm atau 31zn hendaklah
mengikat—

_(a)_ orang berlesen, bursa saham, bursa derivatif, pusat

penjelasan, depositori pusat, perbadanan tersenarai
atau mana-mana orang lain yang disebut dalam
seksyen 31zm; dan

_(b)_ mahkamah atau penimbang tara yang disebut dalam

seksyen 31zn.

**Keputusan Majlis Penasihat Syariah terpakai**

**31zp.** (1) Jika keputusan yang diberikan oleh seorang penasihat
Syariah berdaftar kepada seseorang yang terlibat dalam apaapa urusan atau transaksi pasaran modal Islam berbeza dengan
keputusan yang diberikan oleh Majlis Penasihat Syariah,
keputusan Majlis Penasihat Syariah hendaklah terpakai.

(2) Bagi maksud seksyen ini, “penasihat Syariah berdaftar”
ertinya seseorang yang berdaftar di bawah mana-mana garis
panduan yang dikeluarkan oleh Suruhanjaya di bawah seksyen 377
Akta Pasaran Modal dan Perkhidmatan 2007.”.

**Penggantian seksyen 126**

**52.** Akta ibu dipinda dengan menggantikan seksyen 126 dengan
seksyen yang berikut:

“Pemeriksaan oleh Suruhanjaya

**126.** (1) Suruhanjaya boleh, dari semasa ke semasa, memeriksa,
tanpa memberikan apa-apa notis terlebih dahulu, buku atau
dokumen lain, akaun dan transaksi—

_(a)_ mana-mana orang berlesen, berdaftar, diluluskan,

diiktiraf atau dibenarkan di bawah mana-mana
undang-undang sekuriti;


-----

_Suruhanjaya Sekuriti (Pindaan)_ 39

_(b)_ mana-mana orang yang menjalankan apa-apa fungsi

khidmat luar bagi orang yang disebut di dalam
perenggan _(a); atau_

_(c)_ sesuatu cawangan atau anak syarikat seseorang orang

berlesen.

(2) Mana-mana orang yang disebut dalam subseksyen (1)
dan mana-mana orang yang bertindak bagi pihaknya hendaklah
memberi segala bantuan dan mengemukakan apa-apa dokumen,
rekod atau perkara, sebagaimana yang dikehendaki oleh
Suruhanjaya, bagi membolehkan Suruhanjaya menjalankan
fungsinya.

(3) Bagi maksud perenggan (1)(a) dan _(b), “orang”_
tidak termasuk orang yang ditentukan dalam Ruang Ketiga
Bahagian 1 Jadual 4 kepada Akta Pasaran Modal dan
Perkhidmatan 2007.”.

**Penggantian seksyen 135**

**53.** Akta ibu dipinda dengan menggantikan seksyen 135 dengan
seksyen yang berikut:

“Pemusnahan, penyembunyian, pencacatan dan pengubahan

**rekod**

**135.** Mana-mana orang yang—

_(a)_ memusnahkan, menyembunyikan, mencacatkan atau

mengubah;

_(b)_ menyebabkan orang lain memusnahkan,

menyembunyikan, mencacatkan atau mengubah;
atau

_(c)_ menghantar atau cuba untuk menghantar atau

berkomplot dengan mana-mana orang lain untuk
mengalihkan dari premisnya atau menghantar keluar
dari Malaysia,

apa-apa dokumen, rekod atau akaun dengan niat untuk memfraud
mana-mana orang, atau untuk mencegah, melengahkan atau
menghalang penjalanan suatu pemeriksaan, pengauditan atau
penyiasatan, atau penjalanan mana-mana fungsi atau kuasa


-----

40 _Rang Undang-Undang_

di bawah undang-undang sekuriti melakukan suatu kesalahan
dan boleh, apabila disabitkan, dihukum penjara selama tempoh
tidak melebihi sepuluh tahun dan boleh juga didenda tidak
melebihi sepuluh juta ringgit.”.

**Penggantian seksyen 148**

**54.** Akta ibu dipinda dengan menggantikan seksyen 148 dengan
seksyen yang berikut:

“Obligasi kerahsiaan

**148.** (1) Tertakluk kepada seksyen 124 Akta Keterangan 1950,
orang-orang yang ditentukan dalam subseksyen (2) tidak boleh
menzahirkan apa-apa maklumat yang telah diperoleh olehnya
semasa menjalankan fungsinya dan yang tidak disiarkan
mengikut undang-undang sekuriti, melainkan—

_(a)_ jika penzahiran itu dibenarkan di bawah suatu

peruntukan undang-undang sekuriti;

_(b)_ bagi maksud membantu atau membolehkan Suruhanjaya

dalam menjalankan fungsinya di bawah undangundang sekuriti atau mana-mana undang-undang
bertulis yang lain;

_(c)_ dalam mana-mana prosiding jenayah dan sivil oleh

atau terhadap Suruhanjaya; atau

_(d)_ jika penzahiran itu dibenarkan oleh Suruhanjaya.

(2) Subseksyen (1) hendaklah terpakai bagi orang yang
berikut:

_(a)_ seorang anggota—

(i) Suruhanjaya;

(ii) Majlis Penasihat Syariah;

(iii) Lembaga Pemantauan Audit; atau

(iv) Lembaga Dana Pembangunan Pasaran Modal;

_(b)_ seorang anggota mana-mana jawatankuasa Suruhanjaya,

Majlis Penasihat Syariah, Lembaga Pemantauan
Audit atau Lembaga Dana Pembangunan Pasaran
Modal;


-----

_Suruhanjaya Sekuriti (Pindaan)_ 41

_(c)_ seorang pegawai atau ejen Suruhanjaya; atau

_(d)_ seseorang yang menghadiri mana-mana

mesyuarat—

(i) Suruhanjaya;

(ii) mana-mana jawatankuasa Suruhanjaya;

(iii) Majlis Penasihat Syariah;

(iv) Lembaga Pemantauan Audit;

(v) Lembaga Dana Pembangunan Pasaran Modal.

(3) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi satu juta ringgit atau dipenjarakan selama
tempoh tidak melebihi lima tahun atau kedua-duanya.”.

**Seksyen baru 148a dan 148b**

**55.** Akta ibu dipinda dengan memasukkan selepas seksyen 148
seksyen yang berikut:

“Penzahiran yang dibenarkan dalam suatu prosiding

**penguatkuasaan sivil**

**148a.** (1) Dalam mana-mana prosiding penguatkuasaan sivil
oleh Suruhanjaya, Suruhanjaya boleh diperintahkan untuk
memberikan penzahiran atau mengemukakan untuk pemeriksaan
di bawah Perintah 24 Kaedah-Kaedah Mahkamah 2012

[P.U. _(A) 205/2012] dokumen yang berikut yang telah atau_
berada dalam milikan, jagaan atau kuasa Suruhanjaya hasil
daripada pelaksanaan atau penjalanan oleh Suruhanjaya manamana fungsinya di bawah undang-undang sekuriti:

_(a)_ apa-apa dokumen yang dikeluarkan secara sukarela

atau didedahkan oleh defendan kepada Suruhanjaya
menurut penjalanan kuasa Suruhanjaya di bawah
undang-undang sekuriti;

_(b)_ apa-apa dokumen yang disita daripada defendan atau

pegawai atau ejennya menurut seksyen 128;


-----

42 _Rang Undang-Undang_

_(c)_ apa-apa senarai yang disediakan oleh Suruhanjaya

dan ditandatangani oleh defendan atau pegawai atau
ejennya menurut seksyen 129;

_(d)_ apa-apa surat-menyurat antara Suruhanjaya dengan

defendan atau peguam cara atau ejennya;

_(e)_ apa-apa pernyataan oleh defendan yang direkodkan

oleh Suruhanjaya di bawah seksyen 31x dan 134;

_(f)_ apa-apa notis yang disampaikan kepada defendan

di bawah subseksyen 31x(1), 128(5) dan 134(1);

_(g)_ maklumat dagangan yang berhubungan dengan aktiviti

dagangan defendan yang Suruhanjaya bergantung
atau akan bergantung kepadanya dalam prosiding
sivil itu; dan

_(h)_ apa-apa dokumen yang Suruhanjaya berniat untuk

mengemukakan di dalam prosiding sivil itu.

(2) Suruhanjaya tidak boleh diperintahkan untuk memberi
penzahiran atau mengemukakan untuk pemeriksaan di bawah
Perintah 24 Kaedah-Kaedah Mahkamah 2012 apa-apa dokumen
selain yang tersenarai dalam subseksyen (1) melainkan jika
mahkamah berpendapat bahawa terdapat alasan yang kukuh
dan luar biasa dan tidak menjejaskan kepentingan awam,
untuk memerintahkan Suruhanjaya untuk memberi penzahiran
atau mengemukakan untuk pemeriksaan dokumen itu.

(3) Mahkamah tidak boleh membuat sesuatu perintah
di bawah subseksyen (2) berkenaan dengan dokumen yang
berikut:

_(a)_ apa-apa dokumen, selain dokumen yang disebut dalam

subseksyen (1), yang berada atau telah berada dalam
milikan, jagaan atau kuasa Suruhanjaya hasil daripada
pelaksanaan atau penjalanan oleh Suruhanjaya apaapa fungsi penyeliaan dan penguatkuasaannya atau
kuasanya di bawah undang-undang sekuriti;

_(b)_ aduan, laporan atau permintaan yang diterima oleh

Suruhanjaya untuk menyiasat atau memberikan
bantuan bagi apa-apa kemungkinan atau dakwaan
pelanggaran undang-undang sekuriti;

_(c)_ dokumen dalaman Suruhanjaya;


-----

_Suruhanjaya Sekuriti (Pindaan)_ 43

_(d)_ apa-apa surat-menyurat atau komunikasi antara

Suruhanjaya dengan—

(i) mana-mana pegawai awam;

(ii) mana-mana badan berkanun;

(iii) mana-mana pihak berkuasa penyeliaan asing;

(iv) mana-mana bursa saham, bursa derivatif, pasaran

diiktiraf, pusat penjelasan atau depositori
pusat;

(v) mana-mana orang yang dilantik oleh Suruhanjaya

untuk membantu siasatannya; atau

(vi) mana-mana orang yang telah memfailkan atau

membuat suatu aduan, laporan atau permintaan
kepada Suruhanjaya menurut perengan _(b);_

_(e)_ apa-apa dokumen atau salinan dokumen itu, yang dihantar

kepada atau diterima oleh Suruhanjaya daripada,
orang yang ditentukan di bawah perenggan _(d);_
dan

_(f)_ semua pernyataan yang direkodkan oleh Suruhanjaya

di bawah seksyen 31x dan 134 selain pernyataan
yang direkodkan daripada defendan.

(4) Seksyen ini hendaklah terpakai dan mempunyai kuat
kuasa dan kesan sepenuhnya walau apa pun apa-apa yang tidak
selaras, atau yang berlawanan dengannya, yang terkandung
dalam Kaedah-Kaedah Mahkamah 2012 atau mana-mana
peruntukan undang-undang sekuriti atau mana-mana undangundang bertulis atau apa-apa kaedah undang-undang atau
amalan yang berhubungan dengan penzahiran dan pemeriksaan
dokumen dalam prosiding sivil.

**Kerahsiaan maklumat penyeliaan**

**148b.** (1) Tanpa menjejaskan keluasan seksyen 148, jika
Suruhanjaya mengeluarkan apa-apa dokumen atau maklumat
berhubung dengan—

_(a)_ apa-apa perkadaran yang diberikan oleh Suruhanjaya

kepada; atau


-----

44 _Rang Undang-Undang_

_(b)_ apa-apa penilaian penyeliaan yang dibuat oleh

Suruhanjaya ke atas,

mana-mana orang yang ditentukan di bawah subseksyen
126(1), orang itu, atau mana-mana pengarah, pegawai atau
juruauditnya tidak boleh menzahirkan dokumen atau maklumat
itu kepada mana-mana orang lain, melainkan jika dibenarkan
oleh Suruhanjaya.

(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
dipenjarakan selama tempoh tidak melebihi lima tahun
atau didenda tidak melebihi satu juta ringgit atau keduaduanya.”.

**Pindaan seksyen 150**

**56. Seksyen 150 Akta ibu dipinda—**

_(a)_ dalam teks bahasa kebangsaan, dalam nota bahu

dengan menggantikan perkataan “pihak berkuasa
**menyelia” dengan perkataan “pihak berkuasa penyeliaan**
**asing”;**

_(b)_ dalam subseksyen (1)—

(i) dengan menggantikan perkataan “dalam” dengan

perkataan “di bawah”; dan

(ii) dalam teks bahasa kebangsaan, dengan menggantikan

perkataan “pihak berkuasa menyelia asing” di
mana-mana jua terdapat dengan perkataan “pihak
berkuasa penyeliaan asing”;

_(c)_ dalam subseksyen (2)—

(i) dengan menggantikan perkataan “Dalam seksyen

ini” dengan perkataan “Bagi maksud seksyen ini
dan seksyen 150a”; dan

(ii) dalam teks bahasa kebangsaan, dengan menggantikan

perkataan “pihak berkuasa menyelia asing” dengan
perkataan “pihak berkuasa penyeliaan asing”;


-----

_Suruhanjaya Sekuriti (Pindaan)_ 45

_(d) dalam subseksyen (3) teks bahasa Inggeris, dengan_

menggantikan perkataan “a securities law” dengan
perkataan “the securities laws”; dan

_(e)_ dalam subseksyen (4)—

(i) dalam teks bahasa kebangsaan, dalam perenggan (a),

dengan menggantikan perkataan “pihak berkuasa
menyelia asing” di mana-mana jua terdapat dengan
perkataan “pihak berkuasa penyeliaan asing”;
dan

(ii) dalam teks bahasa kebangsaan, dalam perenggan (b),

dengan menggantikan perkataan “pihak berkuasa
menyelia asing” dengan perkataan “pihak berkuasa
penyeliaan asing”.

**Pindaan seksyen 150a**

**57. Seksyen 150a Akta ibu dipinda—**

_(a)_ dalam teks bahasa kebangsaan, dalam nota bahu dengan

menggantikan perkataan “pihak berkuasa menyelia
**asing” dengan perkataan “pihak berkuasa penyeliaan**
**asing”;**

_(b)_ dalam subseksyen (1) teks bahasa kebangsaan, dengan

menggantikan perkataan “pihak berkuasa menyelia asing”
dengan perkataan “pihak berkuasa penyeliaan asing”;
dan

_(c)_ dalam subseksyen (4)—

(i) dalam teks bahasa kebangsaan, dengan menggantikan

perkataan “pihak berkuasa menyelia asing” dengan
perkataan “pihak berkuasa penyeliaan asing”;
dan

(ii) dalam teks bahasa kebangsaan, dalam perenggan (a)

dengan menggantikan perkataan “pihak berkuasa
menyelia asing” dengan perkataan “pihak berkuasa
penyeliaan asing”.


-----

46 _Rang Undang-Undang_

**Pemotongan seksyen 151**

**58. Akta ibu dipinda dengan memotong seksyen 151.**

**Penggantian seksyen 151a**

**59.** Akta ibu dipinda dengan menggantikan seksyen 151a dengan
seksyen yang berikut:

“Peruntukan keterangan

**151a. Dalam mana-mana prosiding jenayah atau sivil, apa-**
apa—

_(a) pernyataan yang berupa ditandatangani oleh Pengerusi_

atau mana-mana orang lain yang kuasa telah
diwakilkan kepadanya di bawah seksyen 17, yang
menjadi sebahagian daripada atau yang dilampirkan
kepada mana-mana surat, daftar, rekod atau dokumen,
dengan apa jua cara dinyatakan, diperihalkan atau
digambarkan; atau

_(b) minit mesyuarat yang dibuat oleh Lembaga, Lembaga_

Pemantauan Audit, atau mana-mana jawatankuasa
Lembaga atau Lembaga Pemantauan Audit, sekiranya
ditandatangani,

boleh diterima sebagai keterangan _prima facie bagi fakta_
yang dinyatakan di dalamnya.”.

**Pindaan seksyen 152a.**

**60.** Seksyen 152a Akta ibu dipinda—

_(a) dengan menggantikan perenggan_ _(b) dengan perenggan_

yang berikut:

“(b) apa-apa keputusan yang dikeluarkan di bawah

undang-undang sekuriti;”; dan

_(b) dalam perenggan (g), dengan memasukkan selepas perkataan_

“tindakan” perkataan “atau langkah”.


-----

_Suruhanjaya Sekuriti (Pindaan)_ 47

**Penggantian seksyen 160**

**61. Akta ibu dipinda dengan menggantikan seksyen 160 dengan**
seksyen yang berikut:

**“Kekebalan**

**160. Tiada tindakan, guaman, pendakwaan atau prosiding**
lain boleh diambil atau dibawa, dimulakan, atau dikekalkan
dalam mana-mana mahkamah atau di hadapan mana-mana
pihak berkuasa lain terhadap—

_(a)_ Suruhanjaya;

_(b)_ mana-mana orang yang merupakan atau pernah

menjadi—

(i) seorang anggota Lembaga, Majlis Penasihat

Syariah, Lembaga Pemantauan Audit, Dana
Pembangunan Pasaran Modal atau Perbadanan
Dana Pampasan Pasaran Modal, atau mana-mana
jawatankuasa yang ditubuhkan oleh Suruhanjaya,
Majlis Penasihat Syariah, Lembaga Pemantauan
Audit, Dana Pembangunan Pasaran Modal atau
Perbadanan Dana Pampasan Pasaran Modal;
atau

(ii) seorang pegawai Suruhanjaya; atau

_(c)_ mana-mana orang yang dilantik oleh Suruhanjaya

di bawah seksyen 145,

bagi atau oleh sebab, atau berkenaan dengan, apa-apa perbuatan
yang dilakukan atau pernyataan yang dibuat, ditinggalkan
daripada dilakukan atau dibuat oleh orang yang ditentukan
dalam perenggan _(a),_ _(b) atau_ _(c), dalam melaksanakan_
fungsi mereka, dalam melaksanakan undang-undang sekuriti
atau dalam menjalankan apa-apa kuasa yang diberikan, sama
ada secara nyata atau tersirat oleh atau di bawah mana-mana
undang-undang sekuriti:

Dengan syarat bahawa apa-apa perbuatan, pernyataan,
pelaksanaan fungsi atau penjalanan kuasa itu dilakukan atau
dibuat dengan suci hati.


-----

48 _Rang Undang-Undang_

**Seksyen baru 160a**

**62. Akta ibu dipinda dengan memasukkan selepas seksyen 160**
seksyen yang berikut:

**“Kuasa mengeluarkan arahan bagi menunaikan obligasi**

**antarabangsa Kerajaan di bawah Ketetapan Majlis**
**Keselamatan Pertubuhan Bangsa-bangsa Bersatu**

**160a.** (1) Jika Majlis Keselamatan Pertubuhan Bangsabangsa Bersatu memutuskan, menurut Piagam Bangsa-Bangsa
Bersatu, mengenai langkah yang hendaklah diambil bagi
memberi kuat kuasa kepada mana-mana keputusannya dan
menghendaki Kerajaan Malaysia supaya menerima pakai
langkah itu, Suruhanjaya boleh, berhubung dengan langkah
itu yang dalam fungsi Suruhanjaya, mengeluarkan arahan
secara bertulis kepada mana-mana orang yang dilesenkan,
didaftarkan, diluluskan, diiktiraf atau diberi kuasa di bawah
mana-mana undang-undang sekuriti, bagi membolehkan
langkah itu diterima pakai dengan berkesan.

(2) Suatu arahan yang dikeluarkan di bawah subseksyen (1)
boleh termasuk, tetapi tidak terhad kepada arahan untuk
membekukan akaun sekuriti, wang dan aset.

(3) Seseorang yang baginya suatu arahan dikeluarkan
di bawah subseksyen (1) hendaklah mematuhi arahan itu
walau apa pun apa-apa kewajipan lain yang dikenakan ke
atas orang itu oleh mana-mana kontrak atau undang-undang
atau perjanjian antarabangsa.

(4) Seseorang yang menjalankan apa-apa tindakan sebagai
mematuhi arahan yang dikeluarkan di bawah subseksyen (1),
tidak boleh dikira sebagai melanggar mana-mana kontrak
atau undang-undang atau perjanjian antarabangsa itu.

(5) Seksyen ini tidak terpakai bagi orang berdaftar
sebagaimana yang ditentukan dalam Ruang Ketiga Bahagian 1
Jadual 4 Akta Pasaran Modal dan Perkhidmatan 2007.

(6) Seseorang yang tidak mematuhi apa-apa arahan
yang dikeluarkan di bawah seksyen ini melakukan suatu
kesalahan.”.


-----

_Suruhanjaya Sekuriti (Pindaan)_ 49

**Penggantian Jadual 1**

**63. Akta ibu dipinda dengan menggantikan Jadual 1 dengan**
Jadual yang berikut:

“Jadual 1

Bahagian 1

[Seksyen 2]

_(a)_ suatu syarikat awam tersenarai atau suatu perbadanan disenaraikan

pada bursa saham;

_(b)_ suatu bank yang dilesenkan di bawah Akta Perkhidmatan Kewangan

2013 [Akta 758];

_(c)_ suatu penanggung insurans yang dilesenkan di bawah Akta Perkhidmatan

Kewangan 2013;

_(d)_ seseorang pengendali takaful yang dilesenkan di bawah Akta Perkhidmatan

Kewangan Islam 2013 [Akta 759];

_(e)_ suatu bank Islam yang dilesenkan di bawah Akta Perkhidmatan

Kewangan Islam 2013;

_(f)_ suatu institusi kewangan yang ditetapkan di bawah seksyen 212 atau

223 Akta Perkhidmatan Kewangan Islam 2013;

_(g)_ suatu institusi kewangan pembangunan yang ditetapkan di bawah Akta

Institusi Kewangan Pembangunan 2002 [Akta 618];

_(h)_ seorang pemegang Lesen Perkhidmatan Pasaran Modal bagi penjalanan

aktiviti terkawal berniaga dalam sekuriti, berniaga dalam derivatif
atau pengurusan kumpulan wang;

_(i)_ suatu syarikat pemegangan bursa yang diluluskan di bawah undang
undang sekuriti;

_(j)_ suatu bursa yang diluluskan di bawah undang-undang sekuriti;

_(k)_ suatu depositori pusat yang diluluskan di bawah undang-undang

sekuriti;

_(l)_ suatu pusat penjelasan yang diluluskan di bawah undang-undang

sekuriti;

_(m)_ suatu organisasi pengawalseliaan sendiri yang diiktiraf di bawah

undang-undang sekuriti;

_(n)_ suatu pentadbir skim persaraan swasta yang diluluskan di bawah

undang-undang sekuriti;

_(o)_ suatu repositori dagangan yang diluluskan di bawah undang-undang

sekuriti;

_(p)_ Perbadanan Dana Pampasan Pasaran Modal;

_(q)_ mana-mana orang lain yang, boleh ditetapkan oleh Menteri melalui

perintah yang disiarkan dalam _Warta._


-----

50 _Rang Undang-Undang_

Bahagian 2

_(a)_ suatu skim persaraan swasta yang diluluskan oleh Suruhanjaya

di bawah Akta Pasaran Modal dan Perkhidmatan 2007;

_(b)_ suatu skim unit amanah yang diluluskan, diberi kuasa atau diiktiraf

oleh Suruhanjaya di bawah Akta Pasaran Modal dan Perkhidmatan
2007;

_(c)_ mana-mana dana pasaran modal lain sebagaimana yang ditentukan

oleh Suruhanjaya.”.

**Kecualian dan peralihan**

**64.** (1) Bagi maksud seksyen ini—

“tarikh kuat kuasa” ertinya tarikh permulaan kuat kuasa yang
berkaitan Akta ini atau peruntukan yang berkenaan Akta ini;

“Bahagian dimansuhkan” ertinya Bahagian IXa Akta Pasaran
Modal dan Perkhidmatan 2007 sebelum tarikh kuat kuasa;

“seksyen dimansuhkan” ertinya seksyen 316a, 316b, 316c, 316d,
316e, 316f, 316g dan 316h Akta Pasaran Modal dan Perkhidmatan
2007 sebelum tarikh kuat kuasa.

(2) Berkenaan dengan Suruhanjaya—

_(a)_ perubahan nama daripada “Suruhanjaya Sekuriti” kepada

“Suruhanjaya Sekuriti Malaysia” tidaklah menyentuh apaapa kuasa, hak, keistimewaan, tanggungan, kewajipan atau
obligasi Suruhanjaya Sekuriti, atau mencacatkan apa-apa
prosiding undang-undang oleh atau terhadapnya;

_(b)_ mana-mana prosiding undang-undang yang tidak dapat

diteruskan atau dimulakan oleh atau terhadap Suruhanjaya
Sekuriti sebelum tarikh kuat kuasa boleh diteruskan atau
dimulakan pada atau selepas tarikh kuat kuasa atas nama
Suruhanjaya Sekuriti Malaysia;

_(c)_ semua peraturan, perintah, arahan, pemberitahuan,

pengecualian dan perundangan subsidiari lain, tidak kira
bagaimana jua disebut, dibuat, diberikan, atau dilakukan
oleh Suruhanjaya sebelum tarikh kuat kuasa hendaklah
disifatkan telah dibuat, diberikan atau dilakukan oleh
Suruhanjaya Sekuriti Malaysia, dan hendaklah terus
berkuat kuasa dan berkesan sepenuhnya;


-----

_Suruhanjaya Sekuriti (Pindaan)_ 51

_(d) semua kelulusan, arahan, notis, garis panduan, pekeliling,_

nota panduan, nota amalan, keputusan, pemberitahuan,
pengecualian dan tindakan eksekutif lain, tidak kira
bagaimana jua disebut, diberikan, dibuat atau dilakukan
oleh Suruhanjaya sebelum tarikh kuat kuasa hendaklah
disifatkan telah diberikan, dibuat atau dilakukan oleh
Suruhanjaya Sekuriti Malaysia, dan hendaklah terus
berkuat kuasa dan berkesan sepenuhnya;

_(e) apa-apa permohonan bagi suatu kelulusan atau persetujuan,_

atau bagi apa-apa jua maksud lain, atau apa-apa rayuan
yang berhubungan dengan permohonan itu, yang dibuat
oleh mana-mana orang kepada Menteri atau Suruhanjaya
sebelum tarikh kuat kuasa, dan yang belum selesai sebaik
sebelum tarikh kuat kuasa, hendaklah, jika ada peruntukan
yang bersamaan dalam Akta ibu sebagaimana yang
dipinda oleh Akta ini, diuruskan seolah-olah ia dibuat
di bawah peruntukan itu dan, jika tiada peruntukan yang
bersamaan itu, permohonan atau rayuan itu hendaklah
luput pada tarikh kuat kuasa; dan

_(f)_ segala wang yang terkandung dalam atau yang kena

dibayar kepada Kumpulan Wang yang ditubuhkan di
bawah seksyen 23 Akta ibu di bawah pentadbiran dan
kawalan Suruhanjaya Sekuriti hendaklah, pada tarikh
kuat kuasa, disifatkan berada di bawah pentadbiran dan
kawalan Suruhanjaya Sekuriti Malaysia.

(3) Tiada apa-apa jua dalam Akta ini boleh menyentuh tanggungan
mana-mana orang untuk didakwa atau dihukum bagi kesalahan
atau kemungkiran yang dilakukan di bawah undang-undang sekuriti
sebelum tarikh kuat kuasa Akta ini atau mana-mana prosiding
yang dibawa, hukuman yang dikenakan atau tindakan yang diambil
sebelum tarikh itu berkenaan dengan kesalahan atau kemungkiran
itu.

(4) Apa-apa hak, keistimewaan, obligasi atau tanggungan yang
diperoleh, terakru atau ditanggung sebelum tarikh kuat kuasa
atau apa-apa prosiding undang-undang, remedi atau penyiasatan
berkenaan dengan hak, keistimewaan, obligasi atau tanggungan
itu tidaklah tersentuh oleh Akta ini dan hendaklah terus berkuat
kuasa seolah-olah Akta ini tidak pernah diperbuat.


-----

52 _Rang Undang-Undang_

(5) Berkenaan dengan Majlis Penasihat Syariah—

_(a)_ Majlis Penasihat Syariah yang ditubuhkan di bawah seksyen

dimansuhkan dan anggotanya yang dilantik di bawah
seksyen dimansuhkan yang sama hendaklah disifatkan
sebagai ditubuhkan dan dilantik, mengikut mana-mana
yang berkenaan, di bawah atau mengikut Akta ibu seperti
mana yang dipinda oleh Akta ini; dan

_(b)_ apa-apa keputusan yang dibuat oleh Majlis Penasihat

Syariah yang ditubuhkan di bawah seksyen dimansuhkan
hendaklah disifatkan telah dibuat secara sah di bawah
Akta ibu sebagaimana yang dipinda oleh Akta ini dan
hendaklah terus berkuat kuasa dan berkesan sepenuhnya
berhubung dengan orang yang baginya ia terpakai sehingga
dipinda.

(6) Jika dalam mana-mana undang-undang bertulis, apa-apa
sebutan yang dibuat mengenai mana-mana peruntukan tertentu
Bahagian dimansuhkan, ia hendaklah ditafsirkan sebagai sebutan
mengenai peruntukan Akta ibu sebagaimana yang dipinda oleh
Akta ini yang hampir-hampir bersamaan dengan peruntukan
tertentu itu.

(7) Tiada apa-apa jua dalam Bahagian dimansuhkan atau seksyen
dimansuhkan boleh menyentuh tanggungan mana-mana orang
untuk didakwa atau dihukum bagi kesalahan atau kemungkiran
yang dilakukan di bawah Bahagian dimansuhkan atau seksyen
dimansuhkan itu sebelum tarikh kuat kuasa atau mana-mana
prosiding yang dibawa, hukuman yang dikenakan atau tindakan
yang diambil sebelum tarikh itu berkenaan dengan kesalahan atau
kemungkiran itu.

(8) Apa-apa hak, keistimewaan, obligasi atau tanggungan yang
diperoleh, terakru atau ditanggung sebelum tarikh kuat kuasa
atau apa-apa prosiding undang-undang, remedi atau penyiasatan
berkenaan dengan hak, keistimewaan, obligasi atau tanggungan
itu tidaklah tersentuh oleh Akta ini dan hendaklah terus berkuat
kuasa seolah-olah Akta ini tidak pernah diperbuat.

HURAIAN

Rang Undang-undang ini bertujuan untuk meminda Akta Suruhanjaya Sekuriti
1993 (“Akta 498”). Pindaan yang dicadangkan bertujuan untuk membuat
pindaan berkenaan dengan perubahan nama Suruhanjaya, untuk mengadakan


-----

_Suruhanjaya Sekuriti (Pindaan)_ 53

peruntukan tadbir urus Suruhanjaya, pindaan berkenaan dengan peruntukan
Lembaga Pemantauan Audit, untuk memperkukuh kuasa pengawalseliaan
Suruhanjaya, untuk menjelaskan jenis-jenis dokumen yang boleh dan tidak boleh
dizahirkan oleh Suruhanjaya dalam suatu prosiding penguatkuasaan sivil dan
untuk mengadakan peruntukan bagi pelbagai perkara berbangkit yang lain.

2. _Fasal 1 mengandungi tajuk ringkas dan peruntukan permulaan kuat kuasa_
Akta yang dicadangkan.

3. _Fasal_ _2 bertujuan untuk mengadakan peruntukan bagi pindaan am yang_
berhubungan dengan perubahan nama Suruhanjaya kepada “Suruhanjaya Sekuriti
Malaysia”.

4. _Fasal 3 bertujuan untuk mengadakan peruntukan bahawa apa-apa sebutan_
mengenai Akta Suruhanjaya Sekuriti 1993 dalam mana-mana undang-undang
bertulis atau dokumen hendaklah, apabila Akta yang dicadangkan ini mula
berkuat kuasa, hendaklah ditafsirkan sebagai sebutan mengenai Akta Suruhanjaya
Sekuriti Malaysia 1993.

5. _Fasal 4_ bertujuan untuk mengadakan peruntukan bagi perubahan nama
Suruhanjaya daripada Suruhanjaya Sekuriti kepada Suruhanjaya Sekuriti
Malaysia.

_6. Fasal 5 bertujuan untuk meminda seksyen 2 Akta 498 untuk memasukkan_
takrif baru ke dalam Akta 498 dan meminda takrif sedia ada dalam Akta 498.

_7. Fasal 7 bertujuan untuk meminda Akta 498 dengan memindahkan seksyen_
sedia ada 151 Akta 498 ke seksyen 2g Akta 498 dengan pengubahsuaian.

_8. Fasal 8 bertujuan untuk meminda seksyen 4 Akta 498 untuk mengadakan_
peruntukan bagi penubuhan Lembaga Suruhanjaya, keanggotaan dan fungsifungsinya.

_9. Fasal_ _9_ bertujuan untuk memasukkan seksyen baru 4a dan 4b ke dalam
Akta 498 untuk mengadakan peruntukan bagi kriteria objektif bagi pelantikan
anggota Lembaga, menjelaskan fungsi Pengerusi dan untuk menjelaskan peranan
Timbalan Ketua Eksekutif dan peruntukan mengenai orang yang patut bertindak
semasa ketiadaan Pengerusi atau Timbalan Ketua Eksekutif, mengikut manamana yang berkenaan.

_10._ _Fasal 10 bertujuan untuk meminda seksyen 5 Akta 498 bagi mengadakan_

peruntukan bagi kriteria yang menyebabkan seseorang anggota Lembaga boleh
hilang kelayakan.

_11._ _Fasal 11 bertujuan untuk meminda seksyen 6 Akta 498 bagi memperjelas_

tempoh pelantikan dan pelantikan semula Pengerusi, Timbalan Ketua Eksekutif
dan anggota-anggota Lembaga yang lain.

_12._ _Fasal 12 bertujuan untuk meminda seksyen 7 Akta 498 memandangkan_

kuasa Menteri untuk membatalkan pelantikan anggota Lembaga sekarang
diperuntukkan dalam seksyen 8 Akta 498 yang dicadangkan.


-----

54 _Rang Undang-Undang_

_13._ _Fasal 13 bertujuan untuk meminda seksyen 8 Akta 498 untuk memberi_

Menteri hal keadaan yang jelas dan berobjektif bagi membolehkannya
membatalkan pelantikan seseorang anggota Lembaga.

_14._ _Fasal 14 bertujuan untuk meminda seksyen 9 Akta 498 untuk mengadakan_

peruntukan bagi anggota Lembaga atau mana-mana orang yang diundang ke
mesyuarat Lembaga boleh dibayar saraan dan elaun yang boleh ditentukan
oleh Menteri.

_15._ _Fasal 15 bertujuan untuk meminda seksyen 10 Akta 498 untuk mengadakan_

peruntukan bagi Pengerusi mempengerusikan semua mesyuarat Lembaga.

_16._ _Fasal 16 bertujuan untuk meminda seksyen 11 Akta 498 untuk mengadakan_

peruntukan bagi membenarkan Lembaga mengundang mana-mana orang untuk
menghadiri mana-mana mesyuarat Lembaga atau pertimbangtelitian bagi maksud
menasihati Lembaga tentang apa-apa perkara yang dibincangkan.

_17._ _Fasal 17 bertujuan untuk meminda seksyen 13 Akta 498 untuk mengadakan_

peruntukan bagi anggota Lembaga menzahirkankan kepentingannya berhubung
dengan apa-apa perkara yang dibincangkan oleh Lembaga.

_18._ _Fasal 18 bertujuan untuk meminda seksyen 14 Akta 498 untuk mengadakan_

peruntukan bagi Lembaga menyenggara rekod minit semua mesyuaratnya dan
bagi memindahkan peruntukan sekarang mengenai minit mesyuarat menjadi
keterangan _prima facie dalam mana-mana prosiding undang-undang ke dalam_
seksyen baru 151a sebagaimana yang dicadangkan oleh Akta ini.

_19._ _Fasal 19 bertujuan untuk meminda seksyen 15 Akta 498 bagi menggantikan_

perkataan “sekuriti dan derivatif” dengan perkataan “pasaran modal”. Pindaan
ini bertujuan untuk menjelaskan bahawa Suruhanjaya mengawal selia pasaran
modal, yang termasuklah pasaran sekuriti dan derivatif. Pindaan yang dicadangkan
juga meluaskan fungsi Suruhanjaya untuk mengawal selia juruaudit kumpulan
wang jadual, dan bagi menjalankan pemantauan ke atas mana-mana orang
yang menyediakan laporan berhubung dengan maklumat kewangan entiti
berkepentingan awam atau kumpulan wang jadual, berhubung dengan aktiviti
pasaran modal.

_20._ _Fasal 20 bertujuan untuk meminda seksyen 17 Akta 498 untuk mengadakan_

peruntukan bagi Lembaga dan Pengerusi mewakilkan mana-mana fungsinya.

21. _Fasal 21 bertujuan untuk meminda seksyen 18 Akta 498 untuk mengadakan_

peruntukan bagi memberi Lembaga kuasa untuk menubuhkan apa-apa
jawatankuasa, menjemput mana-mana orang untuk menjadi ahli jawatankuasa
Lembaga dan untuk memotong subseksyen sedia ada 18(3), (4), (5), (6) dan (7)
memandangkan peruntukan subseksyen-subseksyen itu dicadangkan untuk
dimasukkan ke dalam seksyen baru 18a.

22. _Fasal 22 bertujuan untuk memasukkan seksyen baru 18a ke dalam Akta_

498 mengenai tatacara jawatankuasa Lembaga.

23. _Fasal 23 bertujuan untuk meminda seksyen 20 Akta 498 untuk memotong_

terma “pengkhidmat-pengkhidmat”.


-----

_Suruhanjaya Sekuriti (Pindaan)_ 55

24. _Fasal_ _24 bertujuan untuk meminda seksyen 21 Akta 498 untuk memberi_

Suruhanjaya kuasa untuk mengeluarkan polisi mengenai tatatertib dan etika
pegawai-pegawainya.

25. _Fasal 26 bertujuan untuk meminda seksyen 22a Akta 498 bagi memperluas_

kuasa Suruhanjaya untuk menubuhkan atau menyertai mana-mana pertubuhan
perbadanan.

26. _Fasal 27_ bertujuan untuk meminda seksyen 23 Akta 498 bagi memberi

Suruhanjaya kuasa untuk menerima semua wang lain yang dibayar kepada
Suruhanjaya secara sah.

27. _Fasal 28_ bertujuan untuk meminda seksyen 24 Akta 498 berbangkit

daripada pengenalan rangka kerja pasaran yang diiktiraf dalam cadangan
pindaan kepada Akta Pasaran Modal dan Perkhidmatan 2007.

28. _Fasal 29 bertujuan untuk meminda seksyen 26 Akta 498 bagi menjelaskan_

bahawa Suruhanjaya boleh membuat apa-apa bayaran atau memberi geran
daripada kumpulan wangnya bagi menguatkuasakan peruntukan undang-undang
sekuriti.

29. _Fasal 31 bertujuan untuk meminda seksyen 30 Akta 498 untuk mengadakan_

peruntukan bagi Lembaga mengesyorkan kepada Menteri yang berhubungan
dengan kuasa Suruhanjaya untuk meminjam.

30. _Fasal 32 bertujuan untuk meminda seksyen 31a Akta 498 bagi memasukkan_

takrif baru “pengerusi eksekutif” ke dalam seksyen 31a Akta 498 yang bertujuan
untuk menjelaskan bahawa pengerusi eksekutif yang disebut dalam Bahagian IIIa
Akta 498 ialah pengerusi eksekutif Lembaga Pemantauan Audit, dan juga untuk
meminda takrif sedia ada dalam seksyen itu.

31. _Fasal 33, 34, 36, 38, 39, 40, 41, 42, 48 dan 49 masing-masingnya bertujuan_

untuk meminda seksyen 31b, 31c, 31e, 31l, tajuk Penggal 4 Bahagian IIIa,
31n, 31o, 31p, 31y dan 31z Akta 498 bagi memberi Suruhanjaya kuasa untuk
mengawal selia juruaudit kumpulan wang jadual dan untuk memantau mana-mana
orang yang menyediakan laporan berhubung dengan maklumat kewangan entiti
berkepentingan awam atau kumpulan wang jadual di bawah undang-undang
sekuriti atau garis panduan yang dikeluarkan oleh Suruhanjaya, mengambil kira
peranan yang dijalankan oleh orang itu dalam penyediaan laporan kewangan
yang menjadi sandaran orang awam. Pindaan yang dicadangkan juga bertujuan
untuk mengeluarkan peruntukan membaharui pendaftaran juruaudit agar selaras
dengan rangka kerja bagi perlesenan.

32. _Fasal 35_ bertujuan untuk memotong subseksyen 31d(2) memandangkan

peruntukan itu telah diperuntukkan di bawah seksyen 159a Akta 498.

33. _Fasal 37_ bertujuan untuk meminda seksyen 31ea Akta 498 untuk

memperjelas bahawa Lembaga Pemantauan Audit boleh menentukan terma
dan syarat dalam melantik anggota kepada sesuatu jawatankuasa Lembaga
Pemantauan Audit.


-----

56 _Rang Undang-Undang_

34. _Fasal 43 bertujuan untuk meminda seksyen 31q Akta 498 bagi membolehkan_

Lembaga Pemantauan Audit membatalkan, menarik balik atau menggantung
pendaftaran atau pengiktirafan juruaudit atas kegagalan membayar apa-apa fi
yang ditetapkan.

35. _Fasal 45_ bertujuan untuk memotong seksyen 31s Akta 498 berbangkit

daripada pemotongan rangka kerja pembaharuan pendaftaran atau rangka kerja
pengiktirafan.

36. _Fasal 46 bertujuan untuk meminda seksyen 31v_ Akta 498 untuk menjelaskan

skop keterangan audit dan bagi membolehkan Lembaga Pemantauan Audit
untuk mengarahkan juruaudit mengambil langkah-langkah pembaikan untuk
membetulkan perkara yang dibangkitkan dalam laporan pemeriksaan.

37. _Fasal 50 bertujuan untuk meminda seksyen 31zd Akta 498 bagi menyelaraskan_

pertimbangan oleh Lembaga Pemantauan Audit dalam memberikan bantuan
atau kerjasama kepada pihak berkuasa menyelia asing dengan seksyen 150
Akta 498.

38. _Fasal 51_ bertujuan untuk memasukkan Bahagian baru IIIb dan IIIc ke

dalam Akta 498. Bahagian baru IIIb mengadakan peruntukan yang berhubungan
dengan pengurusan risiko sistemik dalam pasaran modal manakala Bahagian
baru IIIc mengadakan peruntukan yang berhubungan dengan Majlis Penasihat
Syariah. Kedua-dua Bahagian ini dipindahkan daripada peruntukan Akta Pasaran
Modal dan Perkhidmatan 2007 ke dalam Akta 498 untuk menggabungkan kuasa
Suruhanjaya di bawah undang-undang sekuriti ke dalam satu perundangan.

39. _Fasal 52_ bertujuan untuk meminda seksyen 126 Akta 498 untuk

mengadakan peruntukan bagi meluaskan kategori orang yang dikawal selia oleh
Suruhanjaya dan bukannya menyenaraikan setiap entiti yang berlainan. Pindaan
yang dicadangkan juga meluaskan rangka kerja pengawasan Suruhanjaya untuk
memasukkan orang yang meenjalankan fungsi khidmat luar, dan cawangan
atau anak syarikat seseorang yang berlesen.

40. _Fasal 53 bertujuan untuk meminda seksyen 135 Akta 498 dengan seksyen 135_

yang baru bagi memperluas pemakaian seksyen ini kepada orang yang menyebabkan
seseorang yang lain untuk memusnahkan, menyembunyikan, mencacatkan atau
mengubah rekod atau akaun yang dikehendaki untuk dikeluarkan di bawah
Bahagian V Akta 498. Pindaan yang dicadangkan ini juga bertujuan untuk
menekankan beratnya kesalahan dengan mengenakan hukuman pemenjaraan
mandatori sebagai tambahan kepada denda.

41. _Fasal 54 bertujuan untuk meminda seksyen 148 Akta 498 untuk menjelaskan_

maksud atau keadaan apabila sesuatu penzahiran dibenarkan, tertakluk kepada
pemakaian seksyen 124 Akta Keterangan 1950. Cadangan pindaan ini juga
mengenakan suatu obligasi kerahsiaan ke atas anggota, pegawai, ejen dan
pengkhidmat Suruhanjaya, Majlis Penasihat Syariah, Lembaga Pemantauan
Audit, Lembaga Dana Pembangunan Pasaran Modal dan jawatankuasanya, dan
mana-mana orang yang menghadiri mesyuarat entiti itu atau jawatankuasanya,
kecuali di bawah hal keadaan tertentu.


-----

_Suruhanjaya Sekuriti (Pindaan)_ 57

42. _Fasal 55 bertujuan untuk memasukkan seksyen baru 148a_ dan 148b ke

dalam Akta 498. Seksyen baru 148a bertujuan untuk mengadakan peruntukan
bagi suatu senarai dokumen dan maklumat yang boleh dan tidak boleh dizahirkan
di bawah suatu prosiding penguatkuasaan sivil yang dimulakan oleh Suruhanjaya
bagi memastikan maklumat rahsia itu adalah tidak tertakluk kepada proses
penzahiran di bawah mana-mana tindakan penguatkuasaan sivil. Seksyen baru 148b
yang dicadangkan bertujuan untuk mengenakan suatu obligasi kerahsiaan orang
yang ditentukan di bawah seksyen 126 Akta 498 jika Suruhanjaya telah berkongsi
maklumat atau dokumen berkaitan penyeliaannya dengan orang itu.

43. _Fasal 56 bertujuan untuk meminda seksyen 150 Akta 498 untuk_

memperluas pemakaian perkataan “pihak berkuasa penyeliaan asing” kepada
seksyen 150a.

44. _Fasal 58 bertujuan untuk memotong seksyen 151 Akta 498 berbangkit_

daripada pindaan kepada seksyen 2g.

45. _Fasal 59_ bertujuan untuk meminda seksyen 151a Akta 498 untuk

mengadakan peruntukan berkaitan keterangan.

46 _Fasal 60 bertujuan untuk meminda seksyen 152a Akta 498 untuk memberi_

penjelasan bahawa keputusan yang disebut dalam seksyen ini adalah keputusan
yang dikeluarkan oleh Suruhanjaya di bawah undang-undang sekuriti.

47. _Fasal 61 bertujuan untuk meminda seksyen 160 Akta 498 untuk memjelaskan_

bahawa tiada tindakan, guaman, pendakwaan atau prosiding lain boleh diambil
atau dibawa, dimulakan atau dikekalkan dalam mana-mana mahkamah atau
di hadapan mana-mana pihak berkuasa lain terhadap Suruhanjaya, anggota
Lembaga Suruhanjaya yang terdahulu atau sekarang, Majlis Penasihat
Syariah, Lembaga Pemantauan Audit, Dana Pembangunan Pasaran Modal, ahli
jawatankuasanya masing-masing, pegawai Suruhanjaya, dan mana-mana orang
yang diambil oleh Suruhanjaya, jika orang itu telah bertindak dengan suci hati
dalam menunaikan fungsinya di bawah undang-undang sekuriti.

48. _Fasal 62 bertujuan untuk memasukkan seksyen baru 160a ke dalam_

Akta 498 untuk memberikan Suruhanjaya kuasa mengeluarkan arahan kepada
mana-mana orang yang dilesenkan, didaftarkan, diluluskan, diiktiraf atau diberi
kuasa di bawah mana-mana undang-undang sekuriti apabila Kerajaan Malaysia
dikehendaki untuk menerima pakai langkah-langkah untuk memberi kuat kuasa
kepada keputusan Majlis Keselamatan Bangsa-bangsa Bersatu menurut Artikel 41
Piagam Bangsa-Bangsa Bersatu, yang boleh termasuk pembekuan akaun sekuriti,
wang dan aset orang-orang atau entiti yang ditentukan di bawah resolusi Majlis
Keselamatan Bangsa-bangsa Bersatu.

49. _Fasal 63 bertujuan untuk meminda Jadual 1 kepada Akta 498 untuk_

memperluas kategori entiti berkepentingan awam di bawah Bahagian 1 untuk
memasukkan institusi pasaran modal dan Dana Pembangunan Pasaran Modal,
dan untuk memasukkan kategori baru entiti yang dipanggil kumpulan wang
jadual di bawah Bahagian 2, yang termasuklah skim unit amanah dan skim
persaraan swasta.


-----

58 _Rang Undang-Undang_

50. _Fasal 64_ mengadakan peruntukan kecualian dan peralihan.

51. Pindaan lain yang tidak diperkatakan secara khusus dalam Huraian ini

adalah pindaan kecil atau berbangkit.

_IMPLIKASI KEWANGAN_

Rang Undang-undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2939]


-----

