---
Year: 2015
Bill: D.R.16/2015 - Rang Undang-undang Pasaran Modal dan Perkhidmatan (Pindaan) 2015 (Lulus)
Title: D.R.16/2015 - Rang Undang-undang Pasaran Modal dan Perkhidmatan (Pindaan) 2015 (Lulus)
Download URL: https://www.parlimen.gov.my/files/billindex/pdf/2015/D.R.16_2015(BM).pdf
URL: https://www.parlimen.gov.my/files/billindex/pdf/2015/D.R.16_2015(BM).pdf
---
---
Reading:
D.R.16/2015
Bacaan Pertama Pada:06/04/2015
Bacaan Kedua Pada:18/05/2015
Dibentang Oleh:YB Datuk Chua Tee Yong (Timb Menteri Kewangan)
Diluluskan Pada:18/05/2015
Dibentang Oleh:YB Datuk Chua Tee Yong (Timb Menteri Kewangan)
---

_Pasaran Modal dan Perkhidmatan (Pindaan)_ 1

**D.R. 16/2015**

RANG UNDANG-UNDANG

_b e r n a m a_

Suatu Akta untuk meminda Akta Pasaran Modal dan Perkhidmatan
2007.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pasaran Modal dan**
Perkhidmatan (Pindaan) 2015.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta, dan Menteri_
boleh menetapkan tarikh yang berlainan bagi permulaan kuat
kuasa­—

_(a) peruntukan yang berlainan Akta ini; atau_

_(b) semua atau peruntukan yang berlainan dalam Akta ini_
berkenaan dengan kelas atau kategori orang atau produk
pasaran modal yang berlainan, termasuk produk pasaran
modal Islam.


-----

2 _Rang Undang-Undang_

**Pindaan am**

**2. Akta Pasaran Modal dan Perkhidmatan 2007 [Akta 671], yang**
disebut “Akta ibu” dalam Akta ini, dipinda—

_(a) dengan menggantikan perkataan “Akta Suruhanjaya Sekuriti_
1993” di mana-mana jua terdapat dengan perkataan “Akta
Suruhanjaya Sekuriti Malaysia 1993”; dan

_(b) dalam teks bahasa kebangsaan, dengan menggantikan_
perkataan “pihak berkuasa menyelia” di manamana jua terdapat dengan perkataan “pihak berkuasa
penyeliaan”.

**Pindaan seksyen 2**

**3.** Subseksyen 2(1) Akta ibu dipinda—

_(a) dalam takrif “bank berlesen”, dengan menggantikan perkataan_
“Akta Bank dan Institusi-Institusi Kewangan 1989

[Akta 372]” dengan perkataan “Akta Perkhidmatan
Kewangan 2013 [Akta 758]”;

_(b) dalam takrif “Bank Negara”, dengan menggantikan_
perkataan “Akta Bank Negara Malaysia 1958 [Akta 519]”
dengan perkataan “Akta Bank Negara Malaysia 2009

[Akta 701]”;

_(c) dalam takrif “Majlis Penasihat Syariah”, dengan menggantikan_
perkataan “seksyen 316a” dengan perkataan “Akta
Suruhanjaya Sekuriti Malaysia 1993 [Akta 498]”;

_(d) dengan memasukkan selepas takrif “pasaran derivatif_
terkecuali” takrif yang berikut:

‘ “pasaran diiktiraf” ertinya suatu pasaran saham
atau pasaran derivatif yang dikendalikan atau
disenggarakan oleh pengendali yang didaftarkan di bawah
seksyen 34;’;

_(e) dengan menggantikan takrif “pegawai” dengan takrif yang_
berikut:

‘ “pegawai” mempunyai erti yang diberikan kepadanya
dalam Akta Suruhanjaya Sekuriti Malaysia 1993;’;


-----

_Pasaran Modal dan Perkhidmatan (Pindaan)_ 3

_(f) dalam takrif “Pengerusi”, dengan menggantikan perkataan_
“perenggan 4(1)(a)” dengan perkataan “perenggan 4(2)(a)”;

_(g) dengan memasukkan selepas takrif “pihak” takrif yang_
berikut:

‘ “pihak berkuasa penyeliaan asing” ertinya suatu
pihak berkuasa asing atau mana-mana orang lain yang
menjalankan fungsi yang bersamaan dengan fungsi
Suruhanjaya di bawah undang-undang sekuriti;’;

_(h) dengan menggantikan takrif “Suruhanjaya” dengan takrif_
yang berikut:

‘ “Suruhanjaya” ertinya Suruhanjaya Sekuriti Malaysia
yang ditubuhkan di bawah Akta Suruhanjaya Sekuriti
Malaysia 1993;’;

_(i) dalam takrif “Timbalan Pengerusi Eksekutif”, dengan_
menggantikan perkataan “perenggan 4(1)(aa)” dengan
perkataan “perenggan 4(2)(b)”; dan

_(j) dengan memotong takrif “urusan atau transaksi pasaran_
modal Islam”.

**Pindaan seksyen 5**

**4. Seksyen 5 Akta ibu dipinda —**

_(a) dalam nota bahu, dengan menggantikan perkataan “sekuriti_
**dan derivatif” dengan perkataan “sekuriti, derivatif**
**dan produk pasaran modal”;**

_(b) dengan menggantikan subseksyen (1) dengan subseksyen_
yang berikut:

“(1) Walau apa pun takrif “sekuriti”, “derivatif”,
“sekuriti Islam” atau “derivatif Islam” di bawah Akta
ini dan “kepentingan” sebagaimana yang ditakrifkan
dalam subseksyen 84(1) Akta Syarikat 1965, Menteri
boleh, atas syor Suruhanjaya, melalui perintah yang


-----

_Rang Undang-Undang_

disiarkan dalam _Warta, menetapkan apa-apa surat_
cara atau produk atau kelas surat cara atau produk
sebagai—

_(a) sekuriti;_

_(b) derivatif;_

_(c) produk pasaran modal;_

_(d) sekuriti Islam;_

_(e) derivatif Islam; atau_

_(f) produk pasaran modal Islam,_

bagi maksud undang-undang sekuriti.”; dan

_(c) dengan menggantikan subseksyen (3) dengan subseksyen_
yang berikut:

“(3) Dalam penetapan yang dibuat di bawah
subseksyen (1) atau (2) berkenaan dengan sekuriti,
derivatif, produk pasaran modal, sekuriti Islam,
derivatif Islam, atau produk pasaran modal Islam,
Menteri boleh—

_(a) bagi maksud mengawal selia pengeluaran,_
penawaran untuk langganan atau pembelian, atau
pembuatan suatu pelawaan untuk melanggan
atau membeli, mana-mana sekuriti atau sekuriti
Islam, menentukan dalam penetapan mana-mana
peruntukan Akta ini terpakai bagi sekuriti atau
sekuriti Islam itu;

_(b) dalam hal derivatif atau derivatif Islam,_
menentukan dalam penetapan itu mana-mana
peruntukan Akta ini untuk terpakai bagi derivatif
atau derivatif Islam itu; dan

_(c) bagi maksud mengawal selia pengeluaran,_
penawaran untuk langganan atau pembelian, atau
pembuatan suatu pelawaan untuk melanggan
atau membeli, mana-mana produk pasaran modal


-----

_Pasaran Modal dan Perkhidmatan (Pindaan)_ 5

atau produk pasaran modal Islam, menentukan
dalam penetapan itu mana-mana peruntukan Akta
ini untuk terpakai bagi produk pasaran modal
atau produk pasaran modal Islam itu.”.

**Pindaan seksyen 7**

**5. Seksyen 7 Akta ibu dipinda—**

_(a) dengan menggantikan subseksyen (1) dengan subseksyen_
yang berikut:

“(1) Seseorang tidak boleh menubuhkan,
mengendalikan atau menyenggarakan, atau membantu
menubuhkan, mengendalikan atau menyenggarakan,
atau mengemukakan dirinya sebagai mengadakan,
mengendalikan atau menyenggarakan, suatu pasaran
saham atau pasaran derivatif yang bukannya—

_(a) pasaran saham suatu bursa saham;_

_(b) pasaran derivatif suatu bursa derivatif;_

_(c) pasaran saham suatu syarikat pemegangan bursa_
yang ia sendiri diluluskan sebagai suatu bursa
saham;

_(d) pasaran derivatif suatu syarikat pemegangan_
bursa yang ia sendiri diluluskan sebagai suatu
bursa derivatif;

_(e) pasaran diiktiraf;_

_(f) pasaran saham terkecuali; atau_

_(g) pasaran derivatif terkecuali.”;_

_(b) dengan memotong subsekyen (2); dan_

_(c) dalam subseksyen (5), dengan memotong perkataan_
“atau (2)”.


-----

6 _Rang Undang-Undang_

**Penggantian seksyen 27**

**6. Akta ibu dipinda dengan menggantikan seksyen 27 dengan**
seksyen yang berikut:

“Penutupan bursa saham atau bursa derivatif

**27. (1) Menteri boleh, atas syor Suruhanjaya, mengarahkan**
suatu bursa untuk menutup sesuatu pasaran saham atau
pasaran derivatif bursa.

(2) Pada menjalankan kuasanya di bawah subseksyen (1),
Menteri boleh, atas syor Suruhanjaya—

_(a) mengarahkan bursa itu untuk menutup pasaran saham_
atau pasaran derivatif itu selama tempoh tidak melebihi
lima hari berurus niaga; dan

_(b) melanjutkan penutupan pasaran saham atau pasaran_
derivatif di bawah perenggan _(a)_ selama apa-apa
tempoh selanjutnya yang setiap satunya tidak melebihi
lima hari berurus niaga.

(3) Menteri hendaklah menyatakan alasan bagi penutupan
itu dalam arahan yang diberikan dan alasan bagi apa-apa
pelanjutan penutupan di bawah subseksyen (2).

(4) Suruhanjaya boleh membuat syor dalam subseksyen (1)
jika Suruhanjaya berpendapat bahawa suatu pasaran yang
teratur dan adil bagi perdagangan sekuriti di suatu pasaran
saham atau perdagangan derivatif di suatu pasaran derivatif,
suatu bursa sedang atau berkemungkinan akan terhalang
kerana—

_(a) darurat atau bencana alam telah berlaku di dalam_
Malaysia; atau

_(b) wujud krisis ekonomi atau kewangan atau apa-apa hal_
keadaan lain di dalam atau di luar Malaysia.

(5) Suruhanjaya hendaklah, dengan seberapa segera yang
dapat dilaksanakan, memberikan suatu salinan arahan atau
pelanjutan di bawah subseksyen (2) kepada pusat penjelasan
diluluskan dan mengarahkan pusat penjelasan diluluskan itu


-----

_Pasaran Modal dan Perkhidmatan (Pindaan)_ 7

untuk melakukan segala yang semunasabahnya dapat dilakukan
untuk memberi kesan kepada arahan atau pelanjutan semasa
arahan atau pelanjutan itu terus berkuat kuasa.

(6) Dalam seksyen ini—

“hari berurus niaga” ertinya mana-mana hari
yang terdapat perdagangan rasmi di bursa jika tidak
kerana penutupan itu;

“pasaran adil” termasuklah tetapi tidak terhad
kepada sesuatu pasaran yang mencerminkan daya
penawaran dan permintaan.”.

**Pindaan seksyen 30**

**7. Seksyen 30 Akta ibu dipinda dengan menggantikan**
perenggan (7)(b) dengan perenggan yang berikut:

“(b) menyebabkan perintah penggantungan itu atau notis pelanjutan
itu, mengikut mana-mana yang berkenaan, disiarkan sekurangkurangnya dalam satu akhbar harian bahasa kebangsaan
dan satu akhbar harian bahasa Inggeris.”.

**Pemotongan Subpenggal 3 Penggal 2 Bahagian II**

**8. Akta ibu dipinda dengan memotong Subpenggal 3 Penggal 2**
Bahagian II.

**Penggantian Subpenggal 4 Penggal 2 Bahagian II**

**9. Akta ibu dipinda dengan menggantikan Subpenggal 4 Penggal**
2 Bahagian II dengan subpenggal yang berikut:

“Subpenggal 4 — Pasaran diiktiraf

**Pengendali pasaran diiktiraf**

**34. (1) Bagi maksud perenggan 7(1)(e), Suruhanjaya boleh**
atas permohonan seseorang, mendaftarkan orang itu sebagai
pengendali pasaran diiktiraf tertakluk kepada apa-apa
terma dan syarat sebagaimana yang difikirkan perlu oleh
Suruhanjaya.


-----

_Rang Undang-Undang_

(2) Suruhanjaya boleh, dari semasa ke semasa, menambah,
mengubah, meminda atau membatalkan apa-apa terma dan
syarat yang dikenakan di bawah subseksyen (1).

**Permohonan untuk pendaftaran**

**35. (1) Suatu permohonan di bawah subseksyen 34(1)**
hendaklah disertakan dengan apa-apa dokumen dan maklumat
dan dengan mengikut apa-apa cara yang boleh ditentukan
Suruhanjaya.

(2) Jika pemohon di bawah subseksyen 34(1) adalah
pengendali pasaran saham atau pasaran derivatif di luar
Malaysia, Suruhanjaya boleh, dalam mendaftarkan pemohon
itu sebagai pengendali pasaran diiktiraf, mengambil kira,
sama ada—

_(a) pemohon itu telah pun dibenarkan untuk mengendalikan_
suatu pasaran saham atau pasaran derivatif dalam
bidang kuasa asing itu;

_(b) pemohon itu adalah daripada suatu bidang kuasa yang_
diiktiraf dan setanding; dan

_(c) Suruhanjaya mempunyai suatu perkiraan kawal selia_
dengan pihak berkuasa penyeliaan asing.

(3) Walau apa pun subseksyen (1) dan (2), Suruhanjaya
boleh, dengan persetujuan pemohon itu, menjadikan permohonan
di bawah subseksyen 34(1) sebagai suatu permohonan di
bawah seksyen 8 sekiranya Suruhanjaya berpendapat bahawa
pemohon itu akan menjadi lebih sesuai dikawal selia sebagai
suatu bursa saham atau bursa derivatif diluluskan.

**Kewajipan pengendali pasaran diiktiraf**

**36. Pengendali pasaran diiktiraf hendaklah—**

_(a) mematuhi apa-apa arahan yang dikeluarkan oleh_
Suruhanjaya, sama ada bersifat am atau khusus, dan
pengendali pasaran diiktiraf itu hendaklah melaksanakan
arahan itu; dan


-----

_Pasaran Modal dan Perkhidmatan (Pindaan)_ 9

_(b) memberikan apa-apa bantuan kepada Suruhanjaya, atau_
kepada seseorang yang bertindak bagi pihak atau
dengan kuasa Suruhanjaya, yang semunasabahnya
dikehendaki oleh Suruhanjaya atau orang itu.

**Penarikan balik pendaftaran**

**36a. (1) Tertakluk kepada subseksyen (4), jika Suruhanjaya**
berpuas hati bahawa adalah sesuai untuk berbuat demikian
demi kepentingan pelabur, demi kepentingan awam atau bagi
pengekalan suatu pasaran yang teratur dan adil, Suruhanjaya
boleh, melalui notis secara bertulis, menarik balik pendaftaran
berkuat kuasa dari tarikh yang ditentukan dalam notis itu.

(2) Notis yang disebut dalam subseksyen (1) hendaklah
menyatakan alasan bagi menyokong penarikan balik itu.

(3) Walau apa pun penarikan balik di bawah subseksyen (1),
Suruhanjaya boleh membenarkan orang itu untuk meneruskan,
pada atau selepas tarikh penarikan balik itu berkuat kuasa,
untuk menjalankan apa-apa aktiviti yang terjejas oleh penarikan
balik itu, sebagaimana yang ditentukan oleh Suruhanjaya
dalam notis itu bagi maksud—

_(a) menutup pengendalian pasaran diiktiraf yang dikaitkan_
dengan penarikan balik itu; atau

_(b) melindungi kepentingan pelabur atau kepentingan_
awam.

(4) Jika Suruhanjaya telah memberikan kebenaran kepada
seseorang di bawah subseksyen (3), orang itu tidak boleh,
atas sebab ia menjalankan aktiviti mengikut kebenaran yang
diberikan itu, dianggap sebagai melanggar seksyen 34.

(5) Suruhanjaya tidak boleh menjalankan kuasanya
di bawah subseksyen (1) berhubung dengan pengendali
pasaran diiktiraf yang telah didaftarkan di bawah
subseksyen 34(1) melainkan jika Suruhanjaya telah memberi
pengendali pasaran diiktiraf itu peluang untuk didengar.


-----

10 _Rang Undang-Undang_

(6) Mana-mana penarikan balik pendaftaran yang dibuat
di bawah seksyen ini tidak berkuat kuasa untuk—

_(a) mengelak atau menyentuh mana-mana perjanjian,_
transaksi atau perkiraan yang dibuat oleh pengendali
pasaran diiktiraf itu sama ada perjanjian, transaksi
atau perkiraan yang telah dibuat sebelum atau selepas
penarikan balik pendaftaran di bawah subseksyen (1);
atau

_(b) menyentuh mana-mana hak, obligasi atau tanggungan_
yang timbul daripada suatu perjanjian, transaksi atau
perkiraan.

**Perubahan status**

**36b. (1) Suruhanjaya boleh, atas permohonan pengendali**
pasaran diiktiraf atau atas inisiatifnya sendiri, dari semasa ke
semasa, mengkaji semula status pengendali pasaran diiktiraf
di bawah Subpenggal ini.

(2) Suruhanjaya boleh, selepas semakan semula yang
dijalankan di bawah subseksyen (1), menghendaki pengendali
pasaran diiktiraf itu untuk membuat suatu permohonan untuk
pasaran diiktiraf itu menjadi suatu bursa saham atau bursa
derivatif diluluskan di bawah seksyen 8.

(3) Suruhanjaya tidak boleh menjalankan kuasanya
di bawah subseksyen (2) tanpa memberi orang itu peluang
untuk didengar.”.

**Subpenggal baru 5a Penggal 2 Bahagian II**

**10. Akta ibu dipinda dengan memasukkan selepas Subpenggal 5**
Penggal 2 Bahagian II subpenggal yang berikut:

“Subpenggal 5a — Am

**Tafsiran**

**40a. Dalam Subpenggal ini, melainkan jika konteksnya**
menghendaki makna yang lain—

“orang yang berkaitan” ertinya suatu bursa saham, bursa
derivatif, pasaran diiktiraf, pusat penjelasan diluluskan atau
depositori pusat, mengikut mana-mana yang berkenaan;


-----

_Pasaran Modal dan Perkhidmatan (Pindaan)_ 11

“pegawai kanan” ertinya seseorang, selain ketua
pegawai eksekutif atau pengarah, yang mempunyai kuasa
dan tanggungjawab untuk merancang, mengarah atau
mengawal aktiviti orang yang berkaitan, termasuk ketua
pegawai operasi, anggota jawatankuasa pembuat keputusan
dan orang lain yang melaksanakan fungsi utama seperti
pengurusan risiko, pematuhan, audit dalaman atau fungsi
lain sebagaimana yang ditentukan oleh Suruhanjaya;

“pengurus berkanun” ertinya seseorang yang dilantik
oleh Suruhanjaya di bawah Subpenggal ini bagi maksud
menguruskan keseluruhan atau mana-mana bahagian urusan
dan hal ehwal orang yang berkaitan.

**Penyiaran notis penggantungan perdagangan atau**
**penutupan**

**40b. Jika suatu tindakan diambil oleh Menteri atau Suruhanjaya**
di bawah seksyen 12, 18, 27, 28, 354 atau 355, mengikut
mana-mana yang berkenaan, Suruhanjaya hendaklah menyiarkan
suatu notis mengenai tindakan yang diambil itu mengikut
apa-apa cara yang didapati sesuai oleh Suruhanjaya.

**Hak bursa saham, bursa derivatif atau pusat penjelasan**
**diluluskan tidak terjejas oleh undang-undang yang**
**berhubungan dengan kontrak**

**40c. Tiada apa-apa jua dalam mana-mana undang-undang**
yang berhubungan dengan kontrak, setakat ketidakselarasannya
dengan peruntukan Akta ini atau kaedah-kaedah bursa saham,
bursa derivatif atau pusat penjelasan diluluskan, boleh
menyebabkan tidak boleh dikuatkuasakan atau selainnya
menjejaskan—

_(a) apa-apa hak yang diberikan kepada suatu bursa saham,_
bursa derivatif atau pusat penjelasan diluluskan
berhubung dengan sekuriti atau derivatif, mengikut
mana-mana yang berkenaan, di bawah Akta ini atau
kaedah-kaedahnya;


-----

12 _Rang Undang-Undang_

_(b) apa-apa hak yang hendak diberikan kepada suatu_
pihak kepada suatu sekuriti atau derivatif yang dibuat
di pasaran saham suatu bursa saham, suatu pasaran
derivatif suatu bursa derivatif, pasaran saham
terkecuali, pasaran derivatif terkecuali atau apa-apa
pasaran lain yang diluluskan di bawah Akta ini atau
kaedah-kaedah suatu bursa saham, bursa derivatif atau
pusat penjelasan diluluskan, mengikut mana-mana
yang berkenaan; atau

_(c)_ apa-apa jua yang dilakukan atau ditinggalkan daripada
dilakukan di bawah atau berhubung dengan sekuriti
atau derivatif yang dibuat di suatu pasaran saham suatu
bursa saham, pasaran derivatif suatu bursa derivatif,
pasaran saham terkecuali, pasaran derivatif terkecuali
atau apa-apa pasaran lain yang diluluskan di bawah
Akta ini, mengikut mana-mana yang berkenaan.

**Kuasa Suruhanjaya untuk melantik pengurus berkanun**

**40d. (1) Tanpa menjejaskan mana-mana peruntukan dalam**
Bahagian ini, bagi maksud mengurangkan dan mengurus
risiko sistemik dalam pasaran modal atau jika Suruhanjaya
mendapati ia adalah—

_(a) demi kepentingan awam;_

_(b) bagi melindungi pelabur;_

_(c) untuk pengawalseliaan yang sewajarnya bagi orang_
yang berkaitan; atau

_(d) perlu dalam menjalankan kuasanya di bawah_
seksyen 30,

Suruhanjaya boleh melantik seorang pengurus berkanun.

(2) Suruhanjaya boleh—

_(a) dalam hal suatu pasaran diiktiraf; atau_

_(b) dengan kelulusan terdahulu Menteri, dalam hal suatu_
bursa saham, suatu bursa derivatif, pusat penjelasan
diluluskan dan depositori pusat,


-----

_Pasaran Modal dan Perkhidmatan (Pindaan)_ 13

melantik seorang pengurus berkanun bagi—

(A) menjalankan, melaksanakan dan menunaikan berkenaan
dengan orang yang berkaitan, semua kuasa, kewajipan
dan fungsi yang diberikan atau dikenakan, atau yang
diserahkan, kepada orang yang berkaitan, oleh atau
di bawah mana-mana undang-undang bertulis atau
perkara persatuan orang yang berkaitan itu; dan

(B) mengambil milikan, dan menggunakan apa-apa harta
alih atau harta tak alih itu sebagaimana yang telah
digunakan oleh orang yang berkaitan, bagi maksud
menjalankan urusan atau pengendalian orang yang
berkaitan itu.

(3) Jika Suruhanjaya telah melantik seorang pengurus
berkanun di bawah subseksyen (2), Suruhanjaya boleh membuat
semua atau mana-mana perintah yang berikut secara bertulis
untuk—

_(a) memberi akses kepada harta orang yang berkaitan_
kepada pengurus berkanun;

_(b) memindahkan kawalan keseluruhan atau sebahagian_
urusan atau hal ehwal orang yang berkaitan dan
pengurusan keseluruhan atau mana-mana bahagian
urusan dan hal ehwal orang yang berkaitan, kepada
pengurus berkanun; atau

_(c) mengeluarkan apa-apa arahan kepada mana-mana_
orang termasuk pengurus berkanun berhubung dengan
pengurusan keseluruhan atau mana-mana bahagian
urusan atau hal ehwal orang yang berkaitan.

(4) Tiap-tiap penjalanan, pelaksanaan atau penunaian
apa-apa kuasa, kewajipan dan fungsi oleh orang berkanun
di bawah subseksyen (2) hendaklah sah dan berkesan seolaholah ia dijalankan, dilaksanakan atau ditunaikan oleh orang
yang berkaitan.

(5) Suruhanjaya boleh, dalam tempoh berkuatkuasanya
suatu perintah di bawah seksyen ini, menggantung fungsi,
hak dan keistimewaan mana-mana pengarah, ketua pegawai
eksekutif atau pegawai kanan orang yang berkaitan, dan bagi
suatu tempoh, yang ditentukan oleh Suruhanjaya.


-----

14 _Rang Undang-Undang_

(6) Jika suatu perintah telah dibuat di bawah seksyen ini,
Suruhanjaya hendaklah, secepat yang dapat dilaksanakan,
memberikan suatu salinan perintah itu, kepada pegawai utama
orang yang berkaitan yang dimaksudkan oleh perintah itu
dan kepada mana-mana anggota badan pentadbir, jika ada,
sebagaimana yang difikirkan sesuai oleh Suruhanjaya dalam
hal keadaan itu.

(7) Jika suatu perintah telah dibuat di bawah seksyen ini,
Suruhanjaya hendaklah menyebabkan perintah itu disiarkan
sekurang-kurangnya dalam satu akhbar harian bahasa kebangsaan
dan satu akhbar harian bahasa Inggeris.

(8) Suatu perintah yang dibuat di bawah mengikut seksyen
ini hendaklah berkuat kuasa pada tarikh yang dinyatakan
dalam perintah itu.

**Bantuan dan akses kepada maklumat, dsb.**

**40e. (1) Orang yang berkaitan atau mana-mana pengarahnya,**
ketua pegawai eksekutif, setiausaha, pekerja atau ejennya dan
mana-mana juruaudit yang dilantik oleh orang yang berkaitan
itu, hendaklah—

_(a) memberikan segala bantuan yang perlu; dan_

_(b) membenarkan akses sepenuhnya dan bebas bagi semua_
maklumat, dokumen, sistem, kemudahan perdagangan,
atau mana-mana harta lain yang berhubungan dengan
urusan atau pengendalian orang yang berkaitan,

kepada seorang pengurus berkanun, bagi membolehkan
pengurus berkanun itu melaksanakan kuasa, kewajipan dan
fungsinya yang dinyatakan dalam perintah yang dibuat
di bawah seksyen 40d.

(2) Mana-mana orang yang disebut dalam subseksyen (1)
yang enggan atau gagal, tanpa alasan yang sah, untuk
membenarkan pengurus berkanun akses mengikut seksyen
ini melakukan suatu kesalahan.

(3) Mana-mana orang yang disebut dalam subseksyen (1)
yang, dengan niat hendak mengecewakan maksud seksyen
ini atau dengan niat hendak mencegah, melengahkan atau


-----

_Pasaran Modal dan Perkhidmatan (Pindaan)_ 15

menghalang pengurus berkanun daripada menjalankan
mana-mana kuasa, kewajipan dan fungsinya di bawah seksyen
ini—

_(a) memusnahkan, menyembunyikan atau mengubah apa-apa_
maklumat, dokumen, sistem, kemudahan perdagangan,
atau mana-mana harta lain yang berhubungan dengan
urusan atau pengendalian orang yang berkaitan;
atau

_(b) menghantar atau cuba untuk menghantar atau berkomplot_
dengan mana-mana orang lain untuk menghantar ke
luar dari Malaysia apa-apa dokumen atau apa-apa
harta daripada apa-apa perihalan kepunyaan atau
dalam pelupusan atau di bawah kawalan orang yang
berkaitan,

melakukan suatu kesalahan.

(4) Mana-mana orang yang melakukan suatu kesalahan
di bawah seksyen ini boleh, apabila disabitkan, didenda tidak
melebihi lima juta ringgit atau dipenjarakan selama tempoh
tidak melebihi sepuluh tahun atau kedua-duanya.

**Saraan, perbelanjaan dan tanggung rugi pengurus**
**berkanun**

**40 f** **.** Jika pengurus berkanun dilantik di bawah
subseksyen 40d(2)—

_(a) saraannya dan apa-apa perbelanjaan yang sepatutnya_
dilakukan olehnya; dan

_(b) apa-apa tanggung rugi yang dirinya berhak,_

hendaklah dikenakan ke atas, dan dibayar daripada manamana harta atau aset orang yang berkaitan, yang berada
dalam jagaan atau kawalan pengurus berkanun.

**Fi tahunan kena dibayar**

**40g. (1) Orang yang berkaitan hendaklah membayar kepada**
Suruhanjaya suatu fi tahunan atau apa-apa fi lain, sebagaimana
yang ditetapkan oleh Suruhanjaya


-----

16 _Rang Undang-Undang_

(2) Apa-apa fi yang dibayar kepada Suruhanjaya di bawah
Bahagian ini hendaklah dibayar kepada Kumpulan Wang yang
ditubuhkan di bawah seksyen 23 Akta Suruhanjaya Sekuriti
Malaysia 1993.

**Ketidakpakaian Akta Syarikat 1965**

**40h. Peruntukan Akta Syarikat 1965 berhubung dengan**
penawaran syer atau debentur kepada awam oleh suatu syarikat
persendirian tidak terpakai jika tawaran atau pelawaan untuk
melangggan atau membeli itu dibuat oleh syarikat persendirian
itu di pasaran saham atau pasaran derivatif yang diluluskan,
berdaftar, diiktiraf, atau di suatu bursa saham dikecualikan
atau bursa derivatif dikecualikan, di bawah undang-undang
sekuriti.”.

**Subpenggal baru 7 Penggal 2 Bahagian II**

**11.** Akta ibu dipinda dengan memasukkan selepas Subpenggal 6
Penggal 2 Bahagian II subpenggal yang berikut:

“Subpenggal 7 — Penguatkuasaan peruntukan penghasilan
_bersih di bawah perjanjian pasaran modal_
_yang layak_

**Tafsiran**

**57a. Dalam Subpenggal ini, melainkan jika konteksnya**
menghendaki makna yang lain—

“peruntukan penghasilan bersih” ertinya suatu peruntukan
kontraktual yang memperuntukkan bahawa apabila keadaan
yang ditentukan oleh pihak-pihak di bawah suatu perjanjian
pasaran modal yang layak berlaku, dua atau lebih hutang,
tuntutan atau obligasi boleh ditolak antara satu sama lain
atau diubah menjadi suatu jumlah bersih hutang, tuntutan
atau obligasi dan termasuklah suatu perkiraan penutupan
penghasilan bersih;


-----

_Pasaran Modal dan Perkhidmatan (Pindaan)_ 17

“perjanjian pasaran modal yang layak” ertinya—

_(a) suatu perjanjian yang mempunyai peruntukan_
penghasilan bersih, berkenaan dengan satu atau
lebih transaksi pinjaman dan pemberian pinjaman
sekuriti; atau

_(b)_ suatu perjanjian yang ditentukan oleh Suruhanjaya
sebagai perjanjian pasaran modal yang layak bagi
maksud Bahagian ini;

“pinjaman dan pemberian pinjaman sekuriti” ertinya
suatu perkiraan apabila mana-mana transaksi pinjaman dan
pemberian pinjaman sekuriti telah dibuat, selain—

_(a) transaksi yang dibuat antara pusat penjelasan diluluskan_
dengan peserta yang dibuat mengikut kaedah-kaedah
pusat penjelasan diluluskan ; dan

_(b) transaksi berkenaan dengan sekuriti hutang tidak_
tersenarai yang dilakukan di bawah sistem Dana
Pemindahan Elektronik dan Sekuriti (RENTAS).

**Kebolehkuatkuasaan hak di bawah peruntukan penghasilan**
**bersih**

**57b.** (1) Hak pihak-pihak di bawah suatu peruntukan
penghasilan bersih tidak boleh digantung, dielakkan atau
selainnya dihadkan oleh permulaan mana-mana prosiding
lain yang mempunyai kesan untuk mengambil alih kawalan
atau menguruskan urusan, hal ehwal dan harta mana-mana
pihak.

(2) Peruntukan penghasilan bersih sesuatu perjanjian
pasaran modal yang layak di bawah subseksyen (1) boleh
dikuatkuasakan mengikut termanya.

**Pemakaian Bahagian ini**

**57c. Tiada peruntukan dalam undang-undang sekuriti atau**
dalam mana-mana undang-undang bertulis yang lain, termasuk
mana-mana undang-undang bertulis yang berhubungan dengan
pengurusan risiko sistemik atau menggalakkan kestabilan


-----

18 _Rang Undang-Undang_

kewangan, sama ada telah dibuat sebelum atau selepas
Akta ini berkuat kuasa, boleh mengehadkan, menyekat atau
selainnya memberi kesan kepada kuat kuasa Subpenggal 6
dan 7 Bahagian ini.”.

**Seksyen baru 59a**

**12. Akta ibu dipinda dengan memasukkan selepas seksyen 59**
seksyen yang berikut:

**“Tanggungan sivil prinsipal bagi perbuatan wakilnya**

**59a. (1) Seseorang yang diberi kuasa atau diambil kerja**
oleh seseorang prinsipal untuk bertindak sebagai wakilnya
hendaklah disifatkan sebagai ejen prinsipal itu apabila—

_(a) ejen itu terlibat dalam apa-apa kelakuan, membuat_
apa-apa representasi atau bertindak menurut kuasanya;
dan

_(b) kelakuan, respresentasi atau tindakan itu dijalankan dalam_
penjalanan urusan yang prinsipal itu dilesenkan.

(2) Bagi maksud subseksyen (1), seseorang prinsipal tidak
layak untuk bergantung pada apa-apa perkiraan, perjanjian
atau kontrak yang dibuat—

_(a) antara prinsipal dengan wakilnya; atau_

_(b) antara prinsipal dengan kliennya,_

yang dikendalikan untuk mengeluarkan atau mengecualikan
sepenuhnya obligasi atau tanggungannya sebagai prinsipal
wakilnya.

(3) Seseorang prinsipal tidaklah bertanggungan bagi
tindakan wakilnya jika wakil itu telah terhenti menjadi wakil
prinsipal dan prinsipal itu telah mengambil segala langkah
yang munasabah untuk memaklumkan, atau membawa ke
pengetahuan klien mengenai hakikat pemberhentian itu.


-----

_Pasaran Modal dan Perkhidmatan (Pindaan)_ 19

(4) Bagi maksud seksyen ini, “prinsipal” ertinya pemegang
Lesen Perkhidmatan Pasaran Modal.”.

**Pemotongan seksyen 89**

**13. Akta ibu dipinda dengan memotong seksyen 89.**

**Pindaan seksyen 92a**

**14. Seksyen 92a Akta ibu dipinda dengan memasukkan selepas**
subseksyen (3) subseksyen yang berikut:

“(4) Hendaklah menjadi suatu pembelaan terhadap pendakwaan
atau apa-apa prosiding terhadap pelanggaran seksyen ini oleh
mana-mana orang jika dia membuktikan bahawa—

_(a) dia telah membuat semua siasatan yang munasabah_
dalam hal keadaan itu; dan

_(b) selepas membuat siasatan itu, dia mempunyai alasan yang_
munasabah untuk mempercayai dan telah mempercayai
sehingga masa pernyataan itu dibuat atau maklumat
itu diberikan bahawa—

(i) pernyataan atau maklumat itu adalah benar dan
tidak mengelirukan; atau

(ii) tidak terdapat peninggalan yang material.”.

**Pemotongan seksyen 94**

**15. Akta ibu dipinda dengan memotong seksyen 94.**

**Pemotongan seksyen 95**

**16. Akta ibu dipinda dengan memotong seksyen 95.**


-----

20 _Rang Undang-Undang_

**Seksyen baru 139zs**

**17. Akta ibu dipinda dengan memasukkan selepas seksyen 139zr**
seksyen yang berikut:

“Penamaan

**139zs. Walau apa pun apa-apa jua yang tidak selaras atau**
bertentangan dengan mana-mana undang-undang bertulis lain
yang berhubungan dengan probet, pentadbiran, pengagihan,
atau pelupusan, harta pusaka orang yang mati, atau dalam
mana-mana amalan atau adat berhubung dengan perkara
ini, seorang anggota boleh menamakan mana-mana orang
untuk menerima apa-apa bayaran atau pelupusan mana-mana
bahagian faedah yang terakru anggota itu, selepas kematian
anggota itu tertakluk kepada mana-mana peraturan-peraturan
atau garis panduan yang dibuat di bawah Akta ini.”.

**Pindaan seksyen 160**

**18. Subseksyen 160(2) Akta ibu dipinda dengan memasukkan**
selepas perkataan “dibayar balik” perkataan “, kecuali sebagaimana
yang ditentukan oleh Suruhanjaya”.

**Pindaan seksyen 201**

**19. Seksyen 201 Akta ibu dipinda dengan menggantikan subseksyen (5)**
dan (6) dengan subseksyen yang berikut:

“(5) Jika—

_(a) seseorang orang dalam—_

(i) memperoleh atau bersetuju untuk memperoleh
sekuriti; atau

(ii) memujuk orang lain untuk memperoleh atau
bersetuju untuk memperoleh sekuriti,

dengan melanggar subseksyen 188(2); atau


-----

_Pasaran Modal dan Perkhidmatan (Pindaan)_ 21

_(b) seseorang orang dalam menyampaikan maklumat yang_
disebut dalam subseksyen 188(1) kepada seorang
yang lain, dengan melanggar subseksyen 188(3),

dan sekuriti itu telah dibenarkan untuk diperdagangkan di suatu
pasaran saham sesuatu bursa saham, maka, sama ada atau
tidak orang dalam itu telah dipertuduh atas suatu kesalahan
berkenaan dengan pelanggaran itu atau sama ada atau tidak
pelanggaran itu telah dibuktikan dalam suatu pendakwaan,
Suruhanjaya boleh, jika Suruhanjaya mendapati adalah demi
kepentingan awam untuk berbuat demikian, melalui tindakan
sivil, mengambil mana-mana atau kedua-dua tindakan yang
berikut terhadap orang dalam itu:

(A) mendapatkan suatu amaun yang bersamaan dengan tiga
kali ganda amaun perbezaan antara harga sekuriti itu
diperoleh atau dipersetujui untuk diperoleh, oleh orang
dalam atau orang lain itu, dan pada harga sekuriti itu
berkemungkinan telah diperoleh pada masa pemerolehan
atau persetujuan itu, mengikut mana-mana yang
berkenaan, jika maklumat itu boleh didapati secara
umum;

(B) menuntut penalti sivil mengikut apa-apa amaun
sebagaimana yang didapati sesuai oleh mahkamah
setelah mengambil kira beratnya pelanggaran itu, yang
merupakan suatu amaun yang tidak melebihi satu juta
ringgit.

(6) Jika—

_(a) seseorang orang dalam—_

(i) melupuskan atau bersetuju untuk melupuskan
sekuriti; atau

(ii) memujuk orang lain untuk melupuskan atau bersetuju
untuk melupuskan sekuriti,

dengan melanggar subseksyen 188(2); atau

_(b) seseorang orang dalam menyampaikan maklumat yang_
disebut dalam subseksyen 188(1) kepada orang yang
lain, dengan melanggar subseksyen 188(3),


-----

22 _Rang Undang-Undang_

dan sekuriti itu telah dibenarkan untuk diperdagangkan di suatu
pasaran saham sesuatu bursa saham, maka, sama ada atau
tidak orang dalam itu telah dipertuduh atas suatu kesalahan
berkenaan dengan pelanggaran itu atau sama ada atau tidak
pelanggaran itu telah dibuktikan dalam suatu pendakwaan,
Suruhanjaya boleh, jika Suruhanjaya mendapatinya adalah demi
kepentingan awam untuk berbuat demikian, melalui tindakan
sivil, mengambil mana-mana atau kedua-dua tindakan yang
berikut terhadap orang dalam itu:

(A) mendapatkan suatu amaun yang bersamaan dengan tiga
kali ganda amaun perbezaan antara harga sekuriti itu
dilupuskan atau dipersetujui untuk dilupuskan, oleh
orang dalam atau orang lain itu, dan pada harga
yang sekuriti itu berkemungkinan telah dilupuskan
pada masa pelupusan atau persetujuan itu, mengikut
mana-mana yang berkenaan, jika maklumat itu boleh
didapati secara umum;

(B) menuntut penalti sivil mengikut apa-apa amaun
sebagaimana yang didapati sesuai oleh mahkamah
setelah mengambil kira beratnya pelanggaran itu, yang
merupakan suatu amaun yang tidak melebihi satu juta
ringgit.”.

**Pindaan seksyen 216**

**20. Seksyen 216 Akta ibu dipinda—**

_(a) dalam subseksyen (1)—_

(i) dengan memasukkan selepas takrif “berhubungan
dengan” takrif yang berikut:

‘ “institusi ditetapkan” mempunyai erti yang
diberikan kepadanya dalam Akta Institut Kewangan
Pembangunan 2002 [Akta 618];’;

(ii) dengan memotong takrif “pegawai”;

(iii) dalam takrif “pemegang syer”, dengan menggantikan
perkataan “yang ditetapkan dalam Kod” dengan
perkataan “yang ditentukan oleh Suruhanjaya”;


-----

_Pasaran Modal dan Perkhidmatan (Pindaan)_ 23

(iv) dengan memotong takrif “pemegang syer
menentang”;

(v) dengan memasukkan selepas takrif “pengambil”
takrif yang berikut:

‘ “saudara-mara yang terdekat” ertinya ibu,
bapa, anak, abang, kakak, anak angkat atau anak
tiri;’;

(vi) dengan menggantikan takrif “syarikat” dengan takrif
yang berikut:

‘ “syarikat”, berhubung dengan sesuatu syarikat
yang diambil alih, ertinya—

_(a) suatu perbadanan disenaraikan di bursa_
saham;

_(b) suatu syarikat awam sebagaimana yang_
ditentukan oleh Suruhanjaya; atau

_(c) apa-apa entiti lain sebagaimana yang_
ditentukan oleh Suruhanjaya;’;

(vii) dengan memotong takrif “syarikat persendirian” dan
“syarikat awam”;

(viii) dengan menggantikan takrif “syer” dengan takrif
yang berikut:

‘ “syer” kecuali bagi maksud seksyen 222,
223 dan 224, ertinya suatu syer yang bukan syer
keutamaan, dalam sesuatu syarikat, atau suatu
unit dalam sesuatu entiti yang ditentukan oleh
Suruhanjaya;’;

(ix) dengan menggantikan takrif “syer mengundi” dengan
takrif yang berikut:

‘ “syer mengundi” ertinya suatu syer yang
memberi hak kepada pemegang syer untuk
mengundi di mesyuarat agung;’;


-----

24 _Rang Undang-Undang_

(x) dalam takrif “tawaran pengambilalihan”—

(A) dalam perenggan (b), dengan menggantikan
perkataan “sebagaimana yang ditakrifkan
dalam Kod;” dengan perkataan “; atau”;

(B) dalam perenggan (c), dengan menggantikan
perkataan “; atau” dengan noktah; dan

(C) dengan memotong perenggan _(d); dan_

_(b) dalam subseksyen (3)—_

(i) dalam perenggan (b), dengan menggantikan perkataan
“ibu bapa, anak, abang atau kakak atau adik”
dengan perkataan “saudara-mara terdekat”;

(ii) dalam perenggan _(f)—_

(A) dengan menggantikan perkataan “ibu bapa,
anak, abang atau kakak atau adik” dengan
perkataan “saudara-mara terdekat”;

(B) dengan memotong perkataan “dan” di hujung
perenggan itu;

(iii) dengan menggantikan perenggan (g) dengan perenggan
yang berikut:

“(g) pekongsi sesuatu perkongsian;”;

(iv) dengan memasukkan selepas perenggan (g) perenggan
yang berikut:

“(h) seorang individu dan mana-mana orang yang
pada kebiasaannya bertindak mengikut arahan
individu itu, dan saudara-mara terdekat,
syarikat yang dikawal oleh, atau mana-mana
amanah yang berhubungan dengan, individu
itu; dan


-----

_Pasaran Modal dan Perkhidmatan (Pindaan)_ 25

_(i) seseorang, selain suatu bank berlesen atau_
institusi ditetapkan, yang, secara langsung
atau tidak langsung, memperuntukkan
kewangan atau bantuan kewangan, berkaitan
dengan pemerolehan syer mengundi atau hak
mengundi, dengan seseorang yang menerima
apa-apa kewangan atau bantuan kewangan
itu.”;

_(c) dengan memasukkan selepas subseksyen (3) subseksyen_
yang berikut:

“(3a) Berhubung dengan tawaran pengambilalihan
suatu entiti selain perbadanan atau syarikat awam,
Suruhanjaya boleh menentukan orang yang boleh
dianggap sebagai orang yang bertindak bersama-sama.”;
dan

_(d) dengan memasukkan selepas subseksyen (5) subseksyen_
yang berikut:

“(6) Bagi maksud seksyen 222, 223 dan 224—

“sekuriti boleh tukar” ertinya sekuriti seperti
waran, opsyen dan sekuriti lain yang dikeluarkan
oleh penerima tawaran yang boleh ditukar kepada
syer mengundi baharu penerima tawaran;

“pemegang syer menentang” termasuklah manamana pemegang syer dan pemegang sekuriti boleh
ubah, yang belum menerima tawaran pengambilalihan
dan mana-mana pemegang syer yang telah gagal
atau enggan untuk membuat pemindahan syer
kepada seorang pengambil mengikut tawaran
pengambilalihan;

“syer” ertinya suatu syer mengundi, dalam suatu
syarikat, atau suatu unit dalam entiti yang ditentukan
oleh Suruhanjaya, dan termasuklah sekuriti boleh
tukar seolah-olah sekuriti itu ialah sekuriti kelas
berasingan suatu syarikat dan mana-mana sebutan
mengenai pemegang syer, dan syer yang telah
diperuntukkan, hendaklah dibaca sewajarnya.”.


-----

26 _Rang Undang-Undang_

**Pindaan seksyen 217**

**21. Seksyen 217 Akta ibu dipinda—**

_(a) dalam nota bahu, dengan menggantikan perkataan “dan_
**Percantuman” dengan perkataan “,** **Percantuman dan**
**Pengambilan Paksa”;**

_(b) dengan menggantikan subseksyen (3) dengan subseksyen_
yang berikut:

“(3) Kod hendaklah mengandungi prinsip yang
mengawal tawaran pengambilalihan, percantuman atau
pengambilan paksa.”;

_(c) dengan menggantikan subseksyen (4) dengan subseksyen_
yang berikut:

“(4) Suruhanjaya hendaklah mentadbir Kod dan
boleh membuat semua perkara sebagaimana yang perlu
atau suai manfaat untuk memberi kesan sepenuhnya
kepada peruntukan Penggal ini dan Kod dan tanpa
mengehadkan keluasan yang terdahulu, boleh—

_(a) mengeluarkan arahan—_

(i) bagi mentafsir Penggal ini dan Kod;

(ii) mengenai amalan dan kelakuan orang
yang terlibat dalam atau terjejas oleh
mana-mana tawaran pengambilalihan,
percantuman atau pengambilan paksa,
atau dalam penjalanan urusan manamana pengambilalihan, percantuman
atau pengambilan paksa; dan

_(b) menyiasat apa-apa perkara yang berhubungan_
dengan   mana-mana tawaran pengambilalihan,
percantuman atau pengambilan paksa sama
ada yang berpotensi atau selainnya, dan bagi
maksud ini, boleh mengeluarkan pernyataan
awam sebagaimana yang difikirkan patut oleh
Suruhanjaya mengenainya.”; dan

_(d) dengan memotong subseksyen (5)._


-----

_Pasaran Modal dan Perkhidmatan (Pindaan)_ 27

**Pindaan seksyen 218**

**22. Seksyen 218 Akta ibu dipinda—**

_(a) dengan menggantikan nota bahu dengan nota bahu yang_
berikut:

“Pematuhan Kod, garis panduan, nota amalan dan
**arahan”;**

_(b) dalam subseksyen (1), dengan menggantikan perkataan “dan_
mana-mana arahan yang dibuat di bawah subseksyen 217(4)”
dengan perkataan “, garis panduan, arahan, nota
amalan dan mana-mana arahan yang dikeluarkan oleh
Suruhanjaya”;

_(c) dengan menggantikan subseksyen (2) dengan subseksyen_
yang berikut:

“(2) Tertakluk kepada seksyen 219, seorang pengambil
tawaran yang telah mendapat kawalan dalam suatu
syarikat hendaklah membuat tawaran pengambilalihan
bagi syer mengundi yang tinggal mengikut peruntukan
Kod, garis panduan, arahan, nota amalan dan manamana arahan yang dikeluarkan oleh Suruhanjaya.”;
dan

_(d) dengan menggantikan subseksyen (3) dengan subseksyen_
yang berikut:

“(3) Tertakluk kepada seksyen 219, seorang
pengambil yang telah mendapat kawalan tidak boleh
memperoleh apa-apa syer mengundi tambahan dalam
syarikat itu kecuali mengikut peruntukan Kod, garis
panduan, arahan, nota amalan dan mana-mana arahan
yang dikeluarkan oleh Suruhanjaya.”.

**Seksyen baru 218a, 218b, 218c dan 218d**

**23.** Akta ibu dipinda dengan memasukkan selepas seksyen 218
seksyen yang berikut:

“Kuasa Suruhanjaya untuk melantik penasihat bebas

**218a. (1) Jika penerima tawaran gagal untuk melantik seorang**
penasihat bebas sebagaimana yang dikehendaki di bawah Kod,


-----

28 _Rang Undang-Undang_

Suruhanjaya boleh, jika Suruhanjaya berpuas hati bahawa
demi kepentingan pemegang saham penerima tawaran untuk
berbuat demikian, melantik seorang penasihat bebas atau orang
lain atau kumpulan orang sebagaimana yang diputuskan oleh
Suruhanjaya, untuk memberi komen, pendapat, maklumat
dan syor mengenai tawaran pengambilalihan itu dalam suatu
pekeliling penasihat bebas.

(2) Jika Suruhanjaya berpendapat bahawa keseluruhan
atau mana-mana bahagian kos dan perbelanjaan seorang
penasihat bebas, orang atau kumpulan orang yang dilantik
oleh Suruhanjaya di bawah seksyen ini patut ditanggung oleh
penerima tawaran yang berkenaan, Suruhanjaya boleh, melalui
perintah secara bertulis, mengarahkan penerima tawaran
membayar suatu amaun yang ditentukan, yang merupakan
keseluruhan atau sebahagian daripada kos dan perbelanjaan
itu, dalam masa dan mengikut cara yang ditentukan.

(3) Jika penerima tawaran itu tidak mematuhi perintah
Suruhanjaya di bawah subseksyen (2), amaun yang dinyatakan
dalam perintah itu boleh dibawa guaman terhadapnya dan
didapatkan kembali oleh Suruhanjaya dalam mahkamah sebagai
suatu hutang yang kena dibayar kepada Suruhanjaya.

**Kuasa penasihat bebas yang dilantik oleh Suruhanjaya**

**218b. Seorang penasihat bebas atau mana-mana orang lain**
yang dilantik oleh Suruhanjaya di bawah seksyen 218a,
hendaklah mempunyai segala kuasa sebagaimana yang perlu
bagi atau berkaitan dengan, atau yang bersampingan dengan,
pelaksanaan fungsinya.

**Larangan terhadap komunikasi perkara tertentu oleh**
**penasihat bebas dan pekerja**

**218c. Kecuali bagi maksud menguatkuasakan peruntukan**
Akta ini, atau setakat yang dikehendaki bagi maksud manamana prosiding, sivil atau jenayah, seseorang penasihat bebas
atau mana-mana orang lain yang dilantik oleh Suruhanjaya
di bawah seksyen 218a dan pekerja penasihat bebas atau orang
lain itu tidak boleh menyampaikan apa-apa perkara, yang
mungkin diketahui olehnya dalam menjalankan kewajipannya
kepada mana-mana orang selain Suruhanjaya, atau mana-mana


-----

_Pasaran Modal dan Perkhidmatan (Pindaan)_ 29

orang lain yang ditentukan oleh Suruhanjaya dan, dalam hal
pekerja, kepada mana-mana orang selain penasihat bebas
yang dengannya dia bekerja.

**Akses kepada buku, akaun dan rekod, dsb.**

**218d. (1) Apabila diminta oleh penasihat bebas atau mana-**
mana orang lain yang dilantik oleh Suruhanjaya di bawah
seksyen 218a, penerima tawaran dan mana-mana pengarahnya,
pegawai eksekutif atau setiausaha, pekerja atau ejennya
hendaklah memberi akses kepada apa-apa maklumat, buku,
akaun dan rekod dan apa-apa aset yang dipegang oleh penerima
tawaran itu yang berhubungan dengan urusannya.

(2) Seorang penerima tawaran dan mana-mana pengarahnya,
pegawai ekesekutif, setiausaha, pekerja atau ejennya yang
dilantik oleh penerima tawaran, hendaklah menjawab
semua soalan yang berkaitan dengan penyediaan pekeliling
penasihat bebas yang dikemukakan kepadanya oleh penasihat
bebas.”.

**Pindaan seksyen 219**

**24. Subseksyen 219(1) Akta ibu dipinda—**

_(a) dengan menggantikan perkataan “Tertakluk kepada_
subseksyen 217(5), Suruhanjaya” dengan perkataan
“Suruhanjaya”; dan

_(b) dengan menggantikan perkataan “dan mana-mana arahan_
yang dibuat di bawah subseksyen 217(4)” dengan perkataan
“, garis panduan, arahan, nota amalan dan mana-mana
arahan yang dikeluarkan oleh Suruhanjaya”.

**Pindaan seksyen 220**

**25. Seksyen 220 Akta ibu dipinda—**

_(a) dengan menggantikan nota bahu dengan nota bahu yang_
berikut:

“Tindakan oleh Suruhanjaya dalam hal ketidakpatuhan
**Kod, garis panduan, arahan, nota amalan dan**
**arahan”;**


-----

30 _Rang Undang-Undang_

_(b) dalam subseksyen (1)—_

(i) dengan menggantikan perkataan “atau Kod, atau manamana arahan yang dibuat di bawah subseksyen 217(4)”
dengan perkataan “, Kod, garis panduan, arahan, nota
amalan dan mana-mana arahan yang dikeluarkan
oleh Suruhanjaya”;

(ii) dalam perenggan (a), dengan memasukkan selepas
perkataan “Kod” perkataan “, garis panduan, arahan,
nota amalan”;

(iii) dengan menggantikan perenggan (d) dengan perenggan
yang berikut:

“(d) menghendaki sesuatu bursa saham atau
bursa derivatif supaya tidak memberikan
akses kepada orang yang mungkir itu,
secara langsung atau tidak langsung, untuk
menggunakan kemudahan bursa saham atau
bursa derivatif itu;”;

(iv) dengan memasukkan selepas perenggan (d) perenggan
yang berikut:

“(da) melarang orang yang mungkir itu daripada
mendapat akses, secara langsung atau tidak
langsung, kepada pasaran modal;”;

(v) dengan menggantikan perenggan (e) dengan perenggan
yang berikut:

“(e) jika orang yang mungkir itu adalah suatu
perbadanan yang disenaraikan, menghendaki
bursa saham—

(i) untuk menggantung dagangan dalam
sekuriti perbadanan itu;

(ii) untuk menggantung penyenaraian
perbadanan itu; atau

(iii) untuk mengeluarkan perbadanan itu atau
kelas sekuriti perbadanan itu daripada
senarai rasmi;”;


-----

_Pasaran Modal dan Perkhidmatan (Pindaan)_ 31

(vi) dalam perenggan _(f), dengan menggantikan_
perkataan “mengarahkan” dengan perkataan
“menghendaki”;

(vii) dengan memotong perenggan _(g);_

(viii) dalam perenggan (h), dengan menggantikan noktah
di hujung perenggan itu dengan koma bertitik;
dan

(ix) dengan memasukkan selepas perenggan (h) perenggan
yang berikut:

“(i) jika orang yang mungkir itu adalah seorang
penasihat, enggan untuk menerima atau
menimbang apa-apa penghujahan yang
berhubungan dengan apa-apa perkara
di bawah Penggal ini daripada orang
itu.”;

_(c) dalam subseksyen (3), dengan memasukkan selepas_
perkataan “Kod” perkataan “, garis panduan, arahan,
nota amalan”;

_(d) dengan memasukkan selepas subseksyen (8) subseksyen_
yang berikut:

“(8a) Jika seseorang tidak mematuhi apa-apa arahan
yang keluarkan di bawah subseksyen (1), Suruhanjaya
boleh melucutkan orang itu daripada mana-mana
perkhidmatan pasaran modal dengan menghendaki orang
berlesen, orang berdaftar atau penyedia perkhidmatan
pasaran modal untuk tidak bertindak atau terus bertindak
bagi orang itu, bagi apa-apa tempoh sebagaimana yang
ditentukan oleh Suruhanjaya.”; dan

_(e) dalam subseksyen (9)—_

(i) dalam takrif “kemungkiran”, dengan menggantikan
perkataan “Bahagian ini atau Kod atau apa-apa
arahan yang dibuat di bawah subseksyen 217(4)”
dengan perkataan “Penggal ini, Kod, garis panduan,
arahan, nota amalan atau apa-apa arahan yang
dikeluarkan oleh Suruhanjaya”; dan


-----

32 _Rang Undang-Undang_

(ii) dalam takrif “orang yang mungkir”, dengan
menggantikan perkataan “Bahagian ini atau Kod atau
apa-apa arahan yang dibuat di bawah subseksyen
217(4)” dengan perkataan “Penggal ini, Kod, garis
panduan, arahan, nota amalan atau apa-apa arahan
yang dikeluarkan oleh Suruhanjaya”.

**Pindaan seksyen 221**

**26. Seksyen 221 Akta ibu dipinda—**

_(a) dalam subseksyen (1), dengan memotong perkataan_
“di bawah Penggal ini atau Kod”; dan

_(b) dengan menggantikan subseksyen (3) dengan subsekyen_
berikut:

“(3) Seseorang yang melanggar subseksyen (1)
melakukan suatu kesalahan dan boleh, apabila disabitkan,
dihukum dengan pemenjaraan selama tempoh tidak
melebihi sepuluh tahun dan juga boleh didenda tidak
melebihi tiga juta ringgit.”.

**Pindaan seksyen 222**

**27. Seksyen 222 Akta ibu dipinda—**

_(a) dengan menggantikan subseksyen (1) dengan subseksyen_
yang berikut:

“(1) Jika seorang pembuat tawaran telah—

_(a) membuat suatu tawaran pengambilalihan_
untuk semua syer atau semua syer dalam
mana-mana kelas tertentu penerima tawaran;
dan

_(b) menerima penerimaan tidak kurang daripada_
sembilan per sepuluh nilai nominal syer
yang dibuat tawaran,


-----

_Pasaran Modal dan Perkhidmatan (Pindaan)_ 33

pembuat tawaran boleh, dalam masa empat bulan dari
tarikh tawaran pengambilalihan itu, memperoleh baki syer
atau baki syer dalam mana-mana kelas tertentu penerima
tawaran, dengan mengeluarkan suatu notis mengikut
bentuk atau cara yang ditentukan oleh Suruhanjaya bagi
maksud itu, kepada semua pemegang syer menentang,
dengan syarat notis itu—

(A) dikeluarkan dalam masa dua bulan dari tarikh
syarat-syarat di bawah perenggan (a) dan _(b)_
dipenuhi; dan

(B) disertakan dengan suatu salinan akuan berkanun
oleh pembuat tawaran itu bahawa syarat-syarat
bagi pemberian notis itu telah dipenuhi.”;

_(b) dengan memasukkan selepas subseksyen (1) subseksyen_
yang berikut:

“(1a) Bagi maksud perenggan (1)(b), penerimaan itu
tidak termasuk syer yang telah dipegang pada tarikh
tawaran pengambilalihan oleh pembuat tawaran atau
orang yang bertindak bersama-sama.”;

_(c) dengan menggantikan subseksyen (2) dengan subseksyen_
yang berikut:

“(2) Jika seseorang pembuat tawaran telah memberikan
notis kepada mana-mana pemegang syer menentang
di bawah subseksyen (1), pemegang syer menentang
itu boleh, atas permintaan secara bertulis, dalam masa
satu bulan dari tarikh notis itu, menghendaki pembuat
tawaran itu memberikan secara bertulis nama dan
alamat semua pemegang syer menentang yang lain
sebagaimana yang ditunjukkan dalam daftar anggota,
dan pembuat tawaran itu hanya memperoleh syer
pemegang syer menentang itu selepas empat belas hari
dari nama dan alamat itu diposkan kepada pemegang
syer menentang itu.”; dan

_(d) dengan menggantikan subseksyen (3) dengan subseksyen_
yang berikut:

“(3) Apabila notis dan akuan berkanun diberikan di
bawah subseksyen (1), pembuat tawaran hendaklah
mengikut subseksyen (7) memperoleh syer itu atas


-----

34 _Rang Undang-Undang_

terma tawaran pengambilalihan itu atau, jika tawaran
pengambilalihan itu mengandungi dua atau lebih set
terma alternatif, atas terma yang dinyatakan dalam
tawaran pengambilalihan itu sebagaimana yang terpakai
bagi pemegang syer menentang itu.”.

**Pindaan seksyen 223**

**28. Subseksyen 223(2) Akta ibu dipinda dengan menggantikan**
perkataan “ditetapkan di bawah Kod” dengan perkataan “ditentukan
oleh Suruhanjaya”.

**Pindaan seksyen 248**

**29. Seksyen 248 Akta ibu dipinda—**

_(a) dalam nota bahu, dengan memasukkan selepas perkataan_
“mengelirukan dalam” perkataan “dokumen penzahiran
**atau”;**

_(b) dengan menggantikan subseksyen (1) dengan subseksyen_
yang berikut:

“(1) Seseorang yang memperoleh, melanggan
atau membeli sekuriti dan mengalami kehilangan
atau kerugian akibat daripada apa-apa pernyataan
atau maklumat yang terkandung dalam mana-mana
dokumen penzahiran atau prospektus yang palsu atau
mengelirukan, atau yang dalamnya terdapat peninggalan
yang material, boleh mendapatkan amaun kehilangan
atau kerugian daripada semua atau mana-mana orang
yang dinyatakan dalam perenggan yang berikut:

_(a)_ penerbit dan setiap pengarah seorang penerbit itu
pada masa pengeluaran dokumen penzahiran
atau prospektus itu;

_(b) seseorang yang bersetuju atau menyebabkan_
dirinya dinamakan dan telah dinamakan
dalam apa-apa dokumen penzahiran atau
prospektus itu diberikan kepada seorang
pelabur sebagai seorang pengarah atau sebagai


-----

_Pasaran Modal dan Perkhidmatan (Pindaan)_ 35

bersetuju menjadi seorang pengarah, sama
ada dengan serta-merta atau selepas suatu
lat masa;

_(c)_ seseorang penganjur, bagi apa-apa kehilangan
atau kerugian yang berbangkit daripada
dokumen penzahiran atau prospektus
atau mana-mana bahagian yang berkaitan
dokumen penzahiran atau prospektus itu
yang dia merupakan suatu pihak dalam
penyediaannya;

_(d) seseorang selain penerbit, yang bertanggungjawab_
bagi menyediakan dokumen penzahiran atau
prospektus itu, atau bertanggungjawab
untuk menjalankan usaha yang wajar bagi
maklumat atau pernyataan yang terkandung
dalam dokumen penzahiran atau prospektus
itu, dengan apa jua nama dipanggil dan
termasuklah penasihat utama atau pengatur
utama;

_(e) seseorang yang dinamakan dalam dokumen_
penzahiran atau prospektus itu dengan
persetujuannya, sebagai yang membuat
pernyataan, yang telah dimasukkan dalam
dokumen penzahiran atau prospektus itu
atau yang padanya suatu pernyataan dibuat
dalam dokumen penzahiran atau prospektus
itu diasaskan, bagi apa-apa kehilangan atau
kerugian yang disebabkan oleh kemasukan
pernyataan itu ke dalam dokumen penzahiran
atau prospektus itu;

_(f) seseorang yang dinamakan dalam dokumen_
penzahiran atau prospektus itu dengan
persetujuannya sebagai pembroker stok,
pembroker syer, penaja jamin, juruaudit,
jurubank atau peguam bela bagi penerbit
itu berhubung dengan terbitan, tawaran bagi
langganan atau pembelian, atau pelawaan
untuk melanggan atau membeli, sekuriti
dan yang telah membuat suatu pernyataan
yang dimasukkan dalam dokumen penzahiran


-----

36 _Rang Undang-Undang_

atau prospektus itu atau yang padanya suatu
pernyataan yang dibuat dalam dokumen
penzahiran atau prospektus itu diasaskan,
bagi apa-apa kehilangan atau kerugian yang
disebabkan oleh kemasukan pernyataan itu ke
dalam dokumen penzahiran atau prospektus
itu; atau

_(g) seseorang yang membenarkan atau menyebabkan_
penerbitan apa-apa dokumen penzahiran atau
prospektus yang melanggar seksyen 246,
bagi apa-apa kehilangan atau kerugian yang
disebabkan oleh pelanggaran itu.”; dan

_(c) dengan memasukkan selepas subseksyen (3) subseksyen_
yang berikut:

“(4) Bagi maksud perenggan (1)(d), jika seseorang
yang bertanggungjawab bagi menyediakan dokumen
penzahiran atau prospektus itu, atau bagi menjalankan
usaha yang wajar bagi maklumat atau pernyataan yang
terkandung dalam dokumen penzahiran atau prospektus
itu adalah seorang individu yang bertindak bagi pihak
prinsipalnya, kehilangan atau kerugian itu hanya boleh
didapatkan daripada prinsipal itu.”.

**Penggantian seksyen 256**

**30. Akta ibu dipinda dengan menggantikan seksyen 256 dengan**
seksyen yang berikut:

“Perjanjian, dokumen dan prospektus untuk mengecualikan
**atau mengehadkan tanggungan terbatal**

**256. Apa-apa peruntukan, fasal atau terma yang terkandung**
dalam mana-mana perjanjian, kontrak, dokumen atau prospektus
yang diberikan atau disediakan kepada seseorang pelabur
berhubung dengan atau berkenaan dengan—

_(a) suatu tawaran bagi langganan atau pembelian_
sekuriti;


-----

_Pasaran Modal dan Perkhidmatan (Pindaan)_ 37

_(b) suatu pelawaan untuk melanggan atau membeli sekuriti;_
atau

_(c) menyediakan sekuriti,_

yang berupa sebagai mengecualikan atau mengehadkan
tanggungan seseorang bagi pelanggaran seksyen 92a, 246,
248 atau 249 atau bagi kehilangan atau kerugian di bawah
seksyen 357 adalah terbatal.”.

**Pindaan seksyen 256zo**

**31.** Seksyen 256zo Akta ibu dipinda—

_(a) dengan menggantikan perenggan (1)(a) dengan perenggan_
yang berikut:

“(a) hendaklah menyerah simpan dengan Suruhanjaya
laporan tahunan amanah perniagaan dalam masa
empat bulan selepas berakhirnya setiap tahun
kewangan amanah perniagaan itu; dan”; dan

_(b)_ dengan menggantikan subseksyen (3) dengan subseksyen
yang berikut:

“(3) Pengurus amanah hendaklah—

_(a) menghantar kepada tiap-tiap pemegang unit_
tanpa bayaran suatu salinan dokumen yang
disebut dalam perenggan (1)(a) dalam masa
empat bulan selepas berakhirnya setiap
tahun kewangan amanah perniagaan; dan

_(b) jika seseorang pemegang unit meminta_
apa-apa salinan tambahan dokumen yang
disebut dalam perenggan (1)(a), menghantar
dokumen yang diminta itu kepada pemegang
unit itu dalam masa dua bulan selepas
permintaan itu diterima dan apabila dibayar
suatu jumlah wang yang munasabah
sebagaimana yang ditentukan oleh pengurus
amanah.”.


-----

38 _Rang Undang-Undang_

**Pindaan seksyen 256zp**

**32. Seksyen 256zp Akta ibu dipinda dengan memasukkan selepas**
subseksyen (3) subseksyen yang berikut:

“(3a) Menjadi suatu pembelaan kepada pendakwaan atau apaapa prosiding bagi pelanggaran subseksyen (1) jika dibuktikan
bahawa defendan, selepas membuat siasatan yang munasabah
dalam hal keadaan itu, mempunyai alasan yang munasabah
untuk mempercayai, dan mempercayai sehingga masa pernyataan
atau pemberian maklumat itu atau sehingga penglibatan dalam
kelakuan itu, sememangnya mempercayai bahawa—

_(a) pernyataan atau maklumat itu adalah benar dan tidak_
mengelirukan;

_(b) peninggalan itu tidak material;_

_(c) tidak ada peninggalan yang material; atau_

_(d) kelakuan yang diperkatakan itu tidak mengelirukan atau_
memperdayakan.”.

**Pindaan seksyen 273**

**33. Seksyen 273 Akta ibu dipinda—**

_(a) dalam perenggan (1)(a), dengan menggantikan perkataan_
“atau memorandum maklumat” dengan perkataan
“, memorandum maklumat atau dokumen penzahiran”;
dan

_(b) dalam subseksyen (2), dengan menggantikan perkataan_
“diluluskan di bawah seksyen 214 atau dibenarkan atau
diiktiraf oleh Suruhanjaya di bawah seksyen 256c” dengan
perkataan “ diluluskan di bawah seksyen 214, dibenarkan
atau diiktiraf oleh Suruhanjaya di bawah seksyen 256c
atau diserah simpan dengan Suruhanjaya”.


-----

_Pasaran Modal dan Perkhidmatan (Pindaan)_ 39

**Sekyen baru 280a**

**34. Akta ibu dipinda dengan memasukkan selepas seksyen 280**
seksyen yang berikut:

“Kewajipan untuk memberitahu Suruhanjaya, dsb.

**280a. (1) Seksyen ini terpakai—**

_(a) jika sesuatu memorandum maklumat atau dokumen_
penzahiran telah diserah simpan dengan Suruhanjaya
atau diterbitkan berhubung dengan—

(i) suatu tawaran bagi langganan atau pembelian
debentur;

(ii) suatu pelawaan untuk melanggan atau membeli
debentur; atau

(iii) penyediaan debentur; dan

_(b) jika mana-mana orang mengetahui atau menyedari_
bahawa—

(i) terdapat suatu perubahan yang signifikan yang
menyentuh suatu perkara yang dizahirkan
dalam memorandum maklumat atau dokumen
penzahiran itu;

(ii) memorandum maklumat atau dokumen penzahiran
itu mungkin mengandungi suatu pernyataan
yang material atau maklumat yang palsu atau
mengelirukan; atau

(iii) memorandum maklumat atau dokumen penzahiran
itu mungkin mengandungi suatu pernyataan
atau maklumat yang daripadanya terdapat
peninggalan yang material.

(2) Jika orang itu mengetahui atau menyedari perkara yang
disebut dalam subseksyen (1), dia hendaklah dengan segera
memberitahu orang yang bertanggungjawab bagi pengagihan
debentur, mengenai perkara itu.


-----

40 _Rang Undang-Undang_

(3) Orang yang bertanggungjawab bagi pengagihan debentur
itu hendaklah apabila diberitahu di bawah subseksyen (2)
memaklumkan—

_(a) Suruhanjaya; dan_

_(b) mana-mana orang yang telah diberikan memorandum_
maklumat atau dokumen penzahiran itu,

mengenai perkara yang disebut dalam subseksyen (1).

(4) Suruhanjaya boleh, apabila dimaklumkan di bawah
subseksyen (3), mengarahkan mana-mana orang untuk
membetulkan perkara, maklumat atau pernyataan dalam
memorandum maklumat atau dokumen penzahiran itu, atau
mengambil apa-apa langkah remedi yang sesuai, sebagaimana
yang didapati perlu oleh Suruhanjaya.

(5) Mana-mana orang yang melanggar seksyen ini melakukan
suatu kesalahan.

(6) Bagi maksud seksyen ini, suatu dokumen penzahiran
tidak termasuk prospektus.”.

**Pindaan seksyen 298**

**35. Seksyen 298 Akta ibu dipinda—**

_(a) dengan menggantikan perenggan (1)(a) dengan perenggan_
yang berikut:

“(a) hendaklah menyerah simpan dengan Suruhanjaya
laporan tahunan suatu skim unit amanah atau
skim pelaburan ditetapkan dalam masa dua bulan
selepas berakhirnya setiap tahun kewangan skim
unit amanah atau skim pelaburan ditetapkan itu;
dan”; dan

_(b) dalam subseksyen (3)—_

(i) dalam perenggan _(a), dengan menggantikan_
perkataan “subperenggan (1)(a)(i)” dengan perkataan
“perenggan (1)(a)”; dan


-----

_Pasaran Modal dan Perkhidmatan (Pindaan)_ 41

(ii) dalam perenggan (b), dengan menggantikan perkataan
“dokumen yang disebut dalam subperenggan (1)(a)(ii)
dan apa-apa salinan tambahan dokumen yang disebut
dalam subperenggan (1)(a)(i)” dengan perkataan
“apa-apa salinan tambahan dokumen yang disebut
dalam perenggan (1)(a)”.

**Penggantian Penggal 6 Bahagian VI**

**36.** Akta ibu dipinda dengan menggantikan Penggal 6 Bahagian
VI dengan Penggal yang berikut:

“Penggal 6

Produk pasaran modal Islam, sekuriti Islam, dsb.

_Subpenggal 1 — Am_

**Tafsiran**

**316. (1) Dalam Penggal ini, melainkan jika konteksnya**
menghendaki makna yang lain—

“produk pasaran modal Islam” ertinya—

_(a) sekuriti Islam;_

_(b) suatu skim unit amanah yang distrukturkan dengan_
mematuhi prinsip Syariah;

_(c) derivatif Islam;_

_(d) suatu skim persaraan swasta yang distrukturkan dengan_
mematuhi prinsip Syariah;

_(e) mana-mana produk atau perkiraan yang berasaskan_
sekuriti atau derivatif, atau mana-mana gabungannya
yang distrukturkan dengan mematuhi prinsip Syariah;
atau

_(f) mana-mana produk lain yang boleh ditetapkan oleh_
Menteri di bawah seksyen 5 sebagai suatu produk
pasaran modal Islam;


-----

42 _Rang Undang-Undang_

“derivatif Islam” ertinya derivatif yang distrukturkan dengan
mematuhi prinsip Syariah;

“sekuriti Islam” ertinya—

_(a) syer dalam pertubuhan perbadanan atau pertubuhan_
bukan perbadanan, yang diklasifikasikan sebagai
mematuhi Syariah oleh Majlis Penasihat Syariah;

_(b)_ unit dalam skim unit amanah atau skim pelaburan
ditetapkan yang distrukturkan dengan mematuhi
prinsip Syariah;

_(c) suatu produk berstruktur Islam; atau_

_(d)_ sukuk yang distrukturkan dengan mematuhi prinsip
Syariah;

dan termasuklah apa-apa hak, opsyen atau kepentingan yang
berkenaan dengannya mematuhi prinsip Syariah;

“produk berstruktur Islam” ertinya suatu produk berstruktur
yang distrukturkan bagi mematuhi prinsip Syariah;

“produk berstruktur” mempunyai erti yang diberikan
kepadanya dalam garis panduan Suruhanjaya berkenaan
dengan produk berstruktur;

“sukuk” mempunyai erti yang sama yang diberikan kepadanya
dalam garis panduan Suruhanjaya berkenaan dengan sekuriti
Islam.

(2) Tertakluk kepada subseksyen (1), sekuriti Islam tidak
termasuk mana-mana Instrumen Boleh Niaga Islam yang
memenuhi syarat-syarat yang berikut:

_(a) terbitan Instrumen Boleh Niaga Islam itu adalah oleh_
suatu institusi berlesen yang layak atau bank Islam
yang mematuhi apa-apa standard yang dikeluarkan
oleh Bank Negara di bawah Akta Perkhidmatan
Kewangan Islam 2013 [Akta 759] yang terpakai bagi
Instrumen Boleh Niaga Islam itu; dan

_(b) tempoh maksimum Instrumen Boleh Niaga Islam itu_
tidak melebihi lima tahun.


-----

_Pasaran Modal dan Perkhidmatan (Pindaan)_ 43

_Subpenggal 2 — Produk pasaran modal Islam_

**Produk pasaran modal Islam**

**316a. (1) Suatu produk pasaran modal Islam ialah produk**
pasaran modal bagi maksud undang-undang sekuriti.

(2) Suruhanjaya boleh menentukan dalam garis panduan
yang dibuat di bawah seksyen 377 mengenai perkara yang
berikut:

_(a) apa-apa model perjanjian atau dokumentasi yang_
berhubungan dengan suatu transaksi atau perkiraan
berkenaan dengan produk pasaran modal Islam;

_(b) kewajipan dan tanggungjawab pihak yang berlainan_
yang terlibat dalam suatu transaksi atau perkiraan
berkenaan dengan produk pasaran modal Islam;
dan

_(c) apa-apa perkara lain sebagaimana yang difikirkan_
sesuai,

dalam memberi kesan sepenuhnya kepada prinsip Syariah
berhubung dengan suatu transaksi produk pasaran modal
Islam.

_Subpenggal 3 – Sekuriti Islam_

**Sekuriti Islam**

**316b. (1) Sekuriti Islam ialah sekuriti bagi maksud undang-**
undang sekuriti.

(2) Apa-apa cadangan, skim, transaksi, perkiraan, aktiviti,
produk atau perkara yang berhubungan dengan sekuriti Islam
hendaklah mematuhi kehendak yang berkaitan di bawah
undang-undang sekuriti dan garis panduan yang dikeluarkan
oleh Suruhanjaya.


-----

44 _Rang Undang-Undang_

**Penetapan oleh Menteri berkenaan dengan sekuriti Islam,**
**derivatif Islam atau produk pasaran modal Islam, dsb.**

**316** **c.** Jika Menteri telah membuat suatu penetapan
di bawah seksyen 5 berkenaan dengan sekuriti Islam,
derivatif Islam atau produk pasaran modal Islam, Menteri
boleh membuat apa-apa pengubahsuaian dalam penetapan itu
mengenai penggunaan ungkapan dalam undang-undang sekuriti
sebagaimana yang perlu untuk memberi kesan sepenuhnya
kepada prinsip Syariah berkenaan dengan sekuriti Islam,
derivatif Islam atau produk pasaran modal Islam itu.

**Pemakaian Penggal 4 Bahagian VI Akta**

**316d. Apa-apa sebutan mengenai “peminjam” dalam Penggal**
4 Bahagian VI Akta ini hendaklah ditafsirkan sebagai sebutan
mengenai “penerbit sukuk” atau “penerbit produk berstrukturkan
Islam” bagi maksud pemakaian peruntukan itu bagi sukuk
atau produk berstrukturkan Islam.”.

**Pindaan seksyen 319**

**37. Seksyen 319 Akta ibu dipinda dengan menggantikan**
subseksyen (1) dengan subseksyen yang berikut:

“(1) Suatu perbadanan tersenarai hendaklah menyebabkan
supaya diserahkan kepada Suruhanjaya—

_(a) suatu salinan akaun tahunan terauditnya; dan_

_(b) laporan kewangannya yang interim dan berkala,_

pada masa yang sama dokumen itu dikemukakan, diumumkan
atau dijadikan tersedia kepada bursa.”.

**Pindaan seksyen 325**

**38. Seksyen 325 Akta ibu dipinda dengan menggantikan subseksyen (1)**
dengan subseksyen yang berikut:

“(1) Apa-apa kaedah yang dicadangkan atau apa-apa pindaan
yang dicadangkan kepada kaedah-kaedah yang sedia ada sesuatu


-----

_Pasaran Modal dan Perkhidmatan (Pindaan)_ 45

organisasi pengawalseliaan sendiri yang diiktiraf tidak boleh
berkuat kuasa melainkan jika ia telah diluluskan oleh Suruhanjaya
di bawah subseksyen (3).

**Pemotongan Bahagian IXa**

**39. Akta ibu dipinda dengan memotong Bahagian IXa.**

**Pindaan seksyen 354**

**40. Seksyen 354 Akta ibu dipinda—**

_(a) dalam subperenggan (1)(b)(ii), dengan menggantikan_
perkataan “notis bertulis, garis panduan” dengan
perkataan “notis bertulis, arahan, garis panduan atau
nota amalan”;

_(b) dalam proviso kepada subperenggan (1)(b), dengan_
menggantikan perkataan “notis bertulis, garis panduan”
dengan perkataan “notis bertulis, arahan, garis panduan,
nota amalan”;

_(c) dalam perenggan (3)(a), dengan menggantikan perkataan_
“notis bertulis, syarat” dengan perkataan “notis bertulis,
arahan, nota amalan, syarat”; dan

_(d) dalam perenggan (3)(b), dengan menggantikan perkataan_
“lima ratus ribu” dengan perkataan “satu juta”.

**Pindaan seksyen 355**

**41. Seksyen 355 Akta ibu dipinda—**

_(a) dalam subperenggan (1)(b)(ii), dengan menggantikan_
perkataan “notis bertulis, garis panduan” dengan
perkataan “notis bertulis, arahan, garis panduan atau
nota amalan”;

_(b) dalam proviso kepada subperenggan (1)(b), dengan_
menggantikan perkataan “notis bertulis, garis panduan”
dengan perkataan “notis bertulis, arahan, garis panduan,
nota amalan”;


-----

46 _Rang Undang-Undang_

_(c) dalam perenggan (3)(b), dengan menggantikan perkataan_
“notis bertulis, syarat” dengan perkataan “notis bertulis,
arahan, nota amalan, syarat”; dan

_(d) dalam perenggan (3)(c), dengan menggantikan perkataan_
“lima ratus ribu” dengan perkataan “satu juta”.

**Pindaan seksyen 356**

**42. Seksyen 356 Akta ibu dipinda—**

_(a) dalam perenggan (1)(a), dengan menggantikan perkataan_
“garis panduan, notis bertulis” dengan perkataan “notis
bertulis, arahan, garis panduan, nota amalan”;

_(b) dalam perenggan (2)(a), dengan menggantikan perkataan_
“mana-mana garis panduan, notis bertulis” dengan
perkataan “notis bertulis, arahan, garis panduan, nota
amalan”; dan

_(c) dalam perenggan (2)(b), dengan menggantikan perkataan_
“lima ratus ribu” dengan perkataan “satu juta”.

**Penggantian seksyen 369**

**43.** Akta ibu dipinda dengan menggantikan seksyen 369 dengan
seksyen yang berikut:

“Pernyataan palsu atau mengelirukan kepada Suruhanjaya,
**bursa atau pusat penjelasan diluluskan, dsb.**

**369. Seseorang yang—**

_(a) dengan niat untuk memperdaya, membuat atau_
memberikan atau menyerah simpan; atau

_(b) dengan diketahuinya menyebabkan, memberi kuasa_
atau membenarkan supaya dibuat, diberikan atau
diserah simpan,


-----

_Pasaran Modal dan Perkhidmatan (Pindaan)_ 47

apa-apa penyataan, maklumat atau dokumen yang palsu atau
mengelirukan, kepada Suruhanjaya, suatu bursa saham, bursa
derivatif atau pusat penjelasan diluluskan yang berhubungan
dengan—

(A) perniagaan sekuriti atau derivatif;

(B) hal ehwal suatu perbadanan yang disenaraikan;

(C) apa-apa perkara atau benda yang dikehendaki oleh
Suruhanjaya bagi pentadbiran sewajarnya Akta ini;

(D) apa-apa kehendak yang dikenakan oleh Suruhanjaya
di bawah mana-mana garis panduan, nota amalan,
notis bertulis atau terma dan syarat; atau

(E) apa-apa kehendak di bawah kaedah-kaedah suatu
bursa saham, bursa derivatif, atau pusat penjelasan
diluluskan,

melakukan suatu kesalahan dan boleh, apabila disabitkan,
dihukum dengan pemenjaraan tidak melebihi sepuluh tahun
dan boleh juga didenda tidak melebihi tiga juta ringgit.”.

**Pemotongan seksyen 371**

**44. Akta ibu dipinda dengan memotong seksyen 371.**

**Penggantian seksyen 379**

**45. Akta ibu dipinda dengan menggantikan seksyen 379 dengan**
seksyen yang berikut:

“Penyelesaian pertikaian

**379. (1) Suruhanjaya boleh meluluskan suatu pertubuhan**
perbadanan menjadi suatu pertubuhan perbadanan diluluskan
bagi penyelesaian pertikaian berkaitan dengan perkhidmatan
atau produk pasaran modal.


-----

48 _Rang Undang-Undang_

(2) Suatu permohonan bagi mendapatkan kelulusan di bawah
subseksyen (1) hendaklah dibuat kepada Suruhanjaya mengikut
apa-apa bentuk dan cara sebagaimana yang ditentukan oleh
Suruhanjaya.

(3) Walau apa pun mana-mana undang-undang bertulis
yang lain, suatu pertubuhan perbadanan diluluskan hendaklah
mengadakan kaedah-kaedah yang berhubungan dengan—

_(a) pentadbiran yang sepatutnya bagi pertubuhan perbadanan_
itu sebagai suatu badan penyelesaian pertikaian;
dan

_(b) skop, pemakaian, pengendalian, dan tatacara penyelesaian_
pertikaian.

(4) Pertubuhan perbadanan itu hendaklah, secepat yang
dapat dilaksanakan, menyerahkan atau menyebabkan supaya
diserahkan kepada Suruhanjaya bagi mendapatkan kelulusannya
apa-apa kaedah-kaedah yang dicadangkan atau apa-apa pindaan
yang dicadangkan bagi kaedah-kaedah sedia ada.

(5) Suruhanjaya boleh mengeluarkan peraturan-peraturan
di bawah seksyen 378 berhubung dengan suatu pertubuhan
perbadanan diluluskan atau membuat peruntukan bagi
penyelesaian pertikaian berkaitan dengan perkhidmatan atau
produk pasaran modal.”.

**Pembatalan perundangan subsidiari**

**46. (1) Bagi maksud seksyen ini dan seksyen 47, 48 dan 49—**

“tarikh kuat kuasa” ertinya tarikh yang berkaitan bagi permulaan
kuat kuasa Akta ini atau peruntukan masing-masing Akta ini.

(2) Perintah Pasaran Modal dan Perkhidmatan (Penetapan Sekuriti
Islam) 2012 [P.U. (A) 478/2012] dan Perintah Pasaran Modal dan
Perkhidmatan (Penetapan Produk Pasaran Modal) (Produk Pasaran
Modal Islam) 2012 [P.U. (A) 479/2012] dibatalkan mulai dari
tarikh kuat kuasa.


-----

_Pasaran Modal dan Perkhidmatan (Pindaan)_ 49

**Kecualian dan peralihan**

**47. (1) Berkenaan dengan penerusan hak dan tanggungan—**

_(a) tiada apa-apa jua dalam Akta ini boleh menyentuh tanggungan_
mana-mana orang untuk didakwa atau dihukum bagi
apa-apa kesalahan atau kemungkiran yang dilakukan
di bawah Akta ibu, sebelum tarikh kuat kuasa atau apaapa prosiding yang dibawa, hukuman yang dikenakan
atau tindakan yang diambil sebelum tarikh kuat kuasa
berkenaan dengan kesalahan atau kemungkiran itu;
dan

_(b) apa-apa hak, keistimewaan, obligasi atau tanggungan yang_
diperoleh, terakru atau dilakukan sebelum tarikh kuat
kuasa atau apa-apa prosiding undang-undang, remedi
atau penyiasatan berkenaan dengan hak, keistimewaan,
obligasi atau tanggungan itu tidak terjejas oleh Akta ini
dan hendaklah terus berkuat kuasa seolah-olah Akta ini
telah tidak diperbuat.

(2) Berkenaan dengan sekuriti Islam, derivatif Islam atau produk
pasaran modal Islam yang ditetapkan di bawah Perintah Pasaran
Modal dan Perkhidmatan (Penetapan Sekuriti Islam) 2012 dan
Perintah Pasaran Modal dan Perkhidmatan (Penetapan Produk
Pasaran Modal)(Produk Pasaran Modal Islam) 2012—

_(a) sekuriti Islam, derivatif Islam atau produk pasaran modal_
Islam itu hendaklah disifatkan sebagai sekuriti Islam,
derivatif Islam atau produk pasaran modal Islam di bawah
peruntukan yang bersamaan Akta ibu sebagaimana yang
dipinda oleh Akta ini berkuat kuasa dari tarikh kuat
kuasa;

_(b) apa-apa tindakan, kaedah, peraturan, perintah, arahan,_
pemberitahuan, kelulusan, keputusan dan tindakan
eksekutif lain walau apa cara sekali pun disebut, dibuat,
diberikan atau dilakukan di bawah, atau mengikut, atau
menurut kuasa Penggal 1 Bahagian VI Akta ibu sebelum
tarikh kuat kuasa, hendaklah setakat yang ia selaras
dengan peruntukan Akta ini, disifatkan telah dibuat,
diberikan atau dilakukan di bawah atau menurut kuasa,
atau berdasarkan, peruntukan yang bersamaan Akta ibu
sebagaimana yang dipinda oleh Akta ini, dan hendaklah
terus berkuat kuasa dan mempunyai kesan berhubungan


-----

50 _Rang Undang-Undang_

dengan orang, aktiviti atau transaksi yang baginya ia
terpakai sehingga dipinda, dibatalkan atau dihapuskan
di bawah, mengikut, atau menurut kuasa peruntukan
yang bersamaan Akta ibu sebagaimana yang dipinda
oleh Akta ini; dan

_(c) mana-mana permohonan bagi kelulusan, atau bagi apa-_
apa jua pun maksud lain, atau mana-mana rayuan yang
berhubungan dengan permohonan itu, yang dibuat
oleh mana-mana orang kepada Menteri atau kepada
Suruhanjaya menurut kuasa Penggal 1 Bahagian VI Akta
ibu sebelum tarikh kuat kuasa, dan yang belum selesai
sebaik sebelum tarikh kuat kuasa, hendaklah disifatkan
telah dibuat di bawah peruntukan yang bersamaan Akta
ibu sebagaimana yang dipinda oleh Akta ini.

**Pertubuhan perbadanan diluluskan bagi penyelesaian pertikaian**
**dalam pasaran modal disifatkan telah diluluskan**

**48. (1) Mana-mana pertubuhan perbadanan yang diluluskan oleh**
Suruhanjaya di bawah Peraturan-Peraturan Pasaran Modal dan
Perkhidmatan (Penyelesaian Pertikaian) 2010 [P.U. (A) 437/2010]
sebelum tarikh kuat kuasa hendaklah disifatkan sebagai suatu
pertubuhan perbadanan yang diluluskan di bawah seksyen 379
sebagaimana yang dimasukkan oleh Akta ini.

(2) Berkenaan dengan penerusan hak dan tanggungan lain—

_(a) tiada apa-apa jua dalam Akta ini boleh menyentuh tanggungan_
mana-mana orang untuk didakwa atau dihukum bagi
apa-apa kesalahan atau kemungkiran yang dilakukan
di bawah Akta ibu sebelum tarikh kuat kuasa atau apa-apa
prosiding yang dibawa, hukuman yang dikenakan atau
tindakan yang diambil sebelum tarikh kuat kuasa berkenaan
dengan kesalahan atau kemungkiran itu; dan

_(b)_ apa-apa hak, keistimewaan, obligasi atau tanggungan yang
diperoleh, terakru atau yang dilakukan sebelum tarikh
kuat kuasa atau apa-apa prosiding undang-undang, remedi
atau penyiasatan berkenaan dengan hak, keistimewaan,
obligasi atau tanggungan itu tidaklah terjejas oleh Akta
ini dan hendaklah terus berkuat kuasa seolah-olah Akta
ini tidak diperbuat.


-----

_Pasaran Modal dan Perkhidmatan (Pindaan)_ 51

**Kemudahan elektronik berdaftar disifatkan pasaran**
**diiktiraf**

**49. (1) Suatu kemudahan elektronik berdaftar di bawah**
subseksyen 34(1) Akta ibu sebelum tarikh kuat kuasa hendaklah,
dari tarikh itu, disifatkan sebagai pasaran diiktiraf di bawah
Akta ini.

(2) Apa-apa syarat atau sekatan yang dikenakan ke atas
kemudahan elektronik itu hendaklah disifatkan sebagai suatu syarat
atau sekatan terhadap pendaftarannya di bawah subseksyen 34(1)
sebagaimana yang dimasukkan oleh Akta ini.

(3) Melainkan jika diberitahu secara bertulis oleh Suruhanjaya,
suatu permohonan bagi pendaftaran sebagai kemudahan elektronik
yang belum selesai sebelum tarikh kuat kuasa hendaklah disifatkan
sebagai permohonan bagi pendaftaran sebagai pengendali pasaran
diiktiraf.

HURAIAN

Rang Undang-undang ini bertujuan untuk meminda Akta Pasaran Modal dan
Perkhidmatan 2007 (“Akta 671”). Pindaan yang dicadangkan ini bertujuan
untuk menyediakan suatu rangka kerja baharu pengawalseliaan pasaran
diiktiraf, membolehkan Suruhanjaya Sekuriti Malaysia (“Suruhanjaya”) untuk
memindahkan pengendalian suatu institusi pasaran kepada seorang pengurus
berkanun, menjelaskan kuasa Suruhanjaya berhubungan dengan penutupan
suatu bursa saham atau bursa derivatif, memperkenalkan peruntukan baharu
berkenaan peruntukan penghasilan bersih dan perlindungan hak pihak di bawah
perjanjian pasaran modal layak, menyelaraskan dan memodenkan peruntukan
pengambilalihan dan percantuman, meningkatkan jumlah penalti berkenaan
dengan pelanggaran tindakan pentadbiran dan pindaan pelbagai dan perkara
berbangkit.

2. _Fasal 1 mengandungi tajuk ringkas dan peruntukan bagi permulaan kuat_
kuasa Akta yang dicadangkan.

3. _Fasal 2 bertujuan untuk mengadakan peruntukan bagi pindaan am kepada_
Akta 671 dengan menggantikan perkataan “Akta Suruhanjaya Sekuriti 1993”
dengan perkataan “Akta Suruhanjaya Sekuriti Malaysia 1993”. Pindaan
am ini berbangkit kepada pindaan yang dibuat kepada Akta Suruhanjaya
Sekuriti 1993.

4. _Fasal 3 bertujuan untuk meminda seksyen 2 Akta 671 untuk memasukkan takrif_
baharu dan meminda atau memotong takrif yang sedia ada yang digunakan dalam
Akta 671.


-----

52 _Rang Undang-Undang_

5. _Fasal 4 bertujuan untuk meminda seksyen 5 Akta 671 bagi memberi_
Menteri kuasa untuk menetapkan mana-mana produk sebagai suatu produk
pasaran modal, sekuriti Islam, derivatif Islam atau produk pasaran modal
Islam.

6. _Fasal 5 bertujuan untuk meminda seksyen 7 Akta 671 berbangkit daripada_
pengenalan rangka kerja pasaran diiktiraf untuk menggantikan kemudahan
elektronik berdaftar.

7. _Fasal 6 bertujuan untuk menggantikan seksyen 27 Akta 671 bagi menjelaskan_
kuasa Suruhanjaya berhubungan dengan penutupan suatu bursa saham atau bursa
derivatif. Fasal ini memperuntukkan bahawa Suruhanjaya boleh mengesyorkan
Menteri untuk menutup bursa jika terdapat risiko berbangkit berkenaan dengan
pengendalian bursa dan Menteri boleh, atas syor Suruhanjaya, mengarahkan
bursa menutup pasarannya.

8. _Fasal 7 bertujuan untuk meminda seksyen 30 Akta 671 bagi membolehkan_
Suruhanjaya menyiarkan suatu perintah penggantungan berhubungan dengan
suatu bursa, atau notis sambungan perintah penggantungan sedemikian, dalam
satu akhbar harian berbahasa kebangsaan dan satu akhbar harian berbahasa
Inggeris untuk maklumat orang awam daripada menyiarkannya di dalam
_Warta._

9. _Fasal 8 bertujuan untuk memotong Subpenggal 3 Penggal 2 Bahagian II_
Akta 671 memandangkan ia telah dipindahkan ke Subpenggal baru 5a Penggal
2 Bahagian II Akta ini.

10. _Fasal 9 bertujuan untuk menggantikan Subpenggal 4 Penggal 2_
Bahagian II Akta 671 untuk mengadakan peruntukan rangka kerja baharu bagi
pengawalseliaan undang-undang baharu untuk pasaran diiktiraf bagi menggantikan
kemudahan elektronik berdaftar. Subpenggal ini memperuntukkan mengenai
permohonan pendaftaran pengendali pasaran diiktiraf dan kuasa Suruhanjaya
untuk menarik balik suatu pendaftaran dan menyemak semula status sesebuah
pasaran diiktiraf.

11. _Fasal 10 bertujuan untuk memasukkan Subpenggal baru 5a ke dalam_
Penggal 2 Bahagian II Akta 671 yang mengandungi peruntukan yang dahulunya
di bawah Subpenggal 3 Penggal 2 yang telah dipotong. Subpenggal ini bertujuan
untuk memberi Suruhanjaya kuasa untuk memindahkan kawalan dan akses
sesuatu bursa kepada seorang pengurus berkanun sebagaimana yang dilantik
oleh Suruhanjaya, bagi tujuan mengurus risiko sistemik, kepentingan awam,
dsb., kuasa pengurus berkanun itu dan kuasa Suruhanjaya untuk mengenakan
yuran tahunan atau apa-apa yuran lain yang perlu dibayar oleh sesuatu bursa.
Subpenggal baharu ini juga akan memperuntukkan ketidakpakaian peruntukan
dalam Akta Syarikat yang melarang penawaran saham syarikat persendirian
kepada orang awam, jika penawaran saham itu dibuat di suatu pasaran yang
dikawal selia di bawah undang-undang sekuriti.

12. _Fasal 11 bertujuan untuk memasukkan Subpenggal baru 7 ke dalam_
Penggal 2 Bahagian II Akta 671 bagi melindungi kebolehkuatkuasaan peruntukan
penghasilan bersih bagi kontrak yang didagangkan di bursa dan kontrak yang
dikendalikan oleh rumah penjelasan, yang termasuklah perjanjian peminjaman
dan pemberian pinjaman sekuriti. Subpenggal baru ini juga memperuntukkan


-----

_Pasaran Modal dan Perkhidmatan (Pindaan)_ 53

bahawa apa-apa kuasa yang dijalankan oleh Suruhanjaya berhubungan dengan
pengurusan risiko sistemik tidak boleh menjejaskan kebolehkuatkuasaan
peruntukan penghasilan bersih bagi kontrak itu. Subpenggal baru ini turut
memperuntukkan tiada tindakan oleh mana-mana badan pengawal di bawah
mana-mana undang-undang bertulis termasuklah kuasa yang berkaitan dengan
pengurusan risiko sistemik atau kestabilan kewangan atau kuasa untuk mengambil
kawalan atau mentadbir perniagaan, hal ehwal dan harta, boleh menjejaskan
hak pihak-pihak di bawah peruntukan penghasilan bersih atau urusan tatacara
ingkar yang berhubungan dengan kontrak itu.

13. _Fasal 12 bertujuan untuk memasukkan seksyen baru 59a baharu ke dalam_
Akta 671 bagi memperuntukkan bahawa seseorang wakil seseorang Pemegang
Lesen Perkhidmatan Pasaran Modal adalah bertindak sebagai seorang ejen
kepada Pemegang Lesen Perkhidmatan Pasaran Modal itu dan juga untuk
memperuntukkan obligasi ke atas seseorang Pemegang Lesen Perkhidmatan
Pasaran Modal untuk memastikan mana-mana perjanjian yang dibuat tidak
mempunyai kesan mengeluarkan, mengecualikan atau mengehadkan obligasi
atau tanggungannya sebagai prinsipal wakilnya.

14. _Fasal 13 bertujuan untuk memotong seksyen 89 Akta 671 memandangkan_
larangan di bawah seksyen ini adalah lewah kerana semua pemegang lesen
adalah dikehendaki untuk lulus peperiksaan berkaitan yang dikendalikan oleh
Suruhanjaya dan memiliki pengalaman dan kelayakan yang berkaitan sebelum
mereka boleh memohon untuk dilesenkan.

15. _Fasal 14 bertujuan untuk meminda seksyen 92a Akta 671 untuk memasukkan_
subseksyen (4) baru untuk mengadakan peruntukan pembelaan usaha yang
wajar kepada orang yang telah melanggar seksyen ini.

16. _Fasal 15 bertujuan untuk memotong seksyen 94 Akta 671 untuk membenarkan_
pekerja organisasi peserta untuk membeli sekuriti melalui seseorang Pemegang
Lesen Perkhidmatan Pasaran Modal yang lain dalam hal keadaan tertentu.

17. _Fasal 16 bertujuan untuk memotong seksyen 95 Akta 671 memandangkan_
kehendak di bawah seksyen ini telah pun dikenakan di bawah seksyen 127
Akta 671 yang berhubungan dengan pengemukaan akaun beraudit kepada
Suruhanjaya dan dilengkapkan oleh kuasa Suruhanjaya untuk mengenakan
apa-apa kehendak lain di bawah seksyen 96 Akta 671.

18. _Fasal 17 bertujuan untuk memasukkan seksyen baru 139zs ke dalam_
Akta 671 bagi membolehkan anggota menamakan mana-mana orang lain untuk
menerima apa-apa bayaran atau pelupusan mana-mana bahagian faedah terakru
selepas kematian anggota itu.

19. _Fasal 18 bertujuan untuk meminda subseksyen 160(2) Akta 671 dengan_
memperuntukkan bahawa segala caruman yang dibayar kepada Kumpulan Wang
Pampasan Pasaran Modal tidak boleh dibayar balik melainkan ditetapkan oleh
Suruhanjaya.

20. _Fasal 19 bertujuan untuk meminda seksyen 201 Akta 671 menjelaskan_
pemakaian seksyen ini seorang pemberi tip dalam kes perdagangan orang
dalam.


-----

54 _Rang Undang-Undang_

21. _Fasal 20, 21, 22, 23, 24, 25, 26, 27 dan_ _28 bertujuan untuk meminda_
seksyen 216, 217, 218, 219, 220, 221, 222 dan 223 Akta 671 dan memasukkan
seksyen baru 218a, 218b, 218c dan 218d ke dalam Akta 671 yang berhubungan
dengan pengambilalihan dan percantuman, bagi memodenkan peruntukan
sedia ada, untuk meluaskan peruntukan mengenai pengambilalihan paksa
di bawah seksyen 222 Akta 671 untuk merangkumi sekuriti boleh ditukar, untuk
menjelaskan hukuman yang dikenakan apabila terdapat suatu ketidakpatuhan
kepada peraturan-peraturan pengambilalihan, dan bagi membolehkan Suruhanjaya
melantik Penasihat Bebas jika penerima tawaran gagal berbuat demikian bagi
memastikan kepentingan pelabur minoriti dilindungi.

22. _Fasal 29 bertujuan untuk menggantikan subseksyen 248(1) Akta 671 untuk_
mengadakan peruntukan bagi memberikan hak seseorang yang memperoleh,
melanggan atau membeli sekuriti untuk mendapatkan semula kehilangan atau
kerugian akibat daripada pernyataan atau maklumat yang terkandung dalam
dokumen penzahiran atau prospektus yang palsu atau mengelirukan, atau
di dalamnya terdapat peninggalan yang material daripada semua atau manamana orang yang disenaraikan dalam perenggan 248(1)(a), _(b), (c), (d),_ _(e),_
_(f) dan_ _(g) Akta yang dicadangkan._

23. _Fasal 30 bertujuan untuk menggantikan seksyen 256 Akta 671 untuk_
memperuntukkan bahawa apa-apa peruntukan, fasal atau terma dalam apa-apa
perjanjian, kontrak, dokumen atau prospektus yang diberikan kepada pelabur
bagi maksud untuk menawarkan langganan atau pembelian sekuriti, sebagai
tawaran untuk melanggan atau membeli sekuriti atau menyediakan sekuriti itu
yang bertujuan untuk mengecualikan atau mengehadkan tanggungan hendaklah
menjadi batal.

24. _Fasal 31 bertujuan untuk menggantikan seksyen 256zo Akta 671 untuk_
memperuntukkan bahawa seorang pengurus amanah hendaklah menyerah
simpan dengan Suruhanjaya laporan tahunan amanah perniagaan dalam masa
empat bulan selepas berakhirnya setiap tahun kewangan amanah perniagaan
dan memotong kehendak agar pengurus pemegang amanah menyerah simpan
laporan tahunan pengurus pemegang amanah dengan Suruhanjaya dalam masa
enam bulan selepas berakhirnya setiap tahun kewangan pengurus pemegang
amanah memandangkan maklumat itu terkandung di dalam laporan juruaudit
yang dikehendaki di bawah seksyen 127 Akta 671 adalah mencukupi bagi
Suruhanjaya memastikan urusan seorang pengurus amanah.

25. _Fasal 32 bertujuan untuk meminda seksyen 256zp Akta 671 dengan_
memasukkan subseksyen baru (3a) untuk mengadakan peruntukan pembelaan
usaha yang wajar kepada orang yang telah melanggar seksyen ini.

26. _Fasal 33 bertujuan untuk meminda perenggan 273(1)(a) Akta 671 bagi_
memperluas pemakaiannya dengan termasuklah suatu dokumen penzahiran.
Ia juga bertujuan untuk meminda subseksyen 273(2) Akta 671 bagi memperluas
pemakaiannya dengan termasuklah jika cadangan yang berhubungan dengan
debentur itu diserah simpan dengan Suruhanjaya.

27. _Fasal 34 bertujuan untuk memasukkan seksyen baru 280a ke dalam_
Akta 671 bagi mengenakan suatu kewajipan ke atas seorang yang mengetahui
atau menyedari bahawa kandungan di dalam sesuatu memorandum maklumat


-----

_Pasaran Modal dan Perkhidmatan (Pindaan)_ 55

atau dokumen penzahiran adalah palsu atau mengelirukan, bagi memberitahu
seorang yang bertanggungjawab terhadap pengagihan debentur itu mengenai
perkara tersebut. Orang yang bertanggungjawab bagi pengagihan debentur itu
kemudiannya hendaklah memaklumkan Suruhanjaya dan mana-mana orang
lain yang telah diberikan memorandum maklumat atau dokumen penzahiran
itu mengenai perkara tersebut.

28. _Fasal 35 bertujuan untuk meminda seksyen 298 Akta 671 bagi memotong_
kehendak suatu syarikat pengurusan untuk menyerah simpan laporan tahunan
oleh suatu syarikat pengurusan dalam masa enam bulan selepas berakhirnya
setiap tahun kewangan syarikat pengurusan maklumat itu terkandung di dalam
laporan juruaudit yang dikehendaki di bawah seksyen 127 Akta 671 adalah
mencukupi bagi Suruhanjaya memastikan urusan seorang pengurus amanah.

29. _Fasal 36 bertujuan untuk menggantikan Penggal 6 Bahagian VI Akta_
671 untuk mengadakan peruntukan penetapan produk pasaran modal Islam
dan sekuriti Islam sebagai produk pasaran modal dan sekuriti bagi maksud
undang-undang sekuriti dan pemakaian Penggal 4 Bahagian VI berhubungan
dengan suatu sukuk atau produk berstrukturkan Islam.

30. _Fasal 37 bertujuan untuk meminda seksyen 319 Akta 671 bagi_
memperuntukkan bahawa sesuatu syarikat tersenarai awam hendaklah
mengemukakan salinan laporan akaun beraudit dan interimnya dan laporan
kewangan berkala pada masa yang sama apabila ia dikemukakan, diumumkan
atau dijadikan tersedia kepada bursa.

31. _Fasal 38 bertujuan untuk meminda subseksyen 325 Akta 671 bagi_
memperuntukkan bahawa kelulusan Suruhanjaya adalah diperlukan bagi keduadua cadangan kaedah dan cadangan pindaan kepada kaedah-kaedah sedia ada
bagi suatu organisasi pengawalseliaan sendiri.

32. _Fasal 39 bertujuan untuk memotong Bahagian IXa Akta 671 memandangkan_
peruntukan yang berhubungan dengan Pengurusan Risiko Sistemik dalam
Pasaran Modal akan diperuntukkan kini di dalam Akta Suruhanjaya Sekuriti
Malaysia 1993.

33. _Fasal 40, 41 dan_ _42 bertujuan untuk meminda seksyen 354, 355 dan_
356 Akta 671 bagi menjelaskan pemakaian seksyen itu termasuklah untuk
arahan dan nota amalan yang dikeluarkan oleh Suruhanjaya. _Fasal ini juga_
bertujuan untuk menaikkan jumlah penalti daripada lima ratus ribu kepada
sejuta ringgit bagi mencerminkan keseriusan pelanggaran tersebut dan juga bagi
menyelaraskan dengan amaun penalti yang dikenakan di bawah seksyen 220
Akta 671.

34. _Fasal 43 bertujuan untuk menggantikan seksyen 369 Akta 671 bagi_
menjelaskan kuasa Suruhanjaya untuk mengambil tindakan bagi pernyataan,
maklumat atau dokumen palsu atau mengelirukan yang diserahkan kepada atau
diserah simpan dengan Suruhanjaya dan untuk meluaskan pemakaiannya untuk
termasuklah apa-apa kehendak yang dikenakan oleh Suruhanjaya di bawah
mana-mana garis panduan, notis bertulis atau terma dan syarat.


-----

56 _Rang Undang-Undang_

35. _Fasal 44 bertujuan untuk memotong seksyen 371 Akta 671 memandangkan_
larangan itu telah diperuntukkan di bawah seksyen 135 Akta Suruhanjaya
Sekuriti Malaysia 1993.

36. _Fasal 45 bertujuan untuk meminda seksyen 379 Akta 671 bagi_
membolehkan Suruhanjaya meluluskan suatu perbadanan korporat untuk menjadi
suatu perbadanan korporat diluluskan bagi penyelesaian pertikaian berkaitan
perkhidmatan atau produk pasaran modal dan kuasa-kuasa lain Suruhanjaya
mengenai sesuatu badan penyelesaian pertikaian yang diluluskan.

37. _Fasal 46, 47, 48 dan_ _49 mengadakan peruntukan pembatalan Perintah_
Pasaran Modal dan Perkhidmatan (Penetapan Sekuriti Islam) 2012 dan Perintah
Pasaran Modal dan Perkhidmatan (Penetapan Produk Pasaran Modal) (Produk
Pasaran Modal Islam) 2012, peruntukan kecualian dan peralihan seperti
kecualian bagi penerusan hak dan tanggungan seseorang yang wujud sebelum
tarikh kuat kuasa Akta ini, memperuntukkan suatu status disifatkan telah
diluluskan bagi suatu pertubuhan peruntukan mengenai status yang disifatkan
sebagai diluluskan sebagai perbadanan penyelesaian pertikaian yang diluluskan
di bawah Peraturan-peraturan Pasaran Modal dan Perkhidmatan dan Perkhidmatan
(Penyelesaian Pertikaian) 2010, dan memperuntukkan bagi suatu kemudahan
elektronik berdaftar supaya disifatkan sebagai pasaran diiktiraf.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2938]


-----

