---
Year: 2015
Bill: D.R. 7/2015 - Rang Undang-undang Kesalahan Keselamatan (Langkah-langkah Khas) (Pindaan) 2015 (Lulus)
Title: D.R. 7/2015 - Rang Undang-undang Kesalahan Keselamatan (Langkah-langkah Khas) (Pindaan) 2015 (Lulus)
Download URL: https://www.parlimen.gov.my/files/billindex/pdf/2015/D.R.7_2015(BM).pdf
URL: https://www.parlimen.gov.my/files/billindex/pdf/2015/D.R.7_2015(BM).pdf
---
---
Reading:
D.R. 7/2015
Bacaan Pertama Pada:30/03/2015
Bacaan Kedua Pada:30/11/-0001
Dibentang Oleh:YB Datuk Sri Dr. Wan Junaidi Tuanku Jaafar (Timb Menteri Dalam Negeri)
Diluluskan Pada:08/04/2015
Dibentang Oleh:YB Datuk Sri Dr. Wan Junaidi Tuanku Jaafar (Timb Menteri Dalam Negeri)
---

_Kesalahan Keselamatan (Langkah-Langkah Khas) (Pindaan)_ 1

**D.R. 7/2015**

RANG UNDANG-UNDANG

_b e r n a m a_

Suatu Akta untuk meminda Akta Kesalahan Keselamatan (LangkahLangkah Khas) 2012.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Kesalahan Keselamatan**
(Langkah-Langkah Khas) (Pindaan) 2015.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 5**

**2. Akta Kesalahan Keselamatan (Langkah-Langkah Khas) 2012**

[Akta 747], yang disebut “Akta ibu” dalam Akta ini, dipinda
dalam perenggan 5(1)(b) dalam teks bahasa Inggeris dengan
menggantikan perkataan “persons” dengan perkataan “person”.

**Pindaan seksyen 6**

**3. Subseksyen 6(1) Akta ibu dipinda dengan memasukkan selepas**
perkataan “pegawai polis” perkataan “atau mana-mana orang
lain”.


-----

2 _Rang Undang-Undang_

**Pindaan seksyen 13**

**4.** Subseksyen 13(2) Akta ibu dipinda dengan memasukkan selepas
perkataan “[Akta 574]” perkataan “dan Akta Langkah-Langkah
Khas Menentang Keganasan di Luar Negara 2015 [Akta …]”.

**Pindaan seksyen 14**

**5. Seksyen 14 Akta ibu dipinda dengan memasukkan selepas**
subseksyen (2) subseksyen yang berikut:

“(2a) Mahkamah hendaklah memberitahu pihak pendakwaan
mengenai keputusannya untuk melindungi identiti saksi itu
dalam masa tujuh hari dari siasatan itu.

(2b) Dalam masa tujuh hari dari keputusan itu, pihak
pendakwaan boleh merayu terhadap penolakan oleh mahkamah
untuk melindungi identiti saksi itu.”.

**Seksyen baru 18a dan 18b**

**6. Akta ibu dipinda dengan memasukkan selepas seksyen 18**
seksyen yang berikut:

“Pernyataan tertuduh

**18a. Apa-apa pernyataan oleh seseorang tertuduh sama ada**

secara lisan atau bertulis kepada mana-mana orang pada bilabila masa hendaklah boleh diterima sebagai keterangan.

**Komunikasi semasa perkahwinan**

**18b. (1) Seseorang yang sedang atau pernah berkahwin**
terpaksa menzahirkan apa-apa komunikasi yang dibuat
kepadanya semasa perkahwinan itu oleh mana-mana orang
yang masih atau pernah dikahwininya.

(2) Orang sedemikian hendaklah dibenarkan untuk
menzahirkan apa-apa komunikasi tersebut walaupun orang
yang membuat komunikasi itu tidak memberi kebenaran.”.


-----

_Kesalahan Keselamatan (Langkah-Langkah Khas) (Pindaan)_ 3

**Penggantian seksyen 20**

**7. Akta ibu dipinda dengan menggantikan seksyen 20 dengan**
seksyen yang berikut:

“Dokumen atau benda yang disita atau walau bagaimana

**jua sekalipun diperoleh**

**20. Semua dokumen atau benda yang disita atau walau**

bagaimana jua sekalipun diperoleh sama ada sebelum atau
selepas seseorang telah dipertuduh atas suatu kesalahan
keselamatan dan kandungan dokumen atau benda itu hendaklah
boleh diterima sebagai keterangan.”.

**Penggantian seksyen 22**

**8. Akta ibu dipinda dengan menggantikan seksyen 22 dengan**
seksyen yang berikut:

“Senarai dokumen dan benda

**22. Mana-mana senarai dokumen dan benda yang disita**
atau walau bagaimana jua sekalipun diperoleh sama ada
sebelum atau selepas seseorang telah dipertuduh atas kesalahan
keselamatan hendaklah boleh diterima sebagai keterangan
di mahkamah untuk membuktikan kewujudan dokumen dan
benda yang disita atau diperoleh itu, mengikut mana-mana
yang berkenaan, yang tidak dikemukakan di mahkamah oleh
sebab sifat dokumen dan benda itu.”.

**Penggantian seksyen 24**

**9. Akta ibu dipinda dengan menggantikan seksyen 24 dengan**
seksyen yang berikut:

“Kebolehterimaan komunikasi **yang dipintas dan maklumat**

**pemonitoran, penjejakan atau pengawasan**

**24. (1) Jika seseorang dipertuduh atas suatu kesalahan**
keselamatan, apa-apa maklumat yang diperoleh melalui
pemintasan komunikasi di bawah seksyen 6 sama ada sebelum


-----

4 _Rang Undang-Undang_

atau selepas orang itu dipertuduh hendaklah, tertakluk kepada
subseksyen (2), boleh diterima sebagai keterangan semasa
perbicaraannya.

(2) Maklumat yang diperoleh melalui pemintasan komunikasi
di bawah seksyen 6 hanya boleh diterima jika dikemukakan
melalui suatu perakuan oleh Pendakwa Raya yang menyatakan
bahawa maklumat yang diperoleh sedemikian telah dibenarkan
oleh Pendakwa Raya.

(3) Suatu perakuan oleh Pendakwa Raya yang dikeluarkan
di bawah subseksyen (2) bersama-sama dengan apa-apa
dokumen atau benda yang diekshibitkan atau dilampirkan
kepada perakuan itu hendaklah menjadi keterangan muktamad
bahawa pemintasan komunikasi itu telah dibenarkan sedemikian,
dan perakuan itu hendaklah boleh diterima sebagai keterangan
tanpa bukti tandatangan Pendakwa Raya.

(4) Tiada seorang pun atau pegawai polis berada di bawah
apa-apa kewajipan, obligasi atau liabiliti atau dengan apaapa cara boleh dipaksa untuk menzahirkan dalam apa-apa
prosiding mengenai tatacara, kaedah, cara atau jalan atau
peranti yang digunakan berkenaan dengan—

_(a)_ apa-apa jua yang dilakukan di bawah seksyen 6; dan

_(b)_ apa-apa perkara yang berhubungan dengan pemonitoran,

penjejakan atau pengawasan mana-mana orang.

(5) Maklumat yang diperoleh melalui komunikasi yang
dipintas di bawah seksyen 6 boleh dalam bentuk naratif
atau kata demi kata sama ada dalam bahasa asal atau
sebagai terjemahan ke dalam bahasa kebangsaan atau bahasa
Inggeris.”.

**Pindaan Jadual Pertama**

**10. Jadual Pertama kepada Akta ibu dipinda dengan**
memasukkan selepas butiran “Akta Antipemerdagangan Orang
dan Antipenyeludupan Migran 2007 [Akta 670]” dan butir-butir
yang berhubungan dengannya butiran yang berikut:

“Akta Langkah-Langkah Khas Menentang Keganasan di Luar
Negara 2015 [Akta…]”.


-----

_Kesalahan Keselamatan (Langkah-Langkah Khas) (Pindaan)_ 5

HURAIAN

Rang Undang-Undang ini bertujuan untuk meminda Akta Kesalahan Keselamatan
(Langkah-Langkah Khas) 2012 (“Akta 747”).

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 4 dan 10 masing-masing bertujuan untuk meminda seksyen 13 Akta_
747 dan Jadual Pertama untuk membenarkan peruntukannya terpakai bagi Akta
Langkah-Langkah Khas Menentang Keganasan di Luar Negara 2015.

4. _Fasal 5 bertujuan untuk meminda seksyen 14 Akta 747 untuk memperjelas_
kewajipan mahkamah untuk memberitahu pihak pendakwaan mengenai
keputusannya berhubung dengan permohonan pihak pendakwaan untuk
melindungi identiti saksi dalam masa tujuh hari dari siasatan. _Fasal_ itu juga
mengadakan peruntukan bagi rayuan oleh pihak pendakwaan jika mahkamah
menolak permohonan itu.

5. _Fasal 6_ bertujuan untuk memasukkan seksyen baru 18a dan 18b ke
dalam Akta 747. Seksyen 18a memperuntukkan bahawa bagi kes kesalahan
keselamatan, pernyataan seseorang tertuduh yang dibuat pada bila-bila masa
hendaklah boleh diterima sebagai keterangan. Seksyen 18b memperuntukkan
bahawa seseorang suami atau isteri terpaksa menzahirkan apa-apa komunikasi
yang dibuat kepadanya semasa perkahwinan oleh mana-mana orang yang masih
atau pernah dikahwininya.

6. _Fasal 7_ dan 8 masing-masing bertujuan untuk menggantikan seksyen 20
dan 22 Akta 747 untuk memperuntukkan kebolehterimaan dokumen atau benda
yang disita atau walau bagaimana jua sekalipun diperoleh sama ada sebelum
atau selepas seseorang telah dipertuduh atas suatu kesalahan keselamatan dan
kebolehterimaan senarai penggeledahan dokumen dan benda itu.

7. _Fasal 9 bertujuan untuk menggantikan seksyen 24 Akta 747 untuk meluaskan_
peruntukan mengenai kebolehterimaan komunikasi yang dipintas dan maklumat
pemonitoran, penjejakan dan pengawasan.

8. Pindaan lain yang tidak diperkatakan secara khusus dalam Huraian ini
merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2974]


-----

