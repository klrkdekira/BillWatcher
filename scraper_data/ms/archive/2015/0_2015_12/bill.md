---
Year: 2015
Bill: D.R. 27/2015 - RUU Kumpulan Wang Simpanan Pekerja (Pindaan) 2015 (Lulus)
Title: D.R. 27/2015 - RUU Kumpulan Wang Simpanan Pekerja (Pindaan) 2015 (Lulus)
Download URL: https://www.parlimen.gov.my/files/billindex/pdf/2015/D.R.27_2015(bm).pdf
URL: https://www.parlimen.gov.my/files/billindex/pdf/2015/D.R.27_2015(bm).pdf
---
---
Reading:
D.R. 27/2015
Bacaan Pertama Pada:19/10/2015
Bacaan Kedua Pada:20/10/2015
Dibentang Oleh:YB Dato` Johari Abdul Ghani (Timb Menteri Kewangan)
Diluluskan Pada:22/10/2015
Dibentang Oleh:YB Dato` Johari Abdul Ghani (Timb Menteri Kewangan)
---

_Kumpulan Wang Simpanan Pekerja (Pindaan)_ 1

**D.R. 27/2015**

RANG UNDANG-UNDANG

_b e r n a m a_

Suatu Akta untuk meminda Akta Kumpulan Wang Simpanan
Pekerja 1991.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Kumpulan Wang Simpanan
Pekerja (Pindaan) 2015.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan kuat
kuasa peruntukan yang berlainan Akta ini.

**Pindaan seksyen 2**

**2. Akta Kumpulan Wang Simpanan Pekerja 1991 [Akta 452],**
yang disebut “Akta ibu” dalam Akta ini, dipinda dalam seksyen 2
dengan memasukkan selepas takrif “Pengerusi” takrif yang berikut:

‘ “pinjaman” termasuk pembiayaan mengikut Shariah;’.

**Seksyen baru 23a, 23b, 23c dan 23d**

**3.** Akta ibu dipinda dengan memasukkan selepas seksyen 23
seksyen yang berikut:


-----

_Rang Undang-Undang_

“Penubuhan Jawatankuasa Penasihat Shariah

**23a. (1) Lembaga hendaklah menubuhkan suatu Jawatankuasa**
Penasihat Shariah yang hendaklah menjadi pihak berkuasa bagi
penentuan perkara Shariah bagi maksud menasihati Lembaga
dan Panel Pelaburan dalam memastikan pengurusan akaun ahli
Kumpulan Wang yang pemilihannya di bawah seksyen 43a
telah berkuat kuasa mematuhi prinsip Shariah, termasuk
caruman, pelaburan dan dividen.

(2) Jawatankuasa Penasihat Shariah boleh menentukan
tatacaranya sendiri.

**Fungsi Jawatankuasa Penasihat Shariah**

**23b. Jawatankuasa Penasihat Shariah hendaklah mempunyai**
fungsi yang berikut:

_(a) untuk menentukan pemakaian prinsip Shariah mengenai_

apa-apa perkara yang berhubungan dengan akaun
ahli Kumpulan Wang yang pemilihannya di bawah
seksyen 43a telah berkuat kuasa;

_(b) untuk menasihati Lembaga dan Panel Pelaburan_

mengenai apa-apa perkara yang berhubungan dengan
Shariah dan pemakaian prinsip Shariah mengenai
apa-apa perkara yang berhubungan dengan akaun
ahli Kumpulan Wang yang pemilihannya di bawah
seksyen 43a telah berkuat kuasa;

_(c)_ apa-apa fungsi lain sebagaimana yang ditetapkan oleh

Lembaga.

**Pelantikan ahli Jawatankuasa Penasihat Shariah**

**23c. (1) Lembaga boleh melantik apa-apa bilangan orang,**
yang hendaklah tidak kurang daripada tiga orang, daripada
kalangan orang yang berkelayakan dalam Shariah, atau yang
mempunyai pengetahuan atau pengalaman dalam Shariah
dan dalam perbankan, kewangan, undang-undang atau apaapa disiplin lain yang berkaitan, sebagai ahli Jawatankuasa
Penasihat Shariah.


-----

_Kumpulan Wang Simpanan Pekerja (Pindaan)_ 3

(2) Ahli Jawatankuasa Penasihat Shariah tidak berhak kepada
apa-apa saraan tetapi boleh dibayar apa-apa honorarium, dan
elaun perjalanan dan elaun sara hidup, sebagaimana yang
ditentukan oleh Lembaga.

**Rujukan kepada Jawatankuasa Penasihat Shariah**

**23d. (1) Lembaga dan Panel Pelaburan hendaklah merujuk**
kepada Jawatankuasa Penasihat Shariah mengenai apa-apa
perkara yang berhubungan dengan Shariah dan apa-apa
perkara yang menghendaki penentuan prinsip Shariah oleh
Jawatankuasa Penasihat Shariah yang berhubungan dengan
akaun ahli Kumpulan Wang yang pemilihannya di bawah
seksyen 43a telah berkuat kuasa.

(2) Nasihat yang diberikan oleh Jawatankuasa Penasihat
Shariah mengenai apa-apa perkara yang dirujuk di bawah
subseksyen (1) hendaklah mengikat Lembaga dan Panel
Pelaburan.”.

**Pindaan seksyen 26**

**4. Subseksyen 26(1) Akta ibu dipinda—**

_(a) dalam perenggan_ _(a)—_

(i) dengan menggantikan subperenggan (ii) dengan

subperenggan yang berikut:

“(ii) bank atau bank pelaburan yang dilesenkan

dengan sewajarnya di bawah Akta
P e r k h i d m a t a n K e w a n g a n 2 0 1 3

[Akta 758]; atau”;

(ii) dengan menggantikan subperenggan (iii) dengan

subperenggan yang berikut:

“(iii) bank Islam yang dilesenkan dengan

sewajarnya di bawah Akta Perkhidmatan
Kewangan Islam 2013 [Akta 759]; atau”;
dan


-----

4 _Rang Undang-Undang_

(iii) dengan memasukkan selepas subperenggan (iii)

subperenggan yang berikut:

“(iv) institusi kewangan pembangunan

yang dikawal selia di bawah Akta
Institusi Kewangan Pembangunan 2002

[Akta 618];”;

_(b) dalam perenggan (b), dengan menggantikan subperenggan (i)_

dengan subperenggan yang berikut:

“(i) saham yang ditawarkan menurut suatu tawaran

awam permulaan yang telah diluluskan di bawah
Akta Pasaran Modal dan Perkhidmatan 2007

[Akta 671] atau saham yang disenaraikan di bursa
saham yang telah diluluskan di bawah Akta yang
sama; atau”; dan

_(c) dalam perenggan_ _(e), dengan menggantikan perkataan_

“Kerajaan Persekutuan atau Negeri” dengan perkataan
“Kerajaan Malaysia atau Kerajaan Negeri”.

**Penggantian seksyen 27**

**5. Akta ibu dipinda dengan menggantikan seksyen 27 dengan**
seksyen yang berikut:

“Perisytiharan dividen

**27. (1) Pada atau selepas berakhirnya tahun kewangan, iaitu**
pada 31 Disember setiap tahun, Lembaga hendaklah, dengan
kelulusan Menteri, mengisytiharkan dividen ke atas caruman
kepada Kumpulan Wang berkenaan dengan tahun itu—

_(a) berhubung dengan caruman yang dibuat oleh ahli_

Kumpulan Wang yang tidak memilih untuk akaunnya
diuruskan mengikut Shariah di bawah seksyen 43a
atau yang telah memilih di bawah seksyen 43a tetapi
pemilihan itu belum berkuat kuasa, pada apa-apa
kadar mengikut prestasi sebenar pelaburan yang
dibuat oleh Lembaga berhubung dengan akaun itu
yang hendaklah tidak kurang daripada dua setengah
peratus setahun; dan


-----

_Kumpulan Wang Simpanan Pekerja (Pindaan)_ 5

_(b) berhubung dengan caruman yang dibuat oleh ahli_

Kumpulan Wang yang pemilihannya di bawah
seksyen 43a telah berkuat kuasa, pada apa-apa kadar
mengikut prestasi sebenar pelaburan yang dibuat
oleh Lembaga berhubung dengan akaun itu.

(2) Tertakluk kepada seksyen 50, dividen yang diisytiharkan
di bawah subseksyen (1) hendaklah kena dibayar ke atas
caruman kepada Kumpulan Wang mengikut akaun ahli-ahli
Kumpulan Wang masing-masing.

(3) Walau apa pun perenggan (1)(a) dan _(b), tiada kadar_
dividen yang melebihi dua setengah peratus setahun boleh
diisytiharkan sedemikian—

_(a) melainkan jika Lembaga berpuas hati bahawa_

keupayaan Kumpulan Wang untuk menjelaskan
segala pembayaran yang dikehendaki supaya dibayar
di bawah Akta ini tidak terancam oleh perisytiharan
kadar itu; dan

_(b) jika apa-apa jumlah wang yang didahulukan oleh_

Kerajaan Malaysia di bawah seksyen 28 telah tidak
pada ketika itu dibayar balik.”.

**Pindaan seksyen 43**

**6.** Seksyen 43 Akta ibu dipinda—

_(a)_ dengan memasukkan selepas subseksyen (1) subseksyen

yang berikut:

“(1 a) Tertakluk kepada seksyen 52, caruman
bulanan bagi tiap-tiap pekerja dan majikan yang
tertakluk kepada perintah gaji minimum yang dibuat
di bawah Akta Majlis Perundingan Gaji Negara 2011

[Akta 732] tidak boleh kurang daripada caruman
bulanan berdasarkan amaun gaji minimum bagi bulan
itu yang ditentukan di bawah perintah gaji minimum
itu pada kadar yang masing-masingnya dinyatakan
dalam Jadual Ketiga.”; dan


-----

6 _Rang Undang-Undang_

_(b)_ dalam subseksyen (3), dengan menggantikan perkataan

“subseksyen (1)” dengan perkataan “subseksyen (1)
dan (1a)”.

**Seksyen baru 43a**

**7. Akta ibu dipinda dengan memasukkan selepas seksyen 43**
seksyen yang berikut:

“Pemilihan untuk akaun ahli Kumpulan Wang diuruskan

**mengikut Shariah**

**43a. (1) Ahli Kumpulan Wang boleh memilih bagi kesemua**
amaun yang ada pada kredit akaunnya untuk diuruskan
mengikut Shariah tertakluk kepada apa-apa terma dan syarat
sebagaimana yang ditetapkan oleh Lembaga.

(2) Pemilihan di bawah subseksyen (1) hendaklah dibuat
mengikut apa-apa cara sebagaimana yang ditetapkan oleh
Lembaga dan pemilihan itu hendaklah berkuat kuasa dari
tarikh yang ditentukan oleh Lembaga.

(3) Lembaga hendaklah memberitahu tarikh kuat kuasa
pemilihan yang ditentukan di bawah subseksyen (2) kepada
ahli Kumpulan Wang itu tidak kurang daripada tujuh hari
sebelum tarikh kuat kuasa itu.

(4) Ahli Kumpulan Wang itu boleh, sebelum tarikh kuat
kuasa pemilihan yang ditentukan di bawah subseksyen (2),
membatalkan pemilihannya mengikut apa-apa cara sebagaimana
yang ditetapkan oleh Lembaga.

(5) Selepas pemilihan yang dibuat di bawah subseksyen (1)
berkuat kuasa, Lembaga hendaklah mengasingkan akaun ahli
Kumpulan Wang itu daripada akaun ahli-ahli Kumpulan Wang
yang lain—

_(a) yang tidak membuat pemilihan di bawah subseksyen (1);_

dan

_(b) yang telah membuat pemilihan di bawah subseksyen (1)_

tetapi pemilihan itu masih belum berkuat kuasa,

bagi maksud menguruskan akaun ahli Kumpulan Wang itu
mengikut Shariah.”.


-----

_Kumpulan Wang Simpanan Pekerja (Pindaan)_ 7

**Pindaan seksyen 45**

**8.** Seksyen 45 Akta ibu dipinda dengan menggantikan subseksyen (3)
dengan subseksyen yang berikut:

“(3) Walau apa pun seksyen 49, jika majikan gagal
membayar apa-apa caruman yang kena dibayar dalam apa-apa
tempoh sebagaimana yang ditetapkan oleh Menteri, majikan
itu hendaklah, sebagai tambahan kepada caruman itu,
bertanggungan untuk membayar dividen ke atas caruman itu
pada kadar dan mengikut apa-apa cara dan pengiraan yang
ditentukan oleh Lembaga.”.

**Pindaan seksyen 46**

**9. Seksyen 46 Akta ibu dipinda dengan menggantikan subseksyen (2)**
dengan subseksyen yang berikut:

“(2) Bagi maksud seksyen ini—

“caruman” hendaklah disifatkan sebagai termasuk

apa-apa dividen dan caj lewat bayar yang kena dibayar ke
atas mana-mana caruman;

“pekongsi”—

_(a)_ ertinya mana-mana pekongsi yang disebut dalam

Akta Perkongsian 1961 [Akta 135]; atau

_(b)_ mempunyai erti yang diberikan kepadanya di

bawah Akta Perkongsian Terhad dan Perkongsian
Liabiliti Terhad Labuan 2010 [Akta 707]
dan Akta Perkongsian Liabiliti Terhad 2012

[Akta 743].”.

**Pindaan seksyen 49**

**10.** Seksyen 49 Akta ibu dipinda—

_(a)_ dalam nota bahu, dengan menggantikan perkataan “Faedah”

dengan perkataan “Caj lewat bayar”;

_(b)_ dalam subseksyen (1), dengan menggantikan perkataan

“faedah” dengan perkataan “caj lewat bayar”; dan

_(c)_ dalam subseksyen (2), dengan menggantikan perkataan

“faedah” dengan perkataan “caj lewat bayar”


-----

8 _Rang Undang-Undang_

**Pindaan seksyen 50**

**11. Subseksyen 50(2b) Akta ibu dipinda dengan menggantikan**
perenggan _(b) dengan perenggan yang berikut:_

“(b) dividen hendaklah dikreditkan ke atas apa-apa amaun

yang ada pada kredit seseorang ahli Kumpulan
Wang sehingga kesemua jumlah wang yang ada
pada kredit ahli itu dipindahkan kepada Pendaftar
Wang Tak Dituntut di bawah seksyen 51a.”.

**Pindaan seksyen 51**

**12.** Seksyen 51 Akta ibu dipinda—

_(a) dengan menomborkan semula seksyen yang sedia ada_

sebagai subseksyen (1); dan

_(b) dengan memasukkan selepas subseksyen (1) yang_

dinomborkan semula subseksyen yang berikut:

“(2) Walau apa pun subseksyen (1), amaun yang ada
pada kredit seseorang ahli Kumpulan Wang di bawah
perenggan (1)(c) boleh dilucuthakkan jika amaun yang
ada pada kredit ahli itu adalah tertakluk kepada suatu
perintah pelucuthakan oleh mahkamah di bawah Akta
Pencegahan Pengubahan Wang Haram, Pencegahan
Pembiayaan Keganasan dan Hasil daripada Aktiviti
Haram 2001 [Akta 613].”.

**Pindaan seksyen** **51a**

**13. Seksyen 51** a Akta ibu dipinda dengan menggantikan
subseksyen (1) dengan subseksyen yang berikut:

“(1) Walau apa pun seksyen 51, Lembaga boleh
memindahkan kepada Pendaftar Wang Tak Dituntut kesemua
jumlah wang yang ada pada kredit seseorang ahli Kumpulan
Wang yang tidak dituntut apabila ahli itu telah mencapai
umur satu ratus tahun atau apa-apa had umur sebagaimana
yang ditetapkan oleh Lembaga, mengikut mana-mana yang
lebih tinggi.”.


-----

_Kumpulan Wang Simpanan Pekerja (Pindaan)_ 9

**Pindaan seksyen 54c**

**14.** Seksyen 54c Akta ibu dipinda—

_(a)_ dengan memasukkan selepas subseksyen (2) subseksyen

yang berikut:

“(2a) Seseorang ahli Kumpulan Wang yang telah
membuat apa-apa pengeluaran di bawah subseksyen
(1) atau (2) tidak boleh membuat apa-apa pengeluaran
lain di bawah subseksyen yang sama.”; dan

_(b)_ dengan memotong subseksyen (3).

**Seksyen baru 55b**

**15. Akta ibu dipinda dengan memasukkan selepas seksyen 55a**
seksyen yang berikut:

“Caruman kepada dan pengeluaran daripada Kumpulan

**Wang bagi ahli Kumpulan Wang yang telah mencapai**
**umur enam puluh tahun**

**55b. (1) Walau apa pun seksyen 55a, apa-apa caruman yang**
telah dikreditkan ke dalam akaun seseorang ahli Kumpulan
Wang selepas ahli itu mencapai umur lima puluh lima tahun
hanya boleh dikeluarkan apabila ahli itu mencapai umur
enam puluh tahun atau apa-apa umur lain sebagaimana yang
ditetapkan oleh Menteri melalui perintah yang disiarkan dalam
_Warta, mengikut mana-mana yang lebih tinggi._

(2) Lembaga boleh membenarkan seseorang ahli Kumpulan
Wang yang telah mencapai umur enam puluh tahun atau apa-apa
umur lain sebagaimana yang ditetapkan di bawah subseksyen (1),
mengikut mana-mana yang lebih tinggi, untuk mengeluarkan
kesemua jumlah wang atau sebahagian daripada amaun yang
ada pada kreditnya tertakluk kepada apa-apa terma dan syarat
sebagaimana yang ditetapkan oleh Lembaga.”.


-----

10 _Rang Undang-Undang_

**Pindaan seksyen 59**

**16.** Seksyen 59 Akta ibu dipinda dengan memasukkan selepas
subseksyen (1) subseksyen yang berikut:

“(1a) Jika mana-mana orang atau ahli Kumpulan Wang telah
membuat permohonan bagi pengeluaran bagi maksud tertentu
dan dipertuduh atas suatu kesalahan di bawah subseksyen (1)
berhubung dengan permohonan itu, Lembaga boleh untuk tidak
membenarkan permohonan lain bagi pengeluaran oleh orang
itu atau ahli Kumpulan Wang itu bagi maksud yang sama
sehingga pertuduhan itu diselesaikan mengikut penjalanan
undang undang.”.

**Pindaan seksyen 65**

**17. Subseksyen 65(3) Akta ibu dipinda dengan menggantikan**
perkataan “faedah” dengan perkataan “caj lewat bayar”.

**Pindaan seksyen 66**

**18. Subseksyen 66(2) Akta ibu dipinda dengan menggantikan**
perkataan “faedah” dengan perkataan “caj lewat bayar”.

**Seksyen baru 69a**

**19. Akta ibu dipinda dengan memasukkan selepas seksyen 69**
seksyen yang berikut:

“Akta Perlindungan Pihak Berkuasa Awam 1948

**69** **a. Akta Perlindungan Pihak Berkuasa Awam 1948**

[Akta 198] hendaklah terpakai bagi apa-apa tindakan, guaman,
pendakwaan atau prosiding terhadap Lembaga, seseorang ahli
Lembaga, seseorang ahli Panel Pelaburan, seseorang ahli
jawatankuasa yang ditubuhkan oleh Lembaga, dan mana-mana
pegawai dan pekhidmat Lembaga berkenaan dengan apa-apa
perbuatan, keabaian atau keingkaran yang dibuat atau dilakukan
olehnya, atau apa-apa peninggalan olehnya, dengan suci hati
atas sifat sedemikian.”.


-----

_Kumpulan Wang Simpanan Pekerja (Pindaan)_ 11

**Pindaan seksyen 70c**

**20.** Seksyen 70c Akta ibu dipinda—

_(a)_ dengan menomborkan semula seksyen yang sedia ada

sebagai subseksyen (1);

_(b)_ dalam subseksyen (1) yang dinomborkan semula itu—

(i) dalam perenggan (b), dengan memotong perkataan

“atau” di hujung perenggan itu;

(ii) dalam perenggan (c), dengan menggantikan noktah

di hujung perenggan itu dengan perkataan “; atau”;
dan

(iii) dengan memasukkan selepas perenggan (c) perenggan

yang berikut:

“(d) ahli Kumpulan Wang itu telah mencapai

umur lima puluh lima tahun.”; dan

_(c)_ dengan memasukkan selepas subseksyen (1) subseksyen

yang berikut:

“(2) Jika seseorang ahli Kumpulan Wang yang
bukan seorang warganegara Malaysia telah membuat
pengeluaran kesemua amaun yang ada pada kreditnya
di bawah perenggan (1)(d), ahli Kumpulan Wang itu
tidak boleh dianggap sebagai pekerja di bawah Akta
ini melainkan jika dia telah memberikan kepada
Lembaga dan majikannya suatu notis sebagaimana
yang ditetapkan oleh Lembaga mengenai niatnya untuk
mencarum kepada Kumpulan Wang.

(3) Tertakluk kepada subseksyen 59(1a) dan (3),
Lembaga boleh membenarkan permohonan seseorang
ahli Kumpulan Wang yang bukan seorang warganegara
Malaysia untuk mengeluarkan sebahagian daripada amaun
yang ada pada kreditnya bagi maksud pengeluaran di
bawah subseksyen 54(6) atas apa-apa terma dan syarat
sebagaimana yang ditetapkan oleh Lembaga.”.


-----

12 _Rang Undang-Undang_

**Pindaan seksyen 70e**

**21. Seksyen 70e Akta ibu dipinda dengan menggantikan perkataan**
“54, 54a, 55a,” dengan perkataan “54 (selain subseksyen (6)),
55a (selain subseksyen (2)),”.

**Seksyen baru 70h**

**22.** Akta ibu dipinda dengan memasukkan selepas seksyen 70g
seksyen yang berikut:

“Penghentian pembayaran dividen dan pemindahan kepada

**Pendaftar Wang Tak Dituntut**

**70h. Walau apa pun subseksyen 50(2b) dan seksyen 51, tiada**
dividen boleh dikreditkan ke dalam akaun seseorang ahli
Kumpulan Wang yang bukan seorang warganegara Malaysia
jika tiada caruman telah dikreditkan ke dalam akaunnya selepas
tempoh tiga tahun dari tarikh caruman terakhir dikreditkan, dan
Lembaga boleh memindahkan kesemua jumlah wang yang ada
pada akaunnya kepada Pendaftar Wang Tak Dituntut selepas
habis tempoh itu.”.

**Pindaan seksyen 71**

**23. Seksyen 71 Akta ibu dipinda dengan memotong**
perenggan _(g)._

**Pindaan seksyen 73**

**24.** Seksyen 73 Akta ibu dipinda—

_(a)_ dengan memasukkan selepas perenggan _(d)_ perenggan

yang berikut:

_“(da) untuk mengadakan peruntukan bagi apa-apa_

perkara yang berhubungan dengan pemilihan
oleh ahli Kumpulan Wang untuk akaun ahli
itu diuruskan mengikut Shariah di bawah
seksyen 43a dan pengurusan akaun itu;”;


-----

_Kumpulan Wang Simpanan Pekerja (Pindaan)_ 13

_(b)_ dalam perenggan _(f), dengan memotong perkataan_

“, bersama-sama dengan apa-apa dividen ke atas caruman
tersebut”; dan

_(c)_ dengan memotong perenggan _(o)._

HURAIAN

Rang Undang-Undang ini bertujuan untuk meminda Akta Kumpulan Wang
Simpanan Pekerja 1991 (“Akta 452”).

2. _Fasal 1 mengandungi tajuk ringkas Akta yang dicadangkan dan memberi_
Menteri kuasa untuk menetapkan tarikh yang berlainan bagi permulaan kuat
kuasa peruntukan yang berlainan Akta yang dicadangkan.

3. _Fasal_ _2 bertujuan untuk memasukkan takrif baru “pinjaman” ke dalam_
Akta 452 untuk menjelaskan bahawa maksud perkataan “pinjaman” adalah
termasuk pembiayaan mengikut Shariah.

4. Fasal 3 bertujuan untuk memasukkan seksyen baru 23a, 23b, 23c dan 23d
ke dalam Akta 452.

Seksyen 23a yang dicadangkan bertujuan untuk memperuntukkan penubuhan

Jawatankuasa Penasihat Shariah yang hendaklah menjadi pihak berkuasa
bagi penentuan perkara Shariah bagi maksud menasihati Lembaga dan Panel
Pelaburan dalam memastikan bahawa pengurusan akaun ahli Kumpulan Wang
yang pemilihan untuk akaun ahli itu diuruskan mengikut Shariah di bawah
seksyen 43a yang dicadangkan telah berkuat kuasa mematuhi prinsip Shariah.

Seksyen 23b yang dicadangkan bertujuan untuk memperuntukkan fungsi

Jawatankuasa Penasihat Shariah.

Seksyen 23c yang dicadangkan bertujuan untuk memperuntukkan pelantikan

ahli Jawatankuasa Penasihat Shariah.

Seksyen 23d yang dicadangkan bertujuan untuk menghendaki Lembaga

dan Panel Pelaburan untuk merujuk kepada Jawatankuasa Penasihat Shariah
mengenai apa-apa perkara yang berhubungan dengan Shariah dan apa-apa
perkara yang menghendaki penentuan prinsip Shariah oleh Jawatankuasa
Penasihat Shariah yang berhubungan dengan akaun ahli Kumpulan Wang
yang pemilihan untuk akaun ahli itu diuruskan mengikut Shariah di bawah
seksyen 43a yang dicadangkan telah berkuat kuasa. Nasihat yang diberikan
oleh Jawatankuasa Penasihat Shariah mengenai apa-apa perkara yang dirujuk
hendaklah mengikat Lembaga dan Panel Pelaburan.

5. _Fasal 4_ bertujuan untuk meminda seksyen 26 Akta 452 bagi memperluas
skop pelaburan Kumpulan Wang yang boleh dibuat oleh Lembaga.


-----

14 _Rang Undang-Undang_

_Subfasal 4(a)_ bertujuan untuk membolehkan Lembaga melabur wang

kepunyaan Kumpulan Wang dengan mendepositkan wang ke dalam bank atau
bank pelaburan yang dilesenkan dengan sewajarnya di bawah Akta Perkhidmatan
Kewangan 2013 [Akta 758], bank Islam yang dilesenkan dengan sewajarnya
di bawah Akta Perkhidmatan Kewangan Islam 2013 [Akta 759] atau institusi
kewangan pembangunan yang dikawal selia di bawah Akta Institusi Kewangan
Pembangunan 2002 [Akta 618].

_Subfasal 4(b)_ bertujuan untuk membolehkan Lembaga melabur wang

kepunyaan Kumpulan Wang dalam saham yang ditawarkan menurut suatu
tawaran awam permulaan yang telah diluluskan di bawah Akta Pasaran Modal
dan Perkhidmatan 2007 [Akta 671] atau saham yang disenaraikan dalam bursa
saham yang telah diluluskan di bawah Akta 671.

6. _Fasal 5_ bertujuan untuk menggantikan seksyen 27 Akta 452.

Subseksyen 27(1) yang dicadangkan bertujuan untuk menghendaki Lembaga,

dengan kelulusan Menteri, mengisytiharkan dividen ke atas caruman kepada
Kumpulan Wang. Berkenaan dengan caruman yang dibuat oleh ahli Kumpulan
Wang yang tidak memilih untuk akaun ahli itu diuruskan mengikut Shariah
di bawah seksyen 43a yang dicadangkan atau yang telah membuat pemilihan
di bawah seksyen 43a yang dicadangkan tetapi pemilihan itu belum berkuat
kuasa, Lembaga hendaklah mengisytiharkan apa-apa kadar dividen mengikut
prestasi sebenar pelaburan yang dibuat oleh Lembaga berhubung dengan
akaun itu yang hendaklah tidak kurang daripada dua setengah peratus setahun.
Berkenaan dengan caruman yang dibuat oleh ahli Kumpulan Wang yang
pemilihan untuk akaun ahli itu diuruskan mengikut Shariah di bawah seksyen 43a
yang dicadangkan telah berkuat kuasa, Lembaga hendaklah mengisytiharkan
dividen pada apa-apa kadar mengikut prestasi sebenar pelaburan yang dibuat
oleh Lembaga berhubung dengan akaun itu.

Subseksyen 27(2) dan (3) yang dicadangkan ialah peruntukan seksyen 27 yang

sedia ada yang telah digubal semula bagi maksud kejelasan. Subseksyen 27(2)
yang dicadangkan bertujuan untuk memperuntukkan bahawa dividen yang
diisytiharkan mengikut subseksyen 27(1) yang dicadangkan hendaklah kena
dibayar ke atas caruman kepada Kumpulan Wang mengikut akaun ahli-ahli
Kumpulan Wang masing-masing. Subseksyen 27(3) yang dicadangkan bertujuan
untuk melarang perisytiharan apa-apa kadar dividen yang melebihi dua setengah
peratus setahun dalam situasi tertentu.

7. Fasal 6 bertujuan untuk meminda seksyen 43 Akta 452 untuk memperuntukkan
caruman bulanan minimum bagi tiap-tiap pekerja dan majikan yang tertakluk
kepada perintah gaji minimum yang dibuat di bawah Akta Majlis Perundingan
Gaji Negara 2011 [Akta 732] yang tidak boleh kurang daripada caruman
bulanan berdasarkan amaun gaji minimum bagi bulan itu sebagaimana yang
ditentukan di bawah perintah gaji minimum itu pada kadar yang masingmasingnya dinyatakan dalam Jadual Ketiga.

8. _Fasal 7 bertujuan untuk memasukkan seksyen baru 43a ke dalam Akta 452_
bagi membolehkan ahli Kumpulan Wang membuat pemilihan bagi kesemua
amaun yang ada pada kredit akaunnya diuruskan mengikut Shariah tertakluk
kepada terma dan syarat yang ditetapkan. Walau bagaimanapun, pemilihan itu


-----

_Kumpulan Wang Simpanan Pekerja (Pindaan)_ 15

hendaklah berkuat kuasa hanya dari tarikh yang ditentukan oleh Lembaga.
Lembaga dikehendaki untuk memberitahu tarikh kuat kuasa pemilihan yang
ditentukan sedemikian kepada ahli Kumpulan Wang itu tidak kurang daripada
tujuh hari sebelum tarikh kuat kuasa. Ahli Kumpulan Wang yang telah
membuat pemilihan boleh membatalkan pemilihan itu pada bila-bila masa
sebelum tarikh kuat kuasa pemilihan itu. Selepas pemilihan itu berkuat kuasa,
Lembaga hendaklah mengasingkan akaun ahli Kumpulan Wang itu bagi maksud
menguruskan akaun itu mengikut Shariah.

9. _Fasal 8_ bertujuan untuk meminda subseksyen 45(3) Akta 452 untuk
memperuntukkan bahawa jika majikan gagal membayar apa-apa caruman yang
kena dibayar dalam apa-apa tempoh sebagaimana yang ditetapkan oleh Menteri,
majikan itu hendaklah, sebagai tambahan kepada caruman itu, bertanggungan
untuk membayar dividen ke atas caruman itu pada kadar dan mengikut
apa-apa cara dan pengiraan yang ditentukan oleh Lembaga.

10. _Fasal 9_ bertujuan untuk meminda subseksyen 46(2) Akta 452 bagi

memperuntukkan takrif “caruman” dan “pekongsi”.

11. _Fasal 10 bertujuan untuk meminda seksyen 49 Akta 452 untuk_

memperuntukkan bahawa jika caruman bulanan tidak dibayar dalam tempoh
yang ditetapkan, majikan hendaklah bertanggungan untuk membayar caj lewat
bayar ke atas amaun itu pada apa-apa kadar dan mengikut apa-apa cara dan
pengiraan yang ditentukan oleh Lembaga. Peruntukan yang sedia ada mengenakan
“faedah” ke atas caruman yang tidak dibayar dalam tempoh yang ditetapkan.
Walau bagaimanapun, memandangkan caruman itu berkemungkinan daripada
akaun ahli Kumpulan Wang yang pemilihan untuk akaun ahli itu diuruskan
mengikut Shariah di bawah seksyen 43a yang dicadangkan telah berkuat kuasa
atau sebaliknya, perkataan “caj lewat bayar” digunakan dan bukannya perkataan
“faedah” supaya perkataan yang digunakan boleh terpakai bagi semua akaun.

12. _Fasal 11_ bertujuan untuk meminda perenggan 50(2b)(b) Akta 452 untuk

memperuntukkan bahawa dividen hendaklah dikreditkan ke atas apa-apa amaun
yang ada pada kredit seseorang ahli Kumpulan Wang sehingga kesemua jumlah
wang yang ada pada kredit ahli itu dipindahkan kepada Pendaftar Wang Tak
Dituntut sebagaimana yang diperuntukkan di bawah subseksyen 51a(1) yang
dicadangkan. Peruntukan perenggan 50(2b)(b) yang sedia ada tidak membenarkan
dividen dikreditkan ke dalam akaun seseorang ahli selepas ahli itu mencapai
umur tujuh puluh lima tahun.

13. _Fasal 12_ bertujuan untuk memasukkan subseksyen baru 51(2) ke dalam

Akta 452 untuk memperuntukkan bahawa amaun yang ada pada kredit seseorang
ahli Kumpulan Wang di bawah perenggan 51(1)(c) Akta 452 sebagaimana yang
dinomborkan semula melalui pindaan yang dicadangkan ini boleh dilucuthakkan
jika amaun yang ada pada kredit ahli itu adalah tertakluk kepada perintah
pelucuthakan oleh mahkamah di bawah Akta Pencegahan Pengubahan Wang Haram,
Pencegahan Pembiayaan Keganasan dan Hasil daripada Aktiviti Haram 2001

[Akta 613].


-----

16 _Rang Undang-Undang_

14. _Fasal 13 bertujuan untuk meminda subseksyen 51a(1) Akta 452 untuk_

menaikkan had umur bagi maksud memindahkan kesemua jumlah wang yang
ada pada kredit seseorang ahli Kumpulan Wang yang tidak dituntut kepada
Pendaftar Wang Tak Dituntut daripada umur sedia ada lapan puluh tahun
kepada satu ratus tahun atau apa-apa had umur sebagaimana yang ditetapkan
oleh Lembaga, mengikut mana-mana yang lebih tinggi.

15. _Fasal 14 bertujuan untuk meminda seksyen 54c Akta 452._

_Subfasal 14(a) bertujuan untuk memasukkan subseksyen baru 54c(2a) ke dalam_

Akta 452 untuk mengehadkan pengeluaran yang dibuat di bawah subseksyen
54c(1) atau (2) oleh seseorang ahli Kumpulan Wang yang merupakan pekerja
berpencen kepada sekali sahaja.

_Subfasal 14(b)_ bertujuan untuk memotong subseksyen 54c(3) Akta 452

untuk meniadakan peruntukan bahawa jika seseorang ahli Kumpulan Wang
telah membuat pengeluaran di bawah subseksyen 54c(1) atau (2), ahli itu
tidak boleh dianggap sebagai pekerja di bawah Akta 452 melainkan jika
kehendak tertentu dipenuhi. Pindaan yang dicadangkan ini akan membolehkan
seseorang yang telah membuat pengeluaran di bawah subseksyen 54c(1) atau (2)
dan telah memilih untuk keluar daripada perkhidmatan Kerajaan Malaysia,
mana-mana Kerajaan Negeri atau mana-mana pihak berkuasa berkanun atau
tempatan untuk dianggap sebagai pekerja di bawah Akta 452 jika orang itu
memilih untuk memasuki semula perkhidmatan Kerajaan Malaysia, mana-mana
Kerajaan Negeri atau mana-mana pihak berkuasa berkanun atau tempatan.

16. _Fasal_ _15_ bertujuan untuk memasukkan seksyen baru 55b ke dalam

Akta 452 untuk memperuntukkan bahawa apa-apa caruman yang telah
dikreditkan ke dalam akaun seseorang ahli Kumpulan Wang selepas ahli itu
mencapai umur lima puluh lima tahun hanya boleh dikeluarkan apabila ahli
itu mencapai umur enam puluh tahun atau apa-apa umur lain sebagaimana
yang ditetapkan oleh Menteri melalui perintah yang disiarkan dalam _Warta,_
mengikut mana-mana yang lebih tinggi.

17. _Fasal 16 bertujuan untuk memasukkan subseksyen baru 59(1a) ke dalam_

Akta 452 bagi memperuntukkan bahawa jika mana-mana orang atau ahli
Kumpulan Wang telah membuat permohonan bagi pengeluaran bagi maksud
tertentu dan dipertuduh atas suatu kesalahan di bawah subseksyen 59(1)
berhubung dengan permohonan itu, Lembaga boleh untuk tidak membenarkan
permohonan lain bagi pengeluaran oleh orang itu atau ahli Kumpulan Wang
itu bagi maksud yang sama sehingga pertuduhan itu diselesaikan mengikut
penjalanan undang-undang.

18. _Fasal 17_ dan 18 bertujuan untuk meminda subseksyen 65(3) dan 66(2)

Akta 452 masing-masingnya untuk menjelaskan bahawa perkataan “caruman”
yang disebut dalam seksyen-seksyen itu hendaklah disifatkan sebagai termasuk
“caj lewat bayar”. Peruntukan yang sedia ada mentakrifkan “caruman”
sebagai termasuk “faedah”. Walau bagaimanapun, memandangkan caruman
itu berkemungkinan daripada akaun ahli Kumpulan Wang yang pemilihan
untuk akaun ahli itu diuruskan mengikut Shariah di bawah seksyen 43a yang
dicadangkan telah berkuat kuasa atau sebaliknya, perkataan “caj lewat bayar”
digunakan dan bukannya perkataan “faedah” supaya perkataan yang digunakan
itu boleh terpakai bagi semua akaun.


-----

_Kumpulan Wang Simpanan Pekerja (Pindaan)_ 17

19. _Fasal 19_ bertujuan untuk memasukkan seksyen baru 69a ke dalam

Akta 452 untuk memperuntukkan pemakaian Akta Perlindungan Pihak Berkuasa
Awam 1948 [Akta _198]._

20. _Fasal 20_ bertujuan untuk meminda seksyen 70c Akta 452.

_Perenggan 20(b)(iii) bertujuan untuk memasukkan perenggan baru 70c(1)(d)_

sebagaimana yang dinomborkan semula melalui pindaan yang dicadangkan
ini ke dalam Akta 452 untuk memberi Lembaga kuasa untuk membenarkan
pengeluaran kesemua amaun yang ada pada kredit seseorang ahli Kumpulan
Wang yang bukan seorang warganegara Malaysia jika ahli itu telah mencapai
umur lima puluh lima tahun.

_Subfasal 20(c) bertujuan untuk memasukkan subseksyen baru 70c(2) dan_

(3) ke dalam Akta 452. Subseksyen 70c(2) yang dicadangkan bertujuan untuk
memperuntukkan bahawa jika seseorang ahli Kumpulan Wang yang bukan
seorang warganegara Malaysia telah membuat pengeluaran kesemua amaun
yang ada pada kreditnya di bawah perenggan 70c(1)(d) yang dicadangkan, ahli
Kumpulan Wang itu tidak boleh dianggap sebagai pekerja di bawah Akta 452
melainkan jika dia telah memberikan kepada Lembaga dan majikannya suatu
notis sebagaimana yang ditetapkan oleh Lembaga mengenai niatnya untuk
mencarum kepada Kumpulan Wang. Subseksyen 70c(3) yang dicadangkan
bertujuan untuk membolehkan Lembaga membenarkan permohonan oleh ahli
Kumpulan Wang yang bukan seorang warganegara Malaysia untuk mengeluarkan
sebahagian daripada amaun yang ada pada kreditnya bagi maksud pengeluaran
di bawah subseksyen 54(6) Akta 452 atas apa-apa terma dan syarat sebagaimana
yang ditetapkan oleh Lembaga.

21. _Fasal 21_ bertujuan untuk meminda seksyen 70e Akta 452 untuk

memperuntukkan bahawa subseksyen 54(6), seksyen 54a dan subseksyen
55a(2) Akta 452 kini terpakai bagi ahli Kumpulan Wang yang bukan seorang
warganegara Malaysia. Dengan pindaan yang dicadangkan ini, ahli Kumpulan
Wang yang bukan seorang warganegara Malaysia dan belum mencapai umur
lima puluh lima tahun boleh mengeluarkan sebahagian daripada amaun yang
ada pada kreditnya di bawah subseksyen 54(6) Akta 452. Pindaan ini juga
bertujuan untuk menghendaki Lembaga membayar dividen ke atas amaun
yang dikeluarkan di bawah subseksyen 54(6) Akta 452 atau mengkreditkan
dividen itu ke atas amaun yang dikeluarkan sedemikian ke dalam akaun ahli
Kumpulan Wang yang bukan seorang warganegara Malaysia itu.

22. _Fasal 22 bertujuan_ untuk memasukkan seksyen baru 70h ke dalam Akta 452

untuk memperuntukkan bahawa tiada dividen boleh dikreditkan ke dalam akaun
seseorang ahli Kumpulan Wang yang bukan seorang warganegara Malaysia jika
tiada caruman telah dikreditkan ke dalam akaunnya selepas tempoh tiga tahun
dari tarikh caruman terakhir dikreditkan, dan Lembaga boleh memindahkan
kesemua jumlah wang yang ada pada akaunnya kepada Pendaftar Wang Tak
Dituntut selepas habis tempoh itu.

23. _Fasal 23_ bertujuan untuk memotong perenggan 71(g) Akta 452

untuk meniadakan kuasa Menteri untuk membuat peraturan-peraturan bagi
memperuntukkan kesalahan-kesalahan yang boleh dikompaun oleh Lembaga.


-----

18 _Rang Undang-Undang_

24. _Fasal 24 bertujuan untuk meminda seksyen 73 Akta 452._

_Subfasal 24(a)_ bertujuan untuk memasukkan perenggan baru 73(da) ke

dalam Akta 452 bagi memperuntukkan kuasa Lembaga untuk membuat
kaedah-kaedah bagi apa-apa perkara yang berhubungan dengan pemilihan oleh
ahli Kumpulan Wang untuk akaun ahli itu diuruskan mengikut Shariah di bawah
seksyen 43a yang dicadangkan dan pengurusan bagi akaun itu.

_Subfasal 24(b) bertujuan untuk meminda perenggan 73(f) Akta 452 bagi_

memperuntukkan kuasa Lembaga untuk membuat kaedah-kaedah untuk
pemulangan caruman, atau mana-mana bahagian caruman itu, yang tersilap
dibayar tanpa menyebut sama ada pemulangan caruman itu adalah bersama-sama
dengan dividen atau tidak. Ini adalah kerana terdapat hal keadaan tertentu
yang pemulangan caruman dibuat tanpa dividen.

_Subfasal 24(c) bertujuan untuk meminda perenggan 73(o) Akta 452 untuk_

meniadakan kuasa Lembaga untuk membuat kaedah-kaedah bagi menetapkan
tatacara yang berhubungan dengan kewangan dan akaun Kumpulan Wang
kerana tatacara itu akan dibuat secara pentadbiran.

25. Pindaan lain yang tidak diperkatakan secara khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2928]


-----

