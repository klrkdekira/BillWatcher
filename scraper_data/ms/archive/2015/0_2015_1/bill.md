---
Year: 2015
Bill: D.R. 1/2015 - Rang Undang-undang Ahli Kimia (Pindaan) 2015 (Lulus)
Title: D.R. 1/2015 - Rang Undang-undang Ahli Kimia (Pindaan) 2015 (Lulus)
Download URL: https://www.parlimen.gov.my/files/billindex/pdf/2015/D.R.1_2015(BM).pdf
URL: https://www.parlimen.gov.my/files/billindex/pdf/2015/D.R.1_2015(BM).pdf
---
---
Reading:
D.R. 1/2015
Bacaan Pertama Pada:26/03/2015
Bacaan Kedua Pada:18/05/2015
Dibentang Oleh:YB Datuk Dr. Abu Bakar b. Mohamad Diah
Diluluskan Pada:19/05/2015
Dibentang Oleh:YB Datuk Dr. Abu Bakar b. Mohamad Diah
---

_Ahli Kimia (Pindaan)_ 1

**D.R. 1/2015**

RANG UNDANG-UNDANG

_b e r n a m a_

Suatu Akta untuk meminda Akta Ahli Kimia 1975.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Ahli Kimia (Pindaan)**
2015.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2. Akta Ahli Kimia 1975 [Akta 158], yang disebut “Akta ibu”**
dalam Akta ini, dipinda dalam seksyen 2 dengan memasukkan
selepas takrif “Majlis” takrif yang berikut:

‘ “Menteri” ertinya Menteri yang dipertanggungkan dengan
tanggungjawab bagi sains, teknologi dan inovasi;’.


-----

2 _Rang Undang-Undang_

**Pindaan seksyen 7**

**3. Seksyen 7 Akta ibu dipinda—**

_(a) dengan menggantikan perenggan_ _(b) dengan perenggan_

yang berikut:

“(b) mengadakan—

(i) latihan, pendidikan dan peperiksaan oleh

Institut atau mana-mana badan lain, bagi
orang yang bercadang untuk menjadi
anggota; dan

(ii) latihan dan perkembangan profesional

berterusan bagi anggota yang mengamalkan
atau bercadang untuk mengamalkan
profesion kimia di Malaysia;”;

_(b) dengan menggantikan perenggan_ _(d) dengan perenggan_

yang berikut:

“(d) memajukan kepentingan profesion kimia dan juga

meningkatkan kesedaran awam dan penghargaan
terhadap bidang kimia;”;

_(c) dalam perenggan_ _(e), dengan menggantikan noktah_

di hujung perenggan _(e) dengan koma bernoktah; dan_

_(d) dengan memasukkan selepas perenggan_ _(e) perenggan_

yang berikut:

“(f) memberi maklumat dan nasihat kepada anggota dan

orang awam tentang perkara yang berhubungan
dengan kimia;

_(g) bekerjasama dengan agensi kerajaan yang lain,_

badan profesional kebangsaan dan antarabangsa,
organisasi saintifik kebangsaan dan antarabangsa
dan institusi pendidikan tinggi tentang perkara
yang berhubungan dengan kimia;

_(h) memberi input profesional, nasihat dan perundingan_

tentang isu nasional dan global yang melibatkan
orang awam melalui kerjasama rapat dengan
ahli akademik, badan profesional yang lain dan
industri;


-----

_Ahli Kimia (Pindaan)_ 3

_(i) meluluskan atau menolak pemberian akreditasi bagi_

program kimia dan program berkaitan dengan
kimia di institusi pendidikan tinggi awam dan
institusi pendidikan tinggi swasta di Malaysia
mengikut Akta Agensi Kelayakan Malaysia 2007

[Akta 679];

_(j) menasihati Menteri tentang perkara yang berhubungan_

dengan kimia dan profesion kimia; dan

_(k) mempromosikan kemajuan dalam bidang kimia_

dan sains yang berkaitan dengan kimia dan
aplikasinya.”.

**Pindaan seksyen 9**

**4. Subseksyen 9(1) Akta ibu dipinda dengan menggantikan**
perkataan “tiga belas” dengan perkataan “lima belas”.

**Pindaan seksyen 14**

**5. Seksyen 14 Akta ibu dipinda—**

_(a) dengan memasukkan selepas subseksyen (1) subseksyen_

yang berikut:

“(1a) Apabila jawatan Pendaftar kosong atas sebab
kekosongan jawatan Ketua Pengarah Kimia, Menteri
hendaklah melantik seseorang untuk menjalankan tugas
sebagai Pendaftar sehingga Ketua Pengarah Kimia
yang baru dilantik.”;

_(b) dalam subseksyen (2), dengan memotong perkataan_

“, dengan kelulusan Menteri,”;

_(c) dalam subseksyen (4), dengan menggantikan perkataan_

“Pendaftar” dengan perkataan “Majlis”; dan

_(d) dengan memotong subseksyen (5)._

**Pindaan seksyen 15**

**6. Seksyen 15 Akta ibu dipinda—**

_(a) dalam subseksyen (1), dengan menggantikan perkataan_

“sebagai _Fellows, Associates dan_ _Licentiates” dengan_


-----

4 _Rang Undang-Undang_

perkataan “mengikut tiga gred, iaitu _Fellow, Member_
dan Licentiate.”; dan

_(b) dengan menggantikan subseksyen (3) dengan subseksyen_

yang berikut:

“(3) Pendaftar hendaklah menyebabkan supaya
disiarkan dalam _Warta, sekurang-kurangnya sekali_
dalam tiap-tiap tahun, suatu salinan daftar itu yang
mengandungi perubahan kepada senarai keanggotaan
daftar bagi anggota yang telah dikeluarkan daripada
daftar, dimasukkan dalam daftar atau dinaik taraf
daripada _Licentiate kepada_ _Member atau_ _Member_
kepada _Fellow.”._

**Pindaan seksyen 17**

**7. Seksyen 17 Akta ibu dipinda—**

_(a) dalam subseksyen (1), dengan menggantikan perkataan_

“Fellowship, Associateship dan _Licentiateship” dengan_
perkataan “Fellow, Member dan _Licentiate”;_

_(b) dalam perenggan (2)(a), dengan menggantikan perkataan_

“ijazah lulus atau ijazah kepujian” dengan perkataan
“ijazah”;

_(c) dalam subseksyen (3)—_

(i) dengan menggantikan perkataan “seorang Associate”

dengan perkataan “seorang _Member”;_

(ii) dalam perenggan (a), dengan menggantikan perkataan

“ijazah lulus atau ijazah kepujian” dengan perkataan
“ijazah”; dan

(iii) dengan menggantikan perenggan (b) dengan perenggan

yang berikut:

“(b) mempunyai pengalaman praktikal dalam

kimia tidak kurang daripada tiga tahun
bagi ijazah atau yang setaraf dengannya


-----

_Ahli Kimia (Pindaan)_ 5

atau tidak kurang daripada satu tahun bagi
ijazah sarjana atau ijazah lebih tinggi atau
yang setaraf dengannya; dan”; dan

_(d) dalam subseksyen (4)—_

(i) dalam perenggan (a), dengan menggantikan perkataan

“ijazah lulus atau ijazah kepujian” dengan perkataan
“ijazah”; dan

(ii) dengan menggantikan perenggan _(b) dengan_

perenggan yang berikut:

“(b) mempunyai pengalaman praktikal dalam

kimia tidak kurang daripada satu tahun
bagi ijazah atau yang setaraf dengannya;
dan”.

**Pindaan seksyen 18**

**8. Subseksyen 18(2) Akta ibu dipinda—**

_(a) dengan menggantikan perkataan “seorang_ _Associate”_

dengan perkataan “seorang _Member”; dan_

_(b) dengan menggantikan perkataan “Associate bagi Institut_

Kimia Malaysia” dengan perkataan “Member bagi Institut
Kimia Malaysia”.

**Pindaan seksyen 19**

**9. Seksyen 19 Akta ibu dipinda dengan menggantikan**
subseksyen (2) dengan subseksyen yang berikut:

“(2) Seseorang anggota yang melanggar subseksyen (1)
melakukan suatu kesalahan dan boleh, apabila disabitkan, didenda
tidak melebihi lima ribu ringgit dan Majlis boleh menggantung
keanggotaannya selama tempoh tidak melebihi satu tahun dan
jika disabitkan untuk kali kedua bagi kesalahan di bawah
subseksyen (1), Majlis boleh menamatkan keanggotaannya
serta-merta.”.


-----

6 _Rang Undang-Undang_

**Pindaan seksyen 23**

**10. Seksyen 23 Akta ibu dipinda dengan menggantikan**
subseksyen (3) dengan subseksyen yang berikut:

“(3) Seseorang yang melanggar subseksyen (1) atau (2)
melakukan suatu kesalahan dan boleh, apabila disabitkan,
didenda tidak melebihi sepuluh ribu ringgit atau dipenjarakan
selama tempoh tidak melebihi satu tahun atau kedua-duanya
dan, bagi kesalahan yang kedua dan berikutnya, didenda tidak
melebihi lima puluh ribu ringgit atau dipenjarakan selama
tempoh tidak melebihi dua tahun atau kedua-duanya.”.

**Pindaan seksyen** **23a**

**11. Subperenggan** 23 a(1)(a)(i) Akta ibu dipinda dengan
menggantikan perkataan “ijazah lulus atau ijazah kepujian” dengan
perkataan “ijazah”.

**Pindaan seksyen 25**

**12. Seksyen 25 Akta ibu dipinda dengan menggantikan perkataan**
“bersalah atas suatu kesalahan dan boleh didenda sebanyak satu
ribu ringgit atau dipenjarakan selama satu tahun” dengan perkataan
“melakukan suatu kesalahan dan boleh, apabila disabitkan, didenda
tidak melebihi sepuluh ribu ringgit atau dipenjarakan selama
tempoh tidak melebihi dua tahun atau kedua-duanya”.

**Pindaan seksyen 27**

**13. Seksyen 27 Akta ibu dipinda dengan menggantikan**
subseksyen (3) dengan subseksyen yang berikut:

“(3) Seseorang yang menghalang atau menggalang
seseorang Pemeriksa dalam menjalankan kuasanya di bawah
subseksyen (2) melakukan suatu kesalahan dan boleh, apabila
disabitkan, didenda tidak melebihi lima ribu ringgit atau
dipenjarakan selama tempoh tidak melebihi satu tahun.”.


-----

_Ahli Kimia (Pindaan)_ 7

**Pindaan Jadual Pertama**

**14. Jadual Pertama Akta ibu dipinda dalam subperenggan 5(2),**
dengan menggantikan perkataan “Tujuh” dengan perkataan “Sembilan”.

**Kecualian**

**15. Mana-mana orang yang, pada atau sebelum tarikh permulaan**
kuat kuasa Akta ini, telah didaftarkan sebagai seorang “Associate”
hendaklah disifatkan telah didaftarkan sebagai seorang “Member”
di bawah Akta ini.

HURAIAN

Rang Undang-Undang ini bertujuan untuk meminda Akta Ahli Kimia 1975
(“Akta 158”).

2. _Fasal 1 mengandungi tajuk ringkas Akta yang dicadangkan dan bertujuan_
untuk memberi Menteri kuasa untuk menetapkan tarikh permulaan kuat kuasa
Akta yang dicadangkan.

3. _Fasal 2 bertujuan untuk meminda seksyen 2 Akta 158 dengan memasukkan_
takrif baru “Menteri”.

4. _Fasal 3 bertujuan untuk meminda seksyen 7 Akta 158 bagi menghuraikan_
fungsi Institut Kimia Malaysia (“Institut”) dengan membahagikan perenggan
7(b) Akta 158 kepada dua subperenggan bagi mengadakan peruntukan mengenai
latihan bagi mereka yang bercadang untuk menjadi anggota dan bagi anggota
yang sedang atau bercadang untuk mengamalkan profesion kimia di Malaysia.
_Fasal 3 turut bertujuan untuk memasukkan enam fungsi baru Institut._

5. _Fasal 4 bertujuan untuk meminda seksyen 9 Akta 158 untuk menambah_
keanggotaan Majlis kepada enam belas orang supaya Majlis dapat memainkan
peranan yang lebih aktif dalam isu yang melibatkan pembangunan kimia dan
profesion kimia di Malaysia dan di dunia.

6. _Fasal 5 bertujuan untuk memasukkan subseksyen 14(1a) Akta 158 untuk_
membolehkan Menteri melantik seseorang untuk menjalankan tugas Pendaftar
Institut semasa kekosongan jawatan Ketua Pengarah Kimia supaya operasi Institut
tidak terganggu sehinggalah Ketua Pengarah Kimia yang baru dilantik.

7. _Fasal 6 bertujuan untuk meminda seksyen 15 Akta 158 bagi menggantikan_
istilah “Associate” dengan istilah “Member”. Pindaan ini juga memperincikan
tentang isi kandungan salinan daftar yang perlu disiarkan dalam _Warta._


-----

8 _Rang Undang-Undang_

8. _Fasal 7 dan_ _8 bertujuan untuk meminda seksyen 17 dan 18 Akta 158_
berbangkit dengan penggantian istilah “Associate” dengan istilah “Member”.
Cadangan pindaan juga bertujuan untuk menggantikan perkataan “ijazah lulus
atau kepujian” dengan perkataan “ijazah” mengikut syarat kelayakan semasa
yang dikenakan.

9. _Fasal 9 bertujuan untuk meminda seksyen 19 Akta 158 dengan menaikkan_
hukuman denda yang boleh dikenakan terhadap anggota yang melanggar
subseksyen 19(1) Akta 158 dan menggantung keanggotaan mereka untuk
mencerminkan keseriusan kesalahan itu. Cadangan pindaan juga memberi Majlis
kuasa untuk menamatkan keanggotaan mana-mana anggota yang disabitkan
untuk kali kedua bagi kesalahan di bawah subseksyen 19(1) Akta 158.

10. _Fasal 10 bertujuan untuk meminda seksyen 23 Akta 158 dengan_

menaikkan hukuman denda yang boleh dikenakan ke atas mana-mana orang
yang melanggar subseksyen 23(1) atau (2) Akta 158. Pindaan ini dicadangkan
untuk mencerminkan keseriusan kesalahan itu.

11. _Fasal 11 bertujuan untuk meminda seksyen_ 23a Akta 158 berbangkit

daripada cadangan pindaan kepada seksyen 17.

12. _Fasal 12 bertujuan untuk meminda seksyen 25 Akta 158 dengan menaikkan_

hukuman bagi amalan fraud untuk mencerminkan keseriusan kesalahan itu.

13. _Fasal 13 bertujuan untuk meminda seksyen 27 Akta 158 dengan menaikkan_

hukuman denda yang boleh dikenakan bagi kesalahan di bawah seksyen itu
agar selaras dengan peruntukan semasa mengenai penalti.

14. _Fasal 14 bertujuan untuk meminda Jadual Pertama dengan menaikkan_

bilangan anggota bagi membentuk kuorum dalam sesuatu mesyuarat Majlis.

15. _Fasal 15 mengandungi peruntukan kecualian._

16. Pindaan lain yang tidak diperkatakan secara khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2872]


-----

