---
Year: 2008
Bill: D.R.01/2008 - Rang Undang-Undang Lembaga Perkhidmatan Kewangan Luar Pesisir Labuan (Pindaan) 2008 (Lulus)
Title: D.R.01/2008 - Rang Undang-Undang Lembaga Perkhidmatan Kewangan Luar Pesisir Labuan (Pindaan) 2008 (Lulus)
Download URL: https://www.parlimen.gov.my/files/billindex/pdf/2008/DR012008.pdf
URL: https://www.parlimen.gov.my/files/billindex/pdf/2008/DR012008.pdf
---
---
Reading:
D.R.01/2008
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 1/2008**

RANG UNDANG-UNDANG

_b e r n a m a_

Suatu Akta untuk meminda Akta Lembaga Perkhidmatan Kewangan
Luar Pesisir Labuan 1996.

[ **]**

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1)** Akta ini bolehlah dinamakan Akta Lembaga Perkhidmatan
Kewangan Luar Pesisir Labuan (Pindaan) 2008.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam Warta.

**Pindaan seksyen 2**

**2. Akta Lembaga Perkhidmatan Kewangan Luar Pesisir Labuan**
1996 [Akta 545], yang disebut "Akta ibu" dalam Akta ini, dipinda
dalam seksyen 2 —

_(a) dalam subseksyen (1) dalam takrif "Perkhidmatan kewangan_
luar pesisir" —

(i) dalam perenggan (a), dengan memasukkan selepas
perkataan "syarikat luar pesisir asing" perkataan
"yang diperbadankan atau";

(ii) dalam perenggan (b), dengan memotong perkataan
"domestik atau syarikat asing"; dan


-----

2 _Rang_ _Undang-Undang_

(iii) dengan memasukkan selepas perenggan (e) perenggan
yang berikut:

_"(ea) suatu pasaran yang ditubuhkan di bawah_
Akta Perindustrian Sekuriti Luar Pesisir
Labuan 1998 [Akta 579];"dan

_(b) dalam subseksyen (2), dengan memotong perkataan_
' "syarikat asing", "syarikat domestik", '.

**Pindaan seksyen 4**

3. Subseksyen 4(5) Akta ibu dipinda—

_(a) dalam perenggan (c), dengan menggantikan noktah dengan_
koma bernoktah; dan

_(b) dengan memasukkan selepas perenggan (c) perenggan_
yang berikut:

_"(d) tindakan yang akan diambil oleh institusi kewangan_
luar pesisir yang berhubungan dengan anggota
atau pekhidmatnya.".

**Seksyen baru 17A**

**4. Akta ibu dipinda dengan memasukkan selepas seksyen 17**
seksyen yang berikut:

**"Pemeliharaan kerahsiaan**

**17A. (1) Tiada anggota, pegawai, pekhidmat, ejen atau**
perunding Lembaga atau orang yang dengan apa-apa cara
mempunyai akses kepada apa-apa rekod, buku, daftar,
surat-menyurat, dokumen, bahan atau maklumat, yang
berhubungan dengan urusan dan hal ehwal Lembaga dalam
pelaksanaan tugasnya atau penjalanan fungsinya, boleh
memberikan, memaparkan, mendedahkan, menyiarkan atau
selainnya menzahirkan kepada mana-mana orang rekod, buku,
daftar, surat-menyurat, dokumen, bahan atau maklumat itu
melainkan jika dia secara sah dikehendaki untuk berbuat
demikian oleh mana-mana mahkamah atau di bawah manamana undang-undang bertulis.


-----

_Lembaga Perkhidmatan Kewangan Luar_ 3

_Pesisir Labuan_ _(Pindaan)_

(2) Mana-mana orang yang melanggar subseksyen (1)
melakukan suatu kesalahan dan apabila disabitkan boleh didenda
tidak melebihi lima ratus ribu ringgit atau dipenjarakan selama
tempoh tidak melebihi enam bulan atau kedua-duanya.".

**Pindaan seksyen 28A**

5. Seksyen 28 A Akta ibu dipinda—

_(a) dengan menggantikan takrif "agensi penguat kuasa undang-_
undang tempatan" dengan takrif yang berikut:

' "agensi penguat kuasa undang-undang tempatan"
termasuklah suatu badan atau agensi yang pada masa
ini bertanggungjawab di Malaysia bagi penguatkuasaan
undang-undang yang berhubungan dengan pencegahan,
pengesanan dan penyiasatan mana-mana kesalahan
jenayah;';

_(b) dengan memotong takrif "institusi kewangan";_

_(c) dalam takrif "kesalahan jenayah" —_

(i) dalam perenggan (a), dengan memotong perkataan
", jika kesalahan itu boleh dihukum dengan
hukuman pemenjaraan";

(ii) dengan memotong perkataan "atau" di hujung
perenggan (d);

(iii) dengan memasukkan perkataan "atau" di hujung
perenggan (e); dan

(iv) dengan memasukkan selepas perenggan (e) perenggan
yang berikut:

"(f) mana-mana undang-undang bertulis lain
di Malaysia yang boleh dihukum dengan
hukuman pemenjaraan;";

_(d) dengan memotong takrif "pihak berkuasa kewangan negara_
asal"; dan


-----

4 _Rang_ _Undang-Undang_

_(e) dengan menggantikan takrif ''pihak berkuasapengawalseliaan_
tempatan" dengan takrif yang berikut:

'"pihak berkuasa pengawalseliaan tempatan"
ertinya mana-mana pihak berkuasa atau badan yang
berkaitan di Malaysia atau mana-mana negara lain yang
menjalankan fungsi pengawalseliaan ke atas operasi
institusi kewangan luar pesisir;'.

**Pindaan seksyen 28B**

**6. Seksyen 28B Akta ibu dipinda—**

_(a) dengan menggantikan subseksyen (1) dengan subseksyen_
yang berikut:

"(1) Lembaga boleh, dalam menjalankan fungsi
pengawasannya di bawah Akta ini atau mana
undang-undang lain yang berhubungan dengan
perkhidmatan kewangan luar pesisir, menghendaki manamana institusi kewangan luar pesisir atau mana-mana
perbadanan yang berkaitan dengan institusi kewangan
luar pesisir itu supaya menyerahkan kepada Lembaga
apa-apa maklumat—

_(a) yang berhubungan dengan pengenalan, hal ehwal,_
akaun atau butir-butir mana-mana orang yang
merupakan pelanggan institusi kewangan luar
pesisir itu atau mana-mana perbadanan yang
berkaitan dengan institusi kewangan luar pesisir
itu, atau penama atau benefisiarinya;

_(b) yang berhubungan dengan pengenalan, hal ehwal_
atau butir-butir seseorang pemunya benefisial
suatu akaun yang dibuka dengan institusi
kewangan luar pesisir itu atau mana-mana
perbadanan yang berkaitan dengan institusi
kewangan luar pesisir itu, atau yang berhubungan
dengan akaun itu; atau

_(c) yang disifatkan oleh Lembaga sebagai perlu_
atau suai manfaat bagi pelaksanaan fungsi
pengawasan itu.";


-----

_Lembaga_ _Perkhidmatan_ _Kewangan Luar_ **5**
_Pesisir Labuan_ _(Pindaan)_

_(b) dengan menggantikan perenggan (2)(b), dengan perenggan_
yang berikut:

_"(b) kepada pihak berkuasa pengawalseliaan tempatan_
institusi kewangan luar pesisir itu, dan penzahiran
itu boleh merangkumi apa-apa maklumat yang
berkaitan dengan sesuatu institusi kewangan luar
pesisir individu di bawah pengawasan pihak
berkuasa pengawalseliaan tempatan.";

_(c) dengan memotong subseksyen (3);_

_(d) dengan menggantikan subseksyen (4) dan (5) dengan_
subseksyen yang berikut:

"(4) Lembaga boleh memaklumkan pihak berkuasa
pengawalseliaan tempatan mengenai apa-apa keadaan
yang bertentangan dalam institusi kewangan luar pesisir
itu jika Lembaga berpuas hati bahawa maklumat
itu perlu bagi fungsi pengawasan pihak berkuasa
pengawalseliaan tempatan itu.

(5) Walau apa pun subseksyen (2), jika Lembaga
mempunyai syak yang munasabah atau berpuas hati,
berdasarkan keterangan yang tersedia kepada Lembaga,
bahawa fraud, suatu kesalahan pengubahan wang haram,
suatu kesalahan membiayai keganasan atau mana-mana
kesalahan jenayah telah atau mungkin akan dilakukan
oleh mana-mana institusi kewangan luar pesisir
atau mana-mana perbadanan yang berkaitan dengan
institusi kewangan luar pesisir itu atau mana-mana
orang, Lembaga boleh memberikan maklumat tentang
pelakuan atau kemungkinan itu, atau menyampaikan
mana-mana atau kesemua maklumat yang berhubungan
dengan pelakuan atau kemungkinan itu kepada pihak
berkuasa pengawalseliaan tempatan atau agensi penguat
kuasa undang-undang tempatan."; dan

_(e) dalam subseksyen (6) —_

(i) dengan memotong perkataan "(3),"; dan

(ii) dengan menggantikan perkataan "subseksyen (1), (3)
dan (4)" dengan perkataan "subseksyen (1)".


-----

6 _Rang_ _Undang-Undang_

**Pindaan seksyen 28c**

**7. Subseksyen 28c(l) Akta ibu dipinda—**

_(a) dengan memasukkan selepas perkataan "kewangan" di_
mana-mana jua terdapat perkataan "luar pesisir"; dan

_(b) dengan menggantikan perkataan "subseksyen 28B(1), (3)_
dan (4)" dengan perkataan "subseksyen 28B(1)".

HURAIAN

Rang Undang-Undang ini bertujuan untuk meminda Akta Lembaga Perkhidmatan
Kewangan Luar Pesisir Labuan 1996 ("Akta 545").

2. _Fasal I mengandungi tajuk ringkas dan peruntukan tentang permulaan_
kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 545 untuk memasukkan_
pasaran yang ditubuhkan di bawah Akta Perindustrian Sekuriti Luar Pesisir Labuan
1998 (Akta 579) dalam takrif "perkhidmatan kewangan luar pesisir".

4. _Fasal 3 bertujuan untuk meminda subseksyen 4(5) Akta 545 untuk memberi_
Lembaga kuasa untuk mengeluarkan arahan kepada institusi kewangan luar
pesisir berkenaan dengan tindakan yang akan diambil oleh institusi kewangan
luar pesisir itu berhubung dengan anggota atau pekhidmatnya.

5. _Fasal 4 bertujuan untuk memasukkan seksyen baru_ 17A ke dalam
Akta 545. Subseksyen 17A(1) yang dicadangkan bertujuan untuk mengadakan
peruntukan bahawa anggota, pegawai, pekhidmat, ejen atau perunding Lembaga
atau mana-mana orang yang dengan apa-apa cara mempunyai akses kepada
apa-apa rekod, buku, daftar, surat-menyurat, dokumen, bahan atau maklumat
yang berhubungan dengan urusan dan hal ehwal Lembaga dalam pelaksanaan
tugasnya atau penjalanan fungsinya, tidak boleh memberikan, memaparkan,
mendedahkan, menyiarkan atau selainnya menzahirkan kepada mana-mana
orang rekod, buku, daftar, surat-menyurat, dokumen, bahan atau maklumat
itu melainkan jika dia secara sah dikehendaki untuk berbuat demikian oleh
mana-mana mahkamah atau di bawah mana-mana undang-undang bertulis.

Subseksyen 17A(2) yang dicadangkan selanjutnya memperuntukkan bahawa
mana-mana orang yang melanggar subseksyen (1) melakukan suatu kesalahan
dan apabila disabitkan boleh didenda tidak melebihi lima ratus ribu ringgit atau
dipenjarakan selama tempoh tidak melebihi enam bulan atau kedua-duanya.


-----

_Lembaga_ _Perkhidmatan_ _Kewangan_ _Luar_ 7
_Pesisir Labuan_ _(Pindaan)_

6. _Fasal 5 bertujuan untuk meminda seksyen 28A Akta 545. Pindaan yang_
dicadangkan bertujuan untuk meminda takrif "agensi penguat kuasa tempatan",
"kesalahan jenayah" dan "pihak berkuasa pengawalseliaan tempatan" serta
memotong takrif "institusi kewangan" dan "pihak berkuasa kewangan negara
asal".

7. _Fasal 6 bertujuan untuk meminda seksyen 28B Akta 545 untuk membolehkan_
Lembaga menghendaki sesuatu institusi kewangan luar pesisir atau mana-mana
perbadanan yang berkaitan dengan institusi kewangan luar pesisir itu supaya
menyerahkan kepada Lembaga apa-apa maklumat—

_(a) yang berhubungan dengan pengenalan, hal ehwal, akaun atau butir-butir_
mana-mana orang yang merupakan pelanggan institusi kewangan luar
pesisir itu atau mana-mana perbadanan yang berkaitan dengan institusi
kewangan luar pesisir itu atau penama atau benefisiarinya;

_(b) yang berhubungan dengan pengenalan, hal ehwal atau butir-butir_
seseorang pemunya benefisial suatu akaun yang dibuka dengan
suatu institusi kewangan luar pesisir itu atau mana-mana perbadanan
yang berkaitan dengan institusi kewangan luar pesisir itu atau yang
berhubungan dengan akaun itu; atau

_(c) yang disifatkan oleh Lembaga perlu atau suai manfaat bagi pelaksanaan_
fungsi pengawasan sedemikian.

Pindaan yang dicadangkan juga bertujuan untuk memperuntukkan bahawa
Lembaga boleh menzahirkan apa-apa maklumat mengenai pelakuan fraud,
kesalahan pengubahan wang haram, kesalahan membiayai keganasan atau
mana-mana kesalahan jenayah oleh sesuatu institusi kewangan luar pesisir
atau perbadanan yang berkaitan dengan institusi kewangan luar pesisir itu
atau mana-mana orang kepada pihak berkuasa pengawalseliaan tempatan atau
agensi penguat kuasa undang-undang tempatan.

8. Pindaan lain yang tidak diperkatakan dengan khusus dalam Huraian ini
merupakan pindaan kecil atau berbangkit.

_IMPLIK AS I KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U 2)2502]


-----

