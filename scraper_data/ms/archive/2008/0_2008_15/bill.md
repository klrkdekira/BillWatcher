---
Year: 2008
Bill: D.R.24/2008 - Rang Undang-Undang Penyelarasan Pencen (Pindaan) 2008 (Lulus)
Title: D.R.24/2008 - Rang Undang-Undang Penyelarasan Pencen (Pindaan) 2008 (Lulus)
Download URL: https://www.parlimen.gov.my/files/billindex/pdf/2008/DR242008.pdf
URL: https://www.parlimen.gov.my/files/billindex/pdf/2008/DR242008.pdf
---
---
Reading:
D.R.24/2008
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 24/2008**

RANG UNDANG-UNDANG

_b e r n a m a_

Suatu Akta untuk meminda Akta Penyelarasan Pencen 1980.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Penyelarasan Pencen**
(Pindaan) 2008.

(2) Tertakluk kepada subseksyen (3), Akta ini mula berkuat
kuasa pada 1 Januari 2009.

(3) Seksyen 2 dan 3 dan subseksyen 9(4) disifatkan telah mula
berkuat kuasa pada 1 Januari 2008.

**Pindaan seksyen 1**

**2. Akta Penyelarasan Pencen 1980 [Akta 238], yang disebut “Akta**
ibu” dalam Akta ini, dipinda dalam seksyen 1—

_(a) dalam subseksyen (2)—_

(i) dalam perenggan (d), dengan menggantikan koma
di hujung perenggan itu dengan noktah; dan

(ii) dengan memotong perkataan “yang bermastautin
di Malaysia.”; dan

_(b) dengan memotong subseksyen (3) dan (4)._


-----

2 _Rang Undang-Undang_

**Pindaan seksyen 2**

**3. Seksyen 2 Akta ibu dipinda dengan memotong takrif “bermastautin**
di Malaysia”.

**Pindaan seksyen 4**

**4. Subseksyen 4(3) Akta ibu dipinda dengan menggantikan**
perkataan “mana-mana tempoh yang tersebut dalam subperenggan
_(a),_ _(b) atau_ _(c) perenggan 1 Jadual Kedua” dengan perkataan_
“tempoh dua belas tahun setengah dari tarikh persaraan seseorang
pegawai atau tarikh sebaik selepas tarikh kematian pegawai dalam
perkhidmatan”.

**Pindaan seksyen 5**

**5. Seksyen 5 Akta ibu dipinda—**

_(a)_ dalam subseksyen (2), dengan menggantikan perkataan
“Jadual Ketiga” dengan perkataan “Jadual Kedua”;

_(b)_ dalam subseksyen (4), dengan menggantikan perkataan
“dan Jadual Ketiga, pembayaran pencen terbitan atau
elaun persaraan terbitan itu selepas habisnya mana-mana
tempoh yang tersebut dalam subperenggan _(a),_ _(b),_ _(c)_
atau _(d) perenggan 1 Jadual Ketiga” dengan perkataan_
“dan Jadual Kedua, pembayaran pencen terbitan atau
elaun persaraan terbitan itu selepas habisnya tempoh
dua belas tahun setengah dari tarikh persaraan pegawai
atau tarikh sebaik selepas tarikh kematian pegawai dalam
perkhidmatan”; dan

_(c)_ dalam subseksyen (6), dengan menggantikan perkataan
“Jadual Ketiga” dengan perkataan “Jadual Kedua”.

**Pindaan Jadual Pertama**

**6. Jadual Pertama kepada Akta ibu dipinda dengan menggantikan**
angka “300” di mana-mana jua ia terdapat dengan angka
“360”.


-----

_Penyelarasan Pencen (Pindaan)_ 3

**Penggantian Jadual Kedua**

**7. Akta ibu dipinda dengan menggantikan Jadual Kedua dengan**
jadual yang berikut:

“Jadual Kedua

[Seksyen 4 dan 5]

_Jenis Faedah_ _Formula_

1. Pencen terbitan hendaklah dibayar
atau adalah kena dibayar untuk seumur
hidup—


_(a)_ dari tarikh yang sebaik selepas
tarikh kematian pegawai
dalam perkhidmatan pada
atau selepas 1 Julai 1980;
atau

_(b)_ dari tarikh sebaik selepas
tarikh kematian pegawai dalam
persaraan pada atau selepas
1 Julai 1980.

2. Jika tiada pencen terbitan dibayar
atau kena dibayar di bawah perenggan
1, elaun persaraan terbitan hendaklah
dibayar atau adalah kena dibayar
mengikut mana-mana hal keadaan
yang tersebut dalam subperenggan
_(a) atau_ _(b) perenggan 1._

**Pemotongan Jadual Ketiga**


1/600 x bilangan bulan perkhidmatan
yang boleh dimasukira (tertakluk
kepada tidak lebih daripada 360
bulan) x gaji bersamaan yang akhir
diterima; tetapi amaun pencen terbitan,
sebagaimana yang diselaraskan, yang
dibayar atau kena dibayar apabila
pegawai itu mati dalam perkhidmatan
tidaklah boleh kurang daripada 1/5
daripada gaji bersamaan yang akhir
diterima oleh pegawai itu.

Diselaraskan berdasarkan formula
yang sama seperti yang diperuntukkan
berkenaan dengan subperenggan _(a)_
dan _(b) perenggan 1 tetapi terhad_
kepada 3/4 daripada amaun yang
ditentukan dalam tiap-tiap satu hal
itu.”.


**8. Akta ibu dipinda dengan memotong Jadual Ketiga.**

**Peruntukan kecualian dan peralihan**

**9. (1) Tertakluk kepada subseksyen (2), mana-mana pegawai**
atau orang tanggungannya yang layak bagi penyelarasan pencen,
pencen terbitan, elaun persaraan atau elaun persaraan terbitan
di bawah Akta ibu sebelum 1 Januari 2009 tetapi penyelarasan
itu tidak dibuat sebelum tarikh itu, pencen, pencen terbitan, elaun


-----

4 _Rang Undang-Undang_

persaraan atau elaun persaraan terbitan sedemikian hendaklah
diselaraskan sehingga 31 Disember 2008 sebagaimana yang
diperuntukkan dalam Jadual kepada Akta ibu seolah-olah Jadual
itu tidak pernah dipinda oleh Akta ini.

(2) Pencen, pencen terbitan, elaun persaraan atau elaun persaraan
terbitan pegawai atau orang tanggungannya hendaklah, dari
1 Januari 2009, dikira berdasarkan Jadual sebagaimana yang dipinda
oleh Akta ini dan hendaklah kena dibayar mulai tarikh itu.

(3) Bagi mana-mana pegawai atau orang tanggungannya yang
pencen, pencen terbitan, elaun persaraan atau elaun persaraan
terbitannya telah diselaraskan sebaik sebelum 1 Januari 2009,
pencen, pencen terbitan, elaun persaraan atau elaun persaraan
terbitan itu hendaklah, dari 1 Januari 2009, dikira berdasarkan
Jadual sebagaimana yang dipinda oleh Akta ini dan hendaklah
kena dibayar mulai tarikh itu.

(4) Dalam hal penghapusan kehendak pemastautinan
di Malaysia, pemberian atau penyelarasan pencen, pencen terbitan,
elaun persaraan atau elaun persaraan terbitan sebelum 1 Januari
2008 hendaklah berdasarkan Akta ibu seolah-olah Akta ibu tidak
dipinda oleh Akta ini dan pemberian atau penyelarasan pencen,
pencen terbitan, elaun persaraan atau elaun persaraan terbitan
itu hendaklah berdasarkan pindaan yang dibuat kepada Akta ibu
oleh Akta ini hanya mulai 1 Januari 2008 dan hendaklah kena
dibayar mulai tarikh itu.

HURAIAN

Rang Undang-Undang ini bertujuan untuk meminda Akta Penyelarasan
Pencen 1980 (“Akta 238”) untuk mengadakan peruntukan bagi penghapusan
kehendak pemastautinan di Malaysia bagi pemberian atau penyelarasan pencen,
pencen terbitan, elaun persaraan atau elaun persaraan terbitan, peningkatan
perkhidmatan yang boleh dimasuk kira daripada dua puluh lima tahun kepada
tiga puluh tahun, dan penghapusan penyusutan pencen terbitan atau elaun
persaraan terbitan kepada tujuh puluh peratus selepas tempoh dua belas tahun
setengah dari tarikh persaraan seseorang pegawai atau tarikh sebaik selepas
tarikh kematian pegawai dalam perkhidmatan, semuanya bagi penambahbaikan
faedah pencen bagi pegawai.

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.


-----

_Penyelarasan Pencen (Pindaan)_ 5

3. _Fasal 2 bertujuan untuk meminda seksyen 1 Akta 238 untuk menghapuskan_
kehendak pemastautinan di Malaysia bagi pemberian atau penyelarasan pencen,
pencen terbitan, elaun persaraan atau elaun persaraan terbitan.

4. Fasal 3 bertujuan untuk memotong takrif “bermastautin di Malaysia” untuk
menghapuskan kehendak pemastautinan di Malaysia.

5. Fasal 4 dan _5_ masing-masing bertujuan untuk meminda subseksyen 4(3)
dan seksyen 5 Akta 238 berbangkit daripada penggantian Jadual Kedua dan
pemotongan Jadual Ketiga.

6. Fasal 6 bertujuan untuk meminda Jadual Pertama kepada Akta 238
berbangkit daripada peningkatan yang dicadangkan bagi perkhidmatan yang
boleh dimasuk kira daripada dua puluh lima tahun kepada tiga puluh tahun
sementara penggantian Jadual Kedua dalam _fasal 7, antara lainnya, juga_
berhubung dengan perkara yang sama.

7. Fasal 8 bertujuan untuk memotong Jadual Ketiga kepada Akta 238
berbangkit daripada peningkatan yang dicadangkan bagi perkhidmatan yang
boleh dimasuk kira daripada dua puluh lima tahun kepada tiga puluh tahun
dan penghapusan yang dicadangkan bagi penyusutan pencen terbitan atau elaun
persaraan terbitan kepada tujuh puluh peratus selepas tamat tempoh dua belas
tahun setengah dari tarikh persaraan pegawai atau tarikh sebaik selepas tarikh
kematian pegawai dalam perkhidmatan.

8. Fasal 9 memperkatakan peruntukan kecualian dan peralihan. Subfasal (1)
berhubung dengan hal seseorang pegawai atau orang tanggungannya yang layak
bagi penyelarasan pencen, pencen terbitan, elaun persaraan atau elaun persaraan
terbitan di bawah Akta 238 sebelum 1 Januari 2009 tetapi peyelarasan itu tidak
dibuat. Subfasal (2) berhubung dengan pengiraan pencen, pencen terbitan, elaun
persaraan atau elaun persaraan terbitan pegawai atau orang tanggungannya
mulai 1 Januari 2009. _Subfasal (3) menetapkan pengiraan pencen, pencen_
terbitan, elaun persaraan atau elaun persaraan terbitan pegawai atau orang
tanggungannya mulai 1 Januari 2009 sekiranya pencen, pencen terbitan, elaun
persaraan atau elaun persaraan terbitan itu telah diselaraskan sebaik sebelum
1 Januari 2009. Berhubung dengan penghapusan kehendak pemastautinan
di Malaysia, pemberian atau penyelarasan pencen, pencen terbitan, elaun
persaraan atau elaun persaraan terbitan dan pembayarannya dijelaskan dalam
_subfasal (4)._

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya` belum dapat ditentukan sekarang.

[PN(U[2])2658]


-----

