---
Year: 2008
Bill: D.R.06/2008 - Rang Undang-Undang Pendidikan (Pindaan) 2008 (Lulus)
Title: D.R.06/2008 - Rang Undang-Undang Pendidikan (Pindaan) 2008 (Lulus)
Download URL: https://www.parlimen.gov.my/files/billindex/pdf/2008/DR062008.pdf
URL: https://www.parlimen.gov.my/files/billindex/pdf/2008/DR062008.pdf
---
---
Reading:
D.R.06/2008
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 6/2008**

RANG UNDANG-UNDANG

_b e r n a m a_

Suatu Akta untuk meminda Akta Pendidikan 1996.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

1. (1) Akta ini bolehlah dinamakan Akta Pendidikan (Pindaan)
2008.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam Warta.

**Pindaan am**

**2. Akta Pendidikan 1996 [Akta 550], yang disebut "Akta ibu"**
dalam Akta ini, dipinda—

_(a) dengan menggantikan perkataan "Ketua Pendaftar Sekolah_
dan Guru" di mana-mana jua terdapat dengan perkataan
"Ketua Pendaftar Institusi Pendidikan dan Guru";

_(b) dengan menggantikan perkataan "maktab pendidikan guru"_
di mana-mana jua terdapat dengan perkataan "institut
pendidikan guru";


-----

2 _Rang_ _Undang-Undang_

_(c) dengan menggantikan perkataan "Pendaftar Sekolah dan_
Guru" di mana-mana jua terdapat dengan perkataan
"Pendaftar Institusi Pendidikan dan Guru";

_(d) dengan menggantikan perkataan "Penolong Pendaftar_
Sekolah" di mana-mana jua terdapat dengan perkataan
"Penolong Pendaftar Institusi Pendidikan"; dan

_(e) dengan menggantikan perkataan "Timbalan Ketua Pendaftar_
Sekolah dan Guru" di mana-mana jua terdapat dengan
perkataan "Timbalan Ketua Pendaftar Institusi Pendidikan
dan Guru".

**Pindaan seksyen 2**

3. Seksyen 2 Akta ibu dipinda—

_(a) dengan memasukkan selepas takrif "institusi pendidikan"_
takrif yang berikut:

' "institusi pendidikan guru" ertinya institusi
pendidikan yang menyediakan pendidikan guru yang
membawa kepada penganugerahan sijil, diploma, ijazah
perguruan atau yang setaraf dengannya, atau apa-apa
kelayakan lain yang ditetapkan;';

_(b) dalam takrif "Ketua Pendaftar", dengan menggantikan_
perkataan "Sekolah" dengan perkataan "Institusi
Pendidikan";

_(c) dalam takrif "pendidikan khas", dengan menggantikan_
perkataan "menyediakan keperluan pendidikan khas
murid" dengan perkataan "disediakan kepada murid
berkeperluan khas"; dan

_(d) dalam takrif "Penolong Pendaftar", dengan menggantikan_
perkataan "Sekolah" dengan perkataan "Institusi
Pendidikan".

**Pindaan seksyen 5**

4. Seksyen 5 Akta ibu dipinda—

_(a) dalam subseksyen (3), dengan memasukkan selepas_
perkataan "bilangan" perkataan "Timbalan Pendaftar
Institusi Pendidikan dan Guru,";


-----

_Pendidikan_ _(Pindaan)_ 3

_(b) dalam subseksyen (4), dengan memasukkan selepas_
perkataan "Timbalan Ketua Pendaftar, Pendaftar,"
perkataan "Timbalan Pendaftar"; dan

_(c) dalam subseksyen (6), dengan menggantikan perkataan_
"Pendaftar atau Penolong Pendaftar" dengan perkataan
"Pendaftar, Timbalan Pendaftar atau Penolong
Pendaftar".

**Seksyen baru 9A**

**5. Akta ibu dipinda dengan memasukkan selepas seksyen 9**
seksyen yang berikut:

**"Perubahan nama**

**9A. (1)** Segala sebutan mengenai "Ketua Pendaftar Sekolah
dan Guru", "Timbalan Ketua Pendaftar Sekolah dan Guru",
"Pendaftar Sekolah dan Guru" dan "Penolong Pendaftar
Sekolah dan Guru" dalam mana-mana surat cara, dokumen,
perjanjian atau perkiraan kerja yang wujud sebaik sebelum
tarikh permulaan kuat kuasa Akta ini hendaklah, pada dan
selepas tarikh permulaan kuat kuasa Akta ini, ditafsirkan
masing-masing sebagai sebutan mengenai "Ketua Pendaftar
Institusi Pendidikan dan Guru", "Timbalan Ketua Pendaftar
Institusi Pendidikan dan Guru", "Pendaftar Institusi Pendidikan
dan Guru" dan "Penolong Pendaftar Institusi Pendidikan dan
Guru".

(2) Perubahan nama daripada "Ketua Pendaftar Sekolah
dan Guru", "Timbalan Ketua Pendaftar Sekolah dan Guru",
"Pendaftar Sekolah dan Guru" dan "Penolong Pendaftar
Sekolah dan Guru" masing-masing kepada "Ketua Pendaftar
Institusi Pendidikan dan Guru", "Timbalan Ketua Pendaftar
Institusi Pendidikan dan Guru", "Pendaftar Institusi Pendidikan
dan Guru" dan "Penolong Pendaftar Institusi Pendidikan dan
Guru" tidaklah menyentuh apa-apa kuasa, hak, keistimewaan,
tanggungan, kewajipan atau obligasi "Ketua Pendaftar Sekolah
dan Guru", "Timbalan Ketua Pendaftar Sekolah dan Guru",
"Pendaftar Sekolah dan Guru" dan "Penolong Pendaftar
Sekolah dan Guru" atau menjadikan cacat apa-apa prosiding
undang-undang oleh atau terhadap mereka.".


-----

4 _Rang_ _Undang-Undang_

**Pindaan seksyen 22**

**6. Subseksyen 22(3) Akta ibu dipinda dengan menggantikan**
perkataan "memaklumkan" dengan perkataan "mendapatkan
kelulusan bertulis".

**Pindaan seksyen 44**

**7. Seksyen 44 Akta ibu dipinda dengan memasukkan selepas**
perkataan "sijil" perkataan ", diploma, ijazah perguruan".

**Pindaan seksyen 49**

8. Seksyen 49 Akta ibu dipinda—

_(a) dalam perenggan (c), dengan menggantikan perkataan "atau_
diploma" dengan perkataan ", diploma, ijazah perguruan
atau apa-apa kelayakan lain yang ditetapkan";

_(b) dalam perenggan (e), dengan menggantikan perkataan_
"dan kebangsaan" dengan perkataan ", kebangsaan dan
antarabangsa"; dan

_(c) dalam perenggan (g), dengan memasukkan selepas perkataan_
"permohonan bagi" perkataan "penubuhan dan".

**Pindaan seksyen 67**

9. Subseksyen 67(1) Akta ibu dipinda dengan menggantikan
perkataan "sekolah rendah dan sekolah menengah" dengan perkataan
"institusi pendidikan".

**Pindaan seksyen 77**

10. Subseksyen 77(1) Akta ibu dipinda dengan memasukkan
selepas perkataan "institusi pendidikan swasta pun" perkataan
"yang didaftarkan di bawah Akta ini".

HURAIAN

Rang Undang-Undang ini bertujuan untuk meminda Akta Pendidikan 1996
("Akta 550").


-----

_Pendidikan_ _(Pindaan)_ _5_

_2._ _Fasal 1 Rang Undang-Undang mengandungi tajuk ringkas dan peruntukan_
permulaan kuat kuasa Akta yang dicadangkan.

3. _Fasal 2 bertujuan untuk meminda Akta 550 untuk menggantikan perkataan_
tertentu iaitu "Ketua Pendaftar Sekolah dan Guru" dengan "Ketua Pendaftar
Institusi Pendidikan dan Guru", "maktab pendidikan guru" dengan "institusi
pendidikan guru", "Pendaftar Sekolah dan Guru" dengan "Pendaftar Institusi
Pendidikan dan Guru", "Penolong Pendaftar Sekolah" dengan "Penolong
Pendaftar Institusi Pendidikan" dan "Timbalan Ketua Pendaftar Sekolah dan
Guru" dengan "Timbalan Ketua Pendaftar Institusi Pendidikan dan Guru".

4. _Fasal 3 bertujuan meminda dan memasukkan ungkapan tertentu dalam_

seksyen 2 Akta 550, antara I a i n 
berhubung dengan takrif "pendidikan khas", bagi memperjelas maksud

perkataan "pendidikan khas"; dan

_(b) kemasukan takrif "institusi pendidikan guru", selaras dengan kenaikan_
taraf maktab pendidikan guru kepada institusi pendidikan guru.

5. _Fasal 4 bertujuan untuk meminda seksyen 5 Akta 550 untuk memasukkan_
perkataan "Timbalan Pendaftar Institusi Pendidikan dan Guru" dan "Timbalan
Pendaftar" dan bagi menggantikan perkataan "Pendaftar atau Penolong Pendaftar"
dengan perkataan "Pendaftar, Timbalan Pendaftar atau Penolong Pendaftar".

6. _Fasal 5 bertujuan memasukkan seksyen baru 9A ke dalam Akta 550 sebagai_
suatu pindaan berbangkit kepada perubahan nama bagi perjawatan sebagaimana
yang dinyatakan dalam seksyen baru 9A tersebut dan perubahan nama itu
tidaklah menyentuh apa-apa kuasa, hak, keistimewaan, tanggungan, kewajipan
atau obligasi "Ketua Pendaftar Sekolah dan Guru", "Timbalan Ketua Pendaftar
Sekolah dan Guru", "Pendaftar Sekolah dan Guru" dan "Penolong Pendaftar
Sekolah dan Guru" atau menjadikan cacat apa-apa prosiding undang-undang
oleh atau terhadap mereka.

7. _Fasal 6 bertujuan untuk meminda subseksyen 22(3) Akta 550 bagi_
membolehkan Ketua Pendaftar mengawal apa-apa kurikulum tambahan yang
dilaksanakan di tadika supaya selaras dengan sistem pendidikan kebangsaan
dan sesuai dengan tahap pendidikan di tadika.

8. _Fasal 7 bertujuan untuk meminda seksyen 44 Akta 550 bagi membolehkan_
institusi pendidikan guru menganugerahkan diploma dan ijazah perguruan selaras
dengan kenaikan taraf maktab pendidikan guru kepada institusi pendidikan
guru.

9. _Fasal 8 bertujuan untuk meminda seksyen 49 Akta 550 untuk memberi_
Menteri kuasa untuk membuat peraturan-peraturan berhubung dengan
penganugerahan ijazah perguruan, penubuhan dan pengurusan jawatankuasa
bagi kegiatan luar kurikulum di peringkat kebangsaan dan antarabangsa dan
tatacara bagi penubuhan institusi pendidikan guru.

10. _Fasal 9 bertujuan untuk meminda subseksyen 67(1) Akta 550 untuk_
memberi Menteri kuasa untuk menetapkan cara murid dinilai dan taraf yang
hendaklah dicapai oleh mereka pada semua peringkat pendidikan di bawah
bidang kuasanya.


-----

6 _Rang_ _Undang-Undang_

11. _Fasal 10 bertujuan untuk meminda subseksyen 77(1) Akta 550 bagi_
memperjelas bahawa institusi pendidikan svvasta yang didaftarkan di bawah Akta
ini tidak boleh mengendalikan apa-apa kursus pengajian atau program latihan
dengan institusi pendidikan tinggi lain tanpa kelulusan bertulis Menteri.

_1MPL1KASI_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U 2)2473]


-----

