---
Year: 2008
Bill: D.R.13/2008 - Rang Undang-Undang Identifikasi Asid Deoksiribonukleik (DNA) 2008 (Lulus)
Title: D.R.13/2008 - Rang Undang-Undang Identifikasi Asid Deoksiribonukleik (DNA) 2008 (Lulus)
Download URL: https://www.parlimen.gov.my/files/billindex/pdf/2008/DR132008.pdf
URL: https://www.parlimen.gov.my/files/billindex/pdf/2008/DR132008.pdf
---
---
Reading:
D.R.13/2008
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 13/2008**

RANG UNDANG-UNDANG

IDENTIFIKASI ASID DEOKSIRIBONUKLEIK (DNA) 2008

________________

SUSUNAN FASAL

________________

BAHAGIAN 1

PERMULAAN

Fasal

1. Tajuk ringkas dan permulaan kuat kuasa

2. Tafsiran

BAHAGIAN II

BANK DATA DNA FORENSIK MALAYSIA

3. Penubuhan Bank Data DNA

4. Objektif Bank Data DNA

5. Fungsi Bank Data DNA

6. Kuasa Menteri untuk menetapkan agensi atau badan untuk menjalankan analisa

forensik DNA

BAHAGIAN III

KETUA BANK DATA DNA, TIMBALAN KETUA BANK DATA DNA DAN

PEGAWAI BANK DATA DNA

7. Pelantikan Ketua Bank Data DNA, Timbalan Ketua dan pegawai lain

8. Fungsi dan kuasa Ketua Bank Data DNA

9. Pembetulan butir-butir dalam profil dan maklumat DNA

10. Kuasa Menteri untuk memberikan arahan


-----

Fasal

11. Akses kepada profil atau maklumat DNA

BAHAGIAN IV

PENGAMBILAN, PENYIMPANAN, PELUPUSAN SAMPEL INTIM DAN BUKAN INTIM

DAN PENGHAPUSAN PROFIL DAN MAKLUMAT DNA

12. Pengambilan sampel intim

13. Pengambilan sampel bukan intim

14. Keengganan memberi sampel

15. Sampel diberikan secara sukarela

16. Sampel DNA banduan

17. Penyimpanan dan pelupusan sampel intim dan bukan intim

18. Penghapusan profil dan maklumat DNA daripada indeks orang yang disyaki

BAHAGIAN V

KESALAHAN

19. Kesalahan mengganggu, bersubahat atau cuba mengganggu sampel

20. Penggunaan atau pemakluman tanpa kebenaran profil atau maklumat DNA

21. Obligasi kerahsiaan

22. Kesalahan mengganggu, bersubahat atau cuba mengganggu profil atau

maklumat DNA

BAHAGIAN VI

AM

23. Kerjasama dengan agensi penguatkuasaan undang-undang asing

24. Maklumat daripada Bank Data DNA menjadi muktamad


-----

Fasal

25. Perlindungan terhadap tindakan guaman dan prosiding undang-undang

26. Peraturan-peraturan

27. Kecualian dan peralihan


-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi penubuhan Bank Data DNA Forensik

Malaysia, pengambilan sampel DNA, analisis forensik DNA, penggunaan profil DNA

dan apa-apa maklumat berhubung dengannya, dan bagi perkara-perkara yang

berkaitan dengannya.

[ ]

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Identifikasi Asid Deoksiribonukleik (DNA)

2008.

(2) Akta ini mula berkuat kuasa pada tarikh yang ditetapkan oleh Menteri melalui

pemberitahuan dalam Warta.

**Tafsiran**

**2.** Dalam Akta ini, melainkan jika konteksnya menghendaki makna yang lain

-----

“ahli kimia” ertinya mana-mana ahli kimia yang ditempatkan di Jabatan Kimia

Malaysia dan termasuk mana-mana pegawai sains yang ditempatkan di Jabatan Kimia

Malaysia;

“analisis forensik DNA” ertinya apa-apa analisis yang dijalankan bagi maksud

menentukan identiti seseorang itu;

“Bank Data DNA” ertinya Bank Data DNA Forensik Malaysia yang ditubuhkan di

bawah seksyen 3;

“ditetapkan” ertinya ditetapkan oleh Menteri melalui peraturan-peraturan yang

dibuat di bawah Akta ini;

“DNA” ertinya asid deoksiribonukleik;

“keizinan yang sewajarnya” ertinya―

_(a)_ berhubung dengan seseorang yang berumur di bawah lapan belas

tahun, keizinan secara bertulis ibu atau bapa atau penjaganya;

_(b)_ berhubung dengan orang yang telah mencapai umur lapan belas

tahun, keizinan secara bertulis orang itu; atau

_(c)    berhubung_ dengan orang yang padanya terdapat keadaan

perkembangan fikiran atau badan yang terbantut atau tidak sempurna

sama ada keadaan itu wujud daripada sebab yang diwarisi atau

disebabkan oleh penyakit atau kecederaan dan seseorang yang tidak

berupaya untuk memahami jenis dan kesan am sesuatu analisis

forensik DNA atau tidak berupaya untuk menunjukkan sama ada dia

mengizinkan atau tidak mengizinkan untuk memberikan sampel intim

atau sampel bukan intimnya, keizinan secara bertulis ibu atau bapa

atau penjaganya;


-----

“kesalahan” ertinya apa-apa perbuatan atau peninggalan yang boleh dihukum

oleh mana-mana undang-undang yang sedang berkuat kuasa;

“Ketua Bank Data DNA” ertinya Ketua Bank Data DNA Forensik Malaysia yang

dilantik di bawah seksyen 7;

“Menteri” ertinya Menteri yang dipertanggungkan dengan tanggungjawab bagi

keselamatan dalam negeri;

“orang tahanan” ertinya seseorang yang ditangkap dan ditahan di bawah mana
mana undang-undang yang dibuat menurut Perkara 149 atau 150 Perlembagaan

Persekutuan;

“pegawai diberi kuasa” ertinya mana-mana pegawai polis yang berpangkat tidak

rendah daripada pangkat Timbalan Penguasa Polis;

"pegawai perubatan kerajaan" ertinya pengamal perubatan berdaftar dalam

perkhidmatan kerajaan dan termasuklah seseorang pengamal perubatan berdaftar di

mana-mana hospital pelatih perubatan sesuatu universiti yang ditubuhkan di bawah

Akta Universiti dan Kolej Universiti 1971 [Akta 30];

“pegawai polis” ertinya mana-mana anggota Polis Diraja Malaysia;

“penagih dadah” ertinya seseorang yang tertakluk kepada apa-apa perintah atau

keputusan yang dibuat menurut Akta Penagih Dadah (Rawatan dan Pemulihan) 1983

[Akta 283];

“profil DNA’ ertinya maklumat genetik yang diperoleh daripada suatu analisis

forensik DNA;


-----

“sampel bukan intim” ertinya―

_(a)_ suatu sampel bulu selain bulu ari-ari;

_(b)_ suatu sampel yang diambil daripada kuku atau daripada bawah kuku;

_(c)_ suatu swab yang diambil daripada mana-mana bahagian badan

seseorang selain suatu bahagian yang daripadanya suatu swab diambil

yang akan menjadi suatu sampel intim; atau

_(d)_ air liur;

“sampel intim” ertinya―

_(a)_ suatu sampel darah, air mani atau apa-apa tisu lain, atau bendalir yang

diambil daripada badan, air kencing atau bulu ari-ari seseorang; atau

_(b)_ suatu swab yang diambil daripada mana-mana bahagian genital

seseorang (termasuk bulu ari-ari) atau daripada lubang badan seseorang

selain mulut.

BAHAGIAN II

BANK DATA DNA FORENSIK MALAYSIA

**Penubuhan Bank Data DNA**

**3.** (1) Suatu bank data DNA yang bernama “Bank Data DNA Forensik Malaysia”

ditubuhkan.

(2) Bank Data DNA hendaklah berada di bawah pengurusan, kawalan dan

seliaan Ketua Bank Data DNA.


-----

(3) Bank Data DNA hendaklah terdiri daripada indeks yang berikut:

_(a)_ indeks tempat kejadian jenayah yang hendaklah mengandungi

profil DNA dan apa-apa maklumat berhubung dengannya yang

diperoleh daripada suatu sampel intim atau tidak intim yang

dijumpai―

(i) pada apa-apa benda atau di mana-mana tempat sesuatu

kesalahan dilakukan;

(ii) pada atau di dalam tubuh mangsa sesuatu kesalahan;

(iii) pada apa-apa benda yang dipakai atau dibawa oleh mangsa

sesuatu kesalahan semasa sesuatu kesalahan itu dilakukan;

atau

(iv) pada atau di dalam tubuh mana-mana orang yang

semunasabahnya disyaki telah melakukan suatu kesalahan;

_(b)_ indeks orang yang disyaki yang hendaklah mengandungi profil

DNA dan apa-apa maklumat berhubung dengannya yang diperoleh

daripada suatu sampel intim atau sampel tidak intim yang diambil

daripada orang yang semunasabahnya disyaki telah melakukan

suatu kesalahan dan termasuklah orang yang disyaki yang belum

dituduh di mana-mana mahkamah bagi apa-apa kesalahan;

_(c)_ indeks pesalah yang disabitkan yang hendaklah mengandungi

profil DNA dan apa-apa maklumat berhubung dengannya yang

diperoleh daripada suatu sampel intim atau sampel tidak intim yang

diambil daripada orang yang disabitkan dengan apa-apa kesalahan

di bawah mana-mana undang-undang bertulis;


-----

_(d)_ indeks orang tahanan yang hendaklah mengandungi profil DNA dan

apa-apa maklumat berhubung dengannya yang diperoleh daripada

suatu sampel intim atau sampel tidak intim yang diambil daripada

orang tahanan;

_(e)_ indeks penagih dadah yang hendaklah mengandungi profil DNA dan

apa-apa maklumat berhubung dengannya yang diperoleh daripada

suatu sampel intim atau sampel tidak intim yang diambil daripada

seorang penagih dadah;

_(f)_ indeks orang yang hilang yang hendaklah mengandungi profil DNA

dan apa-apa maklumat berhubung dengannya yang diperoleh

daripada suatu sampel intim atau sampel tidak intim yang diambil

daripada―

(i) tubuh atau bahagian tubuh orang mati yang tidak dapat

dikenal pasti;

(ii) apa-apa benda yang dipakai atau dibawa oleh orang yang

hilang itu; atau

(iii) waris kadim orang yang hilang itu sekiranya dikehendaki;

dan

_(g)_ indeks sukarela yang hendaklah mengandungi profil DNA dan apa
apa maklumat berhubung dengannya yang diperoleh daripada

suatu sampel intim atau sampel tidak intim yang diambil daripada

orang yang dengan sukarela mengemukakan sampel intim atau

sampel bukan intimnya bagi maksud penyimpanan maklumat DNA

di dalam Bank Data DNA dan bagi apa-apa maksud lain yang

disebut dalam perenggan 16(2)(a).


-----

**Objektif Bank Data DNA**

**4.** (1) Objektif utama Bank Data DNA adalah untuk menyimpan dan

menyenggara indeks yang disebut dalam subseksyen 3(3) bagi maksud pengecaman

manusia berhubung dengan siasatan forensik.

(2) Sebagai tambahan kepada subseksyen (1), profil DNA dan apa-apa

maklumat berhubung dengannya yang disimpan dan disenggarakan di dalam Bank

Data DNA boleh digunakan untuk membantu―

_(a)_ dalam penemuan atau pengecaman jasad manusia daripada suatu

bencana atau bagi maksud kemanusiaan; dan

_(b)_ dalam pengecaman orang yang masih hidup atau yang telah

mati.

**Fungsi Bank Data DNA**

**5.** Fungsi Bank Data DNA adalah untuk menyimpan profil DNA dan apa-apa

maklumat berhubung dengannya daripada mana-mana analisis forensik DNA yang

dijalankan oleh Jabatan Kimia Malaysia atau Makmal Forensik Polis Diraja Malaysia,

atau mana-mana agensi atau badan sebagaimana yang ditetapkan oleh Menteri dari

semasa ke semasa melalui perintah yang disiarkan dalam Warta.

**Kuasa Menteri untuk menetapkan agensi atau badan untuk menjalankan analisa**

**forensik DNA**

**6.** (1) Kuasa Menteri untuk menetapkan mana-mana agensi atau badan untuk

menjalankan analisa forensik DNA di bawah seksyen 5 hendaklah hanya dijalankan

sekiranya Jabatan Kimia Malaysia atau Makmal Forensik Polis Diraja Malaysia tidak

dapat menjalankan apa-apa analisa forensik DNA.

(2) Menteri boleh, dalam perintah yang disebut dalam seksyen 5, menyatakan

bahawa analisa forensik DNA yang akan dijalankan oleh agensi atau badan yang

10


-----

ditetapkan hendaklah hanya bagi maksud yang disebut dalam subseksyen 4(2)

tertakluk kepada apa-apa terma dan syarat sebagaimana yang dia boleh kenakan.

BAHAGIAN III

KETUA BANK DATA DNA, TIMBALAN KETUA BANK DATA DNA DAN PEGAWAI

BANK DATA DNA

**Pelantikan Ketua Bank Data DNA, Timbalan Ketua dan pegawai lain**

**7.** (1) Menteri hendaklah melantik seorang pegawai polis berpangkat tidak

rendah daripada pangkat Timbalan Pesuruhjaya Polis sebagai Ketua Bank Data DNA

Forensik Malaysia selama apa-apa tempoh dan atas apa-apa terma dan syarat

sebagaimana yang dinyatakan dalam surat cara pelantikan itu.

(2) Menteri hendaklah melantik seorang pegawai polis berpangkat tidak

rendah daripada pangkat Penolong Kanan Pesuruhjaya Polis sebagai Timbalan Ketua

Bank Data DNA sebagaimana yang perlu bagi maksud Akta ini yang hendaklah

tertakluk kepada kawalan dan arahan Ketua Bank Data DNA dan boleh menjalankan

kuasa dan melaksanakan fungsi Ketua Bank Data DNA di bawah Akta ini.

(3) Menteri hendaklah melantik apa-apa bilangan pegawai Bank Data DNA

sebagaimana yang perlu bagi menjalankan maksud Akta ini daripada kalangan anggota

pasukan polis, ahli kimia dan pegawai lain daripada atau ditempatkan di Jabatan Kimia

Malaysia yang hendaklah tertakluk kepada kawalan, arahan dan penyeliaan Ketua

Bank Data DNA.

(4) Ketua Bank Data DNA boleh secara bertulis, tertakluk kepada apa-apa

syarat, had atau sekatan yang difikirkannya patut dikenakan, mewakilkan segala atau

mana-mana kuasa atau fungsinya di bawah Akta ini kepada Timbalan Ketua Bank Data

DNA atau kepada pegawai Bank Data DNA.

11


-----

(5) Suatu pewakilan di bawah subseksyen (4) boleh dibatalkan pada bila-bila

masa oleh Ketua Bank Data DNA dan tidak menghalang Ketua Bank Data DNA

daripada menjalankan kuasa atau melaksanakan fungsi yang diwakilkan di bawah

subseksyen itu.

**Fungsi dan kuasa Ketua Bank Data DNA**

**8.** (1) Ketua Bank Data DNA hendaklah mempunyai fungsi yang berikut:

_(a)_ bertanggungjawab bagi penjalanan am, pentadbiran dan

pengurusan Bank Data DNA;

_(b)_ untuk menubuhkan mekanisme untuk memudahkan pengambilan,

penyimpanan dan penyebaran data berkaitan dengan profil DNA

dan apa-apa maklumat berhubung dengannya yang disimpan di

dalam Bank Data DNA;

_(c)_ untuk memastikan bahawa profil DNA dan apa-apa maklumat

berhubung dengannya disimpan dengan selamat dan kekal rahsia;

_(d)_ untuk menyimpan dan menghapuskan sampel intim dan sampel

tidak intim yang diambil bagi maksud analisis forensik DNA

mengikut peruntukan Akta ini dan sebagaimana yang ditetapkan;

_(e)_ untuk bekerjasama dengan agensi penguat kuasa asing mengikut

peruntukan Akta ini; dan

_(f)_ untuk menjalankan apa-apa fungsi lain yang diberikan oleh atau di

bawah Akta ini dan melaksanakan apa-apa fungsi lain yang

sebagai tambahan, bersampingan atau berbangkit kepada mana
12


-----

mana fungsi yang dinyatakan dalam seksyen ini atau yang sejajar

dengan objektif Bank Data DNA.

(2) Ketua Bank Data DNA hendaklah mempunyai segala kuasa yang perlu

bagi, atau yang berkaitan dengan, atau yang bersampingan dengan, pelaksanaan

fungsinya di bawah Akta ini.

**Pembetulan butir-butir dalam profil dan maklumat DNA**

**9.** (1) Ketua Bank Data DNA berhak untuk membetulkan butir-butir dalam profil

DNA dan apa-apa maklumat berhubung dengannya jika―

_(a)_ berlaku suatu kesilapan taipan; dan

_(b)_ keterangan yang mencukupi dikemukakan untuk memuaskan dia

bahawa kemasukan itu adalah tidak betul,

dan dalam membuat pembetulan itu dia hendaklah, jika perlu, mengeluarkan kepada

orang yang berhak kepada maklumat yang diperoleh daripada analisis sampel yang

diambil daripadanya, butir-butir yang dibetulkan itu.

(2) Kuasa di bawah seksyen ini hendaklah dijalankan oleh Ketua Bank Data

DNA secara sendirian.

(3) Apa-apa pembetulan yang dibuat menurut seksyen ini tidak boleh

dianggap sebagai suatu perbuatan mengganggu, bersubahat atau cuba mengganggu

apa-apa profil DNA atau apa-apa maklumat berhubung dengannya yang terkandung

dalam Bank Data DNA yang disebut dalam seksyen 22.

**Kuasa Menteri untuk memberikan arahan**

**10.** Menteri boleh memberikan kepada Ketua Bank Data DNA arahan yang bersifat

am yang selaras dengan peruntukan Akta ini yang berhubungan dengan pelaksanaan

13


-----

fungsi dan penjalanan kuasa Ketua Bank Data DNA dan Ketua Bank Data DNA

hendaklah melaksanakan arahan itu.

**Akses kepada profil atau maklumat DNA**

**11.** (1) Akses kepada, makluman mengenai atau penggunaan profil DNA dan

apa-apa maklumat berhubung dengannya yang disimpan di dalam Bank Data DNA

oleh Ketua Bank Data DNA, Timbalan Ketua Bank Data DNA, pegawai Bank Data DNA

dan mana-mana ahli kimia hendaklah hanya bagi maksud―

_(a)_ perbandingan forensik dengan mana-mana profil atau maklumat

DNA lain dalam menjalankan penyiasatan bagi apa-apa kesalahan

yang dijalankan oleh mana-mana agensi penguatkuasaan;

_(b)_ mentadbir Bank Data DNA; atau

_(c)_ menyediakan maklumat kepada orang yang ada kaitan dengan

maklumat itu.

(2) Bagi mengelakkan keraguan, akses kepada, makluman mengenai atau

penggunaan profil DNA atau apa-apa maklumat berhubung dengannya di bawah

subseksyen (1) oleh seseorang ahli kimia hendaklah hanya bagi maksud yang disebut

dalam perenggan (a) subseksyen itu.

BAHAGIAN IV

PENGAMBILAN, PENYIMPANAN, PELUPUSAN SAMPEL INTIM DAN BUKAN INTIM

DAN PENGHAPUSAN PROFIL DAN MAKLUMAT DNA

**Pengambilan sampel intim**

**12.** (1) Tatacara pengambilan suatu sampel intim mana-mana orang di bawah

Akta ini hendaklah mengikut peruntukan seksyen ini dan sebagaimana yang ditetapkan.

14


-----

(2) Suatu sampel intim―

_(a)_ seseorang yang semunasabahnya disyaki telah melakukan sesuatu

kesalahan;

_(b)_ seseorang orang tahanan; atau

_(c)_ seseorang penagih dadah,

boleh diambil bagi analisis forensik DNA hanya jika―

(A) seseorang pegawai diberi kuasa membenarkan sampel intim itu

diambil; dan

(B) suatu keizinan yang sewajarnya dalam borang yang ditetapkan

diberi oleh orang yang daripadanya suatu sampel intim akan

diambil.

(3) Tertakluk kepada suatu keizinan yang sewajarnya diberikan di bawah

subperenggan(2)(B), seseorang pegawai diberi kuasa hanya boleh memberikan

kebenarannya di bawah subperenggan (2)(A) jika―

_(a)_ dia mempunyai alasan yang munasabah untuk―

(i) mengesyaki bahawa orang yang daripadanya sesuatu

sampel intim akan diambil telah melakukan suatu kesalahan;

dan

(ii) mempercayai bahawa sampel itu berkecenderungan untuk

mengesahkan atau membuktikan sebaliknya perlakuan

kesalahan oleh orang itu;

_(b)_ suatu tangkapan telah dibuat atau suatu perintah tahanan telah

dibuat terhadap seseorang orang tahanan di bawah mana-mana

15


-----

undang-undang yang dibuat menurut Perkara 149 atau 150

Perlembagaan Persekutuan; atau

_(c)_ suatu perintah atau keputusan telah dibuat menurut Akta Penagih

Dadah (Rawatan dan Pemulihan)1983 terhadap seseorang

penagih dadah.

(4) Seseorang pegawai diberi kuasa―

_(a)_ hendaklah memberikan kebenarannya di bawah subseksyen (3)

secara bertulis; atau

_(b)_ jika tidak dapat dilaksanakan bagi mematuhi perenggan _(a), boleh_

memberikan kebenaran itu secara lisan, dalam hal itu dia mestilah

mengesahkan kebenaran itu secara bertulis secepat yang dapat

dilaksanakan.

(5) Seseorang yang daripadanya suatu sampel intim diambil adalah berhak

kepada maklumat yang diperoleh daripada analisis sampel yang diambil daripadanya.

(6) Suatu sampel intim hendaklah hanya diambil oleh seseorang pegawai

perubatan kerajaan.

**Pengambilan sampel bukan intim**

**13.** (1) Tatacara pengambilan suatu sampel bukan intim mana-mana orang di

bawah Akta ini hendaklah mengikut peruntukan seksyen ini dan sebagaimana yang

ditetapkan.

(2) Suatu sampel bukan intim―

_(a)_ seseorang yang semunasabahnya disyaki telah melakukan sesuatu

kesalahan;

16


-----

_(b)_ seseorang orang tahanan; atau

_(c)_ seseorang penagih dadah,

hanya boleh diambil jika seseorang pegawai diberi kuasa membenarkan sampel bukan

intim itu diambil.

(3) Seseorang pegawai diberi kuasa hanya boleh memberikan kebenarannya

di bawah subseksyen (2) jika―

_(a)_ dia mempunyai alasan yang munasabah untuk―

(i) mengesyaki bahawa orang yang daripadanya sesuatu

sampel bukan intim akan diambil telah melakukan suatu

kesalahan; dan

(ii) mempercayai bahawa sampel itu berkecenderungan untuk

mengesahkan atau membuktikan sebaliknya perlakuan

kesalahan oleh orang itu;

_(b)_ suatu tangkapan telah dibuat atau suatu perintah tahanan telah

dibuat terhadap seseorang orang tahanan di bawah mana-mana

undang-undang yang dibuat menurut Perkara 149 atau 150

Perlembagaan Persekutuan; atau

_(c)_ suatu perintah atau keputusan telah dibuat menurut Akta Penagih

Dadah (Rawatan dan Pemulihan)1983 terhadap seseorang

penagih dadah.

(4) Seseorang pegawai diberi kuasa―

_(a)_ hendaklah memberikan kebenarannya di bawah subseksyen (2)

secara bertulis; atau

17


-----

_(b)_ jika tidak dapat dilaksanakan bagi mematuhi perenggan _(a), boleh_

memberikan kebenaran itu secara lisan, dalam hal itu dia mestilah

mengesahkan kebenaran itu secara bertulis secepat yang dapat

dilaksanakan.

(5) Seseorang yang daripadanya suatu sampel bukan intim diambil adalah

berhak kepada maklumat yang diperoleh daripada analisis sampel yang diambil

daripadanya.

(6) Suatu sampel bukan intim hendaklah hanya diambil oleh―

_(a)_ seseorang pegawai perubatan kerajaan; atau

_(b)_ seseorang pegawai polis atau seseorang ahli kimia.

(7) Seseorang pegawai polis boleh menggunakan segala cara yang perlu

bagi maksud mengambil atau membantu dalam pengambilan suatu sampel bukan intim

daripada seseorang.

**Keengganan memberi sampel**

**14.** Jika seseorang yang daripadanya suatu sampel bukan intim hendaklah diambil di

bawah Akta ini―

_(a)_ enggan untuk memberikan sampel itu;

_(b)_ enggan untuk membenarkan sampel itu diambil daripadanya;

atau

_(c)_ menghalang pengambilan sampel itu daripadanya,

18


-----

melakukan suatu kesalahan dan boleh, apabila disabitkan, didenda tidak melebihi

sepuluh ribu ringgit atau dipenjarakan selama tempoh tidak melebihi satu tahun atau

kedua-duanya.

**Sampel diberikan secara sukarela**

**15.** (1) Mana-mana orang, selain orang yang sampel intim dan sampel bukan

intimnya boleh diambil di bawah seksyen 12 dan 13, boleh secara sukarela memberikan

suatu keizinan yang sewajarnya dalam borang yang ditetapkan kepada seseorang

pegawai polis yang berpangkat tidak rendah daripada pangkat Timbalan Penguasa

Polis bagi pengambilan suatu sampel intim atau sampel bukan intim daripadanya.

(2) Jika suatu keizinan yang sewajarnya diberikan di bawah subseksyen (1),

seseorang pegawai polis yang berpangkat tidak rendah daripada pangkat Timbalan

Penguasa Polis hendaklah, sebelum pengambilan suatu sampel intim atau sampel

bukan intim, memberitahu orang yang daripadanya sesuatu sampel itu akan diambil―

_(a)_ bahawa profil DNA dan apa-apa maklumat berhubung dengannya

yang diperoleh daripada sampel intim atau sampel bukan intim

boleh disimpan di dalam Bank Data DNA dan boleh digunakan bagi

maksud analisis forensik DNA, siasatan polis dan bagi apa-apa

maksud yang disebut dalam seksyen 11;

_(b)_ bahawa dia boleh membuat suatu permintaan kepada seseorang

pegawai polis bagi suatu akses kepada maklumat itu; dan

_(c)_ bahawa dia boleh pada bila-bila masa menarik balik kebenaran

yang diberikan di bawah subseksyen (1).

**Sampel DNA banduan**

**16.** Suatu sampel intim atau sampel bukan intim boleh diambil bagi analisis forensik

DNA daripada mana-mana orang yang sedang menjalani hukuman pemenjaraan

berkaitan dengan suatu kesalahan yang dia telah disabitkan.

19


-----

**Penyimpanan dan pelupusan sampel intim dan sampel bukan intim**

**17.** (1) Ketua Bank Data DNA hendaklah menyimpan dengan selamat dan

terjamin semua sampel intim dan sampel bukan intim yang diambil bagi maksud

analisis forensik DNA, bahagian sampel yang difikirkan wajar oleh Ketua Bank Data

DNA dan tanpa kelengahan memusnahkan mana-mana bahagian yang tinggal.

(2) Tatacara bagi penyimpanan dan pelupusan suatu sampel intim dan

sampel bukan intim hendaklah sebagaimana yang ditetapkan.

**Penghapusan profil dan maklumat DNA daripada indeks orang yang disyaki**

**18.** Jika suatu sampel intim atau sampel bukan intim telah diambil mengikut Akta ini

daripada seseorang yang semunasabahnya disyaki telah melakukan sesuatu kesalahan

dan―

_(a)_ penyiasatan mendedahkan bahawa dia tidak terlibat dalam perlakuan

apa-apa kesalahan;

_(b)_ pertuduhan terhadapnya berkenaan dengan apa-apa kesalahan ditarik

balik;

_(c)_ dia dilepaskan oleh suatu mahkamah daripada suatu kesalahan yang dia

telah dipertuduhkan, ketika perbicaraan atau atas rayuan;

_(d)_ dia dibebaskan daripada suatu kesalahan yang dia telah dipertuduhkan,

ketika perbicaraan atau atas rayuan; atau

_(e)_ dia tidak dipertuduhkan di mana-mana mahkamah atas apa-apa

kesalahan dalam tempoh satu tahun dari tarikh pengambilan sampel

daripadanya,

20


-----

Ketua Bank Data DNA hendaklah, dalam tempoh enam bulan selepas diberitahu oleh

Ketua Polis Daerah fakta yang dirujuk dalam perenggan _(a),_ _(b),_ _(c),_ _(d) atau_ _(e),_

menghapuskan profil DNA dan apa-apa maklumat berhubung dengannya orang itu

daripada Bank Data DNA.

BAHAGIAN V

KESALAHAN

**Kesalahan mengganggu, bersubahat atau cuba mengganggu sampel**

**19.** (1) Seseorang melakukan suatu kesalahan jika dia mengganggu atau

menyebabkan diganggu apa-apa sampel intim atau sampel bukan intim yang diambil

bagi maksud Akta ini.

(2) Mana-mana orang yang melanggar subseksyen (1) melakukan suatu

kesalahan dan boleh, apabila disabitkan, dipenjarakan selama tempoh tidak melebihi

lima tahun atau didenda tidak melebihi lima puluh ribu ringgit atau kedua-duanya.

(3) Mana-mana orang yang bersubahat dalam pelakuan atau yang cuba

melakukan kesalahan di bawah seksyen ini adalah bersalah atas kesalahan itu dan

boleh, apabila disabitkan, dikenakan hukuman yang diperuntukkan bagi kesalahan itu:

Dengan syarat apa-apa tempoh pemenjaraan yang dikenakan tidak boleh

melebihi setengah daripada tempoh maksimum yang diperuntukkan bagi kesalahan itu.

**Penggunaan atau pemakluman tanpa kebenaran profil atau maklumat DNA**

**20.** (1) Tiada seorang pun yang menerima suatu profil DNA untuk dimasukkan ke

dalam Bank Data DNA atau yang mempunyai akses kepada maklumat yang

terkandung di dalam Bank Data DNA boleh, kecuali mengikut seksyen 11 dan 23,

21


-----

menggunakan atau memaklumkan profil DNA atau apa-apa maklumat berhubung

dengannya untuk digunakan atau dimaklumkan selain bagi maksud Akta ini.

(2) Mana-mana orang yang melanggar subseksyen (1) melakukan suatu

kesalahan dan boleh, apabila disabitkan, dipenjarakan selama tempoh tidak melebihi

lima tahun atau didenda tidak melebihi lima puluh ribu ringgit atau kedua-duanya.

**Obligasi kerahsiaan**

**21.** (1) Ketua Bank Data DNA, Timbalan Ketua Bank DNA dan pegawai Bank

Data DNA atau mana-mana orang yang dengan apa-apa sebab, mempunyai dengan

apa-apa cara akses kepada apa-apa data, rekod, buku, daftar, surat-menyurat, apa-apa

jua dokumen, atau bahan atau maklumat, yang berhubungan dengan profil DNA dan

apa-apa maklumat berhubung dengannya di dalam Bank Data DNA yang dia telah

peroleh dalam pelaksanaan fungsinya atau penjalanan kuasanya, tidak boleh memberi,

membuka, mendedah, menyiar atau selainnya menzahirkan kepada mana-mana orang,

dokumen, bahan atau maklumat itu melainkan sekiranya penzahiran itu dikehendaki

atau dibenarkan―

_(a)_ di bawah Akta ini atau peraturan-peraturan yang dibuat di bawah
Akta ini;

_(b)_ di bawah mana-mana undang-undang bertulis;

_(c)_ oleh mana-mana mahkamah; atau

_(d)_ bagi pelaksanaan fungsinya atau menjalankan kuasanya di bawah

Akta ini atau peraturan-peraturan yang dibuat di bawah Akta ini.

(2) Mana-mana orang yang melanggar subseksyen (1) melakukan suatu

kesalahan dan boleh, apabila disabitkan, dipenjarakan selama tempoh tidak melebihi

lima tahun atau didenda tidak melebihi lima puluh ribu ringgit atau kedua-duanya.

22


-----

**Kesalahan mengganggu, bersubahat atau cuba mengganggu profil atau**

**maklumat DNA**

**22.** (1) Seseorang melakukan suatu kesalahan jika dia mengganggu atau

menyebabkan diganggu apa-apa profil DNA atau apa-apa maklumat berhubung

dengannya di dalam milikan, jagaan atau kawalan Bank Data DNA.

(2) Bagi maksud seksyen ini, mengganggu apa-apa profil DNA atau apa-apa

maklumat berhubung dengannya termasuk yang berikut:

_(a) profil DNA atau apa-apa maklumat berhubung dengannya itu diubah_

atau dipadamkan,

_(b) apa-apa profil DNA yang baru atau apa-apa maklumat berhubung_

dengannya dimasukkan atau ditambahkan kepada profil DNA atau

apa-apa maklumat berhubung dengannya itu; atau

_(c) apa-apa kejadian berlaku yang mengurangkan keupayaan Ketua_

Bank Data DNA, Timbalan Ketua Bank Data DNA atau pegawai Bank

Data DNA untuk mendapat akses kepada profil DNA atau apa-apa

maklumat berhubung dengannya itu.

(3) Mana-mana orang yang melakukan suatu kesalahan di bawah seksyen ini

boleh, apabila disabitkan, dipenjarakan selama tempoh tidak melebihi lima tahun atau

didenda tidak melebihi lima puluh ribu ringgit atau kedua-duanya.

(4) Mana-mana orang yang bersubahat dalam pelakuan atau yang cuba

melakukan kesalahan di bawah seksyen ini adalah bersalah atas kesalahan itu dan

boleh, apabila disabitkan, dikenakan hukuman yang diperuntukkan bagi kesalahan itu:

Dengan syarat apa-apa tempoh pemenjaraan yang dikenakan tidak boleh

melebihi setengah daripada tempoh maksimum yang diperuntukkan bagi kesalahan itu.

23


-----

BAHAGIAN VI

AM

**Kerjasama dengan agensi penguatkuasaan undang-undang asing**

**23.** (1) Ketua Bank Data DNA boleh, atas permintaan oleh suatu agensi

penguatkuasaan undang-undang asing, membandingkan profil DNA yang diterima

daripada agensi penguatkuasaan undang-undang asing itu dengan profil DNA di dalam

Bank Data DNA bagi menentukan sama ada profil DNA itu sedia ada terkandung di

dalam Bank Data DNA dan memaklumkan apa-apa maklumat yang berkaitan kepada

agensi penguatkuasaan undang-undang asing itu.

(2) Ketua Bank Data DNA boleh, atas permintaan suatu agensi

penguatkuasaan undang-undang asing semasa penyiasatan bagi sesuatu kesalahan

atau sesuatu pendakwaan bagi suatu kesalahan jenayah di negara asing itu,

memaklumkan profil DNA yang terkandung di dalam Bank Data DNA kepada agensi

penguatkuasaan undang-undang asing itu.

(3) Bagi maksud seksyen ini, “agensi penguatkuasaan undang-undang asing”

ertinya agensi penguatkuasaan undang-undang suatu negara asing dan termasuk

suatu pertubuhan antarabangsa yang ditubuhkan oleh kerajaan negara itu atau suatu

pertubuhan antarabangsa.

**Maklumat daripada Bank Data DNA menjadi muktamad**

**24.** Walau apa pun mana-mana undang-undang bertulis yang berlawanan, apa-apa

maklumat daripada Bank Data DNA hendaklah diterima sebagai suatu bukti muktamad

bagi identifikasi DNA dalam mana-mana prosiding dalam mana-mana mahkamah.

24


-----

**Perlindungan terhadap tindakan dan prosiding undang-undang**

**25.** Tiada tindakan, guaman, pendakwaan atau prosiding lain boleh diambil atau

dibawa, dimulakan atau dibuat dalam mana-mana mahkamah terhadap ―

_(a)_ Menteri;

_(b)_ Ketua Bank Data DNA;

_(c)_ Timbalan Ketua Bank Data DNA;

_(d)_ pegawai Bank Data DNA;

_(e)_ seseorang pegawai perubatan kerajaan; atau

_(f)_ seseorang ahli kimia,

berkenaan apa-apa perbuatan, keabaian, keingkaran atau peninggalan yang dilakukan

olehnya dengan suci hati dalam menjalankan kuasa, fungsi dan tanggungjawabnya di

bawah Akta ini atas sifat yang sedemikian.

**Peraturan-peraturan**

**26.** (1) Menteri boleh membuat peraturan-peraturan sebagaimana yang perlu

atau suai manfaat untuk memberikan kuat kuasa sepenuhnya kepada, atau untuk

menjalankan, peruntukan Akta ini.

(2) Tanpa menjejaskan keluasan subseksyen (1), peraturan-peraturan boleh

dibuat―

_(a)_ untuk menetapkan tatacara pengambilan dan pelupusan sampel

intim dan sampel tidak intim;

_(b)_ untuk menetapkan apa-apa borang bagi maksud Akta ini;

_(c)_ untuk mengawal selia pengurusan, pentadbiran dan kawalan Bank

Data DNA;

25


-----

_(d)_ untuk mengadakan peruntukan bagi apa-apa perkara yang

dikehendaki atau dibenarkan untuk ditetapkan di bawah Akta ini

atau yang perlu atau suai manfaat untuk ditetapkan.

**Kecualian dan peralihan**

**27.** Apa-apa profil DNA dan apa-apa maklumat berhubung dengannya yang sedia

ada disimpan dan disenggarakan oleh Jabatan Kimia Malaysia atau Polis Diraja

Malaysia sebaik sebelum permulaan kuat kuasa Akta ini hendaklah, pada permulaan

kuat kuasa Akta ini, disifatkan telah disimpan dan disenggarakan di dalam dan

menjadi sebahagian daripada Bank Data DNA yang ditubuhkan di bawah Akta ini

mengikut indeks yang terpakai.

______________________________________

HURAIAN

BAHAGIAN I

Rang Undang-Undang ini bertujuan untuk mengadakan peruntukan bagi penubuhan

Bank Data DNA Forensik, pengambilan sampel DNA, analisis forensik DNA,

penggunaan profil DNA dan apa-apa maklumat berhubung dengannya dan bagi

perkara-perkara yang berkaitan dengannya.

2. Bahagian I Akta yang dicadangkan mengandungi perkara permulaan.

3. _Fasal 1 mengandungi tajuk ringkas Akta yang dicadangkan dan memberi Menteri_

kuasa untuk menetapkan tarikh bagi permulaan kuat kuasa Akta yang dicadangkan.

4. _Fasal 2 mengandungi takrif beberapa perkataan dan ungkapan yang digunakan_

dalam Akta yang dicadangkan.

26


-----

BAHAGIAN II

5. Bahagian II Akta yang dicadangkan mengandungi peruntukan yang berhubungan

dengan penubuhan Bank Data DNA Forensik Malaysia, objektif dan fungsinya.

6. _Fasal 3_ mengadakan peruntukan bagi penubuhan Bank Data DNA Forensik

Malaysia yang hendaklah berada di bawah pengurusan, kawalan dan penyeliaan oleh

Ketua Bank Data DNA. _Fasal ini juga menyatakan indeks yang terkandung di dalam_

Bank Data DNA.

7. _Fasal 4 dan 5 menyatakan objektif dan fungsi Bank Data DNA._

8. _Fasal 6 bertujuan untuk memberi Menteri kuasa untuk menetapkan mana-mana_

agensi atau badan untuk menjalankan analisis forensik DNA sekiranya Jabatan Kimia

Malaysia atau Makmal Forensik Polis Diraja Malaysia tidak dapat menjalankan apa-apa

analisis forensik DNA.

BAHAGIAN III

9. Bahagian III Akta yang dicadangkan memperkatakan perkara pentadbiran.

10. Fasal 7 mengadakan peruntukan bagi pelantikan Ketua Bank Data DNA,

Timbalan Ketua Bank Data DNA dan pegawai Bank Data DNA.

11. _Fasal 8 menyatakan fungsi dan kuasa Ketua Bank Data DNA._

12. _Fasal 9 memberi Ketua Bank Data DNA kuasa untuk membetulkan butir-butir_

dalam profil DNA dan apa-apa maklumat berhubung dengannya jika berlaku kesilapan

taipan.

13. _Fasal 10 memberi Menteri kuasa untuk memberikan arahan am kepada Ketua_

Bank Data DNA.

27


-----

14. _Fasal 11 mengandungi peruntukan mengenai akses kepada, makluman_

mengenai atau penggunaan profil DNA atau apa-apa maklumat berhubung dengannya

yang disimpan di dalam Bank Data DNA.

BAHAGIAN IV

15. Bahagian IV Akta yang dicadangkan memperkatakan pengambilan,

penyimpanan dan pelupusan sampel intim dan bukan intim dan penghapusan profil dan

apa-apa maklumat berhubung dengannya daripada indeks orang yang disyaki.

16. _Fasal 12 menyatakan tatacara pengambilan suatu sampel intim dan kehendak_

yang perlu dipenuhi sebelum sesuatu keizinan bagi pengambilannya diberi.

17. _Fasal 13 menyatakan tatacara pengambilan suatu sampel bukan intim dan_

kehendak yang perlu dipenuhi sebelum sesuatu keizinan bagi pengambilannya diberi.

18. _Fasal 14_ bertujuan untuk mengadakan peruntukan bagi kesalahan berhubung

dengan keengganan untuk memberikan sampel.

19. _Fasal 15_ mengandungi peruntukan yang berhubungan dengan tatacara dalam

memberikan sampel intim atau bukan intim secara sukarela dan hak seseorang yang

memberikan sampel secara sukarela.

20. _Fasal 16_ mengadakan peruntukan berkenaan pengambilan sampel DNA

banduan.

21. _Fasal 17 mengandungi peruntukan yang berhubungan dengan penyimpanan dan_

pelupusan suatu sampel intim dan bukan intim yang disimpan dalam Bank Data DNA.

28


-----

22. _Fasal 18 mengandungi peruntukan yang berhubungan dengan penghapusan_

profil DNA dan apa-apa maklumat berhubung dengannya daripada indeks orang yang

disyaki.

BAHAGIAN V

23. Bahagian V Akta yang dicadangkan mengandungi peruntukan yang

berhubungan dengan kesalahan di bawah Akta yang dicadangkan.

24. _Fasal 19 mengadakan peruntukan bagi kesalahan mengganggu, bersubahat_

atau cuba mengganggu apa-apa sampel intim atau bukan intim yang diambil bagi

maksud Akta yang dicadangkan.

25. _Fasal 20 melarang penggunaan atau pemakluman profil DNA profil atau apa-apa_

maklumat berhubung dengannya selain bagi maksud Akta yang dicadangkan.

26. _Fasal 21 mengenakan kewajipan kerahsiaan ke atas Ketua, Timbalan Ketua dan_

pegawai lain Bank Data DNA.

27. _Fasal 22 mengadakan peruntukan bagi kesalahan mengganggu, bersubahat_

atau cuba mengganggu profil DNA atau apa-apa maklumat berhubung dengannya di

dalam milikan, jagaan atau kawalan Bank Data DNA.

BAHAGIAN VI

28. Bahagian VI Akta yang dicadangkan mengandungi peruntukan am.

29. _Fasal 23_ memberi Ketua Bank Data DNA Forensik kuasa untuk bekerjasama

dengan agensi penguatkuasaan undang-undang asing.

29


-----

30. _Fasal 24 menyatakan bahawa maklumat yang terkandung dalam Bank Data_

DNA hendaklah menjadi suatu bukti muktamad identifikasi DNA dalam apa-apa

prosiding di mana-mana mahkamah.

31. _Fasal 25 memberikan kekebalan kepada Menteri, Ketua, Timbalan Ketua,_

pegawai lain Bank Data DNA, seseorang pegawai perubatan kerajaan dan seseorang

ahli kimia yang menjalankan apa-apa kuasa, fungsi dan tanggungjawab di bawah Akta

yang dicadangkan daripada apa-apa tindakan, guaman atau pendakwaan jika

perbuatan itu dilakukan dengan suci hati.

32. _Fasal 26 memberi Menteri kuasa untuk membuat peraturan-peraturan_

sebagaimana yang perlu bagi memberikan kuat kuasa sepenuhnya atau bagi

melaksanakan peruntukan Akta yang dicadangkan.

33. _Fasal 27 memperkatakan peruntukan kecualian dan peralihan._

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang

tambahan yang amaunnya belum dapat ditentukan sekarang ini.

[PN(U2)2548]

30


-----

