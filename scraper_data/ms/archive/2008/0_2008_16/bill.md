---
Year: 2008
Bill: D.R.25/2008 - Rang Undang-Undang Saraan Hakim (Pindaan)(No. 2) 2008 (Lulus)
Title: D.R.25/2008 - Rang Undang-Undang Saraan Hakim (Pindaan)(No. 2) 2008 (Lulus)
Download URL: https://www.parlimen.gov.my/files/billindex/pdf/2008/DR252008.pdf
URL: https://www.parlimen.gov.my/files/billindex/pdf/2008/DR252008.pdf
---
---
Reading:
D.R.25/2008
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 25/2008**

RANG UNDANG-UNDANG

_b e r n a m a_

Suatu Akta untuk meminda Akta Saraan Hakim 1971.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Saraan Hakim (Pindaan)**
(No. 2) 2008.

(2) Seksyen 7 dan subseksyen 8(1), (2) dan (3) mula berkuat
kuasa pada 1 Januari 2009.

(3) Seksyen 2 dan 6 dan subseksyen 8(4) disifatkan telah mula
berkuat kuasa pada 1 Januari 2008.

(4) Pindaan dalam seksyen 3, 4 dan 5, setakat yang berhubungan
dengan—

_(a)_ penyusutan amaun pencen terbitan kepada tujuh puluh
peratus selepas tempoh dua belas tahun setengah, mula
berkuat kuasa pada 1 Januari 2009; dan

_(b)_ kehendak pemastautinan di Malaysia, disifatkan telah
mula berkuat kuasa pada 1 Januari 2008.


-----

2 _Rang Undang-Undang_

**Pindaan seksyen 1a**

**2. Akta Saraan Hakim 1971 [Akta 45], yang disebut “Akta ibu”**
dalam Akta ini, dipinda dalam seksyen 1a dengan memotong
takrif “bermastautin di Malaysia”.

**Pindaan seksyen 10**

**3. Seksyen 10 Akta ibu dipinda ­dengan memotong subseksyen (2).**

**Pindaan seksyen 11**

**4. Seksyen 11 Akta ibu dipinda ­dengan menggantikan subseksyen (1)**
dengan subseksyen yang berikut:

“(1) Jika seseorang Hakim mati dalam atau selepas tempoh
dua belas tahun setengah dari tarikh persaraannya, Yang
di-Pertuan Agong boleh memberi suami atau isteri atau anaknya,
atau suami atau isteri dan anak itu, kedua-duanya, mengikut
mana-mana yang berkenaan, pencen terbitan mengikut hak
Hakim itu.”.

**Pindaan seksyen 11a**

**5. Seksyen 11a Akta ibu dipinda ­dengan memotong subseksyen (2)**
dan (3).

**Pindaan seksyen 15a**

**6. Seksyen 15a Akta ibu dipinda—**

_(a)_ dalam subseksyen (1)—

(i) dalam perenggan (b), dengan menggantikan koma
di hujung perenggan itu dengan noktah; dan

(ii) dengan memotong perkataan “dan yang bermastautin
di Malaysia.”; dan

_(b) dengan memotong subseksyen (2) dan (3)._


-----

_Saraan Hakim (Pindaan) (No. 2)_ 3

**Penggantian Jadual Keempat**

**7. Akta ibu dipinda dengan menggantikan Jadual Keempat dengan**
jadual yang berikut:

“Jadual Keempat

[Subseksyen 15b(3)]

FORMULA PENYELARASAN BAGI PENCEN
TERBITAN ORANG TANGGUNGAN

_Jenis Faedah_ _Formula_

Pencen terbitan hendaklah dibayar
atau adalah kena dibayar untuk seumur
hidup—


_(a) dari tarikh sebaik selepas_
tarikh kematian Hakim itu
dalam perkhidmatan pada atau
selepas 1 Julai 1980; atau

_(b) dari tarikh sebaik selepas tarikh_
kematian Hakim itu dalam
persaraan pada atau selepas
1 Julai 1980.


1/360 x bilangan bulan perkhidmatan
(tertakluk kepada tidak lebih daripada
180 bulan) x gaji bersamaan yang
akhir diterima; tetapi amaun
pencen terbitan, sebagaimana yang
diselaraskan, yang dibayar atau kena
dibayar apabila Hakim itu mati dalam
perkhidmatan atau dalam persaraan
di bawah perenggan 8(d) atau di
bawah seksyen 8a tidaklah boleh
kurang daripada 1/5 daripada gaji
bersamaan yang akhir diterima oleh
Hakim itu.”.


**Peruntukan kecualian dan peralihan**

**8. (1) Tertakluk kepada subseksyen (2), mana-mana orang**
tanggungan Hakim yang layak diberikan penyelarasan pencen
terbitan di bawah Akta ibu sebelum 1 Januari 2009 tetapi
penyelarasannya itu tidak dibuat sebelum tarikh itu, pencen
terbitan itu hendaklah diselaraskan sehingga 31 Disember 2008
sebagaimana yang diperuntukkan dalam Jadual Keempat seolaholah Jadual itu tidak dipinda melalui Akta ini.

(2) Pencen terbitan mana-mana orang tanggungan Hakim
hendaklah mulai 1 Januari 2009 dikira berdasarkan Jadual Keempat
sebagaimana yang dipinda oleh Akta ini dan hendaklah kena
dibayar mulai tarikh itu.


-----

4 _Rang Undang-Undang_

(3) Bagi mana-mana orang tanggungan Hakim yang pencen
terbitannya telah diselaraskan sebaik sebelum 1 Januari 2009,
pencen terbitan itu hendaklah mulai tarikh itu dikira berdasarkan
Jadual Keempat sebagaimana yang dipinda oleh Akta ini dan
hendaklah kena dibayar mulai tarikh itu.

(4) Dalam hal penghapusan kehendak pemastautinan di Malaysia,
pemberian pencen terbitan sebelum 1 Januari 2008 hendaklah
berdasarkan Akta ibu seolah-olah Akta ibu tidak dipinda oleh
Akta ini dan pemberian pencen terbitan itu hendaklah berdasarkan
pindaan yang dibuat kepada Akta ibu oleh Akta ini hanya mulai
1 Januari 2008 dan hendaklah kena dibayar mulai tarikh itu.

HURAIAN

Rang Undang-Undang ini bertujuan untuk meminda Akta Saraan Hakim
1971 (“Akta 45”) untuk mengadakan peruntukan bagi penghapusan kehendak
pemastautinan di Malaysia bagi pemberian pencen terbitan dan penyelarasan
pencen, dan penghapusan penyusutan pencen terbitan kepada tujuh puluh
peratus selepas tempoh dua belas tahun setengah dari tarikh persaraan Hakim
atau sebaik selepas tarikh kematian Hakim dalam perkhidmatan.

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2 bertujuan untuk meminda seksyen 1a Akta 45 dengan memotong_
takrif “bermastautin di Malaysia”.

4. _Fasal 3 bertujuan untuk memotong subseksyen 10(2) Akta 45 bagi_
menghapuskan penyusutan pencen terbitan kepada tujuh puluh peratus selepas
tempoh dua belas tahun setengah dari tarikh sebaik selepas tarikh kematian
Hakim dalam perkhidmatan.

5. _Fasal 4 bertujuan untuk meminda seksyen 11 Akta 45 bagi menghapuskan_
penyusutan pencen terbitan kepada tujuh puluh peratus selepas tempoh dua
belas tahun setengah dari tarikh kematian Hakim selepas persaraannya.

6. _Fasal 5 bertujuan untuk memotong subseksyen 11a(2) dan (3) Akta 45 bagi_
menghapuskan kehendak pemastautinan di Malaysia bagi pemberian pencen
terbitan.

7. _Fasal 6 bertujuan untuk meminda subseksyen 15a(1) dan memotong_
subseksyen 15a(2) dan (3) Akta 45 berbangkit daripada penghapusan kehendak
pemastautinan di Malaysia yang dicadangkan.


-----

_Saraan Hakim (Pindaan) (No. 2)_ 5

8. _Fasal 7 bertujuan untuk menggantikan Jadual Keempat kepada Akta 45_
berbangkit daripada cadangan penghapusan penyusutan pencen terbitan kepada
tujuh puluh peratus selepas tempoh dua belas tahun setengah dari tarikh sebaik
selepas tarikh kematian Hakim dalam perkhidmatan atau dalam persaraan.

9. _Fasal 8 memperkatakan peruntukan kecualian dan peralihan. Subfasal (1)_
berhubung dengan hal orang tanggungan Hakim yang layak bagi penyelarasan
pencen terbitan di bawah Akta 45 sebelum 1 Januari 2009 tetapi penyelarasannya
tidak dibuat. _Subfasal (2) berhubung dengan pengiraan pencen terbitan mulai_
1 Januari 2009. _Subfasal (3) menetapkan pengiraan pencen terbitan orang_
tanggungan Hakim mulai 1 Januari 2009 sekiranya pencen terbitan itu telah
diselaraskan sebaik sebelum 1 Januari 2009. Berhubung dengan penghapusan
kehendak pemastautinan di Malaysia, pemberian pencen terbitan dan
pembayarannya dijelaskan dalam _subfasal (4)._

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2659]


-----

