---
Year: 2008
Bill: D.R.09/2008 - Rang Undang-Undang Pencen Pihak-Pihak Berkuasa Berkanun dan Tempatan (Pindaan) 2008 (Lulus)
Title: D.R.09/2008 - Rang Undang-Undang Pencen Pihak-Pihak Berkuasa Berkanun dan Tempatan (Pindaan) 2008 (Lulus)
Download URL: https://www.parlimen.gov.my/files/billindex/pdf/2008/DR092008.pdf
URL: https://www.parlimen.gov.my/files/billindex/pdf/2008/DR092008.pdf
---
---
Reading:
D.R.09/2008
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 9/2008**

RANG UNDANG-UNDANG

_b e r n a m a_

Suatu Akta untuk meminda Akta Pencen Pihak-Pihak Berkuasa
Berkanun dan Tempatan 1980.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pencen Pihak-Pihak**
Berkuasa Berkanun dan Tempatan (Pindaan) 2008.

(2) Akta ini mula berkuat kuasa pada 1 Julai 2008.

**Pindaan seksyen 6A**

2. Akta Pencen Pihak-Pihak Berkuasa Berkanun dan Tempatan
1980 [Akta 239], yang disebut "Akta ibu" dalam Akta ini, dipinda
dalam seksyen 6A—

_(a) dalam subseksyen (5), dengan menggantikan perkataan "lima_
puluh enam" dengan perkataan "lima puluh lapan";

_(b) dalam subseksyen (5A), dengan menggantikan perkataan_
"1 Oktober 2001" dan "lima puluh enam" masingmasing dengan perkataan "1 Julai 2008" dan "lima puluh
lapan";


-----

2 _Rang_ _Undang-Undang_

_(c) dengan memasukkan selepas subseksyen (5A) subseksyen_
yang berikut:

"(5B) Umur persaraan paksa bagi seseorang pekerja
yang tidak memilih umur persaraan paksa lima puluh
lapan tahun yang disebut dalam subseksyen (5A)
hendaklah kekal sama ada lima puluh lima tahun atau
lima puluh enam tahun sebagaimana umur yang telah
dipilihnya sebelum 1 Julai 2008.

(5c) Opsyen bagi umur persaraan paksa lima puluh
lapan tahun yang dilaksanakan oleh seseorang pekerja
bagi maksud subseksyen (5) dan (5A) tidak boleh
dibatalkan."; dan

_(d) dalam subseksyen (6), dengan memasukkan selepas_
perkataan "seksyen 10" perkataan "atau seksyen 11".

**Pindaan seksyen 10**

**3. Seksyen 10 Akta ibu dipinda—**

_(a) dalam subseksyen (1), dengan menggantikan perkataan "lima_
puluh enam" dengan perkataan "lima puluh lapan";

_(b) dengan menggantikan subseksyen (3) dan (4) dengan_
subseksyen yang berikut:

"(3) Jika seseorang pekerja mencapai umur
persaraan paksa lima puluh lima, lima puluh enam
atau lima puluh lapan tahun, mengikut mana-mana
yang berkenaan, dan suatu prosiding jenayah atau
tatatertib yang mungkin berkeputusan dengan pekerja
itu disabitkan atau dibuang kerja belum lagi selesai,
perkhidmatannya hendaklah disifatkan sebagai telah
dilanjutkan melampaui mana-mana umur itu, mengikut
mana-mana yang berkenaan, tetapi dikira cuti tanpa
gaji sehingga kesnya diputuskan.

(4) Jika prosiding jenayah atau tatatertib di bawah
subseksyen (3) itu tidak berkeputusan dengan dia
disabitkan atau dibuang kerja, dia hendaklah bersara
apabila mencapai umur lima puluh lima, lima puluh
enam atau lima puluh lapan tahun, mengikut mana

-----

_Pencen_ _Pihak-Pihak Berkuasa_ _Berkanun_ 3
_dan Tempatan (Pindaan)_

mana yang berkenaan dengan umur persaraan paksanya,
dan tempoh perkhidmatan selepas mana-mana umur
ini, mengikut mana-mana yang berkenaan, tidak dikira
sebagai perkhidmatan yang boleh dimasukira.";

_(c) dalam subseksyen (7), dengan menggantikan perkataan_
"lima puluh enam" dan "1 Oktober 2001" masingmasing dengan perkataan "lima puluh lapan" dan
"1 Julai 2008";

_(d) dalam subseksyen (8), dengan menggantikan perkataan_
"lima puluh enam" di mana-mana jua perkataan itu
terdapat dan perkataan "1 Oktober 2001" masing-masing
dengan perkataan "lima puluh lapan" dan "1 Julai 2008";
dan

_(e) dalam subseksyen (9), dengan menggantikan perkataan "lima_
puluh enam" dengan perkataan "lima puluh lapan".

**Pindaan seksyen 12**

4. Seksyen 12 Akta ibu dipinda—

_(a) dalam subseksyen (3), dengan menggantikan perkataan "lima_
puluh enam" dengan perkataan "lima puluh lapan";

_(b) dengan menggantikan subseksyen (3B) dengan subseksyen_
yang berikut:

"(3B) Jika seseorang pekerja yang disebut dalam
subseksyen (3) yang telah dilantik sebelum 1 Julai
2008 yang telah diberikan opsyen sebelum tarikh
itu dan tidak memilih umur persaraan paksa lima
puluh lapan tahun, subseksyen (3) hendaklah terpakai
baginya dengan menggantikan perkataan 'lima puluh
lapan' dengan perkataan 'lima puluh lima' atau 'lima
puluh enam', mengikut mana-mana yang berkenaan,
sebagaimana umur yang telah dipilih oleh pekerja
itu bagi persaraan paksanya sebelum 1 Julai 2008.";
dan

_(c) dalam subseksyen (4), dengan menggantikan perkataan_
"atau lima puluh enam tahun" dengan perkataan ", lima
puluh enam tahun atau lima puluh lapan tahun".


-----

4 _Rang_ _Undang-Undang_

**Pindaan seksyen 13**

**5. Seksyen 13 Akta ibu dipinda—**

_(a) dalam subseksyen (2), dengan menggantikan perkataan_
"lima puluh enam" dengan perkataan "lima puluh lapan";
dan

_(b) dengan menggantikan subseksyen (2A) dengan subseksyen_
yang berikut:

"(2A) Jika seseorang pekerja yang disebut dalam
subseksyen (2) yang telah dilantik sebelum 1 Julai
2008 yang telah diberikan opsyen sebelum tarikh
itu dan tidak memilih umur persaraan paksa lima
puluh lapan tahun, subseksyen (2) hendaklah terpakai
baginya dengan menggantikan perkataan 'lima puluh
lapan' dengan perkataan 'lima puluh lima' atau 'lima
puluh enam', mengikut mana-mana yang berkenaan,
sebagaimana umur yang telah dipilih oleh pekerja itu
bagi persaraan paksanya sebelum 1 Julai 2008.".

**Pindaan seksyen 26**

**6. Seksyen 26 Akta ibu dipinda—**

_(a) dalam subseksyen (2), dengan menggantikan perkataan_
"lima puluh enam" dengan perkataan "lima puluh lapan";
dan

_(b) dengan menggantikan subseksyen (2A) dengan subseksyen_
yang berikut:

"(2A) Jika seseorang pekerja yang disebut dalam
subseksyen (2) yang telah dilantik semula sebelum
1 Julai 2008 yang telah diberikan opsyen sebelum
tarikh itu dan tidak memilih umur persaraan paksa
lima puluh lapan tahun, subseksyen (2) hendaklah
terpakai baginya dengan menggantikan perkataan
'lima puluh lapan' dengan perkataan 'lima puluh
lima' atau 'lima puluh enam', mengikut mana-mana
yang berkenaan, sebagaimana umur yang telah dipilih
oleh pekerja itu bagi persaraan paksanya sebelum
1 Julai 2008.".


-----

_Pencen_ _Pihak-Pihak Berkuasa_ _Berkanun_ 5
_dan Tempatan (Pindaan)_

HURAIAN

Rang Undang-Undang ini bertujuan untuk meminda Akta Pencen Pihak-Pihak
Berkuasa Berkanun dan Tempatan 1980 ("Akta 239") untuk mengadakan
peruntukan bagi umur persaraan paksa yang baru iaitu lima puluh lapan tahun
bagi pekerja-pekerja yang berkerja sepenuh masa dalam perkhidmatan pihak
berkuasa berkanun dan tempatan. Umur persaraan yang baru ini dicadangkan
melalui pindaan kepada subseksyen 10(1) Akta 239 yang dinyatakan dalam
_fasal_ _3._

Walau bagaimanapun pekerja-pekerja yang berkenaan diberikan opsyen
untuk bersara pada umur persaraan paksa sekarang iaitu lima puluh lima
tahun atau lima puluh enam tahun sebagaimana umur persaraan paksa yang
telah dipilihnya sebelum 1 Julai 2008. Fasal 2 (kecuali subfasal (d)), 4, 5
dan 6 masing-masing mencadangkan pindaan kepada seksyen 6A, 12, 13 dan
26 Akta 239 yang berbangkit daripada cadangan mengubah umur persaraan
paksa. Melalui subfasal 2(d), seseorang pekerja yang memilih Skim Kumpulan
Wang Simpanan Pekerja boleh dikehendaki bersara atas alasan kepentingan
negara atau demi kepentingan perkhidmatan pihak berkuasa berkanun atau
tempatan.

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang jumlahnya belum dapat ditentukan sekarang.

[PN(U 2)2637]


-----

