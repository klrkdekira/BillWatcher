---
Year: 1995
Bill: D.R.27/1995 - Rang Undang-Undang Pembangunan Sumber Manusia (Pindaan) 1995 (Lulus)
Title: D.R.27/1995 - Rang Undang-Undang Pembangunan Sumber Manusia (Pindaan) 1995 (Lulus)
Download URL: https://www.parlimen.gov.my/files/billindex/pdf/1995/DR271995.pdf
URL: https://www.parlimen.gov.my/files/billindex/pdf/1995/DR271995.pdf
---
---
Reading:
D.R.27/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 27/95**

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Pembangunan Sumber
Manusia 1992.

[ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya; seperti berikut:

**1. Akta ini bolehlah dinamakan Akta Pembangunan**
Sumber Manusia (Pindaan) 1995.

**2. Akta Pembangunan Sumber Manusia 1992, yang**
disebut "Akta ibu" dalam Akta ini, adalah dipinda dalam
seksyen 2—

_(a) dengan menggantikan perkataan "yang tidak_
kurang daripada satu tahun" dalam takrif "kontrak
perantisan" dengan perkataan "yang diluluskan
oleh Ketua Pengarah";

_(b) dengan memasukkan sebelum takrif "kontrak_
perantisan" takrif yang berikut:
' "Ketua Pengarah" ertinya Ketua Pengarah
yang dilantik di bawah seksyen 20;'; dan

_(c) dengan memasukkan selepas perkataan "seksyen_
3" dalam takrif "levi" perkataan "atau 3A".


Tajuk ringkas.

Pindaan
seksyen 2.
_Akta 491._


-----

2 RANG UNDANG-UNDANG

**3. Akta ibu adalah dipinda dengan memasukkan selepas**
seksyen 3 seksyen yang berikut:


Seksyen baru
3A.

Seksyen baru
3B.


3A. (1) Walau apa pun subseksyen 1(2) dan
3(1), seseorang majikan dalam industri
pengilangan yang mempunyai sepuluh tetapi
tidak lebih daripada empat puluh sembilan pekerja
dan dengan modal berbayar kurang daripada
dua juta dan lima ratus ribu ringgit, dan yang
memilih untuk didaftarkan dengan Majlis, maka
hendaklah dikenakan atas majikan tersebut suatu
levi pembangunan sumber manusia berkenaan
dengan setiap pekerjanya pada kadar 0.5 peratus
daripada upah pekerja tersebut dalam manamana bulan.

(2) Sekiranya berlaku apa-apa keingkaran
dalam pembayaran mana-mana levi yang kena
dibayar di bawah subseksyen (1), peruntukan
subseksyen 3(3) dan (4) hendaklah terpakai.".


"Pengenaan
levi
atas
majikan
yang ditetapkan.


**4. Akta ibu adalah dipinda dengan memasukkan selepas**
seksyen 3A seksyen yang berikut:


3B. Seseorang majikan yang gagal membayar
apa-apa levi yang kena dibayar dalam masa
sesuatu tempoh sebagaimana yang ditetapkan,
adalah bertanggungan membayar faedah atas
levi itu pada kadar sepuluh peratus setahun
berkenaan dengan setiap hari keingkaran atau
kelewatan dalam pembayaran:

Dengan syarat bahawa—

_(a) jika amaun faedah yang dikira itu_
adalah kurang daripada lima ringgit,
faedah yang kena dibayar adalah lima
ringgit berkenaan dengan setiap bulan
atau sebahagian daripada suatu bulan
keingkaran atau kelewatan dalam
pembayaran; atau


"Faedah
atas levi
yang kena
dibayar
tetapi
tidak
dibayar
mengikut
masa.


-----

PEMBANGUNAN SUMBER MANUSIA (PINDAAN) 3

_(b) jika amaun faedah yang dikira itu_
melebihi lima ringgit, faedah yang
kena dibayar hendaklah dikira kepada
ringgit tertinggi yang paling hampir
berkenaan dengan setiap bulan atau
sebahagian daripada suatu bulan
keingkaran atau kelewatan dalam
pembayaran.".

**5. Seksyen 6 Akta ibu adalah dipinda—**

_(a) dalam subseksyen (1) dengan memotong_
perkataan "dan seterusnya selama suatu tempoh
lima bulan selepas itu";

_(b) dengan menggantikan subseksyen (2) dengan_
subseksyen yang berikut:

"(2) Jika seseorang majikan telah
memperolehi kepentingan seorang majikan
lain yang didaftarkan di bawah seksyen 4,
# majikan yang mula-mula disebut itu adalah
digantikan dengan majikan yang lain itu dan
adalah layak untuk menerima atau terus
menerima apa-apa bantuan kewangan atau
faedah lain yang diadakan di bawah Akta ini,
mengikut mana-mana yang berkenaan."; dan

_(c) dalam subseksyen (3) dengan menggantikan_
perkataan "adalah dibuat" dengan perkataan
"dan faedah atas levi itu telah dibayar
sepenuhnya".

**6. Perenggan 9(1)(a) Akta ibu adalah dipinda dengan**
menggantikan perkataan "seksyen 3" dengan perkataan
"seksyen 3 dan 3A;".

**7. Seksyen 15 Akta ibu adalah dipinda—**

_(a) dalam subseksyen (1) dengan menggantikan_
perkataan "dua belas" dengan perkataan "empat
# belas"; dan

_(b) dalam perenggan (l)(a) dengan menggantikan_
# perkataan "lapan" dengan perkataan "sepuluh".


Pindaan
seksyen 6.

Pindaan
seksyen 9.

Pindaan
seksyen 15.


-----

4 RANG UNDANG-UNDANG

HURAIAN

Rang Undang-Undang ini bertujuan meminda Akta Pembangunan
Sumber Manusia 1992 ("Akta").

2. Fasal 2 bertujuan meminda seksyen 2 Akta untuk memasukkan
takrif baru dan untuk meminda takrif yang sedia ada. Takrif "kontrak
perantisan" adalah dipinda dengan menggantikan tempoh perantisan
yang ditetapkan tidak kurang daripada satu tahun, kepada suatu
tempoh "yang diluluskan oleh Ketua Pengarah". Dengan pindaan
ini, skim perantisan bagi tempoh kurang daripada satu tahun,
terutama sekali bagi mereka dalam industri pelancongan, termasuk
dalam skop Akta.

3. Fasal 3 bertujuan memasukkan seksyen baru 3A. Seksyen baru
ini memberi majikan dalam industri pengilangan yang mempunyai
sepuluh tetapi tidak lebih daripada empat puluh sembilan pekerja
dan dengan modal berbayar kurang daripada dua juta dan lima ratus
ribu ringgit pilihan untuk mendaftar dengan Majlis Pembangunan
Sumber Manusia dan menyumbang levi pembangunan sumber manusia
pada kadar 0.5 peratus daripada upah pekerja tersebut dalam manamana bulan.

4. Fasal 4 bertujuan memasukkan suatu seksyen baru 3B yang
memperuntukkan bagi pengenaan faedah atas majikan yang gagal
membayar levi yang kena dibayar daripada mereka dalam tempoh
yang ditetapkan.

5. _Fasal 5 bertujuan meminda seksyen 6 Akta. Perenggan 5(a)_
meminda subseksyen 6(1) untuk membolehkan seseorang majikan
yang telah membayar levi setelah didaftarkan menjadi layak secara
serta merta untuk mendapatkan bantuan kewangan atau faedah lain
di bawah Akta tanpa perlu menunggu suatu tempoh lanjutan selama
lima bulan sebelum dia menjadi layak. Perenggan 5(b) adalah suatu
pindaan yang berbangkit daripada pindaan subseksyen 6(1). Perenggan
_5(c) adalah juga pindaan berbangkit yang menjadi perlu dengan_
adanya seksyen baru 3B.

6. Fasal 6 adalah pindaan berbangkit.

7. _Fasal 7 bertujuan meminda seksyen 15 Akta untuk menambahkan_
bilangan anggota Majlis Pembangunan Sumber Manusia daripada
dua belas kepada empat belas dengan pertambahan berbangkit
daripada lapan kepada sepuluh wakil majikan dalam Majlis.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1858.]


-----

