---
Year: 1995
Bill: D.R.37/1995 - Rang Undang-Undang Standard Malaysia 1995 (Lulus)
Title: D.R.37/1995 - Rang Undang-Undang Standard Malaysia 1995 (Lulus)
Download URL: https://www.parlimen.gov.my/files/billindex/pdf/1995/DR371995.pdf
URL: https://www.parlimen.gov.my/files/billindex/pdf/1995/DR371995.pdf
---
---
Reading:
D.R.37/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 37/95

**Naskhah Sahih—Bahasa Kebangsaan**

RANG UNDANG-UNDANG STANDARD
MALAYSIA 1995

SUSUNAN FASAL

BAHAGIAN I

PERMULAAN

Fasal

1. Tajuk ringkas, pemakaian dan mula berkuatkuasa.

2. Tafsiran.

BAHAGIAN II

PELETAKHAKAN HARTA, DSB., PADA SYARIKAT PENGGANTI

3. Peletakhakan.

4. Pegangan permulaan Kerajaan dalam syarikat pengganti.

5. Pelaburan Kerajaan dalam penerbitan selanjutnya syer syarikat
pengganti.

6. Kakitangan.
7. Kerajaan Malaysia hendaklah memegang semua syer dalam
syarikat pengganti.

8. Menteri Kewangan hendaklah memegang syer.

BAHAGIAN III

KETUA PENGARAH     JABATAN          STANDARD

9. Perlantikan Ketua Pengarah.

10. Kewajipan dan fungsi Ketua Pengarah.

11. Kuasa untuk mewakilkan.

12. Kuasa Menteri untuk memberikan arahan.


-----

RANG UNDANG-UNDANG

BAHAGIAN IV

PENUBUHAN MAJLIS STANDARD DAN AKREDITASI

Fasal

13. Penubuhan Majlis Standard dan Akreditasi dan fungsinya.

14. Jawatankuasa.

BAHAGIAN V

STANDARD

15. Penentuan standard.

16. Perakuan akreditasi dan pendaftaran.

17. Sekatan atas penggunaan perkataan.

18. Kesalahan pelbagai.

19. Kesalahan yang dilakukan oleh pertubuhan perbadanan.

20. Ciri-ciri komoditi, dsb., boleh ditetapkan dengan merujuk
kepada penentuan standard.

21. Sebutan dan bukti penentuan.

BAHAGIAN VI

AM

22. Peraturan-peraturan.

BAHAGIAN VII

PEMANSUHAN DAN PERUNTUKAN PERALIHAN

23. Pemansuhan dan kecualian.

24. Penerusan prosiding jenayah dan sivil.

25. Kecualian bagi penentuan, tanda dan lesen.

26. Pencegahan anomali.


-----

RANG UNDANG-UNDANG

_b e r n a m a_

Suatu Akta untuk membuat peruntukan baru dalam undangundang yang berhubungan dengan standard dan bagi
perkara lain yang berkaitan dengannya.

# [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

BAHAGIAN I

PERMULAAN

**1. (1) Akta ini bolehlah dinamakan Akta Standard**
Malaysia 1995 dan hendaklah terpakai di seluruh Malaysia.

(2) Akta ini hendaklah mula berkuatkuasa pada tarikh
yang ditetapkan oleh Menteri melalui pemberitahuan dalam
_Warta; dan Menteri boleh menetapkan tarikh yang_
berlainan bagi mula berkuatkuasanya peruntukan yang
berlainan dalam Akta ini.

**2. Dalam Akta ini, melainkan jika konteksnya**
menghendaki makna yang lain—

"akreditasi" ertinya suatu prosedur yang melaluinya
badan yang berkuasa memberikan pengiktirafan formal
bahawa sesuatu badan atau seseorang adalah kompeten
untuk menjalankan tugas tertentu;


Tajuk
ringkas,
pemakaian
dan mula
berkuatkuasa.

Tafsiran.


-----

4 RANG UNDANG-UNDANG

"hak" ertinya segala hak, kuasa, keistimewaan dan
# kekebalan, sama ada sebenar, kontingen atau prospektif;

 "harta" termasuklah—

_(a) segala harta alih dan tak alih dan segala_
kepentingan, hak dan liabiliti, sama ada di sisi
ekuiti atau undang-undang dalam, kepada atau
daripada harta itu, hak dalam tindakan, pelaburan,
wang dan nama baik; dan

_(b) segala hak dan liabiliti berkenaan dengan kontrak_
yang berhubungan dengan pembinaan bangunan,

# dan "terletakhak", berhubungan dengan harta, termasuklah
hak kepada harta yang masa hadapan atau kontingen;

"Institut" ertinya Institut Standard dan Penyelidikan
Perindustrian Malaysia yang ditubuhkan di bawah Akta
Institut Standard dan Penyelidikan Perindustrian Malaysia
(Perbadanan) 1975;

"Ketua Pengarah" ertinya Ketua Pengarah Jabatan
Standard yang dilantik di bawah seksyen 9;

"komoditi" ertinya apa-apa artikel, keluaran atau benda
yang menjadi perkara tred atau perdagangan;

"liabiliti" ertinya tiap-tiap jenis liabiliti, hutang,
tanggungan, kewajipan, dan obligasi (sama ada masa kini
atau masa hadapan, sebenar atau kontingen, dan sama
ada kena dibayar atau dipatuhi atau dilaksanakan di
Malaysia atau di tempat lain);

"Majlis" ertinya Majlis Standard dan Akreditasi
Malaysia yang ditubuhkan di bawah subseksyen 13(1);

"Menteri" ertinya Menteri yang pada masa ini
dipertanggungkan dengan tanggungjawab bagi standard;

"pemerakuan" ertinya suatu prosedur yang melaluinya
# pihak ketiga yang dilantik oleh Ketua Pengarah
memberikan jaminan bertulis bahawa sesuatu komoditi,


_Akta 157_


-----

STANDARD MALAYSIA 5

proses, amalan atau perkhidmatan menepati kehendak
tertentu; dan "pihak ketiga", berhubungan dengan
pemerakuan, ertinya sesuatu badan atau seseorang yang
diiktiraf sebagai berasingan daripada pihak yang terlibat
mengenai isu yang berkenaan;

"pendaftaran" ertinya suatu prosedur yang melaluinya
sesuatu badan yang dilantik oleh Ketua Pengarah
menunjukkan ciri-ciri yang relevan mengenai sesuatu
komoditi, proses, amalan atau perkhidmatan atau butirbutir sesuatu badan atau seseorang, dalam senarai yang
sesuai, yang boleh didapati oleh orang awam;

"penentuan" ertinya perihalan sesuatu komoditi, proses,
amalan atau perkhidmatan dengan merujuk kepada
jenisnya, kualitinya, kekuatannya, ketulenannya,
komposisinya, kuantitinya, dimensinya, beratnya, grednya,
kebolehtahanannya, asalnya, usianya atau ciri-ciri lain
atau perihalan sesuatu komoditi dengan merujuk kepada
apa-apa tanda atau label pada komoditi itu, dan termasuk
daftar istilah, sesuatu takrif, sesuatu simbol, dan sesuatu
amalan yang disyorkan;

"penentuan standard" ertinya sesuatu penentuan yang
telah diisytiharkan sebagai suatu penentuan standard
menurut seksyen 15;

"penentuan standard sementara" ertinya sesuatu
penentuan standard yang belum melalui prosedur biasa
pertimbangtelitian jawatankuasa teknikal dan komen awam
dan—

_(a) yang pada pendapat Majlis diperlukan segera;_
atau

_(b) yang berkenaan dengannya Menteri berpendapat_
bahawa penggunaannya secara cubaan adalah
# perlu sebelum ia boleh dimuktamadkan;

"penilaian ketepatan" ertinya apa-apa aktiviti mengenai
menentukan, secara langsung atau tak langsung, bahawa
kehendak yang relevan dipenuhi;


-----

6 RANG UNDANG-UNDANG

"penstandardan" ertinya aktiviti menetapkan, mengenai
masalah sebenar atau berpotensi, peruntukan bagi kegunaan
biasa dan berulang, dengan tujuan mencapai tahap optimum
keteraturan dalam sesuatu konteks yang diberikan;

"peraturan-peraturan" ertinya peraturan-peraturan yang
dibuat di bawah seksyen 22;

"standard" ertinya sesuatu dokumen yang diluluskan
oleh suatu badan yang diiktiraf, yang mengadakan
peruntukan, bagi kegunaan biasa dan berulang, kaedahkaedah, garis panduan atau ciri-ciri bagi keluaran atau
proses dan kaedah pengeluaran yang berkaitan, yang
pematuhannya adalah tidak mandatori; dan yang boleh
juga termasuk atau memperkatakan semata-mata mengenai
kehendak peristilahan, simbol, pembungkusan, penandaan
atau pelabelan sebagaimana yang ia terpakai bagi sesuatu
keluaran, proses atau kaedah pengeluaran;

"syarikat pengganti" ertinya syarikat yang terhad oleh
syer yang diperbadankan di bawah Akta Syarikat 1965
dan yang dinamakan oleh Menteri dalam perintah di bawah
subseksyen 3(1) yang kepadanya harta, hak, liabiliti dan
fungsi Institut dipindahkan dan terletakhak di bawah
subseksyen 3(1);

"tanda" termasuklah apa-apa peranti, jenama, tajuk,
label, tiket, nama, tandatangan, perkataan, huruf, angka,
dan apa-apa kombinasinya;

"tanda ketepatan" ertinya tanda terpelihara, yang
dipakai atau dikeluarkan di bawah kaedah-kaedah sesuatu
sistem pemerakuan, yang menunjukkan bahawa keyakinan
yang memadai diberikan bahawa komoditi, proses, amalan
atau perkhidmatan yang relevan itu menepati standard
yang tertentu atau dokumen normatif yang lain;

"tanda standard" ertinya sesuatu tanda yang didaftarkan
di bawah Akta Cap Dagangan 1976 sebagai cap dagangan
perakuan;


_Akta 125._

_Akta 175._


-----

STANDARD MALAYSIA 7

"tarikh peletakhakan" ertinya tarikh bila segala harta,
hak, liabiliti dan fungsi Institut dipindahkan kepada atau
terletakhak pada syarikat pengganti sebagaimana yang
ditentukan oleh Menteri dalam perintah di bawah
subseksyen 3(1).

BAHAGIAN II

PELETAKHAKAN HARTA, DSB., PADA SYARIKAT
PENGGANTI

**3. (1) Menteri boleh, melalui perintah yang disiarkan**
dalam Warta, menetapkan suatu tarikh peletakhakan dan
pada tarikh itu, segala harta, kecuali tanah yang disebut
dalam subseksyen (2), hak, liabiliti dan fungsi Institut
hendaklah, menurut kuasa Akta ini, dipindahkan kepada
dan terletakhak pada syarikat pengganti tanpa apa-apa
jua pemindahhakan, penyerahhakan atau pemindahan.

(2) Mana-mana tanah yang dipegang atas nama
Pesuruhjaya Tanah Persekutuan dan yang sebelum sahaja
tarikh peletakhakan diduduki oleh Institut hendaklah terus
diduduki oleh syarikat pengganti di bawah suatu pajakan
pada sewa dan atas apa-apa terma yang dipersetujui oleh
Pesuruhjaya Tanah Persekutuan dan syarikat pengganti.

(3) Walau apa pun subseksyen (1), hanya fungsi Institut
yang di bawah Akta ini tidak terletakhak pada Ketua
Pengarah dan mana-mana badan lain boleh dipindahkan
kepada syarikat pengganti.

(4) Tiap-tiap harta yang terletakhak menurut kuasa
subseksyen (1) pada syarikat pengganti hendaklah
terletakhak sedemikian pada syarikat itu bagi hakmilik
atau kepentingan yang serupa sebagaimana ia terletakhak
atau dipegang sebelum sahaja tarikh peletakhakan itu.

(5) Tiap-tiap hak dalam tindakan yang terletakhak
menurut kuasa subseksyen (1) pada syarikat pengganti
boleh, selepas tarikh peletakhakan itu, dituntut melalui
guaman, didapatkan atau dikuatkuasakan oleh syarikat
itu atas namanya sendiri dan tidaklah perlu bagi syarikat


Peletakhakan.


-----

8 RANG UNDANG-UNDANG

itu atau Institut memberikan notis kepada orang yang
terikat dengan hak dalam tindakan itu mengenai
peletakhakan yang dilaksanakan melalui subseksyen (1).

(6) Tiap-tiap hak dan liabiliti yang terletakhak melalui
subseksyen (1) pada syarikat pengganti boleh, pada atau
selepas tarikh peletakhakan itu, dituntut melalui guaman,
didapatkan atau dikuatkuasakan oleh atau terhadap syarikat
itu atas namanya sendiri dan tidaklah perlu bagi syarikat
itu atau Institut memberikan notis kepada orang yang
hak dan liabilitinya tersentuh oleh peletakhakan di bawah
# subseksyen (1).

(7) Apa-apa prosiding undang-undang yang belum
selesai oleh atau terhadap Institut yang berhubungan
dengan mana-mana harta, hak dan liabiliti yang berpindah
kepada dan terletakhak pada syarikat pengganti menurut
kuasa subseksyen (1) boleh, pada atau selepas tarikh
peletakhakan itu, diteruskan oleh atau terhadap syarikat
pengganti itu.

(8) Dalam hal hak dan liabiliti yang berbangkit di
bawah mana-mana pinjaman yang terletakhak pada syarikat
pengganti pada tarikh peletakhakan, syarikat itu boleh
membuat apa-apa perkiraan atau perjanjian mengenai hak
dan liabiliti sedemikian dengan Kerajaan Malaysia atau
mana-mana pihak ketiga.

(9) Pada atau selepas tarikh peletakhakan, apa-apa
perjanjian yang berhubungan dengan mana-mana harta,
hak dan liabiliti yang berpindah kepada dan terletakhak
pada syarikat pengganti di bawah subseksyen (1) yang
Institut ialah pihak kepadanya sebelum sahaja tarikh
peletakhakan itu, sama ada secara bertulis atau tidak,
dan sama ada atau tidak daripada jenis yang hak dan
liabiliti di bawahnya boleh diserahhakkan oleh Institut,
# hendaklah berkuatkuasa seolah-olah syarikat itu telah
menjadi suatu pihak kepada perjanjian itu.


-----

STANDARD MALAYSIA 9

(10) Walau apa pun subseksyen (9), mana-mana
perjanjian yang dibuat oleh Institut, yang hal perkaranya
berhubungan dengan apa-apa perkara yang termasuk dalam
kuasa dan fungsi Ketua Pengarah di bawah Akta ini,
hendaklah, pada tarikh peletakhakan diturunkan kepada
Kerajaan dan hendaklah berkuatkuasa seolah-olah Kerajaan
telah menjadi suatu pihak kepada perjanjian itu.

(11) Jika menurut kuasa subseksyen (1), apa-apa harta
berpindah kepada dan terletakhak pada syarikat pengganti,
peruntukan dalam Bahagian Tiga Puluh Kanun Tanah
Negara hendaklah, bagi maksud melaksanakan pendaftaran
peletakhakan sedemikian, terpakai bagi syarikat pengganti,
seolah-olah ia adalah pihak berkuasa awam.

**4. (1) Berbangkit daripada peletakhakan pada syarikat**
pengganti akan harta, hak dan liabiliti di bawah subseksyen
3(1), syarikat pengganti itu hendaklah menerbitkan apaapa sekuriti syarikat sebagaimana yang diarahkan oleh
Menteri Kewangan, dari semasa ke semasa, selepas
berunding dengan Menteri.

(2) Sekuriti yang dikehendaki diterbitkan menurut
seksyen ini hendaklah diterbitkan atau diumpukkan pada
bila-bila masa dan atas apa-apa terma, tentang
pengumpukan, sebagaimana yang diarahkan oleh Menteri
Kewangan selepas berunding dengan Menteri.

(3) Sekuriti di bawah seksyen ini—
# (a) hendaklah daripada apa-apa nilai nominal
sebagaimana yang diarahkan oleh Menteri
Kewangan; dan

_(b) hendaklah diterbitkan sebagai berbayar penuh_
dan dikira bagi maksud Akta Syarikat 1965
seolah-olah ia telah dibayar menurut kuasa
pembayaran nilai nominalnya kepada syarikat
pengganti.

(4) Apa-apa dividen atau jumlah wang lain yang
diterima oleh Menteri Kewangan menurut kuasa seksyen
ini hendaklah dibayar ke dalam Kumpulan Wang
Disatukan.


_Akta 56/65_

Pegangan
perm ulaan
Kerajaan
dalam
syarikat
pengganti.

_Akta 125._


-----

10 RANG UNDANG-UNDANG

**5. (1) Penerbitan selanjutnya syer syarikat pengganti**
hanya boleh dibuat sebagaimana yang diarahkan oleh
Menteri Kewangan, dari semasa ke semasa, selepas
berunding dengan Menteri.

(2) Apa-apa perbelanjaan yang dilakukan oleh Menteri
Kewangan berikutan dengan peruntukan seksyen ini
hendaklah dikira sebagai pelaburan dan dibenarkan di
bawah subperenggan 8(3)(a)(iv) Akta Prosedur Kewangan
# 1957.

 (3) Apa-apa dividen atau jumlah wang lain yang
diterima oleh Menteri Kewangan di bawah seksyen ini
hendaklah dibayar ke dalam Kumpulan Wang Disatukan.

(4) Duti setem tidak boleh dikenakan berkenaan dengan
apa-apa pertambahan modal syarikat pengganti yang—

# (a) dilaksanakan melalui penerbitan syer; dan

_(b) diperakui oleh Perbendaharaan sebagai_
dilaksanakan melalui penerbitan syer yang
dipohon beli oleh Menteri Kewangan di bawah
subseksyen (1).

**6. (1) Syarikat pengganti hendaklah menyetujuterima**
untuk mengambil kerja, pada suatu tarikh yang ditetapkan
oleh Menteri melalui pemberitahuan dalam Warta, tiap# tiap orang yang sebelum sahaja tarikh itu ialah anggota
kakitangan Institut dan yang telah diberikan suatu pilihan
oleh Institut dan telah memilih untuk berkhidmat sebagai
pekerja syarikat itu.

(2) Tiap-tiap orang sedemikian yang memilih di bawah
subseksyen (1) untuk berkhidmat sebagai pekerja syarikat
# pengganti hendaklah diambil kerja oleh syarikat itu atas
terma-terma dan syarat-syarat perkhidmatan yang tidak
kurang baiknya daripada terma-terma dan syarat-syarat
perkhidmatan yang dia berhak kepadanya sebelum sahaja
tarikh yang ditetapkan.


Pelaburan
Kerajaan
dalam
penerbitan
selanjutnya
syer syarikat
pengganti.

_Akta 61_

Kakitangan.


-----

STANDARD MALAYSIA 11

**7. (1) Menteri Kewangan boleh, dari semasa ke semasa,**
bagi pihak Kerajaan Malaysia, memohon beli atau
selainnya memperolehi semua syer dalam syarikat
pengganti.

(2) Syer dalam syarikat pengganti yang dipegang oleh
Menteri Kewangan hendaklah dipegang oleh Menteri
Kewangan Diperbadankan di bawah Akta Menteri
Kewangan (Pemerbadanan) 1957.

(3) Walau apa pun mana-mana undang-undang bertulis
yang lain atau kaedah undang-undang, adalah tidak perlu
melengkapkan atau mendaftarkan sesuatu pemindahan
syer daripada jenis yang disebut dalam subseksyen (2)
berikutan dengan pertukaran orang yang memegang
jawatan Menteri Kewangan.

(4) Menteri Kewangan boleh menjalankan segala hak
dan kuasa yang berhubung kait dengan syer dalam syarikat
pengganti yang dipegang olehnya.

(5) Menteri Kewangan boleh, pada bila-bila masa,
melalui notis bertulis kepada Setiausaha Syarikat bagi
syarikat pengganti, memberikuasa,,atas apa-apa terma
dan syarat yang ditentukan dalam notis itu, mana-mana
orang yang difikirkannya patut untuk bertindak sebagai
wakilnya pada mana-mana atau semua mesyuarat
pemegang syer syarikat pengganti atau mana-mana kelas
pemegang syer, dan mana-mana orang yang diberikuasa
sedemikian adalah berhak menjalankan kuasa yang sama,
bagi pihak Menteri Kewangan, sebagaimana yang Menteri
Kewangan boleh menjalankannya jika hadir sendiri pada
mesyuarat atau mesyuarat-mesyuarat itu.

**8. (1) Menteri Kewangan tidaklah boleh—**

_(a) menjual atau selainnya melupuskan mana-mana_
syer dalam syarikat pengganti yang dipegang
olehnya kepada mana-mana orang; atau

_(b) membenarkan syer dalam syarikat pengganti_
diumpukkan kepada mana-mana orang.


Kerajaan
Malaysia
hendaklah
memegang
semua syer
dalam
syarikat
pengganti.

_Akta_ _375_

Menteri
Kewangan
hendaklah
memegang
syer.


-----

12 RANG UNDANG-UNDANG

(2) Tiada apa-apa jua dalam subseksyen (1) adalah
terpakai bagi syer keutamaan boleh tebus yang—

_(a) tidak boleh ditukar kepada syer daripada mana-_
mana kelas yang lain; dan

_(b) tidak memberikan apa-apa hak mengundi pada_
mana-mana mesyuarat agung syarikat pengganti.

BAHAGIAN III

KETUA PENGARAH JABATAN STANDARD

**9. (1) Menteri hendaklah, dari semasa ke semasa,**
melalui pemberitahuan dalam Warta, melantik seorang
pegawai awam untuk menjadi Ketua Pengarah Jabatan
Standard bagi maksud menjalankan kewajipan dan fungsi
yang diberikan kepadanya di bawah Akta ini.

(2) Ketua Pengarah hendaklah memegang jawatan bagi
apa-apa tempoh dan tertakluk kepada apa-apa syarat yang
ditentukan oleh Menteri selepas berunding dengan
Suruhanjaya Perkhidmatan Awam.

(3) Ketua Pengarah hendaklah mempunyai meterai
rasmi yang hendaklah disiarkan dalam Warta bagi
pengesahan dokumen yang dikehendaki bagi maksud
kewajipan dan fungsinya di bawah Akta ini.

**10. (1) Kewajipan dan fungsi Ketua Pengarah adalah**
untuk menggalakkan dan memajukan standard dan
penstandardan penentuan sebagai cara memajukan ekonomi
negara, memanfaatkan kesihatan, keselamatan dan
kebajikan awam, membantu dan melindungi pengguna,
memajukan kecekapan dan pembangunan industri,
memudahkan perdagangan dalam negeri dan antarabangsa
dan melanjutkan kerjasama antarabangsa berhubungan
dengan standard,

(2) Pada menunaikan kewajipan dan fungsinya di
bawah subseksyen (1), Ketua Pengarah boleh—

_(a) melantik agensi kebangsaan tunggal untuk_
menyelaraskan aktiviti pembangunan standard


Perlantikan
Ketua
Pengarah.

Kewajipan
dan fungsi
Ketua
Pengarah.


-----

STANDARD MALAYSIA 13

di Malaysia dengan tujuan membangunkan
standard dan kod umum dan untuk mewakili
Malaysia dalam aktiviti penstandardan
antarabangsa;

_(b) menggalakkan kerjasama antara organisasi yang_
terlibat dalam penstandardan sukarela di
Malaysia dan jabatan dan agensi Kerajaan bagi
# maksud mencapai keserasian, dan penggunaan
umum yang maksimum bagi, standard dan kod;

_(c) melaksanakan kriteria dan prosedur berhubungan_
dengan penyediaan, pelulusan, penerimaan dan
penetapan standard di Malaysia sebagaimana
yang diluluskan oleh Menteri:

_(d) mengesyorkan standard yang dikemukakan oleh_
agensi kebangsaan tunggal yang dilantik di
bawah perenggan (a) sebagai standard
kebangsaan, jika sesuai, dan menyenggarakan
# indeks standard yang diluluskan;

_(e) mengumpul, menterjemah dan menyebarkan_
maklumat mengenai standard dan aktiviti
penstandardan di dalam dan di luar Malaysia;

_(f) menggalakkan penggunaan standard yang_
diluluskan oleh Menteri;

_(g) mengesyorkan kepada Menteri supaya diterima_
pakai mana-mana penentuan antarabangsa atau
luar negeri, dengan atau tanpa ubahsuaian,
sebagaimana yang sesuai bagi kegunaan di
Malaysia;

_(h) mengakreditasikan, mengikut kriteria dan_
prosedur yang diluluskan oleh Menteri,
organisasi di Malaysia yang terlibat dalam
penilaian ketepatan dan menyenggarakan suatu
daftar organisasi yang diakreditasikan dan tanda
ketepatan mereka;

_(i) melantik organisasi-organisasi sebagai ejen untuk_
mengadakan perkhidmatan penilaian bagi
pengakreditasian dan pendaftaran yang
diperuntukkan di bawah Akta ini;


-----

RANG UNDANG-UNDANG

_(j) mengakreditasikan makmal pengujian, makmal_
penentukuran dan organisasi latihan yang terlibat
dalam melatih kakitangan dalam penilaian
ketepatan;

_(k) mendaftarkan, mengikut kriteria dan prosedur_
yang diluluskan oleh Menteri, orang yang terlibat
dalam perkhidmatan penilaian ketepatan, seperti
perundingan dan pengauditan, dan
menyenggarakan suatu daftar orang
berkelayakan;

_(l) menetapkan dan mendaftarkan di bawah Akta_
Cap Dagangan 1976, tanda akreditasi Jabatan
Standard sendiri;

_(m) membenarkan dan mengawalselia penggunaan_
mana-mana tanda akreditasi yang disebut di
bawah perenggan (7);

_(n) bekerjasama dengan Kerajaan Negeri, pihak_
berkuasa tempatan, sektor perindustrian, komersil
dan tred dan mana-mana organisasi lain yang
ditentukannya dengan tujuan memastikan
standard diterima pakai;

_(o) menggalakkan, dengan kerjasama organisasi_
Malaysia yang terlibat dalam pembentukan,
pengujian, pemerakuan dan pengakreditasian
standard secara sukarela, perkiraan kerjasama
dengan organisasi yang terlibat seumpamanya
di negara-negara lain bagi pertukaran maklumat;

_(p) menasihati Menteri tentang keperluan, sumber_
dan penguntukan sumber kewangan kepada
organisasi Malaysia yang terlibat dalam
penstandardan sukarela untuk membantu mereka
memenuhi kehendak kebangsaan dan
antarabangsa;

_(q) menjalinkan dan mengekalkan hubungan dengan_
organisasi tempatan dan luar negeri yang terlibat
dalam penstandardan dan perkara berkaitan yang
lain dalam sektor awam dan swasta, dan
mengekalkan pendedahan terhadap keperluan
perindustrian dalam penstandardan; dan


_Akta 175._


-----

STANDARD MALAYSIA 15

_(r) melaksanakan apa-apa fungsi lain yang_
dikehendaki oleh Menteri,

**11. (1) Ketua Pengarah boleh, secara bertulis,**
mewakilkan kepada mana-mana pegawai awam, tertakluk
kepada apa-apa syarat, had atau sekatan yang difikirkannya
patut dikenakan, mana-mana kewajipannya atau fungsinya
di bawah Akta ini.

(2) Apa-apa pewakilan yang dibuat di bawah seksyen
ini tidaklah mencegah Ketua Pengarah itu sendiri daripada
melaksanakan kewajipan atau menjalankan fungsi yang
diwakilkan sedemikian.

**12. Menteri boleh, dari semasa ke semasa, memberikan**
arahan kepada Ketua Pengarah yang tidak tak konsisten
dengan peruntukan Akta ini dan Ketua Pengarah hendaklah
melaksanakan segala arahan sedemikian.

BAHAGIAN IV

PENUBUHAN MAJLIS STANDARD DAN AKREDITASI

**13. (1) Maka hendaklah ditubuhkan suatu Majlis yang**
akan dikenali sebagai Majlis Standard dan Akreditasi
Malaysia yang terdiri daripada anggota yang berikut yang
dilantik oleh Menteri:

_(a) seorang Pengerusi;_

_(b) seorang Timbalan Pengerusi;_

_(c) seorang wakil syarikat pengganti;_

_(d) lima orang wakil Kerajaan; dan_

_(e) tidak lebih daripada tujuh orang anggota lain_
yang, pada pendapat Menteri, mempunyai
pengalaman yang luas atau pengetahuan khusus
dalam perkara yang berhubungan dengan fungsi,
kuasa dan aktiviti Majlis.

(2) Ketua Pengarah hendaklah menjadi seorang anggota
_ex officio Majlis._


Kuasa untuk
mewakilkan.

Kuasa
Menteri
untuk
memberikan
arahan.

Penubuhan
Majlis
Standard dan
Akreditasi
dan
fungsinya.


-----

16 RANG UNDANG-UNDANG

(3) Tertakluk kepada arahan dan kawalan Menteri,
kewajipan Majlis adalah—

_(a) untuk menasihati Menteri berkenaan dengan_
dasar, program, skim, projek dan aktiviti
penstandardan;

_(b) untuk menasihati, dan mengemukakan syor bagi_
pertimbangan dan kelulusan, Menteri berkenaan
dengan program, skim, projek dan aktiviti untuk
memajukan kecekapan dan pembangunan
perindustrian, dan bagi perlindungan pengguna,
melalui aktiviti penstandardan;

_(c) untuk menasihati Menteri berkenaan dengan_
penentuan standard bagi komoditi, proses, amalan
dan. perkhidmatan;

_(d) untuk menasihati Menteri mengenai keutamaan_
berkenaan dengan penstandardan untuk
memastikan keberkesanan yang maksimum;

_(e) untuk menasihati Menteri mengenai pelaksanaan_
berkesan penentuan standard bagi komoditi,
proses, amalan dan perkhidmatan;

_(f) untuk mengemukakan bagi pertimbangan dan_
kelulusan Menteri, kriteria dan prosedur yang
berhubungan dengan penyediaan, pelulusan,
penerimaan dan penetapan standard sukarela di
Malaysia;

_(g) untuk mengemukakan bagi pertimbangan dan_
kelulusan Menteri, kriteria dan prosedur yang
berhubungan dengan pengakreditasian makmal
pengujian, makmal penentukuran, organisasi
yang terlibat dalam penilaian ketepatan dan
organisasi yang terlibat dalam melatih kakitangan
dalam penilaian ketepatan;

_(h) untuk mengemukakan bagi pertimbangan dan_
kelulusan Menteri, kriteria dan prosedur bagi
pendaftaran orang yang terlibat dalam penilaian
ketepatan;

_(i) untuk menasihati Menteri mengenai penganjuran_
dan pelaksanaan program akreditasi;


-----

STANDARD MALAYSIA 17

_(j) untuk menasihati, dan mengemukakan syor bagi_
pertimbangan dan kelulusan, Menteri berkenaan
dengan program, skim, projek dan aktiviti untuk
memajukan keperluan pengujian perindustrian
dan bagi pembangunan perkhidmatan pengujian;

_(k) untuk melaksanakan apa-apa fungsi lain yang_
ditentukan atau diwakilkan oleh Menteri.

(4) Seseorang anggota Majlis hendaklah, melainkan
jika dia meletakkan atau mengosongkan jawatannya
terlebih dahulu atau perlantikannya dibatalkan terlebih
# dahulu, memegang jawatan bagi tempoh tiga tahun dan
adalah layak dilantik semula bagi apa-apa tempoh berturutturut yang tidak melebihi tiga tahun.

(5) Sekiranya Pengerusi tidak ada atau tidak dapat
bertindak kerana sakit atau apa-apa sebab lain atau jika
jawatan Pengerusi itu kosong, Timbalan Pengerusi
hendaklah menjalankan kewajipan dan fungsi Pengerusi.

**14.** Walau apa pun seksyen 13, Majlis boleh, tertakluk
kepada kelulusan Menteri terlebih dahulu, menubuhkan
apa-apa jawatankuasa yang difikirkannya perlu bagi
menunaikan kewajipannya atau fungsinya, atau bagi apaapa maksud yang berbangkit daripada atau yang berkaitan
dengan mana-mana kewajipannya atau fungsinya.

BAHAGIAN V

STANDARD

**15. (1) Menteri boleh, melalui pemberitahuan dalam**
_Warta, mengisytiharkan mana-mana penentuan yang telah_
diterima pakai dengan atau tanpa ubahsuaian, sebagai
suatu penentuan standard atau suatu penentuan standard
sementara bagi maksud Akta ini, dan boleh meminda
atau menarik balik mana-mana penentuan standard atau
penentuan standard sementara.

(2) Jika sesuatu penentuan telah diisytiharkan sebagai
suatu penentuan standard sementara, ungkapan
"Sementara" atau "S" hendaklah dimasukkan ke dalam
tajuk atau nombor penentuan standard itu.


Jawatankuasa.

Penentuan
standard.


-----

18 RANG UNDANG-UNDANG

(3) Tiada penentuan boleh diisytiharkan sebagai
penentuan standard, dan tiada penentuan standard boleh
dipinda atau ditarik balik, melainkan jika Menteri berpuas
hati bahawa orang yang mungkin tersentuh oleh
perisytiharan, pindaan atau penarikbalikan itu telah
mendapat peluang untuk menimbangkannya dan
memberikan ulasan mengenainya kepada Menteri atau
kepada Majlis atau kepada sesuatu jawatankuasa Majlis
# yang diberikuasa:

Dengan syarat bahawa subseksyen ini tidak terpakai
bagi penentuan standard sementara.

(4) Perisytiharan, pindaan atau penarikbalikan sesuatu
penentuan standard hendaklah dibuat mengikut cara yang
ditetapkan oleh peraturan-peraturan atau, jika tiada
peraturan sedemikian dibuat, mengikut apa-apa cara yang
ditentukan oleh Menteri.

(5) Menteri hendaklah menyebabkan hakikat
# perisytiharan, pindaan atau penarikbalikan itu, tetapi bukan
teks penentuan yang diisytiharkan, dipinda atau ditarik
balik itu, dan tarikh ia berkuatkuasa, diberitahu dalam
_Warta._

(6) Tanpa bukti yang sebaliknya—

_(a) suatu pemberitahuan dalam Warta di bawah_
subseksyen (5) hendaklah menjadi keterangan
yang mencukupi mengenai perkara yang
dinyatakan dalamnya; dan

# (b) hakikat bahawa sesuatu penentuan telah
diisytiharkan sebagai suatu penentuan standard
atau bahawa sesuatu penentuan standard telah
dipinda atau ditarik balik hendaklah menjadi
keterangan yang mencukupi bahawa kehendak
seksyen ini telah dipatuhi.

**16. (1) Mana-mana orang atau organisasi yang ingin**
diakreditasikan atau didaftarkan sebagai—

_(a) suatu organisasi penilaian ketepatan;_

_(b) suatu makmal bagi pengujian atau penentukuran;_


Perakuan
akreditasi
dan
pendaftaran.


-----

STANDARD MALAYSIA 19

_(c) suatu organisasi latihan bagi penilaian ketepatan;_

atau

_(d) orang yang layak melaksanakan penilaian_

ketepatan dan perkhidmatan yang berkaitan,

boleh memohon kepada Ketua Pengarah mengikut apaapa cara yang ditetapkan oleh peraturan-peraturan.

(2) Jika Ketua Pengarah berpuas hati, atas permohonan

yang dibuat di bawah subseksyen (1), bahawa badan,

makmal, organisasi latihan, atau orang, yang disebut dalam
subseksyen (1) patut diakreditasikan atau didaftarkan,
dia boleh memberikan suatu perakuan akreditasi atau

pendaftaran kepada pemohon tertakluk kepada apa-apa
terma dan syarat, jika ada, yang ditetapkan oleh peraturanperaturan.

(3) Sesuatu perakuan akreditasi atau pendaftaran di

bawah seksyen ini hendaklah diberikari bagi sesuatu
tempoh yang ditentukan oleh Ketua Pengarah tetapi selagi
terma-terma dan syarat-syarat perakuan akreditasi atau
pendaftaran itu dipatuhi, perakuan akreditasi atau
pendaftaran itu boleh dari semasa ke semasa diperbaharui

oleh Ketua Pengarah bagi apa-apa tempoh yang ditentukan
olehnya.

(4) Tiap-tiap orang yang memohon untuk mendapatkan

perakuan akreditasi atau pendaftaran di bawah seksyen
ini dan tiap-tiap orang yang kepadanya perakuan akreditasi
atau pendaftaran diberikan sedemikian hendaklah, jika
dia pada, bila-bila masa dikehendaki berbuat sedemikian
oleh Ketua Pengarah, mengemukakan—

_(a) bagi penilaian atau pemeriksaan, segala_

dokumen;

# (b) apa-apa maklumat,

yang berhubungan dengan pengendalian yang berkenaan
dengannya perakuan akreditasi atau pendaftaran itu
dipohon atau telah diberikan.


-----

20 RANG UNDANG-UNDANG

(5) Apabila apa-apa dokumen telah dikemukakan bagi
penilaian atau pemeriksaan di bawah seksyen ini, maka
hendaklah kena dibayar kepada Ketua Pengarah oleh
pemohon atau pemegang perakuan akreditasi atau
pendaftaran itu kos penilaian atau pemeriksaan yang
semunasabahnya dan apa-apa kos lain yang mungkin
semunasabahnya dilakukan berkaitan dengan penilaian
atau pemeriksaan itu.

(6) Ketua Pengarah hendaklah menyimpan suatu
daftar yang dalamnya hendaklah direkodkan perincian
tiap-tiap perakuan akreditasi atau pendaftaran yang
diberikan di bawah seksyen ini dan yang hendaklah, pada
bila-bila masa yang munasabah, terbuka untuk pemeriksaan
oleh orang awam di Jabatan Standard.

(7) Ketua Pengarah boleh pada bila-bila masa
menggantung atau membatalkan sesuatu perakuan
akreditasi atau pendaftaran yang diberikan di bawah
# seksyen ini jika, pada pendapatnya, mana-mana terma
dan syarat yang berhubung kait dengan perakuan akreditasi
atau pendaftaran itu telah dimungkiri, tetapi seseorang
pemegang perakuan akreditasi atau pendaftaran yang
perakuan akreditasinya atau perakuan pendaftarannya telah
digantung atau dibatalkan oleh Ketua Pengarah boleh
merayu kepada Menteri dan keputusan Menteri adalah
muktamad.

**17. (1) Kecuali dengan persetujuan Menteri, tiada**
kumpulan orang, diperbadankan atau selainnya, boleh
menjalankan fungsi yang baginya ia dibentuk di bawah
suatu nama yang mengandungi perkataan "Standard
Malaysia" atau apa-apa singkatannya atau apa-apa
singkatannya yang mengelirukan atau apa-apa tanda
Jabatan Standard atau apa-apa tanda yang menyerupainya.

(2) Jika mana-mana undang-undang bertulis
# mengadakan peruntukan bagi pendaftaran mana-mana
kumpulan orang, pihak berkuasa pendaftaran boleh enggan
mendaftarkan jika pada pendapatnya penggunaan nama
yang dengannya kumpulan orang itu ingin didaftarkan
adalah dilarang di bawah subseksyen (1).


Sekatan atas
penggunaan
perkataan.


-----

STANDARD MALAYSIA 21

(3) Seksyen ini hendaklah, dengan ubahsuaian yang
perlu, terpakai bagi orang perseorangan yang menjalankan
perniagaan di bawah apa-apa nama atau gelaran selain
daripada nama dan gelarannya sendiri.

(4) Mana-mana kumpulan orang atau mana-mana orang
yang melakukan apa-apa tindakan berlanggaran dengan
seksyen ini adalah melakukan suatu kesalahan melainkan
jika dibuktikan bahawa tindakan itu tidak dilakukan untuk
mendapatkan keuntungan atau dengan niat hendak menipu,
dan apabila disabitkan boleh didenda tidak melebihi lima
puluh ribu ringgit.

**18. (1) Mana-mana orang yang—**

_(a) membuat apa-apa pernyataan atau representasi,_
sama ada secara bertulis atau selainnya, atau
menggunakan apa-apa tanda dengan merujuk
kepada apa-apa komoditi, proses, amalan atau
perkhidmatan yang memberikan atau mungkin
memberikan tanggapan bahawa seseorang yang
tidak didaftarkan atau diperakui untuk
menggunakan sesuatu tanda ketepatan dengan
merujuk kepada komoditi, proses, amalan atau
perkhidmatan itu adalah didaftarkan atau
diperakui sedemikian atau selainnya adalah
berhak menggunakan sesuatu tanda ketepatan;

_(b) membuat apa-apa pernyataan atau representasi,_
sama ada secara bertulis atau selainnya, atau
menggunakan apa-apa tanda yang memberikan
atau mungkin memberikan tanggapan bahawa
sesuatu komoditi, proses, amalan atau
perkhidmatan mematuhi suatu penentuan
standard sedangkan ia tidak mematuhi
sedemikian;

_(c) setelah didaftarkan atau diperakui untuk_
menggunakan sesuatu tanda ketepatan,
menggunakan tanda ketepatan itu selepas
pembatalan atau semasa penggantungan perakuan
pendaftaran atau akreditasinya atau selain
daripada mengikut terma-terma dan syarat-syarat
perakuan pendaftaran atau akreditasinya itu;


Kesalahan
pelbagai


-----

22 RANG UNDANG-UNDANG

_(d) membuat apa-apa pernyataan atau representasi,_
sama ada secara bertulis atau selainnya, dengan
merujuk kepada apa-apa komoditi, proses,
amalan atau perkhidmatan yang memberikan atau
mungkin memberikan tanggapan bahawa
seseorang yang tidak diakreditasikan di bawah
Akta ini dengan merujuk kepada komoditi,
proses, amalan atau perkhidmatan itu adalah
diakreditasikan sedemikian;

_(e) membuat apa-apa pernyataan atau representasi,_
sama ada secara bertulis atau selainnya, yang
memberikan atau mungkin memberikan
tanggapan bahawa sesuatu komoditi, proses,
amalan atau perkhidmatan mematuhi kehendak
akreditasi sedangkan ia tidak mematuhi
sedemikian; atau

_(f) setelah didaftarkan atau diakreditasikan,_
menggunakan perakuan pendaftaran atau
akreditasi selepas pembatalannya, atau semasa
penggantungannya, atau selain daripada mengikut
terma-terma dan syarat-syarat perakuan
pendaftaran atau akreditasi itu,

adalah melakukan suatu kesalahan dan apabila disabitkan
boleh didenda tidak melebihi satu ratus ribu ringgit dan,
dalam hal kesalahan yang berterusan, boleh dikenakan
denda tambahan tidak melebihi satu ribu ringgit bagi
tiap-tiap hari kesalahan itu diteruskan.

**19. Jika suatu kesalahan terhadap Akta ini telah dilakukan**
oleh suatu pertubuhan perbadanan, mana-mana orang yang
pada masa kesalahan itu dilakukan ialah seorang pengarah,
pengurus, setiausaha atau pegawai lain yang seumpamanya
dalam pertubuhan perbadanan itu, atau yang berupa sebagai
bertindak atas sifat sedemikian, hendaklah disifatkan telah
melakukan kesalahan itu melainkan jika dia membuktikan
bahawa kesalahan itu dilakukan tanpa persetujuan atau
pembiarannya dan bahawa dia telah menjalankan segala
usaha wajar untuk mencegah pelakuan kesalahan itu
sebagaimana yang sepatutnya telah dijalankan olehnya
memandangkan jenis fungsinya atas sifat itu dan
memandangkan segala hal keadaan.


Kesalahan
yang
dilakukan
oleh
pertubuhan
perbadanan.


-----

STANDARD MALAYSIA 23

**20. Jika mana-mana undang-undang bertulis memberikan**
kuasa untuk menetapkan atau menentukan, sama ada
melalui perundangan subsidiari atau selainnya, apa-apa
# ciri bagi apa-apa komoditi, proses, amalan atau
perkhidmatan, maka ciri-ciri itu atau mana-mana
daripadanya boleh ditetapkan atau ditentukan dengan
merujuk kepada mana-mana penentuan standard atau
bahagiannya.

**21. Dalam mana-mana undang-undang bertulis, sesuatu**
penentuan standard boleh, tanpa menjejaskan apa-apa cara
sebutan yang lain, disebut mengikut tajuk atau nombor
yang diberikan kepadanya oleh Menteri; dan apa-apa
sebutan itu hendaklah, melainkan jika konteksnya
menghendaki makna yang lain, disifatkan merujuk kepada
penentuan standard itu sebagaimana yang berkuatkuasa
pada masa undang-undang itu dibuat.

BAHAGIAN VI

AM

**22. (1) Menteri boleh membuat apa-apa peraturan yang**
suaimanfaat atau perlu bagi melaksanakan maksud Akta
ini.

(2) Tanpa menjejaskan keluasan subseksyen (1),
Menteri boleh membuat peraturan-peraturan bagi atau
mengenai segala atau mana-mana perkara yang berikut:

_(a) menetapkan cara penentuan boleh diisytiharkan_
sebagai penentuan standard;

_(b) mengawalselia pengisytiharan penentuan_
standard;

_(c) mengadakan peruntukan bagi pindaan atau_
penarikbalikan mana-mana penentuan standard
atau penentuan standard sementara dan
mengawalselia prosedur yang berhubungan
dengannya;

_(d) menetapkan cara perakuan akreditasi atau_
pendaftaran boleh diberikan;


Ciri-cin
komoditi,
dsb., boleh
ditetapkan
dengan
merujuk
kepada
penentuan
standard.

Sebutan dan
bukti
penentuan.

Peraturanperaturan.


-----

24 RANG UNDANG-UNDANG

_(e) mengawalselia pengeluaran perakuan akreditasi,_
menetapkan terma-terma dan syarat-syarat yang
atasnya atau tertakluk kepadanya perakuan
akreditasi boleh dikeluarkan, dan mengawalselia
pembaharuan, penggantungan atau pembatalan
perakuan akreditasi dan prosedur bagi merayu
terhadap penggantungan atau pembatalan itu;

_(f) mengawalselia_ pengeluaran perakuan
pendaftaran, menetapkan terma-terma dan syaratsyarat yang atasnya atau tertakluk kepadanya
perakuan pendaftaran boleh dikeluarkan, dan
mengawalselia pembaharuan, penggantungan
atau pembatalan perakuan pendaftaran, dan
prosedur bagi merayu terhadap penggantungan
atau pembatalan itu;

_(g) menetapkan kaedah untuk membuktikan adanya_
atau tidak adanya terma-terma dan syarat-syarat
bagi mana-mana perakuan akreditasi atau
# pendaftaran yang diberikan di bawah Akta ini;
_(h) menetapkan borang-borang bagi maksud Akta_
ini;
_(i) menetapkan perkara yang berkenaan dengannya_
fee kena dibayar di bawah Akta ini atau di bawah
peraturan-peraturan, amaun fee, dan orang yang
bertanggungan membayarnya;

_(j) menetapkan prosedur yang hendaklah diikuti_
pada mesyuarat Majlis.

BAHAGIAN VII

PEMANSUHAN DAN PERUNTUKAN PERALIHAN

**23. (1) Akta Institut Standard dan Penyelidikan**
Perindustrian Malaysia (Perbadanan) 1975 adalah
dimansuhkan.

# (2) Walau apa pun subseksyen (1), segala perundangan
subsidiari yang dibuat di bawah atau mengikut Akta yang
dimansuhkan hendaklah, setakat yang ia tidak tak konsisten
dengan Akta ini, terus berkuatkuasa sehingga
diubahsuaikan, dibatalkan atau digantikan oleh Akta ini.


Pemasuhan
dan
kecualian.
_Akta 157_


-----

STANDARD MALAYSIA 25

**24. (1) Pemansuhan di bawah seksyen 23 atau apa-apa**
yang terkandung dalam Akta ini tidak boleh menyentuh
# liabiliti mana-mana orang untuk dihukum atau didakwa
kerana kesalahan yang dilakukan di bawah Akta yang
dimansuhkan itu sebelum mula berkuatkuasanya Akta
ini atau menyentuh apa-apa prosiding yang telah dibawa
sebelum mula berkuatkuasanya Akta ini berkenaan dengan
kesalahan itu.

(2) Apa-apa prosiding, sama ada sivil atau jenayah,
atau kausa tindakan yang belum selesai atau yang sedia
# ada sebelum sahaja tarikh peletakhakan oleh atau terhadap
Institut atau mana-mana orang yang bertindak bagi
pihaknya boleh diteruskan atau dimulakan oleh atau
terhadap syarikat pengganti seolah-olah prosiding itu telah
dimulakan oleh atau terhadap Institut atau orang itu jika
Akta ini tidak diluluskan:

Dengan syarat bahawa jika prosiding itu berhubungan
dengan perkara yang berkaitan dengan apa-apa perjanjian
akreditasi, prosiding itu hendaklah diteruskan atau
dimulakan oleh atau terhadap Kerajaan.

(3) Apa-apa rayuan yang dibawa atau apa-apa
kebenaran untuk merayu yang dipohon pada atau selepas
# tarikh peletakhakan terhadap sesuatu keputusan yang
diberikan sebelum tarikh itu dalam apa-apa prosiding
undang-undang yang dalamnya Institut menjadi satu pihak
# boleh dibawa oleh atau terhadap syarikat pengganti:

Dengan syarat bahawa jika rayuan itu berhubungan
dengan perkara yang berkaitan dengan apa-apa perjanjian
akreditasi, maka rayuan itu hendaklah dibawa oleh atau
terhadap Kerajaan.

**25. (1) Semua penentuan yang diisytiharkan sebagai**
penentuan standard di bawah seksyen 28 Akta Institut
Standard dan Penyelidikan Perindustrian Malaysia
(Perbadanan) 1975 atau yang menurut kuasa seksyen 49
Akta tersebut terus wujud sebagai penentuan standard
yang diisytiharkan di bawah seksyen 28 dan yang wujud
sebagai penentuan standard sebelum sahaja mula


Penerusan
prosiding
jenayah dan
sivil.

Kecualian
bagi
penentuan,
tanda dan
lesen.
_Akta 157_


-----

26 RANG UNDANG-UNDANG

berkuatkuasanya Akta ini hendaklah terus wujud sebagai
penentuan standard yang diisytiharkan di bawah seksyen

15 Akta ini sehingga ditarik balik di bawah seksyen itu.

(2) Semua tanda yang didaftarkan sebagai cap

# dagangan perakuan menurut kuasa seksyen 29 Akta
tersebut atau yang disifatkan telah didaftarkan di bawah
seksyen 49 Akta tersebut dan tetap terdaftar sedemikian
sebelum sahaja mula berkuatkuasanya Akta ini hendaklah
terus tetap terdaftar.

(3) Semua lesen untuk menggunakan tanda standard

yang diberikan di bawah seksyen 30 Akta tersebut atau
yang wujud menurut kuasa subseksyen 49(3) Akta tersebut
dan yang wujud sebelum sahaja mula berkuatkuasanya
Akta ini adalah tetap sah sehingga lesen itu habis tempoh
atau dibatalkan di bawah Akta ini.


**26. (1) Jika timbul apa-apa kesulitan berkaitan dengan**
peruntukan peralihan yang terkandung dalam Bahagian
ini, Menteri boleh, tertakluk kepada subseksyen (2), dengan
perintah membuat apa-apa ubahsuaian dalamnya

sebagaimana yang didapatinya perlu bagi mencegah
anomali.

(2) Menteri tidak boleh menjalankan kuasa yang

diberikan oleh subseksyen (1) selepas habis tempoh dua
tahun dari mula berkuatkuasanya Akta ini.

HURAIAN

Rang Undang-Undang ini bertujuan membuat peruntukan baru dalam
undang-undang yang berhubungan dengan standard dan perkara
berkaitan yang lain. Rang Undang-Undang ini juga bertujuan
mengadakan peruntukan bagi peletakhakan harta, hak dan liabiliti
Institut Standard dan Penyelidikan Perindustrian Malaysia ("Institut")
pada suatu syarikat pengganti.

2. Bahagian I Rang Undang-Undang mengandungi perkara
permulaan.


Pencegahan
anomali.


-----

STANDARD MALAYSIA 27

_Fasal 1 memperkatakan tajuk ringkas, pemakaian dan mula_
berkuatkuasa. Fasal 1 juga bertujuan membenarkan Menteri
menetapkan tarikh yang berlainan bagi mula berkuatkuasanya
peruntukan yang berlainan dalam Rang Undang-Undang ini.

_Fasal 2 bertujuan mentakrifkan perkataan dan ungkapan tertentu_
yang digunakan dalam Rang Undang-Undang.

3. Bahagian II memperkatakan peletakhakan harta, dsb., pada
syarikat pengganti.

_Fasal 3 membolehkan Menteri menetapkan tarikh peletakhakan_
yang menurutnya segala hak, liabiliti dan fungsi Institut akan berpindah
kepada dan terletakhak pada syarikat pengganti.

_Fasal 4 bertujuan menghendaki syarikat pengganti menerbitkan_
apa-apa sekuritinya kepada Menteri Kewangan.

_Fasal 5 bertujuan memperuntukkan bagi penerbitan selanjutnya_
syer syarikat pengganti.

_Fasal 6 bertujuan menghendaki syarikat pengganti menerima ke_
dalam perkhidmatannya anggota kakitangan Institut yang telah memilih
untuk berkhidmat sebagai pekerja syarikat pengganti.

_Fasal 7 bertujuan membolehkan Menteri Kewangan memohon_
be!i atau memperolehi semua syer dalam syarikat pengganti.

_Fasal 8 bertujuan melarang penjualan, pelupusan dan pengumpukan_
syer dalam syarikat pengganti yang dipegang oleh Menteri Kewangan.

4. Bahagian III memperkatakan fungsi, kuasa dan kewajipan Ketua
Pengarah Jabatan Standard.

_Fasal 9 memperkatakan perlantikan seorang pegawai awam sebagai_
Ketua Pengarah Jabatan Standard.

_Fasal 10 memperkatakan kewajipan dan fungsi Ketua Pengarah._

_Fasal 11 bertujuan membolehkan Ketua Pengarah mewakilkan_
mana-mana kewajipan atau fungsinya di bawah Rang Undang-Undang.

_Fasal 12 memberi Menteri kuasa memberikan arahan kepada_
Ketua Pengarah yang tidak tak konsisten dengan peruntukan Rang
Undang-Undang dan Ketua Pengarah mestilah melaksanakan arahan
itu.

5. Bahagian IV memperkatakan penubuhan Majlis Standard dan
Akreditasi.


-----

28 RANG UNDANG-UNDANG

_Fasal 13 memperkatakan penubuhan Majlis dan menetapkan fungsi_
Majlis.

_Fasal 14 bertujuan membenarkan Majlis menubuhkan_
jawatankuasa-jawatankuasa untuk menunaikan mana-mana fungsi
dan kewajipannya dengan kelulusan Menteri terlebih dahulu.

6. Bahagian V memperkatakan standard dan perkara-perkara yang
berkaitan.

_Fasal 15 membolehkan Menteri mengisytiharkan, melalui_
pemberitahuan dalam Warta, mana-mana penentuan yang telah
diterima pakai sebagai penentuan standard atau penentuan standard
sementara.

_Fasal 16 memperkatakan pengakreditasian dan pendaftaran_
organisasi dan orang oleh Ketua Pengarah Jabatan Standard.

_Fasal 17 bertujuan melarang sesuatu kumpulan orang,_
diperbadankan atau selainnya, daripada menggunakan perkataan
"Standard Malaysia" dalam namanya.

_Fasal 18 memperkatakan kesalahan pelbagai._

_Fasal 19 memperkatakan kesalahan yang dilakukan oleh_
pertubuhan perbadanan.

_Fasal 20 bertujuan membolehkan ciri apa-apa komoditi, proses,_
amalan atau perkhidmatan ditetapkan atau ditentukan dengan merujuk
kepada penentuan standard.

_Fasal 21 memperkatakan sebutan dan bukti penentuan._

7. Bahagian VI memperkatakan peruntukan am.

_Fasal 22 memperkatakan kuasa Menteri membuat peraturan-_
peraturan bagi melaksanakan maksud Rang Undang-Undang.

8. Bahagian VII memperkatakan peruntukan pemansuhan dan
peralihan.

_Fasal 23 mengandungi peruntukan pemansuhan dan kecualian._

_Fasal 24 memperkatakan penerusan prosiding jenayah dan sivil._

_Fasal 25 mengandungi peruntukan berhubungan dengan kecualian_
bagi penentuan, tanda dan lesen.

_Fasal 26 mengandungi peruntukan bagi mencegah anomali yang_
berbangkit daripada peruntukan peralihan.


-----

STANDARD MALAYSIA 29

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya belum dapat ditentukan
sekarang ini. [PN. (U[2]) 1468.]


-----

