---
Year: 1995
Bill: D.R.23/1995 - Rang Undang-Undang Perancang Bandar 1995 (Lulus)
Title: D.R.23/1995 - Rang Undang-Undang Perancang Bandar 1995 (Lulus)
Download URL: https://www.parlimen.gov.my/files/billindex/pdf/1995/DR231995.pdf
URL: https://www.parlimen.gov.my/files/billindex/pdf/1995/DR231995.pdf
---
---
Reading:
D.R.23/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

## D.R. 23/95

**Naskhah Sahih—Bahasa Kebangsaan**


RANG UNDANG-UNDANG

PERANCANG BANDAR 1995

SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.

2. Tafsiran.

BAHAGIAN II

LEMBAGA PERANCANG BANDAR

3. Penubuhan Lembaga.

4. Keanggotaan Lembaga.

5. Penamatan perlantikan.

6. Pembatalan perlantikan.

7. Pengisian kekosongan.

8. Fungsi Lembaga.

9. Kuasa untuk meminjam.

10. Jawatankuasa.

BAHAGIAN III

PENDAFTARAN PERANCANG BANDAR

11. Daftar.

12. Perlantikan dan tugas Pendaftar.

13. Hak.


-----

RANG UNDANG-UNDANG

Fasal
14. Sekatan ke atas orang yang tak berdaftar dan Perancang
Bandar Siswazah berdaftar.
15. Kelayakan bagi pendaftaran.
16. Permohonan pendaftaran.
17. Perakuan pendaftaran.
18. Pendaftaran sementara Perancang Bandar asing.
19. Pemberitahuan mengenai pertukaran alamat.

BAHAGIAN IV
```
      AMALAN PERANCANGAN BANDAR OLEH
        PERTUBUHAN PERBADANAN

```
20. Komposisi pertubuhan perbadanan yang boleh menjalankan
amalan sebagai Perancang Bandar.
21. Pertubuhan perbadanan yang menjalankan amalan sebagai
Perancang Bandar.
22. Permohonan permit.
23. Permit.
24. Pemberitahuan mengenai perubahan komposisi dan pertukaran
alamat.
25. Lembaga boleh membatalkan permit.
26. Pendengaran kena dijalankan dan hak untuk didengar kena
diberikan.
27. Pemberhentian amalan.
28. Pemulangan permit.
29. Lembaga boleh mengeluarkan permit baru.
30. Rayuan terhadap penolakan, syarat dan pembatalan tidak
dibenarkan.

BAHAGIAN V

CELAAN, PENGGANTUNGAN, PEMBATALAN, PENYINGKIRAN
DAN KEMASUKAN SEMULA

31. Perlantikan dan kuasa Jawatankuasa Penyiasatan dan
Jawatankuasa Tatatertib.
32. Penggantungan pendaftaran sementara menanti selesai
penyiasatan.
33. Perintah Jawatankuasa Tatatertib.
34. Hal keadaan yang mengenainya Jawatankuasa Tatatertib boleh
membuat perintah.


-----

PERANCANG BANDAR 3

Fasal

35. Pendaftaran adalah batal dan tak sah dalam hal keadaan
tenentu.

36. Penyingkiran dari Daftar.

37. Pemulangan perakuan pendaftaran.

38. Kemasukan semula ke dalam Daftar.

BAHAGIAN VI

RAYUAN

39. Lembaga Rayuan.

40. Tempoh jawatan dan elaun anggota Lembaga Rayuan.

41. Prosedur Lembaga Rayuan.

42. Rayuan.

43. Prosedur rayuan.

BAHAGIAN VII

KESALAHAN-KESALAHAN

44. Kesalahan-kesalahan.

45. Penalti am.

46. Kesalahan-kesalahan oleh pertubuhan perbadanan.

47. Penjalanan pendakwaan.

48. Penjalanan prosiding sivil.

BAHAGIAN VIII

AM

49. Perbuatan atau peninggalan yang dilakukan dengan suci
hati.

50. Kaedah-kaedah.

51. Perancang Bandar berdaftar, Perancang Bandar Siswazah
berdaftar, dsb. tertakluk kepada Akta ini.

52. Kecualian tentang hak Kerajaan.

JADUAL.


-----

-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi pendaftaran
Perancang Bandar dan bagi maksud yang berkaitan
dengannya.

## [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
## yang bersidang dalam Parlimen, dan dengan kuasa
daripadanya, seperti berikut:

BAHAGIAN I

PERMULAAN

**1. Akta ini bolehlah dinamakan Akta Perancang Bandar**
1995 dan hendaklah mula berkuatkuasa pada 1 Januari
## 1996.

**2. Dalam Akta ini, melainkan jika konteksnya**
menghendaki makna yang lain—

"anggota" ertinya anggota Lembaga yang dilantik di
bawah seksyen 4 dan termasuklah Pengerusi Lembaga;

"Daftar" ertinya Daftar Perancang Bandar yang disebut
dalam seksyen 11;

"ditetapkan" ertinya ditetapkan melalui kaedah-kaedah
yang dibuat di bawah seksyen 50;

"jawatankuasa" ertinya jawatankuasa yang dilantik di
## bawah seksyen 10;


Tajuk ringkas
dan mula
berkuatkuasa.

Tafsiran.


-----

6 RANG UNDANG-UNDANG

# "Lembaga" ertinya Lembaga Perancang Bandar yang
## ditubuhkan di bawah seksyen 3;

# "Menteri" ertinya Menteri yang pada masa ini
## dipertanggungkan dengan tanggungjawab bagi perkara# perkara yang berhubungan dengan perancangan bandar dan desa;

## "Pendaftar" ertinya Pendaftar Perancang Bandar yang dilantik di bawah subseksyen 12(1);

# "perakuan pendaftaran" ertinya perakuan yang
## dikeluarkan di bawah subseksyen 17(1) dan termasuklah pendua bagi perakuan pendaftaran yang dikeluarkan di
# bawah subseksyen 17(2);

## "perakuan pendaftaran sementara" ertinya perakuan yang dikeluarkan di bawah subseksyen 18(4) dan termasuklah
# pendua bagi perakuan pendaftaran sementara yang
## dikeluarkan di bawah subseksyen 18(5);
 "Perancang Bandar berdaftar" ertinya seseorang yang didaftarkan di bawah subseksyen 15(3);

# "Perancang Bandar Siswazah berdaftar" ertinya
## seseorang yang didaftarkan di bawah subseksyen 15(1);

# "permit" ertinya permit yang dikeluarkan di bawah
## subseskyen 23(1) dan termasuklah pendua bagi permit yang dikeluarkan di bawah subseksyen 23(2);

# "Persatuan Pegawai Perancang Bandar dan Desa" ertinya persatuan yang dibentuk oleh Perancang Bandar yang
## bekerja dalam sektor awam;

# "Pertubuhan Perancang Malaysia" termasuklah institut,
## badan atau pertubuhan yang menggantikannya dan diluluskan oleh Menteri;
 "pertubuhan perbadanan yang menjalankan amalan sebagai Perancang Bandar" ertinya pertubuhan perbadanan


-----

PERANCANG BANDAR 7

yang diperbadankan di bawah Akta Syarikat 1965 yang
telah dikeluarkan kepadanya permit untuk menjalankan
amalan sebagai Perancang Bandar;

"pihak berkuasa awam" mempunyai pengertian yang
diberikan kepadanya dalam Perlembagaan Persekutuan;

"profesion" ertinya profesion perancangan bandar.

BAHAGIAN II

LEMBAGA PERANCANG BANDAR

**3. (1) Maka hendaklah ditubuhkan suatu lembaga yang**
hendaklah dikenali sebagai "Lembaga Perancang Bandar"
yang hendaklah menjadi suatu pertubuhan perbadanan
yang kekal turun temurun dan mempunyai suatu meterai
## biasa.

(2) Lembaga boleh mendakwa dan didakwa dengan
nama perbadanannya,

## (3) Tertakluk kepada dan bagi maksud Akta ini,
Lembaga boleh—

_(a) mengikat kontrak; dan_

_(b) memperolehi, membeli, mengambil, memegang_
dan menikmati segala perihal harta alih dan tak
## alih.

(4) Lembaga boleh memindahhakkan, menyerahhakkan,
menyerahkan dan memulangkan, menggadai, menggadaijanji, mendemiskan, menyerahhakkan semula,
memindahmilikkan atau selainnya melupuskan, atau
memperlakukan, harta alih atau tak alih yang terletakhak
pada Lembaga—

_(a) mengikut apa-apa terma yang difikirkan patut_
oleh Lembaga; dan

_(b) tertakluk kepada mana-mana undang-undang_
bertulis yang menyentuh perkara yang sama.


_Akta 125._

Penubuhan
Lembaga.


-----

8 RANG UNDANG-UNDANG

**4. (1) Lembaga hendaklah terdiri daripada anggota-**
anggota yang berikut:

_(a) Pengerusi;_

_(b) Presiden Pertubuhan Perancang Malaysia;_

_(c) Presiden Persatuan Pegawai Perancang Bandar_
dan Desa;

_(d) tujuh anggota yang merupakan Perancang Bandar_
yang dinamakan dalam senarai penamaan yang
dikemukakan oleh Pertubuhan Perancang
Malaysia dan mereka itu hendaklah terdiri
daripada—

(i) tiga orang Perancang Bandar yang
berkhidmat dengan suatu pihak berkuasa
awam;

(ii) tiga orang Perancang Bandar yang
## menjalankan amalan persendirian selama
sekurang-kurangnya sepuluh tahun di
Malaysia; dan

(iii) seorang Perancang Bandar yang bekerja
dengan mana-mana universiti atau institusi
pengajian tinggi dan yang bertugas
mengajar perancangan bandar dan desa
atau perancangan bandar dan wilayah;

_(e) seorang anggota yang dinamakan oleh Lembaga_
Arkitek daripada kalangan anggota Lembaga itu
yang ditubuhkan di bawah Akta Arkitek 1967;

_(f) seorang anggota yang dinamakan oleh Lembaga_
Jurutera daripada kalangan anggota Lembaga
itu yang ditubuhkan di bawah Akta Pendaftaran
Jurutera 1967; dan

_(g) seorang anggota yang dinamakan oleh Lembaga_
Juruukur daripada kalangan anggota Lembaga
itu yang ditubuhkan di bawah Akta Juruukur
## Tanah Berlesen 1958.


Keanggotaan
Lembaga.

_Akta 117._

_Akta 138._

_Akta 458._


-----

PERANCANG BANDAR 9

(2) Pengerusi dan anggota lain Lembaga yang dilantik
di bawah perenggan (d) hingga (g)—
_(a) hendaklah dilantik oleh Menteri bagi suatu_
tempoh yang tidak melebihi tiga tahun;
_(b) melainkan jika dia meletakkan jawatan terlebih_
## dahulu atau perlantikannya dibatalkan terlebih
dahulu, hendaklah memegang jawatan selama
tempoh yang ditentukan dalam suratcara
perlantikannya;
_(c) adalah layak dilantik semula apabila habis_
tempoh jawatannya tetapi tidaklah boleh dilantik
bagi lebih daripada tiga penggal berturut-turut;
dan
_(d) boleh, pada bila-bila masa, meletakkan_
jawatannya dengan surat yang ditujukan kepada
Menteri.

(3) Peruntukan Jadual hendaklah terpakai bagi
Lembaga.

**5. Perlantikan seseorang anggota Lembaga yang dilantik**
hendaklah tamat—
_(a) apabila dia mati; atau_
_(b) jika dia meletakkan jawatannya dengan surat_
yang ditujukan kepada Menteri.

**6. Menteri boleh menamatkan perlantikan seseorang**
anggota Lembaga yang dilantik—
_(a) jika kelakuannya, sama ada yang berkaitan_
dengan tugasnya sebagai anggota Lembaga atau
selainnya, ialah kelakuan yang memburukkan
nama Lembaga;
_(b) jika dia menjadi tak berupaya untuk menjalankan_
dengan sepatutnya tugasnya sebagai anggota
Lembaga;
_(c) jika dibuktikan terhadapnya, atau jika dia_
disabitkan atas, sesuatu pertuduhan berkenaan
dengan—
(i) sesuatu kesalahan yang melibatkan fraud,
ketakjujuran atau keburukan akhlak;


Penamatan
perlantikan.

Pembatalan
perlantikan.


-----

10 RANG UNDANG-UNDANG

(ii) sesuatu kesalahan di bawah suatu undang
undang berhubungan dengan rasuah;

(iii) sesuatu kesalahan di bawah Akta ini; atau

(iv) apa-apa kesalahan lain yang boleh dihukum

dengan pemenjaraan selama lebih daripada
dua tahun;

_(d) jika dia menjadi bankrap;_

_(e) jika dia didapati atau diisytiharkan tak sempurna_

akal atau selainnya menjadi tak berupaya untuk
menguruskan hal-ehwalnya;

_(f) jika dia tidak menghadiri mesyuarat Lembaga_

tiga kali berturut-turut tanpa kebenaran secara
## bertulis daripada Pengerusi Lembaga;

_(g) jika pendaftarannya dibatalkan atau menjadi batal_

dan tak sah; atau

_(h) jika namanya disingkirkan dari Daftar._

**7. Jika seseorang anggota yang dilantik terhenti daripada**
menjadi anggota Lembaga, Menteri boleh melantik orang
lain untuk mengisi kekosongan itu selama baki tempoh
## yang baginya anggota yang mengosongkan jawatan itu
telah dilantik.

**8. Fungsi Lembaga ialah—**

_(a) menyimpan dan menyenggara Daftar;_

_(b) meluluskan atau menolak permohonan_

pendaftaran di bawah Akta ini;

_(c) menetapkan skala fee yang akan dicajkan oleh_

Perancang Bandar berdaftar bagi nasihat
profesional dan khidmat profesional yang
diberikannya;

_(d) menentukan etika profesion;_

_(e) mengawalselia tatakelakuan profesion;_

_(f) mendengar dan memutuskan sendiri atau_

melantik suatu jawatankuasa atau penimbang

Pengisian
kekosongan.

Fungsi
Lembaga.


-----

PERANCANG BANDAR 11

tara untuk mendengar dan memutuskan pertikaian
berhubungan dengan—
(i) tatakelakuan profesional; dan
(ii) etika profesional,

Perancang Bandar berdaftar dan Perancang
Bandar Siswazah berdaftar;

_(g) mewakili profesion dalam apa-apa perkara yang_
perlu atau suaimanfaat;

_(h) memeriksa, membuat laporan dan syor mengenai_
perundangan semasa dan apa-apa perkara lain
yang menyentuh profesion kepada—
(i) kerajaan;
(ii) pihak berkuasa awam; atau
(iii) institut, badan atau pertubuhan yang pada
masa ini mewakili profesion;

_(i) melantik suatu panel, jika diperlukan sedemikian,_
untuk menjalankan peperiksaan bagi penerimaan
masuk ke profesion itu, yang terdiri daripada—
(i) seorang anggota Lembaga; dan
(ii) Perancang Bandar-Perancang Bandar yang
ditentukan oleh Lembaga;

_(j) melantik seseorang untuk mewakilinya dalam_
sesuatu badan atau panel pemeriksa yang boleh
dilantik oleh sesuatu institut, badan atau
pertubuhan yang pada masa ini mewakili
profesion;

_(k) membuat syor kepada pihak berkuasa yang_
relevan berhubungan dengan apa-apa peperiksaan
untuk kelayakan bagi penerimaan masuk ke
profesion;

_(l) melantik anggota-anggota Lembaga untuk_
menganggotai sesuatu lembaga, jawatankuasa
atau badan yang ditubuhkan bagi apa-apa maksud
yang menyentuh profesion; dan

_(m) melantik anggota-anggota Lembaga untuk_
menganggotai lembaga badan profesional lain
sebagaimana yang perlu.


-----

12 RANG UNDANG-UNDANG

**9. Lembaga boleh, dengan kelulusan Menteri dan**
mengikut apa-apa terma dan syarat yang ditentukan
olehnya, meminjam apa-apa jumlah wang yang diperlukan
oleh Lembaga—

_(a) bagi melaksanakan fungsinya; dan_

## (b) bagi menunaikan obligasinya.

**10. (1) Lembaga boleh melantik jawatankuasa-**
jawatankuasa yang difikirkan suaimanfaat olehnya—

_(a) untuk menasihatinya tentang perkara-perkara_
berkenaan dengan fungsinya, kuasanya dan
tugasnya;

_(b) bagi penunaian yang sepatutnya akan fungsinya,_
penjalanan yang sepatutnya akan kuasanya dan
pelaksanaan yang sepatutnya akan tugasnya;

_(c) bagi apa-apa maksud yang berbangkit daripada_
atau berkaitan dengan fungsinya, kuasanya atau
tugasnya; atau

_(d) untuk menjalankan fungsinya, kuasanya atau_
tugasnya yang ditentukan atau diwakilkan
olehnya kecuali yang berhubungan dengan
kuasanya di bawah seksyen 50.

(2) Maka hendaklah dilantik ke sesuatu jawatankuasa
sekurang-kurangnya seorang anggota Lembaga dan manamana orang lain yang difikirkan layak oleh Lembaga.

(3) Anggota sesuatu jawatankuasa hendaklah dibayar
apa-apa elaun yang ditentukan oleh Lembaga.

(4) Lembaga boleh, pada bila-bila masa,
memberhentikan atau mengubah keanggotaan sesuatu
jawatankuasa.

(5) Tertakluk kepada Akta ini dan arahan yang diberikan
oleh Lembaga, sesuatu jawatankuasa boleh mengawalselia
prosedurnya sendiri.

(6) Sesuatu jawatankuasa hendaklah mematuhi arahan
yang diberikan kepadanya oleh Lembaga.


Kuasa untuk
meminjam.

Jawatankuasa.


-----

PERANCANG BANDAR 13

(7) Sesuatu jawatankuasa boleh mengundang manamana orang untuk menghadiri mesyuaratnya bagi maksud
menasihatinya tentang apa-apa perkara yang sedang
dibincangkan, tetapi orang itu tidak berhak untuk mengundi
dalam mesyuarat itu.

(8) Seseorang yang diundang di bawah subseksyen
(7) hendaklah dibayar apa-apa fee yang ditentukan oleh
Lembaga.

(9) Sesuatu jawatankuasa hendaklah menyebabkan—

_(a) minit kesemua mesyuaratnya disenggarakan dan_
disimpan dalam bentuk yang sepatutnya; dan

_(b) salinan_ minit kesemua mesyuaratnya
dikemukakan kepada Lembaga dengan seberapa
segera yang praktik.

BAHAGIAN III

PENDAFTARAN PERANCANG BANDAR

**11. (1) Daftar Perancang Bandar hendaklah dalam dua Daftar.**
seksyen yang berikut:

_(a) Seksyen A - yang hendaklah mengandungi nama,_
alamat perniagaan dan butir-butir lain Perancang
Bandar berdaftar; dan

_(b) Seksyen B - yang hendaklah mengandungi nama,_
alamat dan butir-butir lain Perancang Bandar
Siswazah berdaftar.

(2) Daftar hendaklah disimpan dan disenggara di pejabat
Lembaga dan hendaklah ada akses bagi pemeriksaan awam
ke atasnya.

(3) Tiada pindaan atau perubahan boleh dibuat kepada
Daftar tanpa mendapat kelulusan Lembaga terlebih dahulu.

(4) Sekiranya—

_(a) suatu perintah dibuat oleh Jawatankuasa_
Tatatertib di bawah seksyen 33;


-----

14 RANG UNDANG-UNDANG

_(b) berlaku mana-mana hal keadaan yang menjadikan_
pendaftaran batal dan tak sah di bawah seksyen
35;

_(c) suatu penyingkiran dari Daftar dibuat di bawah_
seksyen 36;

_(d) suatu kemasukan semula ke dalam Daftar dibuat_
di bawah seksyen 38; atau

_(e) mengenai—_

(i) apa-apa hal keadaan lain yang berlaku;
atau

(ii) apa-apa keputusan atau perintah lain yang
dibuat, termasuklah berkenaan dengan
rayuan yang dibuat di bawah Akta ini,

yang menyentuh pendaftaran seseorang
Perancang Bandar berdaftar atau Perancang
Bandar Siswazah berdaftar,

maka Lembaga hendaklah menyebabkan suatu catatan
dibuat dalam Daftar dengan sewajarnya.

**12. (1) Menteri hendaklah melantik seorang Pendaftar**
Perancang Bandar yang hendaklah berada di bawah arahan
dan pengawasan am Lembaga.

(2) Pendaftar hendaklah—

_(a) menandatangani kesemua perakuan pendaftaran,_
perakuan pendaftaran sementara dan permit;

_(b) tertakluk kepada subseskyen 11(3), merekodkan_
kesemua catatan yang dikehendaki dibuat ke
dalam Daftar;

_(c) dengan seberapa segera yang praktik selepas 1_
Januari setiap tahun, menyiarkan dalam Warta
suatu senarai nama dan alamat kesemua
Perancang Bandar berdaftar dan Perancang
Bandar Siswazah berdaftar;


Perlantikan
dan tugas
Pendaftar.


-----

. PERANCANG BANDAR 15

_(d) dari semasa ke semasa, menyiarkan dalam Warta_
## suatu senarai nama dan alamat Perancang Bandar
berdaftar dan Perancang Bandar Siswazah
berdaftar—
(i) yang ditambahkan kepada;
(ii) yang disingkirkan dari; atau
(iii) yang dimasukkan semula ke dalam,

Daftar; dan

_(e) menyiarkan dalam sekurang-kurangnya dua_
akhbar tempatan, satu dalam bahasa kebangsaan
dan satu dalam apa-apa bahasa lain, nama dan
alamat Perancang Bandar berdaftar dan
Perancang Bandar Siswazah berdaftar—
(i) yang disingkirkan dari; dan
(ii) dimasukkan semula ke dalam,

Daftar, dalam masa tiga puluh hari dari
penyingkiran atau kemasukan semula itu.

(3) Dalam apa-apa prosiding, senarai yang disiarkan
dalam Warta di bawah perenggan (2)(c) dan (d) hendaklah
## menjadi bukti prima facie bahawa Perancang Bandar
berdaftar dan Perancang Bandar Siswazah berdaftar yang
namanya terdapat dalam senarai itu—

_(a) ialah seorang Perancang Bandar berdaftar atau_
Perancang Bandar Siswazah berdaftar;

_(b) telah disingkirkan dari Daftar; atau_
## (c) telah dimasukkan semula ke dalam Daftar,

mengikut mana-mana yang berkenaan.

(4) Pendaftar boleh menyiarkan secara tahunan dan
menawarkan untuk jualan salinan Daftar.

**13. (1) Tiap-tiap Perancang Bandar berdaftar berhak—**

_(a) menyediakan rancangan pemajuan seperti_
rancangan struktur dan rancangan tempatan bagi
maksud Akta Perancangan Bandar dan Desa
## 1976;


Hak.

_Akta 172._


-----

16 RANG UNDANG-UNDANG

_(b) menjalankan kajian perancangan pembangunan_
bandar, luar bandar dan wilayah, dan kajian
kebolehlaksanaan dan penilaian kesan alam
sekitar berhubungan dengan kegunaan tanah;
dan

_(c) menyediakan dan mengemukakan permohonan_
kebenaran merancang, susunatur pecan bahagian,
lakaran dan laporan perancangan kepada manamana orang atau pihak berkuasa awam bagi
maksud membangunkan mana-mana tanah.

(2) Tiada apa-apa jua yang terkandung dalam seksyen
ini boleh menjejaskan hak mana-mana orang lain di bawah
mana-mana undang-undang bertulis lain untuk membuat
mana-mana perkara di bawah subseksyen (1).

**14. (1) Tiada seorang pun melainkan jika dia ialah**
seorang Perancang Bandar berdaftar—

_(a) boleh menggunakan gelaran "Perancang Bandar_
berdaftar" atau apa-apa gelaran dalam apa-apa
bahasa yang boleh semunasabahnya ditafsirkan
sebagai membayangkan bahawa dia ialah seorang
Perancang Bandar berdaftar;

_(b) boleh menggunakan atau mempamerkan apa-_
apa papan tanda, papan, kad atau alat lain yang
menggambarkan atau membayangkan bahawa
dia ialah seorang Perancang Bandar berdaftar;
atau

_(c) berhak mendapatkan dalam mana-mana_
mahkamah apa-apa fee, caj atau saraan bagi
nasihat profesional atau khidmat profesional yang
diberikan olehnya.

(2) Walau apa pun peruntukan subseksyen (1),
seseorang Perancang Bandar Siswazah berdaftar boleh,
dengan kelulusan Lembaga, bekerja sebagai Perancang
Bandar.


Sekatan ke
atas orang
yang tak
berdaftar dan
Perancang
Bandar
Siswazah
berdaftar.


-----

PERANCANG BANDAR 17

**15. (1) Seseorang yang mempunyai—**

_(a) kelayakan yang dikehendaki bagi Keanggotaan_

Siswazah Pertubuhan Perancang Malaysia; atau

_(b) apa-apa kelayakan lain yang difikirkan oleh_

Lembaga setara dengannya,

berhak, apabila permohonan dibuat olehnya, untuk
didaftarkan di bawah Seksyen B Daftar sebagai Perancang
Bandar Siswazah berdaftar.

(2) Seseorang Perancang Bandar Siswazah berdaftar

adalah dikehendaki memperolehi pengalaman amali yang
ditetapkan oleh Lembaga, selepas berunding dengan
Menteri dan Pertubuhan Perancang Malaysia, supaya
menjadi berhak untuk memohon didaftarkan sebagai
Perancang Bandar berdaftar.

(3) Orang yang berikut berhak, apabila permohonan

dibuat olehnya, untuk didaftarkan di bawah Seksyen A
Daftar sebagai Perancang Bandar berdaftar:

_(a) mana-mana orang yang—_

(i) merupakan seorang Perancang Bandar

Siswazah berdaftar; dan

(ii) telah memperolehi pengalaman amali yang

## ditetapkan di bawah subseksyen (2); dan

_(b) mana-mana orang yang, pada 1 Januari 1996,_

ialah Anggota Korporat Pertubuhan Perancang
Malaysia.

(4) Walau apa pun subseksyen (3), seseorang tidak

berhak didaftarkan sebagai Perancang Bandar berdaftar
melainkan jika pada masa permohonan pendaftaran—

_(a) dia seorang warganegara atau pemastautin tetap_

Malaysia;

_(b) dia sedang bermastautin di Malaysia; dan_

_(c) dia telah bermastautin di Malaysia selama suatu_

## tempoh tidak kurang dari enam bulan sebelum
tarikh permohonan itu.


Kelayakan
bagi
pendaftaran.


-----

18 RANG UNDANG-UNDANG

## (5) Mana-mana orang—

_(a) yang namanya telah disingkirkan dari Daftar_
di bawah perenggan 36(b); dan

_(b) yang tidak memohon untuk dimasukkan semula_
ke dalam Daftar dalam masa lima tahun dari
tarikh penyingkiran itu,

## berhak, apabila permohonan dibuat olehnya, untuk
didaftarkan di bawah Seksyen A Daftar.

(6) Tiada seorang pun berhak untuk didaftarkan sebagai
Perancang Bandar berdaftar atau Perancang Bandar
## Siswazah berdaftar jika pada bila-bila masa sebelum
pendaftarannya wujud apa-apa hal keadaan yang boleh
menjadikan pendaftarannya batal dan tak sah di bawah
seksyen 35.

**16. Sesuatu permohonan pendaftaran di bawah seksyen**
## 15 hendaklah dibuat kepada Lembaga dalam borang dan
mengikut cara yang ditetapkan dan disertai fee yang
ditetapkan.

**17. (1) Pendaftar hendaklah mengeluarkan kepada**
seseorang pemohon yang permohonan pendaftarannya
diluluskan oleh Lembaga suatu perakuan pendaftaran
dalam borang yang ditetapkan setelah menerima fee yang
ditetapkan.

## (2) Seseorang Perancang Bandar berdaftar atau
Perancang Bandar Siswazah berdaftar yang kehilangan
perakuan pendaftarannya hendaklah dikeluarkan kepadanya
## suatu pendua bagi perakuan pendaftaran itu apabila
permohonan dibuat olehnya dan fee yang ditetapkan
dibayar.

(3) Sesuatu perakuan pendaftaran—

_(a) hendaklah habis tempoh pada 31 Disember tahun_
## ia dikeluarkan; dan

_(b) boleh dibaharui secara tahunan setelah fee yang_
ditetapkan dibayar.


Permohonan
pendaftaran.

Perakuan
pendaftaran.


-----

PERANCANG BANDAR 19

**18. (1) Lembaga boleh, apabila permohonan dibuat**
olehnya dalam borang dan mengikut cara yang ditetapkan
dan fee yang ditetapkan dibayar, meluluskan pendaftaran
sementara sebagai Perancang Bandar berdaftar seseorang
Perancang Bandar asing yang merupakan perunding kepada
sesuatu projek—
_(a) yang dibiayai sepenuhnya oleh sesuatu kerajaan_
asing; atau
_(b) yang dilaksanakan di bawah perkiraan dwipihak_
antara kerajaan-kerajaan.

(2) Seseorang Perancang Bandar asing boleh
dipertimbangkan bagi pendaftaran sementara jika dia
memuaskan Lembaga bahawa—
_(a) dia memiliki kelayakan yang perlu yang diiktiraf_
bagi amalan perancangan bandar di negara yang
dia biasanya menjalankan amalan;
_(b) dia memiliki kepakaran yang perlu; dan_
_(c) kehadirannya secara fizikal dikehendaki di_
Malaysia selama tempoh tidak kurang daripada
satu ratus lapan puluh hari dalam satu tahun
kalendar atau dia ialah wakil pemastautin bagi
komponen asing sesuatu usahasama.

(3) Lembaga boleh meluluskan suatu pendaftaran
sementara bagi suatu tempoh yang tidak melebihi satu
tahun kalendar dan, apabila permohonan dibuat, boleh
membaharui pendaftaran sementara itu sebagaimana yang
difikirkan patut olehnya.

(4) Pendaftar hendaklah mengeluarkan suatu perakuan
pendaftaran sementara dalam borang yang ditetapkan
kepada seseorang Perancang Bandar asing yang
permohonan pendaftaran sementaranya diluluskan oleh
Lembaga setelah menerima fee yang ditetapkan.

(5) Seseorang Perancang Bandar asing yang kehilangan
perakuan pendaftaran sementaranya hendaklah dikeluarkan
kepadanya suatu pendua bagi perakuan pendaftaran
sementara itu apabila permohonan dibuat olehnya dan
fee yang ditetapkan dibayar.


Pendaftaran
sementara
Perancang
Bandar asing.


-----

20 RANG UNDANG-UNDANG

(6) Seseorang Perancang Bandar asing yang tak berpuas
hati dengan keputusan Lembaga yang menolak
permohonannya bagi pendaftaran sementara atau
pembaharuan pendaftaran sementara boleh, dalam masa
dua puluh satu hari dari diberitahu mengenai tarikh
penolakan itu, merayu kepada Menteri.

(7) Keputusan Menteri atas rayuan di bawah subseksyen
(6) adalah muktamad dan tidak boleh dirayui.

(8) Bagi maksud seksyen ini, "Perancang Bandar asing"
ertinya seseorang Perancang Bandar yang bukan
warganegara atau pemastautin tetap Malaysia.

**19. Tiap-tiap Perancang Bandar berdaftar, Perancang**
## Bandar Siswazah berdaftar dan Perancang Bandar asing
hendaklah memberitahu Pendaftar mengenai apa-apa
pertukaran alamat perniagaannya atau alamat suratmenyuratnya, mengikut mana-mana yang berkenaan, dalam
masa empat belas hari dari pertukaran itu.

BAHAGIAN IV
```
   AMALAN PERANCANGAN BANDAR OLEH
      PERTUBUHAN PERBADANAN

```
**20. Lembaga boleh mengeluarkan permit kepada sesuatu**
pertubuhan perbadanan untuk ia menjalankan amalan
sebagai Perancang Bandar jika—

_(a) lembaga pengarah pertubuhan perbadanan itu_
terdiri daripada—

(i) keseluruhannya orang perseorangan yang
## adalah Perancang Bandar berdaftar;

(ii) sebilangan besarnya orang perseorangan
yang adalah Perancang Bandar berdaftar,
dan orang perseorangan lain yang adalah
Jurutera Profesional, Juruukur Bahan,
Juruukur Tanah atau Arkitek yang
berdaftar di bawah mana-mana undangundang bertulis berhubungan dengan
pendaftaran profesion-profesion itu; atau


Pemberitahuan
mengenai
pertukaran
alamat.

Komposisi
pertubuhan
perbadanan
yang boleh
menjalankan
amalan
sebagai
Perancang
Bandar.


-----

PERANCANG BANDAR 21

(iii) sebilangan besarnya orang perseorangan
yang adalah Perancang Bandar berdaftar,
dan orang perseorangan lain yang berada
## dalam profesion yang ada hubungan
dengan amalan perancangan bandar yang
diluluskan oleh Lembaga; dan

_(b) semua saham pertubuhan perbadanan itu_
dipegang oleh sama ada orang yang disebut
dalam subperenggan (a)(i), (a)(ii) atau (a)(iii)
dan bahawa Perancang Bandar berdaftar itu—

(i) hendaklah mempunyai kepentingan
kawalan; dan

(ii) memegang apa-apa peratusan saham
mengundi dalam pertubuhan perbadanan
itu yang ditetapkan oleh Lembaga.

**21. Suatu pertubuhan perbadanan yang menjalankan**
amalan sebagai Perancang Bandar—

_(a) boleh menggunakan gelaran "Perancang Bandar_
berdaftar" atau apa-apa gelaran dalam apa-apa
bahasa yang boleh semunasabahnya ditafsirkan
sebagai membayangkan bahawa ia ialah suatu
pertubuhan perbadanan yang menjalankan
amalan sebagai Perancang Bandar;

_(b) boleh menggunakan atau mempamerkan apa-_
apa papan tanda, papan, kad atau alat lain yang
menggambarkan atau membayangkan yang ia
ialah suatu pertubuhan perbadanan yang
menjalankan amalan sebagai Perancang Bandar;
dan

_(c) berhak mendapatkan dalam mana-mana_
mahkamah apa-apa fee, caj atau saraan bagi
nasihat profesional atau khidmat profesional yang
diberikan olehnya.

**22. Sesuatu permohonan permit oleh sesuatu pertubuhan**
perbadanan untuk menjalankan amalan sebagai Perancang
Bandar hendaklah dibuat kepada Lembaga dalam borang
dan mengikut cara yang ditetapkan dan disertai fee yang
## ditetapkan.


Pertubuhan
perbadanan
yang
menjalankan
amalan
sebagai
Perancang
Bandar.

Permohonan
permit.


-----

22 RANG UNDANG-UNDANG

**23. (1) Pendaftar hendaklah mengeluarkan kepada suatu**
pertubuhan perbadanan jika permohonannya untuk
menjalankan amalan sebagai Perancang Bandar diluluskan
oleh Lembaga suatu permit dalam borang yang ditetapkan
setelah menerima fee yang ditetapkan.

(2) Sesuatu pertubuhan perbadanan yang menjalankan
amalan sebagai Perancang Bandar yang telah kehilangan
permitnya hendaklah dikeluarkan kepadanya suatu pendua
bagi permit itu apabila permohonan dibuat dan fee yang
ditetapkan dibayar.

(3) Sesuatu permit—
_(a) hendaklah habis tempoh pada 31 Disember tahun_
ia dikeluarkan; dan
_(b) boleh dibaharui secara tahunan setelah fee yang_
ditetapkan dibayar.

**24. Sesuatu pertubuhan perbadanan yang menjalankan**
amalan sebagai Perancang Bandar hendaklah memberitahu
Lembaga—
_(a) mengenai apa-apa perubahan dalam komposisi_
lembaga pengarahnya atau pemegang sahamnya
dalam suatu laporan yang mengandungi butirbutir penuh mengenai perubahan itu, dalam masa
tiga puluh hari dari perubahan itu; dan
_(b) mengenai_ apa-apa pertukaran alamat
perniagaannya, dalam masa empat belas hari
dari pertukaran itu.

**25. Lembaga boleh membatalkan permit yang dikeluarkan**
kepada suatu pertubuhan perbadanan jika Lembaga
mendapati bahawa—

_(a) pertubuhan perbadanan itu atau mana-mana_
pengarahnya atau pemegang sahamnya telah
melanggar atau tidak mematuhi atau tidak
menjalankan mana-mana terma, syarat atau
sekatan yang dikenakan oleh Lembaga;

_(b) komposisi lembaga pengarah pertubuhan_
perbadanan itu tidak lagi menepati perenggan
20(a);


Permit.

Pemberitahuan
mengenai
perubahan
komposisi
dan
pertukaran
alamat.

Lembaga
boleh
membatalkan
permit.


-----

PERANCANG BANDAR 23

_(c) pemegangan saham pertubuhan perbadanan itu_
tidak lagi menepati perenggan 20(b);

_(d) pertubuhan perbadanan itu telah melanggar_
kehendak seksyen 24;

_(e) seorang pengarah atau pemegang saham_
pertubuhan perbadanan itu, sama ada dia seorang
Perancang Bandar berdaftar atau bukan—
## (i) bersalah atas;
(ii) telah melakukan;
(iii) terbabit dalam; atau
(iv) merupakan antara sebab,

mana-mana perbuatan atau hal yang dinyatakan
dalam subseksyen 34(1); atau

_(f) wujud mana-mana hal keadaan di bawah seksyen_
35 berhubungan dengan seorang pengarah atau
pemegang saham pertubuhan perbadanan itu,
sama ada dia seorang Perancang Bandar berdaftar
atau bukan.

**26. (1) Lembaga tidak boleh membatalkan permit yang**
dikeluarkan kepada sesuatu pertubuhan perbadanan
melainkan jika—
_(a) suatu pendengaran diadakan mengenai aduan_
## terhadap pertubuhan perbadanan itu atau manamana pengarahnya atau pemegang sahamnya
yang menyebabkan atau merupakan antara sebab
kepada atau terbabit dalam aduan itu; dan
_(b) suatu peluang untuk didengar—_
(i) sama ada melalui seorang wakil yang
dilantik secara bertulis atau melalui
peguam dalam hal suatu pertubuhan
perbadanan; atau
(ii) sama ada secara sendiri atau melalui
peguam dalam hal seorang pengarah atau
pemegang saham,

telah diberikan kepada pertubuhan perbadanan,
pengarah atau pemegang saham itu, mengikut
mana-mana yang berkenaan.


Pendengaran
kena
dijalankan
dan hak
untuk
didengar
kena
diberikan.


-----

24 RANG UNDANG-UNDANG

(2) Pendengaran di bawah subseksyen (1) hendaklah
## dijalankan oleh sekurang-kurangnya dua pertiga daripada
jumlah bilangan anggota Lembaga.

(3) Jika aduan itu berasaskan perenggan 25(e) atau
_(f), maka Lembaga tidak boleh membatalkan permit itu_
sekiranya, pada tarikh pendengaran, pertubuhan perbadanan
itu memuaskan Lembaga bahawa—

_(a) pengarah atau pemegang saham yang—_

(i) bersalah atas;

(ii) telah melakukan;

(iii) terbabit dengan; atau

(iv) merupakan antara sebab,

perbuatan atau hal yang menjadi alasan aduan
itu telah terhenti daripada menjadi pengarah atau
pemegang saham pertubuhan perbadanan itu;

_(b) walau apa pun perenggan (a), komposisi lembaga_
pengarah dan pemegang saham pertubuhan
perbadanan itu menepati seksyen 20; dan

_(c) tidak ada pengarah atau pemegang saham lain,_
selain daripada dengan sebab dia ialah pengarah
atau pemegang saham pertubuhan perbadanan
itu pada tarikh material itu, yang dengan apaapa cara terbabit atau bersangkut-paut dengan
perbuatan atau hal yang menjadi alasan aduan
itu.

**27. (1) Apabila Lembaga membatalkan permitnya,**
pertubuhan perbadanan itu hendaklah terhenti daripada
menjalankan amalan sebagai Perancang Bandar.

(2) Walau apa pun pertubuhan perbadanan itu berhak
untuk mendapatkan dalam mana-mana mahkamah apaapa fee, caj atau saraan bagi nasihat profesional atau
khidmat profesional yang diberikannya jika nasihat atau
khidmat itu diberikan sebelum tarikh penerimaan notis
daripada Lembaga tentang pembatalan permitnya.


Pemberhentian
amalan.


-----

PERANCANG BANDAR 25

**28. Sesuatu pertubuhan perbadanan yang menjalankan**
amalan sebagai Perancang Bandar hendaklah memulangkan
kepada Lembaga permit yang dikeluarkan kepadanya,
dalam masa empat belas had dari ia diberitahu melalui
pos berdaftar mengenai pembatalan itu.

**29. (1) Lembaga boleh mengeluarkan suatu permit baru**
kepada suatu pertubuhan perbadanan yang permitnya telah
dibatalkan, apabila permohonan dibuat oleh pertubuhan
perbadanan itu jika Lembaga berpuas hati bahawa—

_(a) sebab yang membawa kepada pembatalan itu_
tidak lagi wujud; dan

_(b) komposisi lembaga pengarah dan pemegang_
saham pertubuhan perbadanan itu, pada masa
permohonan itu dibuat, menepati seksyen 20.

(2) Pada mengeluarkan suatu permit baru, Lembaga
boleh mengenakan terma, syarat dan sekatan tambahan
yang difikirkan patut olehnya.

**30. Maka tidaklah boleh ada rayuan terhadap—**

_(a) penolakan Lembaga untuk mengeluarkan permit_
kepada suatu pertubuhan perbadanan untuk
menjalankan amalan sebagai Perancang Bandar;

_(b) apa-apa terma, syarat atau sekatan yang_
dikenakan oleh Lembaga ke atas suatu permit;
dan

_(c) pembatalan permit._

BAHAGIAN V

CELAAN, PENGGANTUNGAN, PEMBATALAN,
PENYINGKIRAN DAN KEMASUKAN SEMULA

**31. Lembaga hendaklah melantik—**

_(a) suatu Jawatankuasa Penyiasatan, yang terdiri_
daripada tiga anggota Lembaga, untuk menyiasat
sesuatu aduan yang dibuat terhadap seseorang
Perancang Bandar berdaftar atau Perancang
Bandar Siswazah berdaftar; dan


Pemulangan
permit.

Lembaga
boleh
mengeluarkan
permit baru.

Rayuan
terhadap
penolakan,
syarat dan
pembatalan
tidak
dibenarkan.

Perlantikan
dan kuasa
Jawatankuasa
Penyiasatan
dan
Jawatankuasa
Tatatertib.


-----

26 RANG UNDANG-UNDANG

_(b) suatu Jawatankuasa Tatatertib, yang terdiri_
daripada lima anggota Lembaga yang bukan
anggota Jawatankuasa Penyiasatan, untuk
membuat siasatan mengenai sesuatu aduan yang
dirujukkan kepadanya oleh Jawatankuasa
Penyiasatan.

**32. (1) Lembaga boleh, jika difikirkan patut olehnya,**
menggantung pendaftaran seseorang Perancang Bandar
berdaftar atau Perancang Bandar Siswazah berdaftar selama
suatu tempoh yang tidak melebihi enam bulan sementara
menanti selesai apa-apa penyiasatan oleh Jawatankuasa
Penyiasatan di bawah perenggan 31 _(a)._

(2) Dalam masa tempoh penggantungan, Perancang
Bandar berdaftar atau Perancang Bandar Siswazah
berdaftar itu tidak boleh menjalankan apa-apa hak atau
keistimewaan yang diberikan kepadanya di bawah Akta
ini.

**33. Jawatankuasa Tatatertib boleh memerintahkan mana-**
mana satu atau mana-mana kombinasi dua atau lebih
yang berikut:

_(a) pengeluaran suatu celaan bertulis;_

_(b) pengenaan denda yang tidak melebihi lima ribu_
ringgit;

_(c) penggantungan bagi tempoh yang tidak melebihi_
satu tahun;

_(d) pembatalan pendaftaran._

**34. (1) Suatu perintah di bawah seksyen 33 boleh dibuat**
terhadap seseorang Perancang Bandar berdaftar atau
Perancang Bandar Siswazah berdaftar di bawah manamana hal keadaan yang berikut:

_(a) jika dia menawarkan atau menerima suatu_
komisen yang pada pendapat Jawatankuasa
Tatatertib ialah komisen haram;


Penggantungan
pendaftaran
sementara
menanti
selesai
penyiasatan.

Perintah
Jawatankuasa
Tatatertib.

Hal keadaan
yang
mengenainya
Jawatankuasa
Tatatertib
boleh
membuat
perintah.


-----

PERANCANG BANDAR 27

_(b) jika_ semasa bertindak dalam kapasiti
profesionalnya, dia pada masa yang sama dan
tanpa memberitahu fakta itu kepada kliennya—

(i) ialah seorang pengarah, atau pemegang
saham substansial dalam, atau ejen bagi
suatu syarikat, firma atau perniagaan
pejanji; atau

(ii) mempunyai suatu kepentingan kewangan
dalam syarikat, firma atau perniagaan yang
dengannya dia berurusan bagi pihak
kliennya;

_(c) jika pendaftarannya telah diperolehi melalui fraud_
atau salah nyataan;

_(d) jika dia didapati bersalah oleh Jawatankuasa_
Tatatertib atas suatu perbuatan atau kelakuan
yang pada pendapat Jawatankuasa Tatatertib
adalah mengaibkan atau keji;

_(e) jika dia didapati oleh Jawatankuasa Tatatertib_
telah melanggar atau tidak mematuhi mana-mana
peruntukan Akta ini;

_(f) jika dia tidak menjalankan atau menurut mana-_
mana terma, syarat atau sekatan yang dikenakan
oleh Lembaga ke atas pendaftarannya;

_(g) jika dia—_

(i) memperolehi;
(ii) menyebabkan pemerolehan; atau

(iii) dalam apa-apa cara terbabit dengan
perolehan,

suatu permit bagi pertubuhan perbadanan yang
dia ialah pengarahnya atau pemegang sahamnya,
secara fraud atau salahnyataan;

_(h) jika dia, sebagai pengarah atau pemegang saham_
suatu pertubuhan perbadanan yang menjalankan
amalan sebagai Perancang Bandar—

(i) menyembunyikan;


-----

28 RANG UNDANG-UNDANG

(ii) menyebabkan penyembunyian; atau
(iii) dengan apa-apa cara terbabit dengan
penyembunyian,

kewujudan apa-apa fakta atau hal keadaan dari
Lembaga yang, jika diketahui, akan memberikan
hak kepada Lembaga untuk membatalkan
permitnya;

_(i) jika dia, atas kapasitinya sebagai pengarah atau_
pemegang saham suatu pertubuhan perbadanan
yang menjalankan amalan sebagai Perancang
Bandar—

(i) melanggar;

(ii) menyebabkan pelanggaran;

(iii) dengan apa-apa cara terbabit dengan
pelanggaran;

(iv) tidak menjalankan; atau

(v) tidak menurut,

terma, syarat atau sekatan atas permit;

_(j) jika dia menyebabkan atau membenarkan atau_
membiarkan suatu pertubuhan perbadanan yang
dia ialah pengarahnya atau pemegang saham—

(i) menjalankan amalan sebagai Perancang
## Bandar sebelum permit dikeluarkan; atau

(ii) terus menjalankan amalan sebagai
Perancang Bandar selepas Lembaga
membatalkan permitnya.

(2) Suatu peluang untuk didengar sama ada secara
sendiri atau melalui peguam hendaklah diberikan kepada
Perancang Bandar berdaftar atau Perancang Bandar
Siswazah berdaftar yang terhadapnya Jawatankuasa
Tatatertib berniat untuk membuat suatu perintah, sebelum
perintah itu dibuat.


-----

PERANCANG BANDAR 29

**35. Pendaftaran seseorang Perancang Bandar berdaftar**
atau Perancang Bandar Siswazah berdaftar adalah batal
dan tak sah dalam mana-mana hal keadaan yang berikut:

_(a) jika dibuktikan terhadapnya, atau jika dia_
disabitkan atas, sesuatu pertuduhan berkenaan
dengan—

(i) sesuatu kesalahan yang melibatkan fraud,
ketakjujuran atau keburukan akhlak;

(ii) sesuatu kesalahan di bawah suatu undangundang berhubungan dengan rasuah;

(iii) sesuatu kesalahan di bawah Akta ini; atau

(iv) apa-apa kesalahan lain yang boleh dihukum
dengan pemenjaraan selama lebih daripada
dua tahun;

_(b) jika kelayakannya di bawah seksyen 15 ditarik_
balik atau dibatalkan oleh pihak berkuasa yang
melaluinya kelayakan itu diperolehi atau yang
olehnya kelayakan itu diawardkan;

_(c) jika dia didapati atau diisytiharkan tak sempurna_
akal atau selainnya menjadi tak berupaya untuk
melaksanakan tugas profesionalnya; atau

_(d) jika dia menjadi bankrap._

**36. Maka hendaklah disingkirkan dari Daftar nama dan**
butir-butir lain seorang Perancang Bandar berdaftar atau
Perancang Bandar Siswazah berdaftar—

_(a) yang telah meninggal dunia;_

_(b) yang tidak membaharui pendaftarannya dalam_
masa tiga bulan dari habis tempohnya;

_(c) yang tidak membayar denda yang dikenakan_
ke atasnya di bawah perenggan 33(6);

_(d) yang amalannya telah digantung di bawah_
perenggan 33(c);

_(e) yang pendaftarannya telah dibatalkan di bawah_
perenggan 33(d); atau


Pendaftaran
adalah batal
dan tak sah
dalam hal
keadaan
tertentu.

Penyingkiran
dari Daftar.


-----

30 RANG UNDANG-UNDANG

_(f) yang pendaftarannya adalah batal dan tak sah_
di bawah seksyen 35.

**37. Seseorang yang namanya telah disingkirkan dari**
Daftar hendaklah memulangkan kepada Lembaga perakuan
pendaftaran yang dikeluarkan kepadanya, dalam masa
empat belas hari dari dia diberitahu melalui pos berdaftar
mengenai penyingkiran itu.

**38. (1) Seseorang yang namanya telah disingkirkan dari**
Daftar menurut kuasa suatu perintah Jawatankuasa
Tatatertib hendaklah dengan seberapa segera yang praktik
dimasukkan semula ke dalam Daftar jika rayuannya
## dibenarkan.

(2) Seseorang yang namanya telah disingkirkan dari
Daftar kerana tidak membaharui pendaftarannya hendaklah
dengan seberapa segera yang praktik dimasukkan semula
ke dalam Daftar—
_(a) selepas dia memberitahu Pendaftar akan_
hasratnya untuk dimasukkan semula dalam masa
lima tahun dari penyingkiran itu; dan
_(b) setelah fee yang ditetapkan dibayar._

BAHAGIAN VI

RAYUAN

**39. Bagi maksud Bahagian ini, maka hendaklah**
ditubuhkan suatu Lembaga Rayuan yang terdiri daripada—
_(a) seorang Hakim Mahkamah Tinggi atau seorang_
bekas Hakim Mahkamah Tinggi, sebagai
Pengerusi, yang hendaklah dilantik oleh Yang
di-Pertuan Agong selepas berunding dengan
Ketua Hakim Negara; dan

_(b) dua orang lain yang dilantik oleh Yang di-Pertuan_
Agong.

**40. Seseorang anggota Lembaga Rayuan hendaklah—**
## (a) melainkan jika dia meletakkan jawatan terlebih
dahulu atau perlantikannya dibatalkan terlebih


Pemulangan
perakuan
pendaftaran.

Kemasukan
semula ke
dalam Daftar.

Lembaga
Rayuan.

Tempoh
jawatan dan
elaun
anggota
Lembaga
Rayuan.


-----

PERANCANG BANDAR 31

dahulu, memegang jawatan selama tempoh yang
ditentukan dalam suratcara perlantikannya;

_(b) layak untuk dilantik semula; dan_

_(c) dibayar apa-apa elaun yang ditentukan oleh_
Menteri.

**41. Lembaga Rayuan hendaklah menurut budi bicaranya**
menentukan prosedurnya sendiri.

**42. Kecuali sebagaimana yang diperuntukkan selainnya**
dalam Akta ini seseorang—

_(a) yang telah ditolak pendaftarannya oleh Lembaga;_

_(b) yang telah didaftarkan tetapi tak berpuas hati_
dengan apa-apa terma, syarat atau sekatan yang
dikenakan oleh Lembaga;

_(c) yang tak berpuas hati dengan perintah yang_
dibuat oleh Jawatankuasa Tatatertib; atau

_(d) yang namanya telah disingkirkan dari Daftar,_

boleh merayu kepada Lembaga Rayuan dalam masa tiga
puluh hari dari dia diberitahu mengenai perkara yang
dirayuinya.

**43. (1) Suatu notis rayuan hendaklah dibuat kepada**
Lembaga Rayuan.

(2) Apabila menerima notis rayuan, Pengerusi Lembaga
Rayuan, atau semasa ketiadaannya, anggota yang
diwakilkan olehnya untuk berbuat sedemikian, hendaklah
menyebabkan Lembaga menyediakan dan menghantar
kepada Lembaga Rayuan—

_(a) rekod atau suatu ringkasan rekod prosiding_
Lembaga; dan

_(b) alasan-alasan keputusan Lembaga,_

mengenai perkara yang dirayui.


Prosedur
Lembaga
Rayuan.

Rayuan.

Prosedur
rayuan.


-----

32 RANG UNDANG-UNDANG

(3) Apabila menerima rekod atau ringkasan rekod dan
alasan-alasan keputusan Lembaga, Pengerusi Lembaga
Rayuan hendaklah mengadakan suatu sidang Lembaga
Rayuan untuk mendengar rayuan itu.

(4) Peluang untuk didengar sama ada secara sendiri
## atau melalui peguam hendaklah diberikan oleh Lembaga
Rayuan kepada seorang perayu.

(5) Selepas mendengar rayuan itu Lembaga Rayuan
boleh mengesahkan, mengakaskan atau mengubah
keputusan Lembaga.

(6) Keputusan Lembaga Rayuan adalah muktamad.

(7) Lembaga hendaklah dengan segera memberi
kuatkuasa kepada suatu perintah yang dibuat oleh Lembaga
Rayuan.

BAHAGIAN VII

KESALAHAN-KESALAHAN

**44. (1) Seseorang melakukan kesalahan jika dia—**

_(a) memperolehi atau menyebabkan pemerolehan_
suatu perakuan pendaftaran, perakuan
pendaftaran sementara atau permit dengan—
(i) membuat atau menyebabkan dibuat; atau
(ii) menghasilkan atau menyebabkan dihasilkan,

suatu akuan, perakuan, permohonan atau
representasi palsu atau tipuan;

_(b) membuat atau menyebabkan dibuat suatu_
pemalsuan di dalam Daftar;

_(c) memalsukan, mengubah atau melancung suatu_
perakuan pendaftaran, perakuan pendaftaran
sementara atau permit;

_(d) menggunakan suatu perakuan pendaftaran,_
perakuan pendaftaran sementara atau permit yang
dipalsukan, diubah atau dilancung;


Kesalahankesalahan.


-----

PERANCANG BANDAR 33

_(e) menyamar sebagai seorang Perancang Bandar_
berdaftar, Perancang Bandar Siswazah berdaftar,
Perancang Bandar asing atau seorang pengarah
atau pemegang saham suatu pertubuhan
perbadanan yang menjalankan amalan sebagai
Perancang Bandar;

_(f) membeli atau secara fraud memperolehi—_
(i) suatu perakuan pendaftaran atau perakuan
pendaftaran sementara yang dilceluarkan
kepada orang lain; atau
(ii) suatu permit yang dilceluarkan kepada suatu
pertubuhan perbadanan yang dia bukannya
pengarahnya atau pemegang sahamnya; atau

_(g) menjual, menyerahhakkan atau memindah-_
kan—
(i) suatu perakuan pendaftaran atau perakuan
pendaftaran sementara yang dikeluarkan
kepadanya; atau

(ii) suatu permit yang dilceluarkan kepada suatu
pertubuhan perbadanan yang dia ialah
pengarahnya atau pemegang sahamnya.

(2) Seseorang yang melakukan kesalahan di bawah
seksyen ini boleh, apabila disabitkan—

_(a) didenda tidak melebihi sepuluh ribu ringgit atau_
dipenjarakan selama tempoh tidak melebihi dua
tahun atau kedua-duanya; dan

_(b) dalam hal Icesalahan yang berterusan, didenda_
tidak melebihi satu ribu ringgit bagi tiap-tiap
hari atau sebahagian daripada sehari selama
Icesalahan itu berterusan selepas sabitan.

**45. Seseorang yang melanggar atau tidak mematuhi mana-**
mana peruntukan Akta ini adalah melakukan suatu
Icesalahan dan jika tiada penalti diperuntukkan dengan
nyata boleh, apabila disabitkan—

_(a) didenda tidak melebihi lima ribu ringgit atau_
dipenjarakan selama tempoh tidak melebihi satu
## tahun atau kedua-duanya; dan


Penalti am.


-----

34 RANG UNDANG-UNDANG

_(b) dalam hal kesalahan yang berterusan, didenda_
tidak melebihi lima ratus ringgit bagi tiap-tiap
hari atau sebahagian daripada sehari selama
## kesalahan itu berterusan selepas sabitan.

**46. Jika sesuatu kesalahan di bawah Akta ini telah**
## dilakukan oleh sesuatu pertubuhan perbadanan, maka
seseorang yang, pada masa kesalahan itu dilakukan, ialah
pengarah, pengurus, setiausaha atau pegawai serupa itu
bagi pertubuhan perbadanan itu atau seseorang yang berupa
sebagai bertindak atas kapasiti itu hendaklah, di samping
pertubuhan perbadanan itu, disifatkan telah melakukan
kesalahan itu, melainkan jika dia membuktikan bahawa
kesalahan itu telah dilakukan tanpa pengetahuannya atau
bahawa dia telah mengambil langkah yang munasabah
untuk mencegahnya daripada berlaku.

**47. Pendakwaan bagi sesuatu kesalahan di bawah Akta**
ini tidak boleh dimulakan atau dijalankan kecuali dengan
kebenaran bertulis Pendakwaraya.

**48. Lembaga boleh melantik seorang peguambela dan**
peguamcara untuk memulakan dan menjalankan apa-apa
prosiding sivil bagi pihaknya.

BAHAGIAN VIII

AM

**49. Tiada tindakan atau guaman boleh dimulakan atau**
diteruskan dalam mana-mana mahkamah terhadap—
_(a) Lembaga;_
_(b) seseorang anggota Lembaga;_
_(c) sesuatu jawatankuasa;_
_(d) seseorang anggota sesuatu jawatankuasa; atau_
_(e) seseorang yang diberikuasa untuk bertindak bagi_
atau bagi pihak Lembaga atau sesuatu
jawatankuasa,

bagi apa-apa perbuatan atau peninggalan yang dilakukan
dengan suci hati pada menjalankan kuasa dan tugasnya
di bawah Akta ini.


Kesalahankesalahan
oleh
pertubuhan
perbadanan.

Penjalanan
pendakwaan.

Penjalanan
prosiding
sivil.

Perbuatan
atau
peninggalan
yang
dilakukan
dengan
suci hati.


-----

PERANCANG BANDAR 35

**50. Lembaga boleh, dengan kelulusan Menteri, membuat**
kaedah-kaedah, yang hendaklah disiarkan dalam Warta,
secara am sebagaimana yang perlu atau suaimanfaat—

_(a) bagi maksud melaksanakan atau menguat-_
kuasakan Akta ini; dan

_(b) bagi menetapkan apa-apa jua yang dikehendaki_
oleh Akta ini supaya ditetapkan.

**51. Tiap-tiap Perancang Bandar berdaftar, Perancang**
Bandar Siswazah berdaftar, Perancang Bandar asing dan
pertubuhan perbadanan yang menjalankan amalan sebagai
Perancang Bandar adalah tertakluk kepada Akta ini.

**52. Tiada apa-apa jua yang terkandung dalam Akta ini**
terpakai bagi apa-apa yang dilakukan atau ditinggalkan
daripada dilakukan oleh atau di bawah kuasa Kerajaan
Persekutuan atau Kerajaan mana-mana Negeri.

JADUAL

(Subseksyen 4(3))

1. (1) Lembaga hendaklah bermesyuarat sekurang-kurangnya dua
kali setahun di suatu tempat yang ditentukan oleh Pengerusi.

(2) Pengerusi hendaklah mempengerusikan mesyuarat Lembaga
dan semasa ketiadaannya anggota-anggota Lembaga hendaklah
melantik seorang daripada mereka untuk mempengerusikan mesyuarat
itu.

(3) Kuorum bagi sesuatu mesyuarat Lembaga ialah empat orang.

(4) Jika mengenai apa-apa soal yang hendak diputuskan oleh
Lembaga terdapat bilangan undi yang sama banyak, maka Pengerusi
atau, jika Pengerusi tidak ada, anggota yang mempengerusikan
mesyuarat itu hendaklah mempunyai undi pemutus.

2. Anggota Lembaga hendaklah dibayar apa-apa elaun yang
ditentukan oleh Menteri.


Kaedahkaedah.

Perancang
Bandar
berdaftar,
Perancang
Bandar
Siswazah
berdaftar, dsb.
tertakluk
kepada
Akta ini.

Kecualian
tentang hak
Kerajaan.

Mesyuarat.

Elaun.


-----

36 RANG UNDANG-UNDANG

3. (1) Lembaga boleh mengundang mana-mana orang untuk
menghadiri mesyuarat atau perbincangan Lembaga bagi maksud
menasihatinya tentang apa-apa perkara yang dibincangkan, tetapi
orang itu tidak berhak untuk mengundi dalam mesyuarat atau
perbincangan itu.

(2) Seseorang yang diundang di bawah subperenggan (1) hendaklah
dibayar apa-apa fee yang ditentukan oleh Lembaga.

4. (I) Lembaga hendaklah menyebabkan minit kesemua mesyuaratnya
disenggarakan dan disimpan dalam bentuk yang sepatutnya.

(2) Minit yang dibuat mengenai mesyuarat Lembaga, jika
ditandatangani dengan sewajarnya, hendaklah diterima sebagai
keterangan dalam segala prosiding undang-undang tanpa bukti
selanjutnya.

(3) Tiap-tiap mesyuarat Lembaga yang minit berkenaan dengan
prosidingnya telah dibuat sedemikian hendaklah disifatkan telah
dipanggil dan diadakan dengan sewajarnya dan kesemua anggota
dalam mesyuarat itu layak dengan sewajarnya untuk bertindak.

5. (1) Seseorang anggota Lembaga yang, secara langsung atau tak
langsung, mempunyai sendiri atau melalui pekongsinya—

_(a) suatu kepentingan dalam sesuatu syarikat atau usaha yang_
dengannya Lembaga bercadang hendak membuat sesuatu
kontrak; atau

_(b) suatu kepentingan dalam sesuatu kontrak atau perkara yang_
sedang dibincangkan oleh Lembaga,

hendaklah menzahirkan kepada Lembaga hakikat dan jenis
kepentingannya itu.

(2) Penzahiran di bawah subperenggan (1) hendaklah direkodkan
dalam minit Lembaga dan, melainkan jika dibenarkan secara khusus
oleh Pengerusi, anggota itu tidak boleh mengambil bahagian dalam
perbincangan atau keputusan Lembaga berhubungan dengan kontrak
atau perkara itu.

6. Tiada apa-apa tindakan yang dilakukan atau prosiding yang
dibuat di bawah Akta ini boleh dipersoalkan atas alasan bahawa—

_(a) ada suatu kekosongan dalam keanggotaan, atau ada suatu_
kecacatan dalam penubuhan, Lembaga;

_(b) ada pelanggaran perenggan 5 oleh seorang anggota_
Lembaga; atau

_(c) ada suatu peninggalan, kecacatan atau ketakteraturan yang_
tidak menyentuh merit kes itu.


Lembaga boleh
mengundang
orang
lain menghadiri
mesyuarat

Minit.

Penzahiran
kepentingan

Kesahan tindakan
dan prosiding.


-----

PERANCANG BANDAR 37

7. (1) Lembaga hendaklah mempunyai suatu meterai biasa yang
mengandungi suatu tanda yang diluluskan oleh Lembaga.

(2) Meterai biasa itu boleh, dari semasa ke semasa, dipecahkan,
ditukar, diubah dan dibuat baharu sebagaimana yang difikirkan patut
oleh Lembaga.

(3) Meterai biasa itu hendaklah disimpan dalam jagaan Pengerusi
Lembaga dan hendaklah disahkan oleh Pengerusi atau seorang anggota
Lembaga yang bertindak semasa ketiadaan Pengerusi.

(4) Segala suratikatan, dokumen dan suratcara lain yang berupa
sebagai dimeteraikan dengan meterai biasa itu dan yang disahkan
sebagaimana yang disebutkan dalam subperenggan (3) hendaklah
disifatkan sebagai telah disempurnakan dengan sahnya sehingga
dibuktikan sebaliknya.

(5) Suatu suratikatan, dokumen atau suratcara yang jika
disempurnakan oleh seseorang yang bukan suatu pertubuhan
perbadanan, tidak dikehendaki supaya dimeteraikan, boleh
disempurnakan oleh Lembaga mengikut cara yang serupa.

(6) Suatu suratikatan, dokumen atau suratcara yang disebutkan
dalam subperenggan (5) boleh disempurnakan bagi pihak Lembaga
oleh seorang anggota Lembaga yang diberikuasa secara am atau
khas oleh Lembaga bagi maksud itu.

(7) Meterai biasa Lembaga hendaklah diberi pengiktirafan rasmi
dan kehakiman.

8. (1) Wang yang diterima oleh Lembaga sama ada daripada fee
yang kena dibayar di bawah Akta ini atau selainnya hendaklah
digunakan oleh Lembaga—

_(a) pertamanya untuk membayar perbelanjaan pendaftaran dan_
perbelanjaan lain bagi mentadbirkan Akta ini termasuklah
apa-apa perbelanjaan Lembaga yang dibenarkan di bawah
Akta ini; dan

_(b) kemudian daripada itu untuk menggalakkan dan memajukan_
profesion perancangan bandar dan desa.

(2) Wang yang tidak diperlukan serta merta oleh Lembaga boleh
dilaburkan dalam mana-mana sekuriti pemegang amanah yang
ditentukan oleh Lembaga, dari semasa ke semasa, selepas berunding
dengan Menteri.

9. Tertakluk kepada Akta ini, Lembaga hendaklah menentukan
prosedurnya sendiri mengikut budibicaranya.

10. Tiap-tiap anggota Lembaga hendaklah menumpukan tnasa
kepada urusan Lembaga sebanyak yang perlu bagi menjalankan
tugasnya dengan berkesan.


Meterai biasa

Penggunaan
wang.

Prosedur.

Anggota Lembaga
kena menumpukan
masa kepada
urusan Lembaga.


-----

38 RANG UNDANG-UNDANG

HURAIAN

Akta Perancang Bandar 1995 ("Akta") yang dicadangkan ini bertujuan
menubuhkan suatu pertubuhan perbadanan baru dengan nama
"Lembaga Perancang Bandar" yang bertanggungjawab bagi
pendaftaran Perancang Bandar dan perkara-perkara yang berkaitan
dengannya.

BAHAGIAN I

2. Bahagian 1 mengandungi perkara-perkara permulaan.

_Fasal 1 memperkatakan tajuk ringkas dan tarikh mula_
berkuatkuasanya Akta. Fasal 2 mentakrifkan perkataan dan ungkapan
tertentu yang digunakan dalam Akta.

BAHAGIAN II

3. Bahagian II mengandungi peruntukan berhubungan dengan
Lembaga Perancang Bandar ("Lembaga").

_Fasal 3 menubuhkan Lembaga. Fasal 4 hingga 7 mengadakan_
peruntukan bagi perkara-perkara berhubungan dengan keanggotaan
Lembaga, penamatan dan pembatalan perlantikan dan pengisian
kekosongan. Fasal 8 menyenaraikan fungsi Lembaga. Fasal 9 memberi
kuasa kepada Lembaga untuk meminjam wang. Lembaga dibenarkan
melantik jawatankuasa untuk membantunya di dalam fasal 10.

BAHAGIAN III

4. Bahagian III mengandungi peruntukan berkaitan pendaftaran
Perancang Bandar.

_Fasal 11 memperkatakan penyimpanan dan penyenggaraan suatu_
Daftar Perancang Bandar berdaftar dan Perancang Bandar Siswazah
berdaftar. Fasal 12 mengadakan peruntukan bagi perlantikan seorang
Pendaftar Perancang Bandar dan tugasnya. Fasal 13 memperkatakan
hak seorang Perancang Bandar berdaftar. Sekatan ke atas Perancang
Bandar yang tak berdaftar dan Perancang Bandar Siswazah berdaftar
dinyatakan di dalam fasal 14. Fasal 15 menetapkan kelayakan bagi
pendaftaran sebagai seorang Perancang Bandar Siswazah berdaftar
dan Perancang Bandar berdaftar. Fasal 16 dan 17 mengadakan
peruntukan mengenai cara membuat permohonan pendaftaran dan
bentuk perakuan pendaftaran. Fasal 18 memperkatakan pendaftaran
sementara Perancang Bandar asing. Suatu tanggungjawab untuk
memberitahu Pendaftar tentang apa-apa pertukaran alamat dikenakan
ke atas seorang Perancang Bandar berdaftar, Perancang Bandar
Siswazah berdaftar dan Perancang Bandar asing di dalam fasal 19.


-----

PERANCANG BANDAR 39

BAHAGIAN IV

5. Bahagian IV mengandungi pemntukan yang memperkatakan
amalan perancangan bandar oleh pertubuhan perbadanan.

_Fasal 20 memperihalkan komposisi lembaga pengarah dan_
pemegang saham pertubuhan perbadanan yang boleh menjalankan
amalan sebagai Perancang Bandar. Fasal 21 antara lain membenarkan
suatu pertubuhan perbadanan yang menjalankan amalan sebagai
Perancang Bandar menggunakan gelaran "Perancang Bandar
berdaftar". Fasal 22 memperkatakan cara membuat permohonan
permit. Fasal 23 mengadakan peruntukan tentang bentuk permit. Di
bawah fasal 24 pertubuhan perbadanan hendaklah memberitahu
Lembaga tentang apa-apa perubahan komposisi lembaga pengarahnya
atau pemegang sahamnya dan pertukaran alamat perniagaannya.
Lembaga boleh membatalkan sesuatu permit di bawah fasal 25 tetapi
hanya selepas pendengaran alasan-alasan aduan diadakan dan hak
untuk didengar diberikan sebagaimana yang dikehendaki di bawah
_fasal 26. Fasal 27 menghendaki suatu pertubuhan perbadanan_
memberhentikan amalannya sebagai Perancang Bandar sebaik sahaja
Lembaga membatalkan permitnya. Fasal 28 adalah berkaitan dengan
pemulangan permit apabila ia dibatalkan. Lembaga diberi kuasa
untuk mengeluarkan permit baru di bawah fasal 29. Perkara-perkara
di bawah fasal 30 tidak boleh dirayui.

BAHAGIAN V

6. Bahagian V mengandungi peruntukan berkaitan dengan pembatalan
pendaftaran, penggantungan daripada menjalankan amalan,
penyingkiran dari Daftar dan kemasukan semula ke dalam Daftar.

_Fasal 31 mengadakan peruntukan bagi perlantikan Jawatankuasa_
Penyiasatan dan Jawatankuasa Tatatertib. Fasal 32 adalah berhubungan
dengan penggantungan pendaftaran sementara menanti selesai
penyiasatan. Fasal 33 memperuntukkan perintah yang boleh dibuat
oleh Jawatankuasa Tatatertib di bawah hal keadaan yang dinyatakan
di dalam fasal 34. Fasal 35 menyenaraikan hal keadaan yang boleh
mengakibatkan pendaftaran seseorang Perancang Bandar berdaftar
atau Perancang Bandar Siswazah berdaftar menjadi batal dan tak
sah. Perkara-perkara berkaitan dengan penyingkiran dari Daftar dan
pemulangan perakuan pendaftaran kepada Lembaga apabila
disingkirkan dari Daftar terkandung dalam fasal 36 dan 37. Fasal
_38 sebaliknya mengadakan peruntukan mengenai kemasukan semula_
ke dalam Daftar.


-----

40 RANG UNDANG-UNDANG

BAHAGIAN VI

7. Bahagian VI mengandungi peruntukan mengenai rayuan.

_Fasal 39 menubuhkan Lembaga Rayuan. Tempoh jawatan dan_
elaun anggota Lembaga Rayuan dikawalselia di bawah fasal 40.
_Fasal 41 bertujuan membolehkan Lembaga Rayuan mengawalselia_
proseduraya sendiri. Fasal 42 dan 43 adalah berhubungan dengan
perkara yang boleh dirayui dan prosedur rayuan.

BAHAGIAN VII

8. Bahagian VII mengandungi peruntukan mengenai kesalahankesalahan.

_Fasal 44 mengadakan peruntukan bagi kesalahan-kesalahan tertentu_
di bawah Akta dan penaltinya sementara fasal 45 mengadakan
peruntukan bagi penalti am. Fasal 46 memperkatakan kesalahankesalahan yang dilakukan oleh pertubuhan perbadanan. Fasal 47
dan 48 memperkatakan penjalanan pendakwaan dan prosiding sivil
masing-masingnya.

BAHAGIAN VIII

9. Bahagian VIII mengandungi peruntukan am.

_Fasal 49 bertujuan melindungi perbuatan atau peninggalan yang_
dilakukan dengan suci hati. Fasal 50 bertujuan memberi kuasa kepada
Lembaga untuk membuat kaedah-kaedah dengan kelulusan Menteri.
_Fasal 51 bertujuan mengadakan peruntukan bahawa tiap-tiap_
Perancang Bandar berdaftar, Perancang Bandar Siswazah berdaftar,
Perancang Bandar asing dan pertubuhan perbadanan yang menjalankan
amalan sebagai Perancang Bandar adalah tertakluk kepada Akta ini.
_Fasal 52 ialah peruntukan kecualian bagi melindungi Kerajaan_
Persekutuan atau Kerajaan mana-mana Negeri.

_1MPLIKAS1_ _KEWANGAN_

Rang Undang-undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1740.]


-----

