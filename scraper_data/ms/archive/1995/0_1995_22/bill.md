---
Year: 1995
Bill: D.R.24/1995 - Rang Undang-Undang Perancangan Bandar dan Desa (Pindaan) 1995 (Lulus)
Title: D.R.24/1995 - Rang Undang-Undang Perancangan Bandar dan Desa (Pindaan) 1995 (Lulus)
Download URL: https://www.parlimen.gov.my/files/billindex/pdf/1995/DR241995.pdf
URL: https://www.parlimen.gov.my/files/billindex/pdf/1995/DR241995.pdf
---
---
Reading:
D.R.24/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 24/95**

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Perancangan Bandar
dan Desa 1976.

[ ]

BAHAWASANYA adalah suai-manfaat bagi maksud
hanya untuk memastikan keseragaman undang-undang
dan dasar untuk meminda Akta Perancangan Bandar dan
# Desa 1976:

OLEH YANG DEMIKIAN, menurut Fasal (4) Perkara
76 Perlembagaan Persekutuan, MAKA INILAH
DIPERBUAT UNDANG-UNDANG oleh Seri Paduka
Baginda Yang di-?ertuan Agong dengan nasihat dan
persetujuan Dewan Negara dan Dewan Rakyat yang
bersidang dalam Parlimen, dan dengan kuasa daripadanya,
seperti berikut:

**1. (1) Akta ini bolehlah dinamakan Akta Perancangan**
Bandar dan Desa (Pindaan) 1995.

(2) Akta ini hendaklah mula berkuatkuasa di dalam
sesuatu Negeri pada tarikh yang ditetapkan oleh
Pihakberkuasa Negeri, dengan persetujuan Menteri, melalui
pemberitahuan di dalam Warta Negeri dan Pihakberkuasa
Negeri boleh menetapkan tarikh-tarikh yang berlainan—

_(a) bagi mula berkuatkuasanya Akta ini di kawasan-_
kawasan pihakberkuasa tempatan yang berlainan
atau di bahagian-bahagiannya yang berlainan;


Tajuk
ringkas
dan mula
berkuatkuasa.


-----

2 RANG UNDANG-UNDANG

_(b) bagi mula berkuatkuasanya peruntukan-_
peruntukan yang berlainan Akta ini; atau

# (c) bagi mula berkuatkuasanya peruntukanperuntukan yang berlainan Akta ini di kawasankawasan pihakberkuasa tempatan yang berlainan
# atau di bahagian-bahagiannya yang berlainan.

(3) Walau apa pun subseksyen (2), Pihakberkuasa
Negeri boleh, melalui pemberitahuan di dalam Warta
Negeri, mengecualikan mana-mana bahagian mana-mana
kawasan pihakberkuasa tempatan daripada mana-mana
atau kesemua peruntukan di dalam Akta ini atau apa-apa
kaedah yang dibuat di bawahnya.

**2. Akta Perancangan Bandar dan Desa 1976, yang disebut**
"Akta ibu" dalam Akta ini, adalah dipinda di dalam
subseksyen 2(1)—

_(a) dengan memasukkan selepas takrif "kerja_
kejuruteraan", takrif yang berikut:

' "kerja tanah" termasuklah apa-apa perbuatan
mengorek, merata, menimbus dengan apa-apa
bahan, atau menebang pokok atas mana-mana
tanah, atau apa-apa perbuatan lain yang
menyentuh atau mengganggu mana-mana
tanah;';

_(b) dengan memasukkan selepas takrif "ketumpatan",_
takrif yang berikut:

' "laporan cadangan pemajuan" ertinya laporan
yang dikehendaki supaya disampaikan oleh
seseorang pemohon kebenaran merancang di
bawah seksyen 2l A(l);';

_(c) dengan memasukkan selepas takrif "luas lantai",_
takrif yang berikut:

# ' "menebang pokok" termasuklah memotong,
memangkas, mencantas, mencabut,
merosakkan atau memusnahkan pokok;';


Pindaan
seksyen 2.
_Akta 172._


-----

PERANCANGAN BANDAR DAN DESA (PINDAAN) 3

_(d) dengan memasukkan selepas takrif "orang_
berkuasa", takrif yang berikut:

# ' "pelan" termasuklah laporan, lakaran, peta dan model;';

_(e) dengan memasukkan selepas takrif "peng-_
gunaan", takrif yang berikut:

# ' "perintah pemeliharaan pokok" ertinya
perintah pemeliharaan pokok yang dibuat di
bawah seksyen 35A;'; dan

_(f) dengan memasukkan selepas takrif "tanah", takrif_
yang berikut:

' "tanah lapang" ertinya mana-mana tanah
sama ada dikepung atau tidak yang dikhaskan
atau direzabkan untuk dikhaskan
keseluruhannya atau sebahagiannya sebagai
suatu taman bunga awam, taman awam,
padang sukan dan rekreasi awam, tempat
makan angin awam, tempat jalan kaki awam
atau sebagai suatu tempat awam;".

**3. Subseksyen 4(1) Akta ibu adalah dipinda—**

_(a) dengan menggantikan perenggan (f) dengan_
perenggan yang berikut:

"(f) Pengarah Unit Perancang Ekonomi
Negeri atau pegawai yang
bertanggungjawab bagi hal-ehwal
sedemikian di Negeri itu;"; dan

_(b) dengan memotong perkataan "dan" di hujung_
perenggan (h) dan memasukkan selepasnya,
perenggan yang berikut:

_"(ha) Pegawai Kewangan Negeri;_


Pindaan
seksyen 4.


-----

# 4 RANG UNDANG-UNDANG

_(hb) Pegawai Kemajuan Negeri atau pegawai_
yang bertanggungjawab bagi hal-ehwal
sedemikian di Negeri itu;

_(hc) Pengarah Jabatan Alam Sekitar Negeri_
atau pegawai yang bertanggungjawab
bagi hal-ehwal sedemikian di Negeri itu;
dan".

**4. Subseksyen 10(5) Akta ibu adalah dipinda dengan**
# menggantikan perkataan "tiga" dengan perkataan "enam".

**5. Subseksyen 12(3) Akta ibu adalah dipinda dengan**
menggantikan perenggan (a) dengan perenggan yang
berikut:

_"(a) membuat rumusan, yang mengandungi apa-apa_
perincian yang difikirkan sesuai oleh
pihakberkuasa perancang tempatan mengenai
cadangannya bagi—

(i) memajukan;

(ii) menggunakan tanah dalam;

(iii) melindungi dan memperelok alam sekitar
dari segi fizikal bagi;

(iv) memelihara topografi semulajadi;

(v) memperelok lanskap;

(vi) memelihara dan menanam pokok dalam;

(vii) mengadakan tanah lapang dalam;

(viii) memelihara dan mengindahkan ciri dan
rupa bangunan dalam;

(ix) memperbaiki sistem komunikasi dalam;
dan

(x) mengendalikan lalulintas dalam,

kawasan rancangan tempatan; dan".


Pindaan
seksyen 10.

Pindaan
seksyen 12.


-----

PERANCANGAN BANDAR DAN DESA (PINDAAN) 5

**6. Seksyen 13 Akta ibu adalah dipinda dengan**
memasukkan selepas subseksyen (2), subseksyen yang
# berikut:

"(3) Masa yang dinyatakan dalam notis di bawah
seksyen-kecil (2) bagi membuat bantahan terhadap
atau rayuan berkenaan dengan draf rancangan
tempatan boleh dilanjutkan sekali oleh pihakberkuasa
perancang tempatan selama tidak lebih daripada empat
minggu atas permohonan mana-mana orang.".

**7. Seksyen 21 Akta ibu adalah dipinda—**

_(a) di dalam teks bahasa kebangsaan, dengan_
menggantikan perkataan "plan-plan" di dalam
subseksyen (1) dengan perkataan "pelan-pelan";
dan

# (b) dengan menggantikan perkataan "pemajuan"
yang terdapat selepas perkataan "rancangan" di
dalam subseksyen (6) dengan perkataan
# "tempatan".

**8. Akta ibu adalah dipinda dengan memasukkan selepas**
seksyen 21, seksyen yang berikut:


Pindaan
seksyen 13.

Pindaan
seksyen 21.

Seksyen baru
2lA, 2lB dan
21c.


21A. (1) Sebagai tambahan kepada dokumendokumen dan pelan-pelan yang dikehendaki
supaya disampaikan di bawah seksyen 21(1)
untuk kebenaran merancang, pemohon
hendaklah menyampaikan suatu laporan
cadangan pemajuan yang hendaklah
mengandungi yang berikut:

_(a) konsep dan justifikasi pemajuan;_

_(b) peta lokasi dan pelan tapak;_

_(c) butir-butir hakmilik tanah dan sekatan ke_
atas tanah, jika ada;


"Laporan
cadangan
pemajuan.


-----

RANG UNDANG-UNDANG

_(d) (i) perihal tanah, termasuklah alam_
sekitarnya dari segi fizikal
topografinya, lanskapnya, geologinya,
konturnya, salirannya, air dan tadahan
air dan bentuk-bentuk semulajadi di
atasnya;
(ii) hasil tinjauan pokok-pokok dan semua
jenis tumbuh-tumbuhan; dan
(iii) butir-butir bangunan,

yang berkemungkinan disentuh oleh
pemajuan itu;

_(e) analisis guna tanah dan kesannya terhadap_
tanah yang berdampingan;
_(f) pelan-pelan susunatur yang mengandungi_
butir-butir yang ditentukan dalam seksyen
21(B); dan
_(g) apa-apa perkara lain yang ditetapkan oleh_
# pihakberkuasa perancang tempatan.

(2) Pihakberkuasa Negeri boleh, melalui
kaedah-kaedah, mengecualikan apa-apa
pemajuan atau kelas, jenis atau kategori
pemajuan daripada menyampaikan—
_(a) suatu laporan cadangan pemajuan di bawah_
seksyen-kecil (1); atau

_(b) suatu laporan cadangan pemajuan yang_
mengandungi mana-mana perkara yang
dinyatakan dalam perenggan (a) hingga
_(g) seksyen-kecil (1)._

21B. (1) Pelan-pelan susunatur di bawah
perenggan (f) seksyen 2l A (l) hendaklah
menunjukkan pemajuan yang dicadangkan dan
khususnya—
_(a) jika pemajuan itu berkenaan dengan mana-_
mana tanah—

(i) langkah-langkah bagi melindungi
dan memperelok alam sekitarnya
# dari segi fizikal;


Pelan
susunatur.


-----

PERANCANGAN BANDAR DAN DESA (PINDAAN) 7

(ii) langkah-langkah bagi melindungi
topografi semulajadinya;

(iii) langkah-langkah bagi memperelok
lanskapnya;

(iv) langkah-langkah bagi memelihara
dan menanam pokok-pokok di
atasnya;

(v) lokasi dan jenis pokok yang
lilitannya melebihi 0.8 meter dan
tumbuh-tumbuhan lain di atasnya;

(vi) pengadaan tanah lapang;

(vii) cadangan kerja tanah, jika ada; dan

(viii) perihal kerja-kerja yang hendak
dijalankan; dan

_(b) jika pemajuan itu berkenaan dengan_
bangunan-bangunan yang mempunyai
senibina tersendiri atau kepentingan
sejarah—

(i) butir-butir untuk mengenalpasti
bangunan-bangunan itu termasuklah
# kegunaannya dan keadaannya, ciricirinya, rupanya, binaannya dan
bentuknya yang tersendiri; dan

(ii) langkah-langkah bagi melindungi,
memelihara dan mengindahkan ciri
dan rupa bangunan-bangunan di
kawasan sekeliling.

(2) Pihak berkuasa perancang tempatan boleh
memberikan arahan-arahan kepada seorang
pemohon untuk kebenaran merancang berkenaan
dengan perkara-perkara berkaitan pelan-pelan
# susunaturnya sebagaimana yang difikirkan perlu
oleh pihakberkuasa perancang tempatan itu.


-----

RANG UNDANG-UNDANG

(3) Pemohon yang telah diberikan arahanarahan di bawah seksyen-kecil (2) hendaklah
meminda pelan-pelan susunaturnya dengan
sewajarnya, dan menyampaikan semula pelanpelan susunatur itu dalam masa apa-apa tempoh
atau tempoh lanjutan yang ditentukan oleh
pihakberkuasa perancang tempatan.

(4) Jika pelan-pelan susunatur itu tidak disampaikan semula dalam masa tempoh atau
tempoh lanjutan yang ditentukan, permohonan
untuk kebenaran merancang itu hendaklah
disifatkan telah ditarikbalik tetapi pemohon boleh
menyampaikan permohonan yang baru.

21c. Semua pelan, butir-butir, pelan susunatur
dan dokumen lain yang dikehendaki supaya
disampaikan di bawah Akta ini hendaklah
disediakan oleh—

_(a) seseorang yang kelayakannya ditetapkan_
di bawah perenggan (h) seksyen 58(2);
atau

_(b) seseorang yang berhak berbuat sedemikian_
di bawah mana-mana undang-undang
# bertulis lain.".


Penyediaan
pelan, dsb.
oleh
seseorang
yang berkelayakan.


**9. Seksyen 22 Akta ibu adajah dipinda—**

_(a) dengan memotong perkataan "dan" di hujung_
perenggan (2)(ba) dan memasukkan selepasnya,
perenggan yang berikut:

_"(bb) laporan cadangan pemajuan; dan";_

_(b) di dalam subseksyen (5)—_

(i) dengan memotong perkataan "dan" di
hujung perenggan (a); dan


Pindaan
seksyen 22.


-----

PERANCANGAN BANDAR DAN DESA (PINDAAN) 9

(ii) dengan menggantikan noktah di hujung
perenggan (b) dengan koma bernoktah dan
memasukkan selepasnya, perenggan yang
berikut:

# "(c) bagi memastikan yang pemajuan
tanah dibuat mengikut pelan-pelan
susunatur yang diluluskan;

_(d) yang_ melarang perbuatan
merosakkan tanah, alam sekitarnya
dari segi fizikal, topografi
semulajadinya dan lanskapnya;

_(e) yang melarang pemusnahan atau_
pengubahan apa-apa bentuk
semulajadi tanah;

_(f) yang melarang penebangan pokok-_
pokok daripada saiz, umur, jenis
atau spesis tertentu yang tumbuh
di mana-mana lokasi yang tertentu,
melainkan jika ia dilakukan sebagai
mematuhi mana-mana undangundang bertulis; dan

_(g) bagi memastikan penanaman atau_
penanaman semula pokok-pokok
daripada saiz, umur, jenis atau
spesis tertentu di mana-mana lokasi
yang tertentu mengikut apa-apa
cara yang ditentukan oleh pihak
# berkuasa perancang tempatan;

_(h) bagi memastikan yang tanah lapang_
diadakan mengikut pelan-pelan
susunatur yang diluluskan;

_(i) jika pemajuan melibatkan pendirian_
suatu bangunan baru, syarat-syarat
untuk memastikan yang bangunan


-----

10 RANG UNDANG-UNDANG

baru itu bersepadu dengan senibina,
ciri atau rupa yang tergambar pada
bangunan-bangunan yang terletak
di kawasan sekelilingnya, yang
pihakberkuasa perancang tempatan
berhasrat untuk melindungi,
memelihara atau mengindahkan;

_(j) jika pemajuan melibatkan apa-apa_
tambahan kepada atau pengubahan
suatu bangunan yang sedia ada
yang mempunyai senibina tersendiri
atau kepentingan sejarah, syaratsyarat untuk memastikan yang
muka bangunan dan ciri luaran lain
bangunan itu dikekalkan;

_(k) jika_ pemajuan melibatkan
perobohan suatu bangunan yang
mempunyai senibina tersendiri atau
kepentingan sejarah dan pendirian
suatu bangunan baru di tempatnya,
syarat-syarat untuk memastikan
yang muka bangunan dan ciri
luaran lain bangunan yang
dirobohkan itu dikekalkan."; dan

_(c) dengan memasukkan selepas subseksyen (5),_
subseksyen yang berikut:

"(5A) Maka hendaklah menjadi kewajipan
pihakberkuasa perancang tempatan untuk
memastikan yang perintah pemeliharaan
pokok, jika ada, dipatuhi, jika kebenaran
# merancang diberikan.".

**10. Subseksyen 26(1) Akta ibu adalah dipinda dengan**
# menggantikan perkataan "lima puluh" dan "lima ratus" masing-masing dengan perkataan "satu ratus" dan "satu ribu".


Pindaan
seksyen 26.


-----

PERANCANGAN BANDAR DAN DESA (PINDAAN) 11

**11. Seksyen 27 Akta ibu adalah dipinda—**

_(a) dengan menggantikan perkataan "dua" dan "lima_
ratus" di dalam subseksyen (6) masing-masing
# dengan perkataan "lima" dan "satu ribu"; dan

_(b) dengan menggantikan perkataan "sepuluh" dan_
"lima ratus" di dalam subseksyen (9) masingmasing dengan perkataan "lima puluh" dan "satu
# ribu".

**12. Seksyen 28 Akta ibu adalah dipinda—**

_(a) dengan menggantikan perkataan "dua" dan "lima_
ratus" di dalam subseksyen (6) masing-masing
dengan perkataan "lima" dan "satu ribu" masingmasing; dan

_(b) dengan menggantikan perkataan "sepuluh" dan_
# "lima ratus" di dalam subseksyen (9) masingmasing dengan perkataan "lima puluh" dan "satu
# ribu".

**13. Seksyen 29 Akta ibu adalah dipinda dengan**
menggantikan perkataan "dua" dan "lima ratus" di dalam
subseksyen (4) dan (6) masing-masing dengan perkataan
# "lima" dan "satu ribu".

**14. Subseksyen 30(8) Akta ibu adalah dipinda dengan**
menggantikan perkataan "sepuluh" dan "lima ratus"
masing-masing dengan perkataan "lima puluh" dan "satu
# ribu".

**15. Akta ibu adalah dipinda dengan memasukkan selepas**
BAHAGIAN V, Bahagian yang berikut:

BAHAGIAN VA

PERINTAH PEMELIHARAAN POKOK


Pindaan
seksyen 27.

Pindaan
seksyen 28.

Pindaan
seksyen 29.

Pindaan
seksyen 30.

Bahagian
bam VA.


35A. (1) Jika pihakberkuasa perancang
tempatan berpendapat bahawa adalah suaimanfaat bagi kepentingan keselesaan untuk
# memelihara mana-mana pokok, pokok-pokok


Perintah
pemeliharaan
pokok.


-----

12 RANG UNDANG-UNDANG

atau kelompok pokok dalam kawasannya, ia
boleh membuat suatu perintah pemeliharaan
# pokok mengenai pokok, pokok-pokok atau kelompok pokok itu.

(2) Suatu perintah pemeliharaan pokok boleh,

# secara khusus mengadakan peruntukan—


_(a) bagi melarang penebangan pokok-pokok_

kecuali dengan kebenaran bertulis
pihakberkuasa perancang tempatan dan
tertakluk kepada syarat-syarat, jika ada,
yang dikenakan olehnya; dan

_(b) bagi memastikan yang pokok-pokok_

ditanam atau diganti melalui penanaman
semula mengikut cara yang ditentukan
oleh pihakberkuasa perancang tempatan.

(3) Seksyen-kecil (2)(a) tidaklah terpakai bagi

penebangan sesuatu pokok—

_(a) yang hampir mati atau telah mati;_

_(b) bagi mencegah bahaya yang hampir benar_

berlaku; atau

_(c) melainkan jika ia dilakukan sebagai_

mematuhi mana-mana undang-undang
bertulis.

(4) Mana-mana orang yang melanggar mana
mana peruntukan dalam perintah pemeliharaan
pokok adalah melakukan suatu kesalahan dan
boleh dikenakan, apabila disabitkan, denda tidak
# lebih daripada lima puluh ribu ringgit.

(5) Jika di dalam mana-mana prosiding bagi

suatu kesalahan di bawah seksyen ini, telah
dibuktikan bahawa sesuatu pokok telah ditebang,
maka hendaklah dianggapkan, sehingga
dibuktikan sebaliknya, bahawa pokok itu telah
ditebang oleh penduduk tanah yang di atasnya
pokok itu tumbuh.


-----

PERANCANGAN BANDAR DAN DESA (PINDAAN) 13

Perintah 35B. Walau apa pun seksyen 35A, suatu perintah
pemeliharaanpokok tidak pemeliharaan pokok tidak boleh dibuat berkenaan
boleh dibuat dengan pokok, pokok-pokok atau kelompok
jika pokoktertakluk pokok yang tertakluk kepada syarat-syarat yang
kepada dikenakan di bawah perenggan (f) dan (g)
syarat-syaratnya. seksyen 22(5).

Rayuan 35c. Mana-mana orang yang terkilan dengan—
terhadap
perintah
pemeliharaan _(a) suatu perintah pemeliharaan pokok;_
pokok, dll.

_(b) mana-mana peruntukan dalam_ suatu
# perintah pemeliharaan pokok;
 (c) (i) penolakan pemberian kebenaran
bertulis; atau

# (ii) mana-mana syarat yang dikenakan ke atas pemberian suatu kebenaran
bertulis,

di bawah perenggan (a) seksyen 35A(2);
atau

_(d) suatu perintah untuk menanam atau_
menggantikan pokok di bawah perenggan
_(b) seksyen 35A(2),_

# boleh merayu kepada Lembaga Rayuan, dalam
masa satu bulan dari tarikh dia diberitahu tentang
perintah, penolakan atau pengenaan syarat-syarat
itu.

Pampasan 35D. (1) Jika pemunya tanah yang tanahnya
di bawahperintah dimaksudkan oleh suatu perintah pemeliharaan
pemeliharaan pokok membuktikan bahawa dia mengalami
pokok.

kerugian berupa kesusutan dalam nilai tanahnya,
# kerana mematuhi perenggan (a) hingga (d) seksyen 35c(l), dia boleh menuntut pampasan daripada pihak berkuasa perancang tempatan.


-----

14

Penggantian
pokok.


RANG UNDANG-UNDANG

(2) Suatu tuntutan pampasan di bawah
seksyen-kecil (1) hendaklah disampaikan kepada
pihakberkuasa perancang tempatan—

_(a) dalam masa enam bulan dari tarikh—_

(i) perintah pemeliharaan pokok;

(ii) penolakan pemberian kebenaran
bertulis atau pengenaan syaratsyarat di bawah perenggan (a)
seksyen 35A(2); atau

(iii) perintah untuk menggantikan pokok di bawah perenggan (b)
seksyen 35A(2),

itu diberitahu kepada pemunya tanah itu;
atau

_(b) jika rayuan dibuat di bawah seksyen_
35c(l), dalam masa enam bulan dari
tarikh keputusan Lembaga Rayuan
mengesahkan perintah, penolakan atau
pengenaan syarat-syarat yang dirayui itu.

(3) Jika pemunya tanah itu tidak berpuas hati
dengan amaun pampasan yang diawardkan, dia
boleh dalam masa satu bulan dari tarikh award
itu merayu kepada Lembaga Rayuan yang
mempunyai kuasa untuk mengesahkan atau
mengubah amaun pampasan yang diawardkan
itu.

35E. (1) Maka orang yang didapati bersalah di
bawah seksyen 35A(4) kerana menebang manamana pokok yang berkenaan dengannya suatu
perintah pemeliharaan pokok berkuatkuasa pada
masa ini, secara yang bersalahan dengan perintah
pemeliharaan pokok itu, adalah berkewajipan
untuk menggantikan pokok itu dengan menanam
suatu pokok yang lain—

_(a) daripada saiz dan spesis yang sesuai;_


-----

PERANCANGAN BANDAR DAN DESA (PINDAAN) 15

_(b) di tempat yang sama atau berdekatan_
dengan tempat yang sama atau tempat
lain;

_(c) dalam masa; dan_

_(d) tertakluk kepada apa-apa terma dan_
syarat,

yang ditentukan oleh pihakberkuasa perancang
tempatan melainkan jika pihakberkuasa
perancang tempatan mengetepikan keperluan ini
atas permohonan orang itu atau atas permohonan
mana-mana orang lain atau mengikut budi bicara
pihakberkuasa perancang tempatan itu sendiri.

(2) Masa yang ditentukan oleh pihakberkuasa
perancang tempatan di bawah seksyen-kecil 1 _(c)_
bagi menggantikan pokok boleh dilanjutkan
sekali atas permohonan orang yang berkewajipan
menggantikan pokok itu.

(3) Mana-mana orang yang terkilan dengan—

_(a) penolakan permohonan untuk mengetepi-_
kan keperluan menggantikan pokokpokok di bawah seksyen-kecil (1);

_(b) mana-mana perintah yang diberikan di_
bawah seksyen-kecil (1)(a) atau (b);

_(c) mana-mana terma atau syarat yang_
dikenakan di bawah seksyen-kecil (1)(d);
atau

_(d) penolakan lanjutan masa di bawah_
seksyen-kecil (2),

boleh merayu kepada Lembaga Rayuan, dalam
masa satu bulan dari tarikh diberitahu tentang
perintah, penolakan atau pengenaan terma dan
# syarat itu.


-----

16

Pihakberkuasa
perancang
tempatan
bolehlah
menggantikan
pokok jika
orang yang
berkewajipan
untuk
menggantikannya
tidak berbuat
sedemikian.

Pembatalan
perintah
pemeliharaan
pokok.

Larangan
untuk
memotong,
dsb. pokok
yang
lilitannya
melebihi 0.8
meter.


RANG UNDANG-UNDANG

(4) Berhubungan dengan mana-mana pokok
yang ditanam semula di bawah seksyen-kecil
(1), perintah pemeliharaan pokok yang relevan
hendaklah terpakai baginya sebagaimana ia
terpakai bagi pokok asal.

(5) Jika orang yang berkewajipan untuk
menggantikan pokok di bawah seksyen-kecil (1)
tidak berbuat sedemikian, dia adalah melakukan
suatu kesalahan dan boleh dikenakan, apabila
disabitkan, denda tidak lebih daripada lima puluh
ribu ringgit.

35F. Dalam hal suatu kegagalan untuk
menggantikan pokok di bawah seksyen 35E(1),
pihakberkuasa perancang tempatan boleh
meneruskan untuk menggantikan pokok itu dan,
walaupun denda di bawah seksyen 35E(5) telah
dijelaskan, kesemua kos dan perbelanjaan yang
# semunasabahnya dilakukan oleh pihakberkuasa
perancang tempatan untuk menggantikan pokok
itu hendaklah dibayar ganti oleh orang yang
berkewajipan untuk menggantikannya.

35G. Pihakberkuasa perancang tempatan boleh
meminda atau membatalkan suatu perintah
pemeliharaan pokok termasuklah bagi maksud
memberikan kebenaran merancang di bawah
seksyen 22(3) berkenaan dengan suatu kawasan
yang mengenainya suatu perintah pemeliharaan
pokok berkuatkuasa pada masa ini.

35H. (1) Tiada seorangpun boleh menebang
suatu pokok yang lilitannya melebihi 0.8 meter
yang tidak tertakluk kepada suatu perintah
pemeliharaan pokok, tanpa kebenaran bertulis
pihakberkuasa perancang tempatan, melainkan
# jika penebangan itu—

_(a) adalah_ berkenaan dengan pokok
sedemikian yang hampir mati atau telah
mati;


-----

PERANCANGAN BANDAR DAN DESA (PINDAAN) 17

_(b) adalah bagi mencegah bahaya yang_
hampir benar berlaku; atau

_(c) adalah sebagai mematuhi mana-mana_
undang-undang bertulis lain.

(2) Bagi maksud seksyen-kecil (1), lilitan
suatu pokok hendaklah diukur setengah meter
dari bumi dengan syarat bahawa lilitan pokok
yang berbanir hendaklah diukur ke atas dari
banir itu.

(3) Mana-mana orang yang melanggar
seksyen-kecil (1) adalah melakukan suatu
kesalahan dan boleh dikenakan, apabila
disabitkan, denda tidak lebih daripada lima ribu
ringgit.".

**16. Seksyen 36 Akta ibu adalah dipinda dengan**
menggantikan subseksyen (10) dengan subseksyen yang
berikut:

" (10) Berkenaan dengan suatu rayuan di
hadapannya, Lembaga Rayuan—

_(a) hendaklah mendengar perayu dan_
pihakberkuasa perancang tempatan;

_(b) boleh memanggil dan memeriksa saksi-_
saksi;

_(c) boleh menghendaki mana-mana orang_
mengikat dirinya atas sumpah untuk
menyatakan yang benar;

_(d) boleh memaksa dikemukakan dan_
diserahkan apa-apa dokumen yang
difikirkan relevan atau material olehnya
bagi rayuan itu;

_(e) boleh mengesahkan, mengubah atau_
mengakas perintah atau keputusan yang
dirayui;

_(f) boleh mengawardkan kos; dan_


Pindaan
seksyen 36.


-----

18 RANG UNDANG-UNDANG

_(g) boleh membuat apa-apa perintah sama ada yang_
diperuntukkan atau tidak oleh, dan yang tidak
tak konsisten dengan, Akta ini.".

**17. Akta ibu adalah dipinda dengan memasukkan selepas**
seksyen 52, seksyen yang berikut:


Seksyen
baru 52A.

Pindaan
seksyen 58.


52A. Jika sesuatu kesalahan di bawah Akta ini
telah dilakukan oleh sesuatu pertubuhan
perbadanan, maka seseorang yang pada masa
kesalahan itu dilakukan ialah seorang pengarah,
pengurus, setiausaha atau pegawai serupa itu
bagi pertubuhan perbadanan itu atau seseorang
yang berupa sebagai bertindak atas sifat itu
hendaklah, di samping pertubuhan perbadanan
itu, disifatkan telah melakukan kesalahan itu,
melainkan jika dia membuktikan bahawa
kesalahan itu telah dilakukan tanpa
pengetahuannya atau bahawa dia telah
mengambil langkah yang munasabah untuk
mencegahnya daripada berlaku.".


"Kesalahan
oleh
pertubuhan
perbadanan.


**18. Seksyen 58 Akta ibu adalah dipinda—**

_(a) di dalam subseksyen (2)—_

(i) di dalam perenggan _(h),_ dengan
memasukkan selepas perkataan
"rancangan-rancangan" perkataan
", dokumen-dokumen, butir-butir dan
pelan-pelan susunatur"; dan

(ii) di dalam perenggan (i), dengan
menggantikan perkataan "dokumendokumen dan rancangan-rancangan yang
hendak disampaikan dengan permohonan
itu" dengan perkataan "rancanganrancangan, dokumen-dokumen, butir-butir
dan pelan-pelan susunatur yang hendaklah
disampaikan dengan permohonan itu dan
bentuk serta skalanya"; dan


-----

PERANCANGAN BANDAR DAN DESA (PINDAAN) 19

_(b) dengan memasukkan selepas subseksyen (2),_
subseksyen yang berikut:

"(3) Jika apa-apa kaedah yang dibuat di
bawah seksyen-kecil (2) (h) tidak meliputi
seseorang yang berhak di bawah mana-mana
undang-undang bertulis lain untuk menyediakan
dan menyampaikan rancangan-rancangan,
dokumen-dokumen, butir-butir dan pelan-pelan
susunatur berhubungan dengan perancangan
bandar dan desa kepada mana-mana orang atau
pihak berkuasa, hak orang itu tidaklah terjejas.".

HURAIAN

Rang Undang-Undang ini bertujuan meminda Akta Perancangan
Bandar dan Desa 1976 ("Akta").

2. _Fasal I bertujuan memperkatakan tajuk ringkas dan mula_
berkuatkuasanya Rang Undang-Undang ini.

3. _Fasal 2 bertujuan mentakrifkan perkataan dan ungkapan baru_
tertentu yang digunakan di dalam Rang Undang-Undang ini.

4. _Fasal 3 bertujuan meminda subseksyen 4(1) Akta untuk_
memasukkan empat orang ahli baru ke dalam Jawatankuasa Perancang
Negeri.

5. _Fasal 4 bertujuan meminda subseksyen 10(5) Akta untuk_
melanjutkan tempoh meluluskan draf rancangan struktur oleh
Jawatankuasa Perancang Negeri, daripada tiga bulan ke enam bulan.

6. _Fasal 5 bertujuan meminda perenggan 12(3)(a) Akta untuk_
memperuntukkan perkara tambahan yang kena dimasukkan ke dalam
draf rancangan tempatan.

7. _Fasal 6 bertujuan memasukkan subseksyen baru (3) kepada_
seksyen 13 untuk membolehkan lanjutan tempoh bagi membuat
bantahan terhadap atau rayuan berkenaan dengan draf rancangan
tempatan.


-----

20 RANG UNDANG-UNDANG

8. _Fasal 8 bertujuan memasukkan tiga seksyen bam._

Seksyen baru 21A memperkatakan keperluan menyampaikan suatu
laporan cadangan pemajuan semasa memohon kebenaran merancang
dan butir-butir mengenainya.

Seksyen baru 21B memberikan perincian pelan susunatur. Antara
lain, pelan susunatur hendaklah mengandungi langkah-langkah bagi
melindungi alam sekitar dari segi fizikal, memelihara topografi
semulajadi, lanskap dan pokok-pokok, mengadakan tanah lapang
serta memelihara dan mengindahkan ciri dan rupa bangunan yang
mempunyai senibina tersendiri atau kepentingan sejarah.

Seksyen baru 21c menghendaki seseorang yang berkelayakan untuk
menyediakan kesemua dokumen, lakaran, pelan susunatur, peta, model,
rancangan, butir-butir dan laporan yang dikehendaki supaya
disampaikan di bawah Akta.

9. _Fasal 9 bertujuan meminda seksyen 22 Akta untuk memastikan_
yang pihak berkuasa perancang tempatan memberikan perhatian kepada
laporan cadangan pemajuan semasa ia menimbangkan suatu
permohonan kebenaran merancang dan pada memberikan kebenaran
merancang, ia mempunyai kuasa untuk mengenakan syarat-syarat
baru yang tertentu.

10. Fasal 10,11, 12,13 dan 14 masing-masing bertujuan menaikkan
penalti bagi kesalahan-kesalahan di bawah seksyen 26, 27, 28, 29
dan 30 Akta. Penalti sebanyak lima puluh ribu ringgit dinaikkan ke
satu ratus ribu ringgit. Penalti sebanyak sepuluh dan dua puluh ribu
ringgit dinaikkan ke lima puluh ribu ringgit. Penalti bagi kesalahan
yang berterusan dinaikkan dari lima ratus ringgit ke satu ribu ringgit
bagi tiap-tiap hari kesalahan itu diteruskan selepas sabitan.

11. _Fasal 15 bertujuan memasukkan ke dalam Akta, Bahagian_
baru VA yang mengandungi peruntukan yang berikut:

Seksyen baru 35A bertujuan memperkatakan perintah pemeliharaan
pokok.

Di bawah subseksyen (1) pihakberkuasa perancang tempatan diberi
kuasa untuk membuat suatu perintah pemeliharaan pokok. Subseksyen
(2) menetapkan peruntukan yang boleh dibuat di dalam suatu perintah
pemeliharaan pokok.

Subseksyen (3) memperkatakan keadaan di mana kebenaran untuk
menebang, memotong, memangkas, mencantas atau mencabut sesuatu
pokok tidak perlu didapatkan.


-----

PERANCANGAN BANDAR DAN DESA (PINDAAN) 21

Subseksyen (4) mengadakan peruntukan penalti bagi pelanggaran
seksyen ini. Subseksyen (5) memperkatakan anggapan liabiliti ke
atas orang yang menduduki tanah.

Seksyen bam 35B bertujuan mengecualikan pengenaan perintah
pemeliharaan pokok berkenaan dengan pokok yang telah pun tertakluk
kepada syarat-syarat di bawah perenggan (f) dan (g) Subseksyen
22(5) tentang pemeliharaan pokok.

Seksyen baru 35c bertujuan memberikan hak untuk merayu kepada
seseorang yang terkilan dengan suatu perintah pemeliharaan pokok
dan perkara-perkara yang berkaitan dengannya.

Seksyen baru 35D bertujuan mengadakan peruntukan bagi pampasan
yang hendaklah dibayar berbangkit daripada suatu perintah
pemeliharaan pokok. Subseksyen (1) bertujuan untuk membolehkan
pemunya tanah menuntut pampasan jika dia membuktikan bahawa
dia telah mengalami kerugian berupa kesusutan dalam nilai tanahnya
akibat daripada suatu perintah pemeliharaan pokok.

Subseksyen (2) memperkatakan tempoh untuk memfailkan tuntutan
itu.

Jika dia tidak berpuas hati dengan amaun pampasan yang
diawardkan, dia boleh merayu kepada Lembaga Rayuan di bawah
subseksyen (3).

Seksyen baru 35E ialah mengenai penggantian pokok.

Subseksyen (1) mengenakan suatu kewajipan ke atas seseorang
yang melakukan suatu kesalahan di bawah subseksyen 35A(4) kerana
menebang, memotong, memangkas, mencantas, mencabut, merosakkan
atau memusnahkan pokok secara yang bersalahan dengan suatu
perintah pemeliharaan pokok, untuk menggantikan pokok itu.

Pokok itu hendaklah digantikan dalam masa yang ditentukan oleh
pihak berkuasa perancang tempatan yang boleh dilanjutkan sekali di
bawah subseksyen (2) atas permohonan.

Subseksyen (3) mengadakan peruntukan bagi rayuan.

Subseksyen (4) menghendaki supaya perintah pemeliharaan pokok
terpakai juga bagi pokok yang ditanam semula di bawah subseksyen
(1) sebagaimana ia terpakai bagi pokok asal.

Subseksyen (5) mengandungi penalti kerana kegagalan mematuhi
seksyen ini.


-----

22 RANG UNDANG-UNDANG

Jika seseorang yang berkewajipan untuk menggantikan pokok
tidak berbuat sedemikian, maka pihakberkuasa perancang tempatan
boleh meneruskan untuk menggantikan pokok itu di bawah seksyen
baru 35Fdan kesemua kos dan perbelanjaan yang dilakukan olehnya
hendaklah dibayar ganti oleh orang itu.

Seksyen baru 35G bertujuan memberikan kuasa kepada
pihakberkuasa perancang tempatan untuk meminda atau membatalkan
suatu perintah pemeliharaan pokok.

Seksyen baru 35H bertujuan melarang menebang, memotong,
memangkas, mencantas atau mencabut pokok yang lilitannya melebihi
0.8 meter kecuali berkenaan dengan dan bagi maksud hal keadaan
di dalam perenggan (a), (b) dan (c) subseksyen (1). Subseksyen (2)
memperkatakan cara mengukur lilitan suatu pokok. Subseksyen (3)
mengandungi penalti bagi kesalahan di bawah seksyen ini.

12. _Fasal 16 bertujuan meminda subseksyen 36(10) Akta untuk_
memperkemas prosedur dan kuasa Lembaga Rayuan.

13. _Fasal 17 bertujuan memasukkan seksyen baru 52A untuk_
memperuntukkan bahawa jika suatu kesalahan dilakukan oleh
pertubuhan perbadanan, maka pengarahnya atau pegawainya hendaklah
disifatkan telah melakukan kesalahan itu di samping pertubuhan
perbadanan itu sendiri.

14. _Fasal 18 bertujuan meluaskan kuasa Pihakberkuasa Negeri_
untuk membuat kaedah-kaedah yang berbangkit daripada perkaraperkara yang dimasukkan di dalam pindaan lain yang dicadangkan
di dalam Rang Undang-Undang ini.

Subseksyen baru (3) seksyen 58 Rang Undang-Undang ini
bertujuan memastikan bahawa hak seseorang untuk menyampaikan
rancangan, dokumen, butir-butir dan pelan susunatur berhubungan
dengan perancangan bandar dan desa di bawah mana-mana undangundang bertulis lain tidak terjejas, walaupun kelayakannya tidak
ditetapkan di bawah perenggan 58(2)(h) Akta.

15. Pindaan lain dalam Rang Undang-Undang ini yang tidak disentuh
secara khusus adalah pindaan yang kecil atau berbangkit.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1819.]


-----

