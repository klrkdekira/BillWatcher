---
Year: 1995
Bill: D.R.10/1995 - Rang Undang-Undang Perbadanan Pembangunan Industri Kecil dan Sederhana 1995 (Lulus)
Title: D.R.10/1995 - Rang Undang-Undang Perbadanan Pembangunan Industri Kecil dan Sederhana 1995 (Lulus)
Download URL: https://www.parlimen.gov.my/files/billindex/pdf/1995/DR101995.pdf
URL: https://www.parlimen.gov.my/files/billindex/pdf/1995/DR101995.pdf
---
---
Reading:
D.R.10/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 10/95**

**Naskhah Sahih—Bahasa Kebangsaan**

RANG UNDANG-UNDANG PERBADANAN
PEMBANGUNAN INDUSTRI KECIL DAN
SEDERHANA 1995

SUSUNAN FASAL

BAHAGIAN I

PERMULAAN

Fasal
1. Tajuk ringkas dan mula berkuatkuasa.
2. Tafsiran.

BAHAGIAN II

PERBADANAN

3. Penubuhan Perbadanan.
4.   Keanggotaan Perbadanan.

5. Tempoh jawatan.
6. Pembatalan perlantikan dan perletakan jawatan oleh anggota.
7. Penjalanan sementara fungsi Pengerusi.
8. Anggota silih ganti.

9. Pembatalan perlantikan.
10.   Pengisian kekosongan.

11. Elaun.

BAHAGIAN III

FUNGSI DAN KUASA PERBADANAN

12. Fungsi Perbadanan.

13. Kuasa Perbadanan.


-----

2 RANG UNDANG-UNDANG

Fasal

14. Kuasa untuk meminjam.
15. Kuasa untuk mengguna khidmat.

16. Kuasa untuk mewakilkan.
17. Kuasa untuk melantik jawatankuasa.

BAHAGIAN IV

PERUNTUKAN KEWANGAN

18. Kumpulan Wang Pembangunan Industri Kecil dan Sederhana.
19. Perbelanjaan yang hendaklah dipertanggungkan pada Kumpulan
Wang.
20. Pengimbangan akaun hasil.
21. Pendepositan dan pelaburan Kumpulan Wang.

22. Perbelanjaan dan penyediaan anggaran.
23. Akta Badan Berkanun (Akaun dan Laporan Tahunan) 1980.

24. Surcaj.

BAHAGIAN V

PENTADBIRAN

25. Perlantikan Ketua Pegawai Eksekutif.
26. Saraan Ketua Pegawai Eksekutif.

27. Tugas Ketua Pegawai Eksekutif.
28. Perlantikan pegawai dan pengkhidmat Perbadanan.
29. Tatatertib pegawai dan pengkhidmat.

30. Akta Perlindungan Pihak Berkuasa Awam 1948.
31. Pengkhidmat awam.

BAHAGIAN VI

AM

32. Peraturan.

33. Penyata, laporan, akaun dan maklumat.
34. Kuasa Menteri untuk memberikan arahan.

JADUAL.


-----

RANG UNDANG-UNDANG

_b e r n a m a_

Suatu Akta untuk menubuhkan dan memperbadankan
Perbadanan Pembangunan Industri Kecil dan Sederhana
dan perkara yang berkaitan dengannya.

# [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen dan dengan kuasa
daripadanya, seperti berikut:

BAHAGIAN I

PERMULAAN

**1. Akta ini bolehlah dinamakan Akta Perbadanan**
Pembangunan Industri Kecil dan Sederhana 1995 dan
hendaklah mula berkuatkuasa pada suatu tarikh sebagaimana
yang ditetapkan oleh Menteri melalui pemberitahuan dalam
_Warta._

**2. Dalam Akta ini, melainkan jika konteksnya menghendaki**
makna yang lain—

"industri kecil dan sederhana" ertinya suatu syarikat
yang terlibat di dalam aktiviti perkilangan dan aktiviti
berkaitan yang diisytiharkan, dari semasa ke semasa, oleh
Menteri dalam perintah statutori yang disiarkan dalam
_Warta;_

"Kumpulan Wang" ertinya Kumpulan Wang
Pembangunan Industri Kecil dan Sederhana yang ditubuhkan
di bawah seksyen 19;

"Menteri" ertinya Menteri yang bertanggungjawab
mengenai perdagangan antarabangsa dan industri;


Tajuk ringkas
dan mula
berkuatkuasa.

Tafsiran.


-----

4 RANG UNDANG-UNDANG

"Perbadanan" ertinya Perbadanan Pembangunan Industri
Kecil dan Sederhana yang ditubuhkan di bawah seksyen 3;

"aktiviti pengilangan" hendaklah mempunyai erti yang
diberikan kepadanya di bawah Akta Penyelarasan
Perindustrian 1975;

"syarikat" ertinya suatu syarikat yang ditubuhkan di
bawah Akta Syarikat 1965 dan termasuk sesuatu perniagaan
yang didaftar di bawah Akta Pendaftaran Perniagaan 1956.

BAHAGIAN II

PERBADANAN

**3. Maka adalah dengan ini ditubuhkan suatu pertubuhan**
yang dikenali sebagai "Perbadanan Pembangunan Industri
Kecil dan Sederhana" yang kekal turun-temurun dan
mempunyai suatu meterai biasa, yang boleh mendakwa
dan didakwa atas nama perbadanannya dan, tertakluk
kepada dan bagi maksud Akta ini, boleh membuat kontrak
dan boleh memperolehi, membeli, mengambil, memegang
dan menikmati apa-apa jenis harta alih dan harta tak alih
dan boleh memindahkan, menyerahhakkan, menyerahkan
balik, memulangkan, menggadaikan, menggadai-janji,
mendemis, menyerahhakkan semula, memindahmilikkan
atau dengan apa-apa cara lain meJupuskan, atau membuat
apa-apa urusan mengenai, apa-apa harta alih atau harta tak
alih atau apa-apa kepentingan di dalamnya yang terletakhak
pada Perbadanan, mengikut apa-apa terma dan syarat
sebagaimana yang difikirkannya patut.

**4. (1) Perbadanan hendaklah terdiri daripada anggota**
berikut:

_(a) seorang Pengerusi;_

_(b) seorang Timbalan Pengerusi yang hendaklah_
seorang wakil Kementerian Perdagangan
Antarabangsa dan Industri;

_(c) seorang wakil Kementerian Kewangan;_

_(d) seorang wakil Unit Perancang Ekonomi, Jabatan_
Perdana Menteri;


_Akta 156_

_Akta 125._
_Akta 197._

Penubuhan
Perbadanan.

Keanggotaan
Perbadanan.


-----

PERBADANAN PEMBANGUNAN INDUSTRI KECIL 5

DAN SEDERHANA

_(e) Ketua Pegawai Eksekutif Perbadanan; dan_

_(f) mana-mana anggota lain, yang tidak melebihi_
enam orang, sebagaimana yang ditentukan oleh
Menteri.

(2) Anggota Perbadanan hendaklah dilantik oleh Menteri
dan tertakluk kepada seksyen 5 dan 6, hendaklah, melainkan
jika mereka meletakkan jawatan terlebih dahulu atau
perlantikan mereka dibatalkan terlebih dahulu, memegang
jawatan tertakluk kepada apa-apa terma dan syarat
sebagaimana yang ditentukan oleh Menteri.

(3) Peruntukan Jadual hendaklah terpakai kepada
Perbadanan.

**5. Tertakluk kepada seksyen 6, anggota Perbadanan selain**
daripada Ketua Pegawai Eksekutif hendaklah memegang
jawatan selama tempoh yang tidak melebihi tiga tahun
sebagaimana yang ditentukan oleh Menteri pada masa
perlantikan mereka dan adalah layak untuk dilantik semula.

**6. (1) Menteri boleh pada bila-bila masa membatalkan**
perlantikan mana-mana anggota Perbadanan tanpa memberi
apa-apa sebab.

# (2) Seseorang anggota Perbadanan boleh pada bila-bila
masa meletakkan jawatannya dengan memberikan notis
bertulis kepada Menteri,

**7. (1) Menteri boleh melantik mana-mana anggota**
Perbadanan untuk menjalankan fungsi Pengerusi semasa
apa-apa tempoh yang Pengerusi oleh kerana apa-apa jua
sebab tidak dapat menjalankan fungsi-fungsinya atau semasa
apa-apa tempoh kekosongan dalam jawatan Pengerusi;
dan anggota sedemikian hendaklah, semasa tempoh yang
dia menjalankan fungsi Pengerusi di bawah subseksyen
ini, disifatkan sebagai Pengerusi.

# (2) Sehingga suatu perlantikan dibuat di bawah
subseksyen (1) atau jika tiada perlantikan sedemikian


Tempoh
jawatan.

Pembatalan
perlantikan
dan perletakan
jawatan oleh
anggota.

Penjalanan
sementara
fungsi
Pengerusi.


-----

6 RANG UNDANG-UNDANG

dibuat, anggota yang dilantik di bawah perenggan 4(l)(b)
hendaklah menjalankan fungsi Pengerusi dan disifatkan
sebagai Pengerusi Perbadanan.

**8. (1) Menteri boleh, berkenaan dengan setiap anggota**
Perbadanan yang dilantik di bawah perenggan 4(1)(b), (c)
dan (d), melantik seorang menjadi anggota silih ganti
untuk menghadiri mesyuarat Perbadanan sebagai ganti
anggota itu, sekiranya anggota itu tidak dapat hadir kerana
apa-apa jua sebab.

(2) Apabila menghadiri mesyuarat Perbadanan, seseorang
anggota silih ganti hendaklah bagi semua maksud disifatkan
sebagai seorang anggota Perbadanan.

(3) Seseorang anggota silih ganti hendaklah, melainkan
jika dia meletakkan jawatan terlebih dahulu atau
perlantikannya dibatalkan terlebih dahulu, terhenti daripada
menjadi anggota silih ganti sekiranya anggota yang baginya
dia menjadi anggota silih ganti terhenti daripada menjadi
anggota Perbadanan.

**9. (1) Seseorang anggota Perbadanan hilang kelayakan**
dan perlantikannya sebagai anggota sedemikian hendaklah
terbatal sekiranya—

_(a) telah dibuktikan terhadapnya, atau dia telah_
disabitkan atas, sesuatu pertuduhan berkenaan
dengan—

(i) suatu kesalahan yang melibatkan fraud,
kecurangan atau keburukan akhlak; atau

(ii) apa-apa kesalahan lain yang boleh dihukum
dengan pemenjaraan (sama ada pemenjaraan
sahaja atau sebagai tambahan kepada atau
sebagai ganti denda) selama lebih daripada
# dua tahun;

_(b) dia menjadi bankrap atau telah membuat perkiraan_
dengan pemiutangnya;


Anggota
silih ganti.

Pembatalan
perlantikan.


-----

PERBADANAN PEMBANGUNAN INDUSTRI KECIL 7

DAN SEDERHANA

_(c) dia telah didapati atau diisytiharkan sebagai tak_
sempurna akal atau selainnya tak berupaya
melaksanakan tugas atau menguruskan halehwalnya; atau

_(d) pada tiga kali mesyuarat Perbadanan berturut-_
turut, tanpa kebenaran bertulis Menteri, dia telah
tidak hadir juga tidak diwakili oleh anggota silih
ganti, jika ada, yang dilantik berkenaan dengannya.

(2) Peruntukan subseksyen (1), selain daripada perenggan
_(d), hendaklah dipakai mutatis-mutandis kepada ahli silih_
ganti.

**10. Apabila mana-mana orang terhenti daripada menjadi**
anggota Perbadanan oleh sebab peruntukan Akta ini, Menteri
boleh melantik orang lain untuk mengisi kekosongan itu
bagi baki tempoh anggota itu dilantik.

**11. Maka hendaklah dibayar kepada anggota-anggota dan**
anggota silih ganti Perbadanan apa-apa elaun sebagaimana
yang ditentukan oleh Menteri.

BAHAGIAN III

FUNGSI DAN KUASA PERBADANAN

**12. Perbadanan hendaklah mempunyai fungsi yang berikut:**

_(a) untuk menggalak dan menyelaras pembangunan_
industri kecil dan sederhana di Malaysia;

_(b) untuk menjalankan kajian-kajian yang berkaitan_
dengan pembangunan sektor industri kecil dan
sederhana;

_(c) untuk menjalankan aktiviti promosi di dalam_
negeri bagi menggalakkan pertumbuhan industri
kecil dan sederhana di dalam negara;


Pengisian
kekosongan.

Elaun.

Fungsi
Perbadanan.


-----

8 RANG UNDANG-UNDANG

_(d) untuk menubuhkan pengkalan data yang_
komprehensif dan sistemmaklumatbagi programprogram pembangunan industri kecil dan
sederhana;
_(e) untuk menjadi pusat pengumpulan, rujukan dan_
penyebaran maklumat berhubung dengan industri
# kecil dan sederhana;
_(f) untuk menyediakan sokongan teknikal dan khidmat_
nasihat pengurusan dengan kerjasama agensiagensi lain yang terlibat dalam pembangunan
industri kecil dan sederhana;
_(g) untuk menggalakkan kerjasama di kalangan_
industri kecil dan sederhana melalui pencantuman
perniagaan, kerjasama teknikal, penubuhan tabung
bersama atau perusahaan kerjasama dan pembelian
peralatan gunasama;
_(h) untuk menggalakkan perhubungan industri dengan_
industri besar;
_(i) untuk menggalakkan pembangunan sumber_
manusia di sektor industri kecil dan sederhana;
dan
_(j) untuk melakukan apa-apa jua perkara lain yang_
bersampingan dengan atau berbangkit daripada
pelaksanaan fungsinya dari semasa ke semasa.

**13. Perbadanan hendaklah mempunyai kuasa untuk**
melaksanakan segala perkara yang semunasabahnya perlu,
atau yang suaimanfaat bagi, atau yang bersampingan untuk
pelaksanaan fungsinya di bawah Akta ini, dan khususnya,
tetapi tanpa menjejaskan keluasan yang berikut:

_(a) untuk mengadakan dan menyelenggara pejabat_
cawangan dengan kelulusan Menteri;

_(b) untuk melantik agen atau mendapatkan khidmat_
luar untuk menjalankan fungsi Perbadanan di
bawah Akta ini;

_(c) untuk mewujudkan pengkalan data dan sistem_
maklumat yang komprehensif berkaitan dengan
program pembangunan industri kecil dan
# sederhana;


Kuasa
Perbadanan.


-----

PERBADANAN PEMBANGUNAN INDUSTRI KECIL 9

DAN SEDERHANA

_(d) untuk mengambil dan memegang modal dalam_
mana-mana syarikat dengan kelulusan Menteri;

# (e) untuk mengelolakan aktiviti promosi industri
kecil dan sederhana seperti penyertaan dalam
pameran perdagangan, seminar dan persidangan
dalam dan luar negeri;

_(f) untuk menerbit atau menaja penerbitan berkala,_
risalah dan pengeluaran bahan maklumat di dalam
apa-apa media; dan

_(g) untuk mengenakan bayaran bagi penggunaan_
mana-mana kemudahan atau perkhidmatan yang
disediakan oleh Perbadanan.

**14. Perbadanan boleh, dari semasa ke semasa meminjam**
dalam apa-apa bentuk, atas apa-apa kadar bunga dan bagi
apa-apa tempoh dan atas apa-apa terma tentang masa dan
# cara pembayaran balik dan selainnya sebagaimana yang
diluluskan oleh Menteri, dengan persetujuan Menteri
Kewangan, apa-apa jumlah wang yang diperlukan oleh
Perbadanan bagi menjelaskan mana-mana obligasinya atau
bagi melaksanakan mana-mana fungsinya atau bagi
menjalankan mana-mana kuasanya.

**15. Perbadanan boleh mengguna-khidmat dan membayar**
ejen dan penasihat teknik, dan mana-mana orang lain yang
disifatkan perlu untuk menjalankan apa-apa urusan atau
melakukan apa-apa perbuatan yang dikehendaki dijalankan
atau dilakukan pada melaksanakan fungsi-fungsinya atau
menjalankan kuasanya bagi melaksanakan maksud Akta
ini dengan lebih baik.

# 16. (1) Perbadanan boleh, tertakluk kepada apa-apa
terma dan syarat, had atau sekatan, sebagaimana yang
disifatkan sesuai dikenakan, mewakilkan kepada
Pengerusi, atau kepada Ketua Pegawai Eksekutif, atau
kepada mana-mana anggota Perbadanan, kuasa dan
kewibawaan untuk menjalankan atau melaksanakan bagi
pihaknya kuasa atau fungsinya di bawah Akta ini


Kuasa untuk
meminjam.

Kuasa untuk
mengguna
khidmat.

Kuasa untuk
mewakilkan.


-----

10 RANG UNDANG-UNDANG

sebagaimana yang ditentukan olehnya, kecuali kuasa untuk
membuat peraturan-peraturan di bawah seksyen 32; dan
apa-apa kuasa atau fungsi sedemikian yang dijalankan
atau dilaksanakan oleh Pengerusi, atau Ketua Pegawai
Eksekutif, atau anggota lain Perbadanan itu, mengikut
mana-mana yang berkenaan, hendaklah disifatkan sebagai
telah dijalankan oleh dan bagi pihak Perbadanan.

(2) Tanpa menyentuh keluasan subseksyen (1) dan
peruntukan lain Akta ini, Perbadanan boleh mewakilkan
sama ada kepada Pengerusi atau kepada Ketua Pegawai
Eksekutif kuasa untuk membenarkan perbelanjaan daripada
Kumpulan Wang atau mana-mana wang lain yang
diletakhakkan pada atau yang di bawah kawalan Perbadanan
# sehingga had yang hendaklah dinyatakan oleh Perbadanan.

**17. (1) Perbadanan boleh melantik jawatankuasa bagi**
apa-apa maksud yang berbangkit daripada atau berkaitan
dengan apa-apa fungsi dan kuasanya; mana-mana
jawatankuasa yang dilantik hendaklah mengandungi
sekurang-kurangnya seorang anggota Perbadanan dan
bolehlah dilantik ke jawatankuasa itu, mana-mana orang
lain yang difikirkan sesuai oleh Perbadanan.

(2) Jawatankuasa yang dilantik hendaklah
mengawalselia prosedurnya sendiri.

(3) Mana-mana jawatankuasa yang dilantik itu hendaklah
mematuhi apa-apa arahan yang diberikan kepadanya oleh
Perbadanan dari semasa ke semasa dan Perbadanan boleh
pada bila-bila masa memberhentikan atau mengubah
keanggotaan mana-mana jawatankuasa yang dilantik itu.

(4) Jawatankuasa boleh menjemput mana-mana orang
yang, pada pendapatnya mempunyai pengetahuan khusus
untuk kebaikannya, untuk menghadiri mana-mana mesyuarat
jawatankuasa dan orang yang dijemput itu tidak berhak
mengundi dalam mana-mana mesyuarat berkenaan.

(5) Jawatankuasa hendaklah melaporkan syornya kepada
Perbadanan.


Kuasa untuk
melantik
jawatankuasa.


-----

PERBADANAN PEMBANGUNAN INDUSTRI KECIL                                                                                   11

DAN SEDERHANA

BAHAGIAN IV

PERUNTUKAN KEWANGAN

**18. (1) Bagi maksud Akta ini, Perbadanan hendaklah**
menubuhkan, mentadbirkan dan mengawal suatu kumpulan
wang yang dikenali sebagai "Kumpulan Wang Pembangunan
Industri Kecil dan Sederhana".

(2) Maka hendaklah dibayar ke dalam Kumpulan Wang
itu—

_(a) wang pelancaran penubuhan Kumpulan Wang_
pemberian Kerajaan;

_(b) apa-apa jumlah wang yang diperuntukkan dari_
semasa ke semasa oleh Kerajaan;

_(c) apa-apa jumlah wang yang dipinjam oleh_
Perbadanan di bawah seksyen 14;

_(d) apa-apa jumlah wang diperuntukkan dari semasa_
ke semasa kepada Perbadanan daripada kumpulan
wang pinjaman;

_(e) semua wang yang didapati oleh Perbadanan bagi_
perkhidmatan yang disediakan atau pengendalian
apa-apa projek, skim atau enterpris;

_(f) semua derma dan sumbangan yang diterima dari_
dalam atau luar Malaysia;

_(g) semua wang yang didapati atau berbangkit daripada_
apa-apa harta, pelaburan, gadai-janji, gadaian
atau debentur yang diperolehi oleh atau terletakhak
pada Perbadanan; dan

_(h) semua wang yang mungkin dengan apa-apa cara_
menjadi kena dibayar kepada atau terletakhak
pada Perbadanan berkenaan dengan apa-apa
perkara yang bersampingan dengan fungsi dan
kuasanya.


Kumpulan
Wang
Pembangunan
Industri
Kecil dan
Sederhana.


-----

12 RANG UNDANG-UNDANG

(3) Dalam seksyen ini dan seksyen 20, ungkapan
"kumpulan wang pinjaman" ertinya apa-apa jumlah wang
yang boleh diadakan dari semasa ke semasa bagi Kerajaan
sebagai pinjaman.

**19. Kumpulan Wang hendaklah dibelanjakan untuk—**

_(a) pembayaran apa-apa perbelanjaan yang_
dilakukan dengan sah oleh Perbadanan, saraan
bagi pegawai dan pengkhidmat yang dilantik
dan diguna-khidmat oleh Perbadanan, termasuklah
elaun persaraan, pencen atau ganjaran;

_(b) bayaran apa-apa caj atas apa-apa amaun yang_
diperuntukkan kepada Perbadanan daripada
kumpulan wang pinjaman;

_(c) membayar apa-apa kos atau perbelanjaan lain_
yang dilakukan dengan sepatutnya oleh
Perbadanan pada menjalankan kuasa-kuasanya
atau melaksanakan fungsi-fungsinya termasuk
fee dan kos bagi perkhidmatan profesional kepada
Perbadanan;

_(d) membayar balik apa-apa wang yang dipinjam di_
bawah Akta ini dan bunga yang kena dibayar
atasnya;

_(e) pemberian pinjaman kepada pegawai dan_
pengkhidmat Perbadanan bagi maksud yang
diluluskan oleh Menteri; dan

_(f) pada amnya, membayar apa-apa perbelanjaan_
bagi melaksanakan peruntukan Akta ini.

**20. Maka adalah menjadi tugas Perbadanan untuk**
memelihara Kumpulan Wang dengan menjalankan kuasa
dan melaksanakan fungsinya untuk memastikan supaya
jumlah hasil Perbadanan, tertakluk kepada apa-apa arahan
yang diberikan oleh Menteri di bawah seksyen 34, adalah
mencukupi untuk membayar semua jumlah wang yang
boleh dipertanggungkan dengan sepatutnya kepada akaun
hasilnya, termasuklah susut nilai dan bunga atas modal,
dari setahun ke setahun.


Perbelanjaan
yang
hendaklah
dipertanggungkan
pada
Kumpulan
Wang.

Pengimbangan
akaun hasil.


-----

PERBADANAN PEMBANGUNAN INDUSTRI KECIL 13

DAN SEDERHANA

**21. Perbadanan boleh, dengan kelulusan Menteri**
menempatkan Kumpulan Wang sebagai deposit dengan
sebuah bank di Malaysia atau melaburkan dalam sekuriti
Kerajaan atau apa-apa sekuriti yang diluluskan oleh Menteri
dengan persetujuan Menteri Kewangan.

**22. (1) Perbelanjaan Perbadanan hingga sebanyak yang**
dibenarkan oleh Menteri bagi mana-mana satu tahun
hendakJah dibayar daripada Kumpulan Wang.

(2) Sebelum permulaan bulan September setiap tahun,
# Perbadanan hendaklah mengemukakan kepada Menteri
suatu anggaran perbelanjaan (termasuklah perbelanjaan
bagi projek pembangunan) bagi tahun berikutnya dalam
apa-apa bentuk dan mengandungi apa-apa butir sebagaimana
yang diarahkan oleh Menteri; dan sebelum permulaan
tahun yang berikutnya Menteri hendaklah memberitahu
Perbadanan amaun yang dibenarkan bagi perbelanjaan
pada amnya atau amaun yang dibenarkan bagi setiap jenis
perbelanjaan.

(3) Perbadanan boleh pada bila-bila masa mengemukakan kepada Menteri suatu anggaran tambahan bagi
mana-mana satu tahun dan Menteri boleh membenarkan
# kesemua atau mana-mana bahagian daripada perbelanjaan
tambahan yang termasuk dalam anggaran tambahan itu.

**23. Peruntukan Akta Badan Berkanun (Akaun dan Laporan**
Tahunan) 1980 hendaklah terpakai bagi Perbadanan.

**24. (1) Seseorang yang sedang atau telah bekerja dengan**
Perbadanan boleh disurcaj sekiranya ternyata kepada
Perbadanan bahawa orang tersebut—

_(a) telah gagal mengutip apa-apa wang yang terhutang_
pada Perbadanan yang pemungutannya adalah
atau telah menjadi tanggungjawabnya;


Pendepositan
dan pelaburan
Kumpulan
Wang.

Perbelanjaan
dan penyediaan
anggaran.

Akta Badan
Berkanun
(Akaun dan
Laporan
Tahunan)
1980.
_Akta 240_

Surcaj.


-----

14 RANG UNDANG-UNDANG

_(b) adalah atau telah bertanggungjawab atas apa-_
apa pembayaran wang yang tidak sepatutnya
daripada Perbadanan atau atas apa-apa pembayaran
wang Perbadanan yang tidak diluluskan dengan
sewajarnya;

_(c) adalah atau telah bertanggungjawab secara_
langsung atau tak langsung, atas apa-apa
kekurangan pada atau atas pemusnahan, apa-apa
wang, setem, sekuriti, storan atau harta lain
Perbadanan;

_(d) sebagai, atau yang pernah menjadi pegawai_
perakaunan, gagal atau telah gagal menyimpan
akaun atau rekod yang sepatutnya; atau

_(e) telah gagal untuk membuat apa-apa bayaran,_
atau telah bertanggungjawab atas apa-apa
kelambatan dalam pembayaran, wang daripada
Kumpulan Wang kepada mana-mana orang yang
kepadanya bayaran itu kena dibuat di bawah
mana-mana undang-undang atau di bawah manamana kontrak, perjanjian atau perkiraan yang
dibuat di antara orang itu dengan Perbadanan.

(2) Perbadanan hendaklah, sebelum orang itu disurcaj
menyampaikan kepadanya, suatu notis bertulis memintanya
menunjuk sebab mengapa beliau tidak patut disurcaj.

(3) Sekiranya satu penjelasan yang memuaskan tidak
diterima dalam masa empat belas hari dari tarikh
penyampaian notis yang disebutkan dahulu, Perbadanan
boleh—

_(a) di dalam hal perenggan (l)_ _(a), (b) dan (c),_
mensurcajkan sejumlah wang terhadap orang
tersebut yang tidak melebihi amaun yang tidak
dikutip, atau bayaran yang tidak sepatutnya
dibuat atau kekurangan dalam, atau kerugian
kepada harta yang musnah; dan

_(b) di dalam hal perenggan ( 1 ) ( d ) dan (e),_
mensurcajkan apa-apa jumlah wang terhadap
orang tersebut sebagaimana yang difikirkan patut
oleh Perbadanan.


-----

PERBADANAN PEMBANGUNAN INDUSTRI KECIL 15

DAN SEDERHANA

(4) Ketua Pegawai Eksekutif hendaklah memberitahu
orang yang disurcaj berkenaan dengan apa-apa surcaj
yang dibuat di bawah subseksyen (3).

(5) Walau apa pun peruntukan subseksyen (3) dan (4),
Perbadanan boleh pada bila-bila masa menarik balik apaapa surcaj jika ternyata bahawa tiada surcaj patut dibuat,
# dan Ketua Pegawai Eksekutif hendaklah dengan sertamerta memberitahu orang yang disurcaj tentang penarikan
balik itu.

(6) Amaun apa-apa surcaj yang dibuat di bawah
subseksyen (3) dan tidak ditarik balik di bawah subseksyen
(5) hendaklah menjadi hutang yang kena dibayar kepada
Perbadanan daripada orang yang terhadapnya surcaj itu
dibuat dan boleh didakwa dan didapatkan kembali dalam
mana-mana mahkamah atas guaman oleh Perbadanan dan
boleh juga jika diarahkan sedemikian oleh Perbadanan
didapatkan kembali melalui potongan daripada—

_(a) gaji orang yang disurcajkan; atau_

_(b) pencen orang yang disurcajkan,_

dengan ansuran bulanan yang sama banyak tidak melebihi
satu perempat daripada jumlah gaji atau pencen bulanan
orang itu, mengikut mana-mana yang berkenaan.

BAHAGIAN V

PENTADBIRAN

**25. Menteri boleh melantik seorang Ketua Pegawai**
Eksekutif di atas terma dan syarat sebagaimana yang
ditentukan oleh Menteri.

**26. Maka hendaklah dibayar kepada Ketua Pegawai**
Eksekutif saraan sebagaimana yang ditentukan oleh
Menteri.


Perlantikan
Ketua
Pegawai
Eksekutif.

Saraan
Ketua
Pegawai
Eksekutif.


-----

16 RANG UNDANG-UNDANG

**27. Ketua Pegawai Eksekutif adalah bertanggungjawab**
kepada Perbadanan untuk memastikan pentadbiran dan
pengurusan fungsi-fungsi dan hal-ehwal Perbadanan yang
teratur bersesuaian dengan dasar Perbadanan.

**28. (1) Tertakluk kepada subseksyen (2) dan apa-apa**
peraturan yang dibuat di bawah perenggan 33(2)(c), (d)
dan (e), Perbadanan boleh dari semasa ke semasa, melantik
sekian bilangan pegawai dan pengkhidmat sebagaimana
yang difikirkannya wajar dan perlu dan atas apa-apa terma
dan syarat yang difikirkan sesuai, bagi menjalankan maksudmaksud Akta ini.

(2) Walau apa pun peruntukan subseksyen (1),
Perbadanan tidak boleh menubuhkan atau mengubahsuai
apa-apa jawatan atau skim perkhidmatan untuk pegawai
dan pengkhidmat Perbadanan, termasuk terma dan syaratsyarat perkhidmatan dan gaji, apa-apa skim pencen, dan
apa-apa skim yang berhubungan dengan elaun dan saraan
lain, tanpa kelulusan Kementerian Kewangan dan Jabatan
Perkhidmatan Awam terlebih dahulu.

**29. (1) Perbadanan hendaklah menubuhkan Lembaga**
Tatatertib Perbadanan yang hendaklah dianggotai oleh—

_(a) dua orang ahli yang dilantik oleh dan daripada_
# anggota Perbadanan dan seorang daripadanya
hendaklah dilantik sebagai Pengerusi; dan

_(b) Ketua Pegawai Eksekutif._

(2) Lembaga Tatatertib Perbadanan yang ditubuhkan
di bawah subseksyen (1) hendaklah menjadi pihak berkuasa
tatatertib berkenaan dengan tiap-tiap pegawai dan
pengkhidmat Perbadanan selain daripada Ketua Pegawai
Eksekutif.

(3) Ketua Pegawai Eksekutif tidak boleh menjadi
anggota Jawatankuasa Tatatertib di dalam sebarang
perbicaraan yang mana beliau adalah merupakan
# pengadu; tempat beliau hendaklah diambil oleh ahli yang
akan dilantik dari kalangan anggota Perbadanan.


Tugas
Ketua
Pegawai
Eksekutif.

Perlantikan
pegawai dan
pengkhidmat
Perbadanan.

Tatatertib
pegawai dan
pengkhidmat.


-----

PERBADANAN PEMBANGUNAN INDUSTRI KECIL 17

DAN SEDERHANA

(4) Dalam melaksanakan fungsi dan kuasa tatatertib,
Lembaga Tatatertib mempunyai kuasa untuk mengenakan
hukuman y ang diperuntukkan di bawah mana-mana peraturan
yang boleh dibuat di bawah seksyen 32.

(5) Tatacara untuk prosiding tatatertib hendaklah
mengikut peraturan yang dibuat di bawah seksyen 32.

(6) Lembaga Tatatertib boleh, tertakluk kepada
subseksyen (7), mewakilkan mana-mana fungsi tatatertib
dan kuasa kepada mana-mana jawatankuasa pegawai atau
pengkhidmat Perbadanan, dikenali sebagai Jawatankuasa
Tatatertib, yang berkaitan dengan mana-mana pegawai
atau pengkhidmat Perbadanan yang berkenaan, atau yang
berkaitan dengan mana-mana kelas atau kategori pegawai
atau pengkhidmat Perbadanan, dan jawatankuasa yang
diperwakilkan dengan fungsi dan, kuasa hendaklah
menjalankan melaksanakan atau dibuat di bawah arahan
dan kawalan Lembaga Tatatertib yang hendaklah mempunyai
kuasa untuk menyemak semula, membatalkan atau mengubah
mana-mana keputusan atau rumusan jawatankuasa.

(7) Penurunan kuasa tidak boleh dibuat di bawah
subseksyen (6) untuk membolehkan seorang pegawai atau
pengkhidmat Perbadanan untuk menjadi ahli mana-mana
Jawatankuasa Tatatertib yang boleh menjalankan manamana tindakan tatatertib ke atas seorang pegawai atau
pengkhidmat yang lebih kanan dari segi jawatannya.

(8) Mana-mana pegawai atau pengkhidmat Perbadanan yang tidak puashati dengan keputusan Lembaga
Tatatertib atau mana-mana Jawatankuasa Tatatertib yang
diwakilkan dengan fungsi dan kuasa di bawah subseksyen
(6) boleh, dalam tempoh empat belas (14) hari merayu
secara bertulis terhadap keputusan itu kepada Perbadanan
yang mana Perbadanan selanjutnya akan mengesahkan,
mengakaskan atau memberi apa-apa arahan yang sewajarnya
ke atas perkara berkenaan yang difikirkan sesuai dan
berpatutan.


-----

18 RANG UNDANG-UNDANG

(9) Apabila Perbadanan menimbangkan apa-apa rayuan
di bawah subseksyen (8), hendaklah tiada anggota Lembaga
Tatatertib atau Jawatankuasa Tatatertib, mengikut manamana yang berkenaan, hadir dalam prosiding berhubung
dengan rayuan terhadap siapa rayuan itu dibuat.

(10) Keputusan Perbadanan atas rayuan tersebut adalah
muktamad dan konklusif.

**30. Akta Perlindungan Pihak Berkuasa Awam 1948**
hendaklah terpakai bagi apa-apa tindakan guaman,
pendakwaan atau prosiding terhadap Perbadanan atau
terhadap mana-mana anggota, pegawai, pengkhidmat atau
ejen Perbadanan berkenaan dengan apa-apa perbuatan,
keabaian atau keingkaran yang dibuat atau dilakukan olehnya
atas sifat yang sedemikian itu.

**31. Semua anggota, pegawai dan pengkhidmat Perbadanan,**
semasa melaksanakan fungsi mereka sebagai anggota,
pegawai dan pengkhidmat Perbadanan, hendaklah disifatkan
sebagai pengkhidmat awam mengikut pengertian Kanun
Keseksaan.

BAHAGIAN VI

AM

**32. (1) Menteri boleh, selepas berunding dengan**
Perbadanan, membuat apa-apa peraturan yang suaimanfaat
atau perlu bagi melaksanakan maksud dan peruntukan
Akta ini dengan teratur dan berkesan.

(2) Tanpa menjejaskan keluasan yang berikut, peraturan
sedemikian boleh dibuat bagi—

_(a) mengenakan fee dalam kes tertentu yang ditentukan_
oleh Perbadanan;

_(b) tujuan elaun yang perlu dibayar kepada mana-_
mana ahli dan ahli ganti Perbadanan;

_(c) menetapkan tanggungjawab, kelakuan dan_
kawalan pegawai dan pengkhidmat Perbadanan;


Akta Perlindungan Pihak
Berkuasa
Awam 1948.
_Akta 198_

Pengkhidmat
awam.

_N M.B._
_Bab 45_

Peraturan.


-----

PERBADANAN PEMBANGUNAN INDUSTRI KECIL 19

DAN SEDERHANA

_(d) atau berkenaan dengan saraan, elaun dan syarat_
perkhidmatan pegawai dan pengkhidmat
Perbadanan;

_(e) bayaran pencen, elaun atau ganjaran kepada_
pegawai dan pengkhidmat Perbadanan kerana
pesaraan mereka atau selainnya pemberhentian
mereka dari memegang jawatan sebagai pegawai
atau pengkhidmat sedemikian;

_(f) cara bagaimana terma-terma dan syarat-syarat_
pinjaman boleh diberikan kepada pegawai dan
pengkhidmat Perbadanan di bawah perenggan
20(f) dan maksud-maksudnya;
_(g) tatatertib pegawai dan pengkhidmat Perbadanan_
yang boleh meliputi—
(i) peruntukan bagi penahanan kerja dengan
pengurangan gaji atau saraan lain, atau bagi
penggantungan kerja tanpa gaji atau saraan
lain, seseorang pegawai atau pengkhidmat
Perbadanan semasa menanti prosiding
tatatertib selesai;
(ii) pengwujudan apa-apa kesalahan tatatertib
dan mengadakan peruntukan bagi apa-apa
hukuman tatatertib sebagaimana yang
difikirkan sesuai oleh Perbadanan, dan
hukuman yang diperuntukkan boleh meliputi
pembuangan kerja atau penurunan pangkat;
dan
(iii) prosidur bagi prosiding tatatertib yang
hendaklah memperuntukkan supaya pegawai
atau pengkhidmat Perbadanan yang
terhadapnya prosiding tatatertib diambil,
peluang untuk membela diri terhadap tuduhan
tatatertib terhadapnya itu sebelum satu
keputusan dibuat oleh pihakberkuasa
tatatertib, kecuali di dalam kes berikut jika:
_(aa) seseorang pegawai atau pengkhidmat_
Perbadanan dibuang kerja atau
diturunkan pangkat kerana kelakuan
berkenaan dengan mana satu
pertuduhan jenayah telah dibuktikan
terhadapnya; atau


-----

20 RANG UNDANG-UNDANG

_(bb) Perbadanan berpuas hati bahawa_
kerana sesuatu sebab yang hendaklah
direkodkan secara bertulis, tidaklah
semunasabahnya praktik melaksanakan kehendak subperenggan ini;
atau

_(cc) Menteri berpuashati bahawa bagi_
kepentingan keselamatan Persekutuan
atau mana-mana bahagiannya tidaklah
suaimanfaat melaksanakan kehendak
subperenggan ini; atau

_(dd) apa-apa_ perintah tahanan,
pengawasan, kediaman terhad, buang
negeri atau deportasi telah dibuat ke
atas seseorang pegawai atau
pengkhidmat Perbadanan atau jika
apa-apa bentuk sekatan atau
pengawasan dengan bon atau
selainnya telah dikenakan ke atas
seorang pegawai atau pengkhidmat
Perbadanan, di bawah mana-mana
undang-undang yang berhubungan
dengan keselamatan Persekutuan atau
mana-mana bahagiannya, pencegahan
jenayah, tahanan pencegahan,
kediaman terhad, buang negeri,
imigeresen, atau perlindungan bagi
wanita dan gadis; dan

_(h) menetapkan apa-apa jua perkara yang di bawah_
Akta ini boleh ditetapkan oleh Perbadanan.

**33. (1) Perbadanan hendaklah memberi Menteri, apa-**
apa penyata, laporan, akaun dan maklumat berkenaan
dengan harta dan aktiviti Perbadanan sebagaimana yang
dikehendaki atau diarahkan oleh Menteri dari semasa ke
semasa.

(2) Tanpa menjejaskan keluasan peruntukan subseksyen
(1), Perbadanan hendaklah, dengan seberapa segera yang
praktik selepas akhir setiap tahun kewangan, menyebabkan
dibuat dan dihantar kepada Menteri suatu laporan yang


Penyata,
laporan,
akaun dan
maklumat.


-----

PERBADANAN PEMBANGUNAN INDUSTRI KECIL 21

DAN SEDERHANA

memperkatakan aktiviti Perbadanan sepanjang tahun
kewangan yang sebelumnya dan laporan itu hendaklah
dalam bentuk serta hendaklah mengandungi apa-apa
maklumat yang berhubungan dengan prosiding dan dasar
Perbadanan sebagaimana yang dinyatakan dari semasa ke
semasa oleh Menteri.

**34. Menteri boleh memberikan kepada Perbadanan apa-**
apa arahan yang bersifat am, yang tidak tak konsisten
dengan peruntukan Akta ini mengenai pelaksanaan fungsi
dan penjalanan kuasa Perbadanan dan Perbadanan hendaklah
melaksanakan arahan itu.

JADUAL

(Seksyen 4(3))

**1. (1) Kuorum bagi sesuatu mesyuarat Perbadanan adalah empat**
orang.

(2) Jika mengenai apa-apa persoalan yang hendak diputuskan oleh
Perbadanan terdapat bilangan undi yang sama banyak Pengerusi
hendaklah mempunyai undi pemutus sebagai tambahan kepada undi
biasanya.

(3) Tertakluk kepada subperenggan (1) dan (2) Perbadanan hendaklah
mengawalselia prosidur sendiri.

**2. (1) Perbadanan hendaklah mempunyai suatu meterai biasa yang**
mengandungi apa-apa tanda yang diluluskan oleh Perbadanan dan
meterai itu boleh dari semasa ke semasa dipecahkan, ditukar, diubah
atau dibuat baharu sebagaimana yang dif ikirkan patut oleh Perbadanan.

(2) Meterai Perbadanan hendaklah disahkan oleh Pengerusi atau
seorang anggota Perbadanan yang lain dan semua suratikatan, dokumen
dan suratcara lain yang berupa sebagai telah dimeteraikan dengan
meterai itu, disahkan sebagaimana yang disebutkan terdahulu, hendaklah
sehingga dibuktikan sebaliknya, disifatkan telah disempurnakan dengan
sah:

Dengan syarat bahawa apa-apa dokumen atau suratcara yang jika
disempurnakan oleh seseorang yang bukan suatu pertubuhan perbadanan
tidak akan dikehendaki dimeteraikan boleh disempurnakan oleh
Perbadanan mengikut cara yang serupa; dan mana-mana dokumen
atau suratcara itu boleh disempurnakan bagi pihak Perbadanan oleh
mana-mana pegawai atau pengkhidmat Perbadanan yang diberikuasa
secara am atau khas oleh Perbadanan bagi maksud itu.


Kuasa
Menteri
untuk
memberikan
arahan.

Meterai biasa.


-----

22 RANG UNDANG-UNDANG

(3) Sehingga suatu meterai diadakan oleh Perbadanan, suatu cop
yang mengandungi perkataan "Perbadanan Pembangunan Industri
Kecil dan Sederhana" boleh digunakan dan hendaklah disifatkan
sebagai meterai biasa.

(4) Meterai biasa itu hendaklah disimpan dalam jagaan Pengerusi
atau mana-mana orang yang diberi kuasa oleh Perbadanan.

(5) Meterai biasa Perbadanan hendaklah diberi pengiktirafan rasmi
dan kehakiman.

**3. (1) Perbadanan hendaklah menyebabkan minit kesemua**
mesyuaratnya disenggara dan disimpan dalam bentuk yang sepatutnya.

(2) Apa-apa minit yang dibuat mengenai mesyuarat Perbadanan,
jika ditandatangani sewajarnya. hendaklah diterima sebagai keterangan
dalam segala prosiding undang-undang tanpa bukti selanjutnya dan
tiap-tiap mesyuarat Perbadanan yang minit berkenaan dengan
prosidingnya telah dibuat sedemikian hendaklah disifatkan telah
dipanggil dan diadakan dengan sewajarnya dan semua anggota dalam
mesyuarat itu layak dengan sewajarnya untuk bertindak.

**4.** Tiada apa-apa perbuatan yang dilakukan atau prosiding yang
diambil di bawah Akta ini boleh dipersoalkan atas alasan bahawa apaapa—

_(a) kekosongan dalam keanggotaan, atau ada apa-apa kecacatan_
dalam penubuhan Perbadanan, atau

_(b) peninggalan, kecacatan atau ketakteraturan yang tidak_
menyentuh merit kes itu.

**5.** Seseorang anggota Perbadanan yang, sama ada secara langsung
atau tak langsung mempunyai, apa-apa kepentingan dalam manamana syarikat atau pengusahaan, yang dengannya Perbadanan bercadang
hendak membuat apa-apa kontrak atau yang mempunyai sama ada
secara langsung atau secara tak langsung apa-apa kepentingan dalam
apa-apa kontrak seperti itu atau dalam apa-apa perkara yang sedang
dibincangkan oleh Perbadanan hendaklah menzahirkan hakikat dan
jenis kepentingan itu kepada Perbadanan dan penzahiran itu hendaklah
direkodkan dalam minit mesyuarat Perbadanan dan anggota itu hendaklah
keluar daripada mana-mana perbincangan atau keputusan Perbadanan
yang berhubungan dengan kontrak atau perkara itu.

HURAIAN

Rang Undang-Undang ini bertujuan mewujudkan suatu pertubuhan
perbadanan yang diberi nama "Perbadanan Pembangunan Industri
Kecil dan Sederhana" yang akan dipertanggungjawabkan untuk
menggalakkan pembangunan industri kecil dan sederhana di Malaysia.


Minit.

Kesalahan
perbuatan dan
prosiding

Pcndedahan
kepentingan


-----

PERBADANAN PEMBANGUNAN INDUSTRI KECIL 23

DAN SEDERHANA

2. Bahagian I memperkatakan perkara-perkara permulaan.

_Fasal 1 mengandungi tajuk ringkas dan peruntukan mengenai_
mula berkuatkuasanya Akta yang dicadangkan ini.

_Fasal 2 bertujuan mentakrifkan beberapa istilah yang digunakan_
dalam Rang Undang-Undang ini.

3. Bahagian II mengandungi peruntukan yang berhubungan dengan
Perbadanan Pembangunan Industri Kecil dan Sederhana.

_Fasal 3 mengadakan peruntukan bagi penubuhan Perbadanan_
itu.

_Fasal 4 bertujuan memberikan kuasa kepada Menteri untuk_
melantik anggota Perbadanan.

_Fasal II membolehkan Menteri menentukan elaun yang boleh_
dibayar kepada anggota Perbadanan dan anggota silih-ganti Perbadanan.

4. Bahagian III memperkatakan mengenai kuasa dan fungsi
Perbadanan.

_Fasal 12 dan 13 masing-masingnya menyenaraikan fungsi dan_
kuasa Perbadanan.

Untuk mempastikan yang kuasa-kuasa dan fungsi-fungsi ini dapat
dilaksanakan dengan berkesan, fasal 14 hingga 17 memberi kuasa
kepada Perbadanan untuk meminjam, mewakilkan fungsi dan kuasanya;
mengguna-khidmat dan membayar ejen dan penasihat teknikal, dan
melantik jawatankuasa.

5. Bahagian IV mengandungi peruntukan kewangan.

_Fasal 18 memperuntukkan penubuhan "Kumpulan Wang Industri_
Kecil dan Sederhana".

_Fasal 19 menjelaskan perbelanjaan yang hendaklah dipertanggungkan_
pada Kumpulan Wang.

_Fasal 20 mempertanggungkan kepada Perbadanan tugas untuk_
memelihara Kumpulan Wang.

_Fasal 21 memberi kuasa kepada Perbadanan untuk melabur._


-----

24 RANG UNDANG-UNDANG

_Fasal 22 adalah berhubungan dengan pengemukaan akaun,_
audit dan laporan tahunan Perbadanan.

_Fasal 24 memperkatakan mengenai kuasa Perbadanan_
untuk mengenakan surcaj ke atas mana-mana pegawai atau pengkhidmat
Perbadanan yang lalu atau yang sedang berkhidmat sekarang.

6. Bahagian V adalah berhubungan dengan perkara pentadbiran.

_Fasal 25 memperuntukkan perlantikan Ketua Pegawai Eksekutif._

_Fasal 26 membolehkan Menteri menentukan saraan yang boleh_
dibayar kepada Ketua Pegawai Eksekutif.

_Fasal 27 menyatakan tugas dan tanggungjawab Ketua Pegawai_
Eksekutif.

_Fasal 28 mengandungi peruntukan bagi perlantikan sekian_
bilangan pegawai dan pengkhidmat lain Perbadanan sebagaimana
yang difikirkan wajar dan perlu oleh Perbadanan.

_Fasal 29 bertujuan menubuhkan Lembaga Tatatertib,_
menetapkan keanggotaannya dan menyatakan bidangkuasa dan
kuasanya, termasuk kuasa untuk mewakilkan fungsi dan kuasa
tatatertibnya kepada mana-mana Jawatankuasa pegawai atau
pengkhidmat Perbadanan yang diberi nama Jawatankuasa Tatatertib.

7. Bahagian VI mengandungi peruntukan-peruntukan umum,

_Fasal 32 bertujuan memberi kuasa kepada Menteri membuat peraturan_
bagi melaksanakan maksud dan peruntukan Akta yang dicadangkan
ini dengan teratur dan berkesan.

_Fasal 33 menghendaki Perbadanan memberi penyata, laporan,_
akaun dan maklumat kepada Menteri.

_Fasal 34 bertujuan memberikan kuasa kepada Menteri untuk_
memberi arahan kepada Perbadanan.

_1MPL1KAS1 KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya belum dapat
ditentukan sekarang ini. [PN. (U[2]) 1837.]


-----

