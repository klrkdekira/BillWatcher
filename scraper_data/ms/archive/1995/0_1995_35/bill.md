---
Year: 1995
Bill: D.R.39/1995 - Rang Undang-Undang Lembaga Perkhidmatan Kewangan Luar Pesisir Labuan 1995 (Lulus)
Title: D.R.39/1995 - Rang Undang-Undang Lembaga Perkhidmatan Kewangan Luar Pesisir Labuan 1995 (Lulus)
Download URL: https://www.parlimen.gov.my/files/billindex/pdf/1995/DR391995.pdf
URL: https://www.parlimen.gov.my/files/billindex/pdf/1995/DR391995.pdf
---
---
Reading:
D.R.39/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

## D.R. 39/95

**Naskhah Sahih—Bahasa Kebangsaan**

RANG UNDANG-UNDANG

LEMBAGA PERKHIDMATAN KEWANGAN

LUAR PESISIR LABUAN 1995


SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.

2. Tafsiran.

BAHAGIAN II

LEMBAGA

3. Lembaga dan objektifnya.

4. Fungsi dan kuasa Lembaga.

5. Keanggotaan Lembaga.

6. Tempoh jawatan.

7. Peletakhakan jawatan dan pembatalan.

8. Pengosongan jawatan.

9. Kuasa Menteri memberikan arahan dan menghendaki maklumat.

10. Lembaga hendaklah menentukan prosedurnya sendiri.

11. Lembaga boleh mengundang orang lain ke mesyuarat.

12. Saraan atau elaun.

13. Meterai biasa.

14. Pewakilan fungsi atau kuasa Lembaga.

15. Lembaga boleh menubuhkan jawatankuasa.

16. Minit.

17. Pendedahan kepentingan.

18. Perlantikan pegawai dan pengkhidmat Lembaga.


-----

2 RANG UNDANG-UNDANG

Fasal

19. Kuasa untuk memberikan pinjaman dan membuat pendahuluan
kepada pegawai dan pengkhidmat.

20. Jawatankuasa tatatertib.

21. Rayuan terhadap keputusan Jawatankuasa tatatertib.

22. Kuasa membuat peraturan-peraturan tatatertib.

23. Pengenaan surcaj.

24. Pemberitahuan surcaj.

25. Penarikbalikan surcaj.

26. Mendapatkan surcaj.

27. Keanggotaan Lembaga dalam kes khas.

28. Pengkhidmat awam.

BAHAGIAN III

KEWANGAN

29. Kumpulan Wang.
30. Perbelanjaan yang hendaklah dipertanggungkan pada Kumpulan
Wang.

31. Pemeliharaan Kumpulan Wang.

32. Levi.

33. Akaun dan laporan.

34. Kuasa untuk meminjam.

35. Pelaburan.

BAHAGIAN IV

AM

36. Indemniti.

37. Kuasa membuat peraturan-peraturan.

38. Kuasa Menteri untuk membuat ubahsuaian.

39. Kecualian dan peralihan.


-----

RANG UNDANG-UNDANG

_b e r n a m a_

Suatu Akta untuk menubuhkan Lembaga Perkhidmatan
Kewangan Luar Pesisir Labuan dan untuk mengadakan
peruntukan bagi fungsi dan kuasanya dan perkaraperkara yang berkaitan dengannya.

## [ ]

MAKA INILAH DIPERBUAT UNDANG-UNDANG
## oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

BAHAGIAN I

PERMULAAN

**1. Akta ini bolehlah dinamakan Akta Lembaga**
Perkhidmatan Kewangan Luar Pesisir Labuan 1995 dan
hendaklah mula berkuatkuasa pada tarikh yang ditetapkan
oleh Menteri melalui pemberitahuan dalam Warta; dan
Menteri boleh menetapkan tarikh yang berlainan bagi
mula berkuatkuasanya peruntukan yang berlainan dalam
Akta ini.

## 2. (1) Dalam Akta ini, melainkan jika konteksnya
menghendaki makna yang lain—

"Bank" ertinya Bank Negara Malaysia yang ditubuhkan
di bawah Akta Bank Negara Malaysia 1958;


Tajuk ringkas
dan mula
berkuatkuasa.

Tafsiran.

_Akta 519._


-----

4 RANG UNDANG-UNDANG

"institusi kewangan luar pesisir" ertinya mana-mana
orang yang mengadakan perkhidmatan kewangan luar
pesisir;

"jawatankuasa" ertinya mana-mana jawatankuasa yang
ditubuhkan oleh Lembaga di bawah subseksyen 15(1);

"Kumpulan Wang" ertinya Kumpulan Wang yang
ditubuhkan di bawah subseksyen 29(1);

"Labuan" ertinya Kawasan Lembaga Pembangunan
Labuan yang ditakrifkan dalam seksyen 2 Akta Lembaga
Pembangunan Labuan 1992;

"Lembaga" ertinya Lembaga Perkhidmatan Kewangan
Luar Pesisir Labuan yang ditubuhkan di bawah seksyen
## 3;

"Menteri" ertinya Menteri yang pada masa ini
dipertanggungkan dengan tanggungjawab bagi kewangan;

"orang tanggungan", berhubungan dengan pegawai atau
pengkhidmat Lembaga, ertinya isteri atau suami, ibu atau
bapa, anak termasuk anak angkat atau anak tiri, atau
mana-mana orang lain yang ditentukan oleh Lembaga
dengan persetujuan Menteri dari semasa ke semasa melalui
notis yang disiarkan dalam Warta;

"pegawai perakaunan" termasuklah tiap-tiap pegawai
dan pengkhidmat yang dipertanggungkan dengan
kewajipan memungut, menerima, atau mengakaunkan,
atau yang sebenarnya memungut, menerima atau
mengakaunkan, apa-apa wang dalam Kumpulan Wang,
atau yang dipertanggungkan dengan penerimaan, penjagaan
atau pelupusan, atau pengakaunan, apa-apa barang
simpanan dan harta Lembaga atau yang sebenarnya
menerima, memegang atau melupuskan barang simpanan
dan harta sedemikian;

"Pendaftar" ertinya Pendaftar Syarikat di bawah Akta
Syarikat 1965, dan termasuklah mana-mana Pendaftar
Rantau, Timbalan Pendaftar atau Penolong Pendaftar
Syarikat;

"Pengerusi" ertinya Pengerusi yang dilantik di bawah
seksyen 5;


_Akta 480_

_Akta 125._


-----

LEMBAGA PERKHIDMATAN KEWANGAN 5

LUAR PESISIR LABUAN

"perkhidmatan kewangan luar pesisir" ertinya apa-apa
perkhidmatan yang diadakan oleh—

_(a) syarikat luar pesisir atau syarikat luar pesisir_
asing yang didaftarkan di bawah Akta Syarikat _Akta 441._
Luar Pesisir 1990;

_(b) mana-mana syarikat domestik atau syarikat asing_
yang didaftarkan di bawah Akta Syarikat _Akta 442._
Amanah Labuan 1990;

_(c) mana-mana orang yang dilesenkan atau_
## didaftarkan, mengikut mana-mana yang
berkenaan, di bawah Akta Bank Luar Pesisir _Akta 443_
1990, Akta Insurans Luar Pesisir 1990, atau _Akta 444._
mana-mana undang-undang lain berhubungan
dengan perkhidmatan kewangan luar pesisir.

(2) Ungkapan "syarikat asing", "syarikat domestik",
## "syarikat luar pesisir" dan "syarikat luar pesisir asing"
masing-masingnya mempunyai pengertian yang diberikan
kepadanya dalam Akta Syarikat Luar Pesisir 1990. _Akta 441._

BAHAGIAN II

LEMBAGA

## 3. (1) Maka adalah dengan ini ditubuhkan suatu Lembaga
pertubuhan perbadanan bernama "Lembaga Perkhidmatan dan

objektifnya.

Kewangan Luar Pesisir Labuan" yang kekal turun-temurun
dan mempunyai suatu meterai biasa, yang boleh mendakwa
dan didakwa atas namanya dan, tertakluk kepada dan
bagi maksud-maksud Akta ini, boleh membuat kontrak
dan boleh memperolehi, membeli, mengambil, memegang
dan menikmati apa-apa jenis harta alih dan harta tak
alih dan boleh memindahkan, menyerahhakkan,
menyerahkan balik, memulangkan, menggadaikan,
menggadai-janji, mendemis, menyerahhakkan semula,
memindahmilikkan atau dengan apa-apa cara lain
melupuskan, atau membuat apa-apa urusan mengenai,
apa-apa harta alih atau harta tak alih atau apa-apa
kepentingan mengenainya yang terletakhak pada Lembaga,
atas apa-apa terma yang difikirkannya patut.


-----

6 RANG UNDANG-UNDANG

## (2) Objektif Lembaga adalah— (a) untuk memajukan dan membangunkan Labuan sebagai pusat bagi perkhidmatan kewangan luar
# pesisir;
## (b) untuk memajukan objektif, dasar dan keutamaan negara bagi pembangunan dan pentadbiran yang teratur akan perkhidmatan kewangan luar pesisir di Labuan, dan membuat syor-syor kepada Menteri berkenaan dengannya.
 4. (1) Fungsi Lembaga adalah—
 (a) untuk mentadbirkan, menguatkuasakan, men- jalankan dan melaksanakan peruntukan— (i) Akta Syarikat Luar Pesisir 1990; (ii) Akta Syarikat Amanah Labuan 1990; (iii) Akta Bank Luar Pesisir 1990; (iv) Akta Insurans Luar Pesisir 1990; dan (v) mana-mana undang-undang lain berhubungan dengan perkhidmatan kewangan luar pesisir di Labuan; (b) untuk menjalankan, menunaikan dan me- laksanakan apa-apa kuasa, kewajipan dan fungsi di bawah undang-undang yang disebut dalam perenggan (a); (c) untuk memastikan bahawa transaksi kewangan luar pesisir dijalankan mengikut undang-undang berhubungan dengan perkhidmatan kewangan luar pesisir dan norma-norma mantap bagi tatalaku yang baik dan mulia dan mengekalkan nama baik Labuan sebagai pusat bagi perkhidmatan kewangan luar pesisir; (d) untuk menjalankan penyelidikan dan menyebabkan diadakan kajian mengenai perkhidmatan kewangan luar pesisir di Labuan; (e) untuk membuat syor bagi mewujudkan dan memperbaiki apa-apa kemudahan yang akan meningkatkan daya tarikan Labuan sebagai pusat bagi perkhidmatan kewangan luar pesisir;


Fungsi dan
kuasa
Lembaga.

_Akta_ _441._

_Akta_ _442._

_Akta 443._

_Akta 444._


-----

LEMBAGA PERKHIDMATAN KEWANGAN 7

LUAR PESISIR LABUAN

_(f) untuk bekerjasama dengan institusi kewangan_
luar pesisir dan persatuan profesional dan industri
di Labuan untuk memajukan dan mengadakan
perkhidmatan kewangan luar pesisir dan
menggalakkan standard yang tinggi bagi
## perkhidmatan kewangan luar pesisir di Labuan;

_(g) untuk menasihati Menteri secara amnya_
mengenai perkara yang berhubungan dengan
perkhidmatan kewangan luar pesisir di Labuan.

(2) Lembaga hendaklah mempunyai kuasa untuk
melakukan segala benda yang suaimanfaat atau yang
semunasabahnya perlu bagi, atau bersampingan dengan,
pelaksanaan fungsi-fungsinya dan, khususnya, tetapi tanpa
menjejaskan keluasan yang tersebut di atas—

_(a) untuk melantik mana-mana ejen yang_
difikirkannya patut bagi maksud melaksanakan
fungsi-fungsinya;

_(b) untuk mengenakan fee atau apa-apa caj lain_
yang difikirkannya patut bagi melaksanakan
mana-mana fungsi atau kuasanya;

_(c) untuk melakukan apa-apa benda lain yang_
difikirkannya patut untuk membolehkannya
menjalankan fungsi-fungsi dan kuasa-kuasanya
dengan berkesan.

(3) Bagi mengelakkan keraguan adalah dengan ini
diisytiharkan bahawa Lembaga hendaklah juga mempunyai
fungsi yang berikut, iaitu—

(a) untuk melesenkan atau mendaftarkan orang yang
menjalankan perkhidmatan kewangan luar pesisir
di Labuan;

(b) untuk mengawalselia dan mengawasi penjalanan
perkhidmatan kewangan luar pesisir di Labuan.

**5. (1) Lembaga hendaklah terdiri daripada anggota yang**
berikut yang hendaklah dilantik oleh Menteri:
_(a) seorang Pengerusi;_
_(b) Ketua Pengarah; dan_


Keanggotaan
Lembaga.


-----

8 RANG UNDANG-UNDANG

_(c) tidak kurang daripada tiga dan tidak lebih_
## daripada tujuh orang lain, dua daripadanya
hendaklah daripada sektor awam.

(2) Anggota yang dilantik di bawah perenggan (1)(c)
hendaklah daripada kalangan orang yang mempunyai
pengalaman yang relevan dalam perkara kewangan,
komersil atau undang-undang.

(3) Ketua Pengarah hendaklah menjadi ketua pegawai
eksekutif Lembaga dan hendaklah dipertanggungjawabkan
dengan pentadbiran harian Lembaga.

(4) Sekiranya Ketua Pengarah tidak ada atau tidak
dapat bertindak kerana sakit atau apa-apa sebab lain,
Pengerusi hendaklah melantik mana-mana anggota
Lembaga untuk menjalankan fungsi-fungsi Ketua
Pengarah.

**6. Tertakluk kepada apa-apa syarat yang dinyatakan dalam**
suratcara perlantikannya, seseorang anggota Lembaga
hendaklah, melainkan jika dia terlebih dahulu meletakkan
atau mengosongkan jawatannya atau perlantikannya
terlebih dahulu dibatalkan, memegang jawatan selama
tempoh yang tidak melebihi tiga tahun dan adalah layak
untuk dilantik semula.

**7. (1) Perlantikan mana-mana anggota boleh pada bila-**
bila masa dibatalkan oleh Menteri.

(2) Seseorang anggota boleh pada bila-bila masa
meletakkan jawatannya dengan notis bertulis yang
ditujukan kepada Menteri.

**8. Jawatan seseorang anggota Lembaga hendaklah**
menjadi kosong—

_(a) jika dia mati;_

_(b) jika dia telah disabitkan atas apa-apa kesalahan_
di bawah mana-mana undang-undang;

_(c) jika dia menjadi bankrap;_


Tempoh
jawatan.

Peletakan
jawatan dan
pembatalan.

Pengosongan
jawatan.


-----

LEMBAGA PERKHIDMATAN KEWANGAN 9

LUAR PESISIR LABUAN

_(d) jika dia tak sempurna akal atau selainnya tak_
berupaya menunaikan kewajipan-kewajipannya;
atau
_(e) jika dia tidak menghadiri mesyuarat Lembaga_
tiga kali berturut-turut tanpa kebenaran Pengerusi
atau dalam hal Pengerusi, tanpa kebenaran
Menteri.

**9. (1) Menteri boleh, dari semasa ke semasa.**
memberikan kepada Lembaga arahan-arahan yang bersifat
am yang tidak tak konsisten dengan peruntukan Akta ini
dan arahan sedemikian hendaklah mengikat Lembaga.

(2) Menteri boleh, dari semasa ke semasa,
menghendaki Lembaga memberi Menteri apa-apa penyata,
akaun dan maklumat mengenai pelaksanaan mana-mana
fungsinya di bawah Akta ini dan mana-mana undangundang lain berhubungan dengan perkhidmatan kewangan
luar pesisir dan Lembaga hendaklah mematuhi kehendak
sedemikian.

**10. Tertakluk kepada Akta ini dan kelulusan Menteri,**
Lembaga hendaklah menentukan prosedurnya sendiri.

**11. Lembaga boleh mengundang mana-mana orang untuk**
menghadiri mana-mana mesyuarat atau pertimbangtelitian
Lembaga bagi maksud menasihatinya mengenai apa-apa
perkara yang dibincangkan, tetapi mana-mana orang yang
hadir sedemikian tidaklah mempunyai hak mengundi pada
mesyuarat atau pertimbangtelitian itu,

**12. Anggota Lembaga atau mana-mana orang yang**
diundang untuk menghadiri mana-mana mesyuarat atau
pertimbangtelitian Lembaga di bawah seksyen 11 boleh
dibayar apa-apa saraan atau elaun yang ditentukan oleh
Menteri.

**13. (1) Lembaga hendaklah mempunyai suatu meterai**
biasa dan meterai itu boleh dari semasa ke semasa
dipecahkan, ditukar, diubah dan dibuat baharu sebagaimana
yang difikirkan patut oleh Lembaga.


Kuasa
Menteri
memberikan
arahan dan
menghendaki
maklumat.

Lembaga
hendaklah
menentukan
prosedurnya
sendiri.

Lembaga
boleh
mengundang
orang lain ke
mesyuarat.

Saraan atau
elaun.

Meterai
biasa.


-----

10 RANG UNDANG-UNDANG

(2) Sehingga suatu meterai diadakan oleh Lembaga,
suatu cap yang mengandungi perkataan "Lembaga
Perkhidmatan Kewangan Luar Pesisir Labuan" boleh
digunakan dan hendaklah disifatkan sebagai meterai biasa
Lembaga.

(3) Meterai biasa itu hendaklah disimpan dalam jagaan
Pengerusi atau mana-mana orang lain yang diberikuasa
oleh Lembaga, dan hendaklah disahkan sama ada oleh
Pengerusi atau oleh orang yang diberikuasa itu atau oleh
mana-mana pegawai yang diberikuasa oleh Pengerusi
secara bertulis; dan semua suratikatan, dokumen dan
suratcara lain yang berupa sebagai dimeteraikan dengan
meterai tersebut, disahkan sebagaimana yang disebut
terdahulu, hendaklah disifatkan telah disempurnakan
dengan sah sehingga dibuktikan sebaliknya:

Dengan syarat bahawa apa-apa dokumen atau suratcara
yang, jika disempurnakan oleh seseorang yang bukan
suatu pertubuhan perbadanan, tidak akan dikehendaki
dimeteraikan boleh disempurnakan oleh Lembaga mengikut
cara yang serupa, dan mana-mana dokumen atau suratcara
itu boleh disempurnakan bagi pihak Lembaga oleh manamana pegawai atau pengkhidmat Lembaga yang
diberikuasa secara am atau khusus oleh Lembaga bagi
maksud itu.

(4) Meterai biasa Lembaga hendaklah diberikan
pengiktirafan kehakiman bagi semua maksud rasmi.

**14. (1) Lembaga boleh mewakilkan mana-mana fungsi**
atau kuasanya kepada—

_(a) mana-mana anggota Lembaga;_

_(b) mana-mana jawatankuasa yang ditubuhkan oleh_
Lembaga; atau

_(c) mana-mana pegawai atau pengkhidmat Lembaga._

(2) Pewakilan di bawah seksyen ini tidaklah
menghalang Lembaga sendiri daripada melaksanakan atau
menjalankan mana-mana fungsi atau kuasa yang
diwakilkan sedemikian pada bila-bila masa.


Pewakilan
fungsi atau
kuasa
Lembaga.


-----

LEMBAGA PERKHIDMATAN KEWANGAN 11

LUAR PESISIR LABUAN

**15. (1) Lembaga boleh menubuhkan apa-apa jawatan-**
kuasa yang difikirkannya perlu atau suaimanfaat untuk
membantunya dalam melaksanakan fungsi-fungsinya di
bawah Akta ini,

(2) Lembaga boleh melantik mana-mana orang untuk
menjadi anggota mana-mana jawatankuasa yang
ditubuhkan di bawah subseksyen (1).

(3) Sesuatu jawatankuasa yang ditubuhkan di bawah
seksyen ini boleh memilih mana-mana anggotanya menjadi
pengerusi dan boleh mengawalselia prosedurnya sendiri
dan, pada menjalankan kuasanya di bawah subseksyen
ini, jawatankuasa itu adalah tertakluk kepada dan
hendaklah bertindak mengikut apa-apa arahan yang
diberikan kepada jawatankuasa oleh Lembaga.

(4) Mesyuarat sesuatu jawatankuasa yang ditubuhkan
## di bawah seksyen ini hendaklah diadakan pada bila-bila
masa dan di mana-mana tempat yang ditentukan oleh
pengerusi, tertakluk kepada subseksyen (3).

(5) Sesuatu jawatankuasa boleh mengundang manamana orang, bagi maksud menasihatinya mengenai apaapa perkara yang dibincangkan, untuk menghadiri manamana mesyuarat jawatankuasa itu tetapi orang yang
diundang sedemikian tidaklah berhak mengundi pada
mana-mana mesyuarat itu.

(6) Anggota jawatankuasa atau mana-mana orang yang
diundang menghadiri mana-mana mesyuarat sesuatu
jawatankuasa boleh dibayar apa-apa elaun dan perbelanjaan
lain sebagaimana yang ditentukan oleh Lembaga.

(7) Anggota sesuatu jawatankuasa hendaklah
memegang jawatan bagi apa-apa tempoh yang dinyatakan
dalam surat perlantikannya dan adalah layak dilantik
semula.

(8) Lembaga boleh membatalkan perlantikan manamana anggota sesuatu jawatankuasa tanpa memberikan
apa-apa sebab baginya.


Lembaga
boleh
menubuhkan
jawatankuasa.


-----

12 RANG UNDANG-UNDANG

(9) Anggota sesuatu jawatankuasa boleh pada bilabila masa meletakkan jawatan dengan memberikan notis
bertulis kepada Pengerusi Lembaga.

**16. (1) Lembaga atau sesuatu jawatankuasa hendaklah**
menyebabkan minit semua mesyuaratnya disenggarakan
dan disimpan dalam bentuk yang sepatutnya.

(2) Apa-apa minit yang dibuat mengenai mesyuarat
Lembaga atau sesuatu jawatankuasa, jika ditandatangani
sewajarnya, hendaklah, dalam mana-mana prosiding
undang-undang, boleh diterima sebagai keterangan prima
_facie mengenai fakta yang dinyatakan dalamnya dan tiap-_
tiap mesyuarat Lembaga atau sesuatu jawatankuasa
berkenaan dengan prosiding yang mengenainya minit telah
dibuat sedemikian hendaklah disifatkan telah dipanggil
dan diadakan sewajarnya dan semua anggota pada
mesyuarat itu adalah layak sewajarnya untuk bertindak.

**17. (1) Mana-mana anggota Lembaga atau sesuatu**
jawatankuasa yang mempunyai atau memperolehi secara
langsung atau tak langsung, sendiri, atau melalui isterinya
atau suaminya atau anaknya, atau pekongsinya atau
ejennya—

_(a) apa-apa syer atau kepentingan dalam mana-mana_
institusi kewangan luar pesisir;

_(b) apa-apa syer atau kepentingan—_

(i) dalam apa-apa kontrak yang dibuat dengan
Lembaga;
(ii) dalam apa-apa kerja yang dilakukan untuk
Lembaga; atau

(iii) dalam mana-mana syarikat atau firma yang
dengannya Lembaga bercadang hendak
membuat kontrak berkenaan dengan apaapa pengusahaan; atau

_(c) apa-apa kepentingan benefisial mengenai tanah_
yang dicadangkan hendak diperoleh, dibeli,
dipajakkan atau diurusniagakan selainnya oleh


Minit.

Pendedahan
kepentingan.


-----

LEMBAGA PERKHIDMATAN KEWANGAN 13

LUAR PESISIR LABUAN

Lembaga, yang diketahuinya akan tersentuh atau
## mungkin akan tersentuh oleh mana-mana projek,
skim atau perusahaan yang diluluskan atau
dicadangkan hendak diluluskan oleh Lembaga,

hendaklah mengisytiharkan jenis dan takat syer atau
kepentingannya kepada Lembaga atau jawatankuasa itu,
mengikut mana-mana yang berkenaan.

(2) Tertakluk kepada subseksyen (7), perisytiharan
yang dikehendaki dibuat oleh seseorang anggota di bawah
subseksyen (1) hendaklah dibuat—

_(a) dalam hal perenggan (1)(a), pada mesyuarat yang_
## pertama Lembaga atau jawatankuasa yang diadakan selepas dia memperolehi syer atau
kepentingan itu;

## (b) dalam hal perenggan (1)(b) dan (c)—

(i) pada mesyuarat Lembaga atau
jawatankuasa yang dalamnya apa-apa soal
berhubungan dengan kontrak,
pemerolehan, pembelian, pemajakan,
urusniaga, projek atau skim yang disebut
dalam perenggan itu mula-mula
dipertimbangkan;

## (ii) jika anggota itu tidak mempunyai apa- apa syer atau kepentingan sebagaimana
yang disebut dalam subperenggan (i) pada
tarikh mesyuarat yang disebut dalam
## subperenggan itu, pada mesyuarat
sedemikian yang berikutnya yang diadakan
selepas dia memperolehi syer atau
kepentingan itu; atau

(iii) jika seseorang anggota memperolehi apaapa syer atau kepentingan dalam apa-apa
kontrak dengan Lembaga selepas kontrak
itu dibuat, pada mesyuarat yang pertama
## yang diadakan selepas anggota itu
memperolehi syer atau kepentingan itu.


-----

14 RANG UNDANG-UNDANG

(3) Bagi maksud seksyen ini, suatu notis am yang
diberikan kepada anggota lain oleh seseorang anggota
yang bermaksud bahawa dia ialah pemegang syer atau
pengarah mana-mana syarikat atau firma yang tertentu
dan hendaklah dikira mempunyai kepentingan dalam apaapa kontrak yang mungkin, selepas tarikh notis itu, dibuat
dengan atau oleh syarikat atau firma itu, hendaklah
disifatkan sebagai perisytiharan yang mencukupi tentang
kepentingan berhubungan dengan apa-apa kontrak yang
dibuat sedemikian.

(4) Notis yang diberikan di bawah subseksyen (3)
tidaklah mempunyai kuatkuasa melainkan jika ia diberikan
pada mesyuarat Lembaga atau jawatankuasa, mengikut
mana-mana yang berkenaan, atau anggota yang berkenaan
mengambil langkah-langkah yang munasabah untuk
memastikan bahawa notis itu dikemukakan dan dibaca
pada mesyuarat Lembaga atau jawatankuasa yang
berikutnya selepas notis itu diberikan.

(5) Tiap-tiap perisytiharan yang dibuat menurut
subseksyen (1) hendaklah direkodkan dalam minit
mesyuarat yang padanya perisytiharan itu dibuat atau
dibaca.

(6) Tiada seorang pun anggota Lembaga atau
jawatankuasa boleh—
_(a) mengambil_ bahagian dalam apa-apa
pertimbangtelitian (kecuali dengan undangan
Lembaga atau jawatankuasa, mengikut manamana yang berkenaan) mengenai apa-apa perkara
yang menyentuh mana-mana institusi kewangan
luar pesisir yang dalamnya dia mempunyai apaapa syer atau kepentingan, sama ada atau tidak
dia sudah mengisytiharkan syer atau
kepentingannya itu, atau dalam apa-apa
keputusan yang berhubungan dengannya atau
dalam apa-apa perkara yang bersampingan
dengannya; atau
_(b) mengundi atas apa-apa ketetapan atau soal yang_
berhubungan dengan apa-apa kontrak,
pemerolehan, pembelian, pajakan, urusniaga,
projek atau skim yang dalamnya dia mempunyai


-----

LEMBAGA PERKHIDTMATAN KEWANGAN 15

LUAR PESISIR LABUAN

apa-apa syer atau kepentingan, sama ada atau
tidak dia sudah mengisytiharkan syer atau
kepentingannya itu, atau mengambil bahagian
dalam apa-apa pertimbangtelitian (kecuali dengan
## undangan Lembaga atau jawatankuasa, mengikut mana-mana yang berkenaan) atau apa-apa
keputusan yang berhubungan dengannya atau
apa-apa perkara yang bersampingan dengannya,

dan jika dia berbuat sedemikian—
_(aa) undinya tidak boleh dikira; dan_
_(bb) dia tidak boleh dikira dalam kuorum yang hadir_
pada mesyuarat mengenai pertimbangtelitian,
ketetapan atau soal itu.

## (7) Seseorang anggota yang, sebelum perlantikannya
sebagai anggota Lembaga atau sesuatu jawatankuasa, sudah
memperolehi syer atau kepentingan yang disebut dalam
subseksyen (1) hendaklah mengisytiharkan jenis dan takat
syer atau kepentingannya itu kepada Lembaga atau
jawatankuasa sebaik sahaja dia dilantik melalui notis am
yang hendaklah diberikan kepada Lembaga atau
## jawatankuasa.

(8) Mana-mana anggota Lembaga atau sesuatu
jawatankuasa yang tidak mendedahkan syer atau
kepentingannya sebagaimana yang diperuntukkan di bawah
seksyen ini adalah melakukan suatu kesalahan dan apabila
## disabitkan bolehlah didenda tidak melebihi dua ratus lima
puluh ribu ringgit atau dipenjarakan selama tempoh tidak
melebihi lima tahun atau kedua-duanya.

## 18. (1) Lembaga boleh, dari semasa ke semasa,
mengambil kerja orang yang hendaklah dibayar apa-apa
saraan dan elaun dan orang itu hendaklah diambil kerja
atas apa-apa terma dan syarat lain yang ditentukan oleh
Lembaga.

## (2) Lembaga boleh membuat perkiraan bagi
pembayaran kepada pegawai dan pengkhidmatnya serta
orang tanggungan mereka apa-apa faedah persaraan,
gratuiti atau elaun lain sebagaimana yang ditentukan oleh
## Lembaga.


Perlantikan
pegawai dan
pengkhidmat
Lembaga.


-----

16 RANG UNDANG-UNDANG

**19. Lembaga boleh memberikan pinjaman dan membuat**
pendahuluan kepada pegawai dan pengkhidmatnya atas
apa-apa terma dan syarat yang ditentukan oleh Lembaga.

**20. (1) Lembaga hendaklah mempunyai kuasa tatatertib**
ke atas semua pegawai dan pengkhidmatnya dan hendaklah
menjalankan kawalan tatatertib berkenaan dengan semua
orang sedemikian mengikut Akta ini dan mana-mana
peraturan yang dibuat di bawah seksyen 22.

(2) Bagi maksud seksyen ini—

_(a) maka hendaklah ditubuhkan suatu jawatankuasa_
tatatertib Lembaga berkenaan dengan Ketua
Pengarah yang terdiri daripada—

(i) Pengerusi Lembaga, yang hendaklah
menjadi pengerusi jawatankuasa itu; dan

(ii) sekurang-kurangnya dua anggota Lembaga,
tidak termasuk Ketua Pengarah, yang
ditentukan daripada kalangan anggota itu
## sendiri; dan

_(b) Lembaga boleh, melalui pemberitahuan dalam_
_Warta, menubuhkan jawatankuasa tatatertib yang_
berlainan bagi kategori berlainan pegawai atau
pengkhidmat Lembaga.

(3) Yang berikut hendaklah terpakai bagi mana-mana
jawatankuasa tatatertib yang ditubuhkan menurut
perenggan (2)(b):

_(a) jawatankuasa itu hendaklah terdiri daripada apa-_
apa bilangan anggota Lembaga, selain daripada
Pengerusi Lembaga, atau pegawai Lembaga, atau
apa-apa kombinasi anggota dan pegawai itu;
dan

_(b) seseorang pegawai yang menjadi anggota sesuatu_
jawatankuasa tatatertib tidaklah boleh lebih


Kuasa untuk
memberikan
pinjaman dan
membuat
pendahuluan
kepada
pegawai dan
pengkhidmat.

Jawatankuasa
tatatertib.


-----

LEMBAGA PERKHIDMATAN KEWANGAN 17

LUAR PESISIR LABUAN

rendah pangkatnya daripada mana-mana pegawai
atau pengkhidmat yang ke atasnya jawatankuasa
yang dia menjadi anggota mempunyai kuasa
tatatertib.

(4) Jawatankuasa yang ditubuhkan menurut perenggan
(2)(b) hendaklah menjalankan kuasanya dalam segala
perkara berhubungan dengan tatatertib pegawai dan
pengkhidmat yang diletakkan di bawah bidang kuasanya.

(5) Pada menjalankan fungsi dan kuasa tatatertibnya,
sesuatu jawatankuasa tatatertib yang disebut dalam
subseksyen (2) hendaklah mempunyai kuasa untuk
mengambil tindakan tatatertib dan mengenakan apa-apa
hukuman tatatertib atau apa-apa kombinasi dua hukuman
tatatertib atau lebih sebagaimana yang diperuntukkan di
bawah mana-mana peraturan yang dibuat di bawah seksyen
22.

**21. (1) Sesuatu keputusan jawatankuasa tatatertib di**
bawah perenggan 20(2)(a) bolehlah dirayu kepada Menteri.

(2) Sesuatu keputusan jawatankuasa tatatertib di bawah
perenggan 20(2)(b) bolehlah dirayu kepada Lembaga
Rayuan Tatatertib yang hendaklah terdiri daripada anggota
yang berikut:

_(a) Pengerusi Lembaga, yang hendaklah menjadi_
pengerusi Lembaga Rayuan Tatatertib dan
mempunyai undi pemutus; dan

_(b) tiga anggota Lembaga, yang bukannya anggota_
jawatankuasa tatatertib yang keputusannya ialah
hal perkara rayuan itu, yang hendaklah dilantik
oleh pengerusi Lembaga Rayuan Tatatertib
dengan kelulusan Lembaga bagi maksud rayuan
itu.

(3) Menteri atau Lembaga Rayuan Tatatertib, mengikut
mana-mana yang berkenaan, boleh mengesahkan,
mengakaskan atau mengubah keputusan jawatankuasa
tatatertib.


Rayuan
terhadap
keputusan
jawatankuasa
tatatertib.


-----

18 RANG UNDANG-UNDANG

(4) Apabila Lembaga Rayuan Tatatertib menimbangkan
sesuatu rayuan di bawah subseksyen (2), seorang anggota
jawatankuasa tatatertib yang terhadap keputusannya rayuan
itu dibuat yang juga anggota Lembaga tidak boleh hadir
pada atau dengan apa-apa cara mengambil bahagian dalam
apa-apa prosiding berhubungan dengan rayuan itu.

(5) Keputusan Menteri atau Lembaga Rayuan Tatatertib
di bawah subseksyen (3) adalah muktamad dan konklusif.

**22. (1) Lembaga boleh, dengan kelulusan Menteri,**
membuat apa-apa peraturan yang difikirkannya perlu atau
suaimanfaat untuk mengadakan peruntukan bagi tatatertib
pegawai dan pengkhidmat Lembaga.

(2) Peraturan-peraturan tatatertib yang dibuat di bawah
seksyen ini—

_(a) boleh mewujudkan kesalahan tatatertib;_

_(b) boleh mengadakan peruntukan bagi hukuman_
tatatertib yang difikirkan sesuai oleh Lembaga,
dan hukuman itu boleh meliputi amaran, denda,
pelucuthakan emolumen, penangguhan
pergerakan gaji, pengurangan gaji, penurunan
pangkat dan buang kerja;

_(c) hendaklah memberikan kepada orang yang_
terhadapnya prosiding tatatertib itu diambil
peluang membuat representasi terhadap
pertuduhan tatatertib yang dibuat terhadapnya
sebelum keputusan dicapai oleh jawatankuasa
tatatertib kecuali dalam hal-hal yang berikut:

(i) jika seseorang pegawai atau pengkhidmat
Lembaga dibuang kerja atau diturunkan
pangkat atas alasan kelakuan yang
berkenaan dengannya suatu pertuduhan
jenayah telah dibuktikan terhadapnya;

(ii) jika Lembaga, atas syor Menteri yang
dipertanggungkan dengan hal-ehwal dalam
negeri, berpuas hati bahawa demi


Kuasa
membuat
peraturanperaturan
tatatertib.


-----

LEMBAGA PERKHIDMATAN KEWANGAN 19
LUAR PESISIR LABUAN

kepentingan keselamatan Persekutuan atau
mana-mana bahagiannya adalah tidak
suaimanfaat untuk menjalankan kehendak
perenggan ini; atau
(iii) jika telah dibuat terhadap seseorang
pegawai atau pengkhidmat Lembaga apaapa perintah tahanan, pengawasan,
kediaman terhad, buang negeri atau
deportasi, atau jika telah dikenakan
terhadap pegawai atau pengkhidmat
Lembaga apa-apa bentuk sekatan atau
pengawasan dengan bon atau selainnya
di bawah mana-mana undang-undang
berhubungan dengan keselamatan
Persekutuan atau mana-mana bahagiannya,
pencegahan jenayah, tahanan pencegahan,
kediaman terhad, buang negeri, imigresen,
atau perlindungan wanita dan gadis;

_(d) mengadakan peruntukan bagi penahanan kerja_
dengan pengurangan emolumen pegawai atau
pengkhidmat Lembaga sementara menanti
selesainya prosiding jenayah terhadapnya atau
prosiding tatatertib terhadapnya dengan tujuan
membuang kerja atau menurunkan pangkatnya;
dan

_(e) mengadakan peruntukan bagi penggantungan_
tanpa emolumen seseorang pegawai atau
pengkhidmat Lembaga jika pegawai atau
pengkhidmat itu telah disabitkan oleh manamana mahkamah jenayah atau jika suatu perintah
tahanan atau sekatan telah dibuat berkenaan
dengan atau dikenakan terhadap pegawai atau
pengkhidmat itu.

**23. (1) Seseorang yang sedang atau telah bekerja dengan**
Lembaga boleh disurcaj jika ternyata kepada Lembaga
bahawa orang itu—

_(a) tidak memungut apa-apa wang yang terhutang_
kepada Lembaga yang pemungutannya menjadi
tanggungjawabnya;


Pengenaan
surcaj.


-----

20 RANG UNDANG-UNDANG

_(b) adalah atau telah bertanggungjawab bagi apa-_
apa pembayaran wang daripada Lembaga yang
tidak sepatutnya dibuat atau bagi apa-apa
pembayaran wang yang tidak diluluskan dengan
sewajarnya;

_(c) adalah atau telah bertanggungjawab, secara_
langsung atau tak langsung, bagi apa-apa
kekurangan dalam, atau bagi pemusnahan, apaapa wang, barang simpanan atau harta lain
Lembaga;

_(d) sebagai atau semasa menjadi pegawai_
perakaunan, tidak menyimpan akaun atau rekod
yang sepatutnya; atau

_(e) tidak membuat apa-apa pembayaran, atau adalah_
atau telah bertanggungjawab bagi apa-apa
kelewatan dalam pembayaran wang daripada
Lembaga kepada mana-mana orang yang
kepadanya pembayaran itu kena dibuat di bawah
mana-mana undang-undang atau di bawah manamana kontrak, perjanjian atau perkiraan yang
dibuat antara orang itu dengan Lembaga.

(2) Lembaga hendaklah, sebelum orang itu disurcaj,
menyampaikan suatu notis bertulis kepadanya yang
memintanya menunjukkan sebab mengapa dia tidak patut
disurcaj.

(3) Jika penjelasan yang memuaskan hati tidak diterima
dalam masa empat belas hari dari tarikh penyampaian
notis seperti yang disebut terdahulu, Lembaga boleh—

_(a) dalam hal perenggan ( 1 ) ( a ), (b) dan (c)_
mensurcajkan terhadap orang itu sejumlah wang
yang tidak melebihi amaun yang tidak dipungut,
atau apa-apa bayaran yang tidak sepatutnya
dibuat, atau kekurangan dalam, atau pemusnahan
harta yang dilakukan; dan

_(b) dalam hal perenggan (1)(d) dan (e), mensurcajkan_
apa-apa jumlah wang terhadap orang itu
sebagaimana yang difikirkannya patut.


-----

LEMBAGA PERKHIDMATAN KEWANGAN 21

LUAR PESISIR LABUAN

**24. Lembaga hendaklah memberitahu orang yang**
disurcajkan berkenaan dengan surcaj yang dikenakan di
## bawah subseksyen 23(3).

**25. Walau apa pun subseksyen 23(3) dan seksyen 24,**
Lembaga boleh pada bila-bila masa menarik balik apaapa surcaj yang berkenaan dengannya penjelasan yang
memuaskan hati telah diterima atau jika ternyata selainnya
bahawa tiada surcaj patut dibuat, dan Lembaga hendaklah
dengan serta-merta memberitahu orang yang disurcajkan
itu akan penarikbalikan itu.

**26. Amaun apa-apa surcaj yang dikenakan di bawah**
subseksyen 23(3) dan tidak ditarik balik di bawah seksyen
25 hendaklah menjadi hutang yang kena dibayar kepada
Lembaga daripada orang yang terhadapnya surcaj itu
dikenakan dan boleh didakwa dan diperdapatkan di dalam
mana-mana mahkamah atas guaman Lembaga dan boleh
juga, jika diarahkan sedemikian oleh Lembaga,
diperdapatkan melalui potongan—

_(a) daripada gaji orang yang disurcajkan; atau_

_(b) daripada pencen orang yang disurcajkan,_

dengan ansuran bulanan yang sama banyak yang tidak
melebihi satu perempat daripada jumlah gaji atau pencen
bulanan, mengikut mana-mana yang berkenaan, orang
itu.

**27. Dalam apa-apa tindakan surcaj terhadap Ketua**
Pengarah, keanggotaan Lembaga bagi maksud seksyen
23 hingga 26 tidaklah termasuk Ketua Pengarah

**28. Semua anggota Lembaga atau mana-mana**
jawatankuasanya atau mana-mana pegawai, pengkhidmat
atau ejen Lembaga semasa menunaikan kewajipan mereka
sebagai anggota, pegawai, pengkhidmat atau ejen
sedemikian hendaklah disifatkan sebagai pengkhidmat
awam dalam pengertian Kanun Keseksaan.


Pemberitahuan
surcaj.

Penarikbalikan
surcaj.

Mendapatkan
surcaj.

Keanggotaan
Lembaga
dalam kes
khas.

Pengkhidmat
awam.

_N.M.B_
_Bab 45._


-----

22 RANG UNDANG-UNDANG

BAHAGIAN III

KEWANGAN

**29. (1) Maka adalah dengan ini ditubuhkan, bagi maksud**
Akta ini, suatu kumpulan wang yang hendaklah ditadbirkan
dan dikawal oleh Lembaga.

(2) Kumpulan Wang hendaklah terdiri daripada—

_(a) apa-apa jumlah wang yang diperuntukkan dari_
semasa ke semasa bagi maksud Akta ini oleh
Parlimen;

_(b) jumlah wang yang dipinjam oleh Lembaga bagi_
maksud memenuhi mana-mana obligasinya atau
menunaikan mana-mana kewajipannya;

_(c) levi yang kena dibayar di bawah seksyen 32;_

_(d) fee, kos atau caj lain yang dikenakan oleh_
Lembaga di bawah undang-undang berhubungan
dengan perkhidmatan kewangan luar pesisir;

_(e) apa-apa kompaun yang dibayar di bawah undang-_
undang berhubungan dengan perkhidmatan
kewangan luar pesisir; dan

_(f) segala jumlah wang atau harta lain yang mungkin_
dengan apa-apa cara menjadi kena dibayar
kepada atau terletakhak pada Lembaga berkenaan
dengan apa-apa perkara yang bersampingan
dengan fungsi dan kuasanya.

**30. Kumpulan Wang hendaklah dibelanjakan bagi**
maksud—

_(a) membayar apa-apa perbelanjaan yang dilakukan_
dengan sah oleh Lembaga, termasuk fee dan
kos guaman dan fee dan kos yang lain, dan
saraan pegawai dan pengkhidmat Lembaga,
termasuk pemberian pinjaman, elaun persaraan
atau ganjaran;


Kumpulan
Wang.

Perbelanjaan
yang
hendaklah
dipertanggungkan
pada
Kumpulan
Wang.


-----

LEMBAGA PERKHIDMATAN KEWANGAN 23

LUAR PESISIR LABUAN

_(b) membayar apa-apa belanja, kos atau perbelanjaan_
lain yang dilakukan atau disetujuterima dengan
sepatutnya oleh Lembaga dalam melaksanakan
fungsinya atau menjalankan kuasanya di bawah
Akta ini;

_(c) membeli atau menyewa kelengkapan, jentera_
dan apa-apa bahan lain, memperoleh tanah dan
mendirikan bangunan, dan menjalankan apa-apa
kerja dan pengusahaan lain dalam melaksanakan
fungsinya atau menjalankan kuasanya di bawah
Akta ini;

_(d) membayar balik apa-apa wang yang dipinjam_
di bawah Akta ini dan bunga yang kena dibayar
atasnya; dan

_(e) secara amnya, membayar apa-apa perbelanjaan_
bagi melaksanakan peruntukan Akta ini.

**31. Maka adalah menjadi kewajipan Lembaga memelihara**
Kumpulan Wang dengan melaksanakan fungsinya dan
menjalankan kuasanya di bawah Akta ini dengan
sedemikian cara supaya pasti bahawa jumlah hasil
Lembaga cukup untuk membayar semua jumlah wang
yang dipertanggungkan sepatutnya kepada akaun hasilnya
termasuk susut nilai dan bunga atas modal, dari setahun
## ke setahun.

**32. (1) Sesuatu institusi kewangan luar pesisir adalah**
bertanggungan, dalam hal mana-mana perkhidmatan
kewangan luar pesisir yang diadakan olehnya, membayar
suatu levi kepada Lembaga.

(2) Bagi maksud subseksyen (1), Menteri boleh,
## melalui perintah yang disiarkan dalam Warta,
menentukan apa-apa kadar levi sebagaimana yang perlu
untuk membayar kos pentadbiran dan pengendalian
Lembaga; dan kadar yang berlainan boleh ditentukan
berkenaan dengan kelas berlainan perkhidmatan kewangan
luar pesisir.


Pemeliharaan
Kumpulan
Wang.

Levi.


-----

24 RANG UNDANG-UNDANG

(3) Amaun apa-apa levi yang kena dibayar di bawah
seksyen ini bolehlah didapatkan sebagai hutang sivil yang
kena dibayar kepada Lembaga.

(4) Menteri boleh membuat peraturan-peraturan bagi—

_(a) pembayaran levi di bawah seksyen ini;_

_(b) tertakluk kepada peruntukan berhubungan dengan_
kerahsiaan di bawah mana-mana undang-undang
bertulis berhubungan dengan institusi kewangan
luar pesisir, penyimpanan, pemeriksaan dan
pengauditan akaun institusi kewangan luar pesisir
berhubungan dengan pemungutan levi itu.

## 33. (1) Lembaga hendaklah menyebabkan disimpan akaun yang sepatutnya bagi Kumpulan Wang dan laporan
yang sepatutnya mengenai aktivitinya dan hendaklah,
## dengan seberapa segera yang praktik selepas berakhirnya setiap tahun kewangan, menyebabkan disediakan—

_(a) suatu penyata akaun Lembaga yang hendaklah_
mengandungi kunci kira-kira dan akaun
pendapatan dan perbelanjaan; dan

_(b) peryataan mengenai aktivitinya,_

bagi tahun kewangan itu.

(2) Lembaga hendaklah dengan seberapa segera yang
mungkin menghantar suatu salinan penyata akaun yang
diperakui oleh juruaudit dan suatu salinan laporan juruaudit
kepada Menteri yang hendaklah menyebabkannya
dibentangkan di hadapan kedua-kedua Majlis Parlimen.

(3) Akta Badan Berkanun (Akaun dan Laporan
Tahunan) 1980 hendaklah terpakai bagi Lembaga.

**34. Lembaga boleh dari semasa ke semasa, dengan**
kelulusan Menteri, meminjam, pada apa-apa kadar bunga
dan bagi apa-apa tempoh dan atas apa-apa terma tentang
masa dan kaedah pembayaran balik dan selainnya


Akaun dan
laporan.

_Akta 240._

Kuasa untuk
meminjam.


-----

LEMBAGA PERKHIDMATAN KEWANGAN 25

LUAR PESISIR LABUAN

sebagaimana yang diluluskan oleh Menteri, apa-apa jumlah
wang yang diperlukan oleh Lembaga bagi memenuhi manamana obligasinya atau bagi melaksanakan mana-mana
fungsinya di bawah Akta ini.

**35. Wang Lembaga hendaklah, setakat yang ia tidak**
dikehendaki untuk dibelanjakan oleh Lembaga di bawah
Akta ini, dilaburkan mengikut apa-apa cara yang difikirkan
patut oleh Lembaga.

BAHAGIAN IV

AM

**36. Lembaga, mana-mana anggota Lembaga atau mana-**
mana jawatankuasa yang ditubuhkan oleh Lembaga, dan
mana-mana pegawai atau pengkhidmat Lembaga tidaklah
bertanggungan bagi apa-apa tindakan atau prosiding lain
bagi ganti-rugi bagi atau oleh sebab, atau berkenaan
dengan, apa-apa tindakan yang dilakukan atau pernyataan
yang dibuat, ditinggalkan daripada dilakukan atau dibuat,
menurut atau dalam melaksanakan Akta ini atau dalam
melaksanakan mana-mana fungsi, atau dalam menjalankan
mana-mana kuasa, yang diberikan oleh atau di bawah
mana-mana undang-undang bertulis berhubungan dengan
perkhidmatan kewangan luar pesisir:

Dengan syarat bahawa tindakan, pernyataan, pelaksanaan
fungsi atau penjalanan kuasa itu telah dilakukan atau
dibuat dengan suci hati.

**37. (1) Menteri boleh membuat apa-apa peraturan yang**
suaimanfaat atau perlu bagi melaksanakan atau
## menguatkuasakan peruntukan Akta ini.

(2) Peraturan-peraturan yang dibuat di bawah seksyen
ini—
_(a) boleh memperuntukkan bahawa apa-apa_
pelanggaran mana-mana peruntukannya adalah
suatu kesalahan; dan
_(b) boleh memperuntukkan bagi pengenaan penalti_
yang tidak melebihi dua puluh lima ribu ringgit
bagi mana-mana kesalahan di bawahnya.


Pelaburan.

Indemniti.

Kuasa
membuat
peraturanperaturan.


-----

26 RANG UNDANG-UNDANG

**38. (1) Tertakluk kepada subseksyen (2), Menteri boleh,**
bilamana didapatinya perlu atau suaimanfaat dibuat
sedemikian sama ada bagi maksud menghapuskan kesulitan
atau berikutan dengan terlulusnya Akta ini, melalui
perintah membuat apa-apa ubahsuaian kepada mana-mana
peruntukan dalam mana-mana undang-undang
berhubungan dengan perkhidmatan kewangan luar pesisir
sebagaimana yang difikirkannya patut.

(2) Menteri tidak boleh menjalankan kuasa yang
diberikan di bawah subseksyen (1) selepas habis tempoh
dua tahun dari mula berkuatkuasanya Akta ini.

**39. (1) Semua peraturan, petunjuk, arahan, perintah atau**
keputusan yang dibuat oleh Pendaftar atau Bank, mengikut
mana-mana yang berkenaan, di bawah mana-mana undangundang berhubungan dengan perkhidmatan kewangan luar
pesisir yang wujud sebelum mula berkuatkuasanya Akta
ini hendaklah disifatkan telah dibuat oleh Lembaga
sehingga dipinda atau dibatalkan atau sehingga tarikh ia
habis tempoh.

(2) Semua peraturan, petunjuk, arahan, perintah atau
keputusan yang dibuat oleh Menteri yang
bertanggungjawab bagi Akta Syarikat Luar Pesisir 1990
dan Akta Syarikat Amanah Labuan 1990 di bawah AktaAkta itu yang wujud sebelum mula berkuatkuasanya Akta
ini hendaklah disifatkan telah dibuat oleh Menteri yang
dipertanggungkan dengan tanggungjawab bagi kewangan
melainkan jika dipinda atau dibatalkan atau sehingga tarikh
ia habis tempoh.

(3) Semua permohonan, kelulusan atau keputusan yang
belum selesai di hadapan Pendaftar atau Bank, mengikut
mana-mana yang berkenaan, di bawah mana-mana undangundang berhubungan dengan perkhidmatan kewangan luar
pesisir hendaklah, apabila mula berkuatkuasanya Akta
ini, diuruskan oleh Lembaga.

(4) Semua permohonan, kelulusan atau keputusan yang
belum selesai di hadapan Menteri yang bertanggungjawab
bagi Akta Syarikat Luar Pesisir 1990 dan Akta Syarikat


Kuasa
Menteri
untuk
membuat
ubahsuaian.

Kecualian
dan
peralihan.

_Akta 441._

_Akta 442_


-----

LEMBAGA PERKHIDMATAN KEWANGAN 27

LUAR PESISIR LABUAN

Amanah Labuan 1990 di bawah Akta-Akta itu hendaklah,

apabila mula berkuatkuasanya Akta ini, diuruskan oleh
Menteri yang dipertanggungkan dengan tanggungjawab
bagi kewangan.

(5) Semua suratcara, perakuan atau dokumen yang

diserahsimpan dengan Pendaftar atau Bank, mengikut
mana-mana yang berkenaan, di bawah mana-mana undangundang berhubungan dengan perkhidmatan kewangan luar
pesisir sebelum mula berkuatkuasanya Akta ini hendaklah,

apabila mula berkuatkuasanya Akta ini, disifatkan telah
diserahsimpan dengan Lembaga.


HURAIAN

Rang Undang-Undang ini bertujuan mewujudkan suatu pertubuhan
perbadanan yang akan dikenali sebagai Lembaga Perkhidmatan
Kewangan Luar Pesisir Labuan (kemudian daripada ini disebut
"Lembaga") yang akan dipertanggungkan dengan tanggungjawab
bagi melesenkan, mengawasi dan mengawalselia perkhidmatan dan
aktiviti perkhidmatan kewangan luar pesisir di Labuan.

BAHAGIAN I

2. Bahagian I adalah berhubungan dengan perkara permulaan.

_Fasal 1 bertujuan mengadakan peruntukan bagi tajuk ringkas_

dan mula berkuatkuasanya Akta yang dicadangkan. Di bawah fasal
ini Menteri diberikan kuasa menetapkan tarikh yang berlainan bagi
mula berkuatkuasanya peruntukan yang berlainan dalam Rang UndangUndang.

_Fasal 2 mentakrifkan perkataan dan ungkapan tertentu yang_

digunakan dalam Rang Undang-Undang, termasuk "Lembaga",
"Kumpulan Wang", "institusi kewangan luar pesisir" dan
"perkhidmatan kewangan luar pesisir".

BAHAGIAN II

3. Bahagian II mengandungi peruntukan yang berhubungan dengan
Lembaga.


-----

28 RANG UNDANG-UNDANG

_Fasal 3 mengadakan peruntukan bagi penubuhan Lembaga dalam_
bentuk suatu pertubuhan perbadanan yang akan dikenali sebagai
"Lembaga Perkhidmatan Kewangan Luar Pesisir Labuan", dan
menyatakan objektif Lembaga.

_Fasal 4 memperkatakan fungsi Lembaga, yang termasuklah_
mentadbirkan dan menguatkuasakan perundangan perkhidmatan
kewangan luar pesisir dan bekerjasama dengan institusi kewangan
luar pesisir di Labuan untuk memajukan perkhidmatan kewangan
luar pesisir.

_Fasal 5 bertujuan memperuntukkan keanggotaan Lembaga yang_
anggotanya hendakiah dilantik oleh Menteri. Anggota Lembaga,
termasuk Pengerusi dan Ketua Pengarah, tidak boleh melebihi
sembilan. Fasal ini juga mengadakan peruntukan bagi Ketua Pengarah
menjadi ketua pegawai eksekutif Lembaga.

_Fasal 6 memperkatakan tempoh jawatan anggota Lembaga._

_Fasal 7 memperkatakan peletakan jawatan anggota Lembaga dan_
pembatalan perlantikan mereka sebagai anggota.

_Fasal 8 memperkatakan pengosongan jawatan anggota Lembaga._

_Fasal 9 bertujuan membolehkan Menteri memberikan arahan am_
kepada Lembaga tetapi arahan itu mestilah konsisten dengan
peruntukan Akta.

_Fasal 10 bertujuan membolehkan Lembaga menentukan_
prosedurnya sendiri tetapi tertakluk kepada kelulusan Menteri.

_Fasal 11 membolehkan Lembaga mengundang orang lain untuk_
menghadiri mesyuarat Lembaga. Orang yang diundang itu
bagaimanapun tidak akan mempunyai hak mengundi pada mesyuarat
itu.

_Fasal 12 mengadakan peruntukan bagi saraan dan elaun anggota_
Lembaga dan orang yang diundang menghadiri mesyuarat Lembaga.

_Fasal 13 mengadakan peruntukan bagi meterai biasa Lembaga_
yang hendakiah diberikan pengiktirafan kehakiman bagi semua maksud
rasmi.

_Fasal 14 bertujuan membolehkan Lembaga mewakilkan mana-_
mana fungsi atau kuasanya.

_Fasal 15 membenarkan Lembaga menubuhkan jawatankuasa untuk_
membantu Lembaga dalam melaksanakan fungsinya.


-----

LEMBAGA PERKHIDMATAN KEWANGAN 29

LUAR PESISIR LABUAN

_Fasal 16 memperkatakan minit mesyuarat Lembaga dan_
jawatankuasa yang hendaklah disimpan dan disenggarakan dalam
bentuk yang sepatutnya.

_Fasal 17 menghendaki anggota Lembaga atau jawatankuasa_
mendedahkan syer atau kepentingannya dalam, antara lain, apa-apa
kontrak yang dibuat dengan Lembaga, apa-apa kepentingan benefisial
mengenai tanah yang dicadangkan diperolehi atau diurusniagakan
selainnya oleh Lembaga dan apa-apa syer atau kepentingan dalam
mana-mana institusi kewangan luar pesisir.

_Fasal 18 mengadakan peruntukan bagi pengambilan kerja pegawai_
dan pengkhidmat Lembaga.

_Fasal 19 memperkatakan kuasa Lembaga memberikan pinjaman_
dan membuat pendahuluan kepada pegawai dan pengkhidmatnya.

_Fasal 20 bertujuan memberikan kepada Lembaga kawalan tatatertib_
terhadap pegawai dan pengkhidmatnya dan bagi maksud ini Lembaga
boleh menubuhkan jawatankuasa tatatertib.

_Fasal 21 memperkatakan soal rayuan terhadap keputusan sesuatu_
jawatankuasa tatatertib.

_Fasal 22 memperkatakan kuasa Lembaga untuk membuat peraturan-_
peraturan tatatertib, tertakluk kepada kelulusan Menteri, dan peraturanperaturan itu boleh mewujudkan kesalahan tatatertib dan
memperuntukkan hukuman tatatertib.

_Fasal 23 bertujuan membenarkan Lembaga mengenakan surcaj_
berkenaan dengan pegawai dan pengkhidmatnya dan menyatakan
bila Lembaga boleh berbuat sedemikian.

_Fasal 24 menghendaki Lembaga memberitahu orang yang akan_
dikenakan surcaj.

_Fasal 25 memperkatakan penarikbalikan surcaj._

_Fasal 26 memperkatakan soal mendapatkan surcaj._

_Fasal 27 memperkatakan keanggotaan Lembaga jika orang yang_
hendak disurcaj itu ialah Ketua Pengarah.

_Fasal 28 memperuntukkan bahawa anggota Lembaga dan pegawai_
dan pengkhidmatnya, dsb. hendaklah disifatkan sebagai pengkhidmat
awam.


-----

30 RANG UNDANG-UNDANG

BAHAGIAN III

4. Bahagian III mengandungi peruntukan kewangan,

_Fasal 29 mengadakan peruntukan bagi penubuhan Kumpulan Wang_
Lembaga.

_Fasal 30 memperkatakan perbelanjaan yang akan dipertanggungkan_
pada Kumpulan Wang.

_Fasal 31 mengenakan kewajipan ke atas Lembaga untuk_
memelihara Kumpulan Wang.

_Fasal 32 menghendaki institusi kewangan luar pesisir membayar_
kepada Lembaga levi berkenaan dengan apa-apa perkhidmatan
kewangan yang diadakan olehnya.

_Fasal 33 memperkatakan akaun dan laporan._

_Fasal 34 bertujuan membenarkan Lembaga meminjam dari semasa_
ke semasa dengan kelulusan Menteri.

_Fasal 35 memperkatakan pelaburan oleh Lembaga._

BAHAGIAN IV

5. Bahagian IV mengadakan peruntukan bagi perkara am.

_Fasal 36 bertujuan melindungi Lembaga daripada apa-apa tindakan_
atau prosiding lain bagi ganti-rugi jika tindakan, pernyataan,
pelaksanaan fungsi atau penjalanan kuasa oleh Lembaga dilakukan
atau dibuat dengan suci hati.

_Fasal 37 memperkatakan kuasa Menteri membuat peraturan-_
peraturan secara am.

_Fasal 38 bertujuan membolehkan Menteri membuat apa-apa_
ubahsuaian kepada mana-mana undang-undang berhubungan dengan
perkhidmatan kewangan luar pesisir untuk menghapuskan kesulitan
atau berikutan dengan terlulusnya Akta.

_Fasal 39 mengadakan peruntukan kecualian dan peralihan._

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya tidak dapat ditentukan
sekarang ini. [PN. (U[2])1912.]


-----

