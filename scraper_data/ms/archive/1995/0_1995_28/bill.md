---
Year: 1995
Bill: D.R.32/1995 - Rang Undang-Undang Hakmilik Strata (Pindaan) 1995 (Lulus)
Title: D.R.32/1995 - Rang Undang-Undang Hakmilik Strata (Pindaan) 1995 (Lulus)
Download URL: https://www.parlimen.gov.my/files/billindex/pdf/1995/DR321995.pdf
URL: https://www.parlimen.gov.my/files/billindex/pdf/1995/DR321995.pdf
---
---
Reading:
D.R.32/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 32/95

**Naskhah Sahih—Bahasa Inggeris**

# RANG UNDANG-UNDANG

 b e r n a m a

 Suatu Akta untuk meminda Akta Hakmilik Strata 1985.

 [ ]

 BAHAWASANYA adalah suaimanfaat bagi maksud hanya untuk memastikan keseragaman undang-undang dan dasar untuk meminda Akta Hakmilik Strata 1985:

 OLEH YANG DEMIKIAN, menurut Fasal (4) Perkara 76 Perlembagaan Persekutuan, MAKA INILAH DIPERBUAT UNDANG-UNDANG oleh Seri Paduka Baginda Yang di-Pertuan Agong dengan nasihat dan persetujuan Dewan Negara dan Dewan Rakyat yang bersidang dalam Parlimen, dan dengan kuasa daripadanya, seperti berikut:

 1. Akta ini bolehlah dinamakan Akta Hakmilik Strata (Pindaan) 1995.

 2. Akta Hakmilik Strata 1985, yang disebut "Akta ibu" dalam Akta ini, adalah dipinda dalam seksyen 4—
 (a) dengan memasukkan selepas takrif "keluasan lantai" takrif yang berikut:
 ' "ketetapan khas" ertinya suatu ketetapan yang diluluskan dalam suatu mesyuarat agung perbadanan pengurusan yang diadakan dengan


Tajuk
ringkas.

Pindaan
seksyen 4.
_Akta 318._


-----

2 RANG UNDANG-UNDANG

sempurnanya yang mengenainya notis
sekurang-kurangnya empat belas hari yang
menyatakan ketetapan yang dicadangkan itu
telah diberikan oleh pemilik yang sesama
mereka berhak kepada tidak kurang daripada
satu perempat agregat unit-unit syer dan yang
sesama mereka membentuk tidak kurang
daripada satu perempat keanggotaan;'; dan

_(b) dengan menggantikan takrif "ketetapan sebulat_
suara" dengan takrif yang berikut:

' "ketetapan sebulat suara" ertinya suatu
ketetapan yang diluluskan dalam mesyuarat
agung perbadanan pengurusan yang diadakan
dengan sempurnanya yang mengenainya notis
sekurang-kurangnya dua puluh satu hari yang
menyatakan ketetapan yang dicadangkan itu
telah diberikan dan terhadapnya tiada undi
yang menentang dibuat.'.

**3. Subseksyen 6(1) Akta ibu adalah dipinda dengan**
menggantikan perkataan ", tetapi hanya kepada petakpetak yang hendak dipegang sebagai petak-petak aksesori"
dengan perkataan "kepada petak-petak yang hendak
dipegang di bawah hakmilik-hakmilik strata atau kepada
petak-petak aksesori",

**4. Seksyen 7 Akta ibu adalah dipinda—**

_(a) dengan menomborkan semula seksyen yang sedia_
ada sebagai subseksyen (1); dan

_(b) dengan memasukkan selepas subseksyen (1)_
# subseksyen yang berikut:

"(2) Walau apa pun subseksyen (1), pemilik
mana-mana tanah bermilik yang dipegang di
bawah hakmilik sementara yang telah diukur
dengan sempurnanya dan berkenaan dengannya
pelan yang diperakui telah diluluskan oleh
Pengarah Ukur, boleh memohon kepada
Pengarah untuk memecah bahagi mana-mana
bangunan di atasnya.


Pindaan
seksyen 6.

Pindaan
seksyen 7.


-----

HAKMILIK STRATA (PINDAAN) 3

(3) Bagi maksud subseksyen (1) dan (2),
permohonan boleh dibuat walaupun bangunan
itu belum lagi diperakui oleh pihak berkuasa
tempatan sebagai layak diduduki atau
digunakan.".

**5. Seksyen 9 Akta ibu adalah dipinda—**

_(a) dalam subseksyen (1)—_
(i) dengan memotong perkataan "dan" di
hujung perenggan (i);

(ii) dengan menggantikan noktah di hujung
perenggan (j) dengan koma bernoktah; dan

(iii) dengan memasukkan selepas perenggan
_(j) perenggan yang berikut:_

_"(k) bahawa, jika tanah itu dipegang_
di bawah hakmilik sementara
sebagaimana yang dinyatakan
dalam subseksyen (2) seksyen 7,
hakmilik tetap kepada tanah itu
telah didaftarkan; dan

_(I) bahawa bangunan yang hendak_
dipecahbahagikan itu telah diperakui oleh pihak berkuasa
tempatan sebagai layak diduduki
atau digunakan.".

**6. Seksyen 10 Akta ibu adalah dipinda—**

_(a) dalam subseksyen (1)—_

(i) dengan memasukkan selepas perkataan
"bangunan" perkataan "dan apa-apa
pindaan kepadanya yang diluluskan"
dalam subperenggan (b)(i); dan

(ii) dengan memasukkan selepas perenggan
_(ca) perenggan yang berikut:_

_"(cb) dalam sesuatu hal jika tanah itu_
# dipegang di bawah hakmilik
sementara sebagaimana yang


Pindaan
seksyen 9.

Pindaan
seksyen 10.


-----

RANG UNDANG-UNDANG

dinyatakan dalam subseksyen
(2) seksyen 7, pelan tanah yang
diperakui sebagaimana yang
diluluskan oleh Pengarah Ukur,
yang hendaklah dikemukakan
dalam tiga salinan;";

_(b) dengan menggantikan subseksyen (8) dengan_
subseksyen yang berikut:

"(8) Apabila menerima sesuatu permohonan
di bawah subseksyen (1), Pentadbir Tanah
hendaklah mengendorskan, atau menyebab
# diendorskan, suatu catatan mengenai
pembuatannya dalam dokumen hakmilik daftar,
dan hendaklah kemudiannya—
_(a) merujukkan permohonan itu kepada_
Pengarah Ukur;
_(b) dalam hal jika tanah yang dipegang di_
bawah hakmilik sementara sebagaimana
yang dinyatakan dalam subseksyen (2)
seksyen (7), mengambil tindakan
sewajarnya berkenaan dengan
penukaran hakmilik sementara kepada
hakmilik tetap; dan
_(c) dalam hal jika bangunan yang hendak_
dipecahbahagikan itu belum lagi
diperakui layak untuk diduduki atau
digunakan, dengan serta-merta memberitahu pemohon untuk mendapatkan
perakuan kelayakan menduduki dari
pihak berkuasa tempatan dalam tempoh
yang diberikan."; dan

_(c) dalam subseksyen (10) dengan menggantikan_
noktah di hujung proviso dengan noktah bertindih
dan memasukkan selepas itu proviso yang berikut:

"Dan dengan syarat selanjutnya bahawa—
_(a) jika tanah itu dipegang di bawah_
# hakmilik sementara, hakmilik tetap
telah didaftarkan oleh pihak berkuasa
pendaftaran; dan


-----

HAKMILIK STRATA (PINDAAN) 5

_(b) jika bangunan itu belum lagi diperakui_
layak untuk diduduki atau digunakan,
perakuan itu telah diperolehi dan
dikemukakan oleh pemohon,".

**7. Seksyen 10A Akta ibu adalah dipinda—**

_(a) dengan menggantikan noktah di hujung_
subseksyen (1) dengan noktah bertindih; dan

_(b) dengan memasukkan selepas subseksyen (1)_
proviso yang berikut:
"Dengan syarat bahawa tiada bangunan atau
bangunan-bangunan yang mempunyai hanya
satu tingkat boleh dimasukkan dalam
permohonan bagi pengeluaran hakmilik atau
hakmilik-hakmilik strata sementara bagi blok
atau blok-blok sementara.".

**8. Seksyen 13 Akta ibu adalah dipinda—**

_(a) dalam subseksyen (2)—_

(i) dengan memotong perkataan "dan" di
hujung perenggan (a);

(ii) dengan menggantikan noktah di hujung
perenggan (b) dengan perkataan "; dan";
dan

(iii) dengan memasukkan selepas perenggan
_(b) perenggan yang berikut:_

_"(c) jadual yang menunjukkan unit-unit_
syer yang diluluskan bagi setiap
petak dan jumlah bilangan unitunit syer bagi kesemua petak# petak."; dan

_(b) dengan memasukkan selepas subseksyen (4)_
subseksyen yang berikut:
"(5) Bagi maksud-maksud seksyen ini, pelan
strata yang diperakui berkenaan dengan blok
sementara hendaklah mengandungi pelan
menunjukkan kedudukan blok sementara dan
keratan tegak blok itu.".


Pindaan
seksyen 10A.

Pindaan
seksyen 13.


-----

6 RANG UNDANG-UNDANG

**9.** Jadual Pertama kepada Akta ibu adalah dipinda dalam
Borang 1 dengan memasukkan selepas subperenggan 3(e)
subperenggan yang berikut:

_"(ea) tiga salinan pelan tanah yang diperakui yang_
dikehendaki di bawah seksyen 10(l)(cb);".

**10. Jadual Kedua kepada Akta ibu adalah dipinda dengan**
memotong perenggan 18.

HURAIAN

Rang Undang-Undang ini bertujuan untuk meminda Akta Hakmilik
Strata 1985.

2. _Fasal 1 memperkatakan tajuk ringkas Rang Undang-Undang_
ini.

3. _Fasal 2 bertujuan memasukkan takrif "ketetapan khas" dan_
meminda takrif "ketetapan sebulat suara" dalam seksyen 4 untuk
memudahkan pengurusan bangunan yang dipecah bahagi.

4. _Fasal 3 bertujuan meminda subseksyen 6(1) untuk membenarkan_
bangunan yang mempunyai hanya satu tingkat dalam skim strata
yang sama dipecahbahagikan kepada petak-petak yang hendaklah
dipegang di bawah hakmilik-hakmilik strata atau kepada petak-petak
aksesori.

_5._ _Fasal 4 bertujuan meminda seksyen 7 dengan memasukkan dua_
subseksyen baru, iaitu subseksyen (2) dan (3), untuk membenarkan
pemilik bangunan di atas tanah bermilik yang telah diukur dengan
sempurnanya yang dipegang di bawah hakmilik sementara atau yang
perakuan kelayakan menduduki belum lagi dikeluarkan untuk
mengemukakan permohonan kepada Pejabat Tanah untuk memecah
bahagi bangunan itu kepada petak-petak.

6. _Fasal5 bertujuan meminda subseksyen 9(1) dengan memasukkan_
perenggan baru (k) dan (l) bagi memperuntukkan syarat-syarat bagi
kelulusan permohonan memecah bahagi mana-mana bangunan di
atas tanah yang dipegang di bawah hakmilik sementara atau jika
perakuan kelayakan menduduki belum dikeluarkan.

7. Fasal 6 bertujuan meminda subperenggan 10(1)(b)(i) untuk
memasukkan apa-apa pindaan yang diluluskan kepada pelan asal
bangunan sebagai sebahagian daripada pelan bangunan. Perenggan
baru (cb) bertujuan menghendaki pemilik tanah yang dipegang di


Pindaan
Jadual
Pertama.

Pindaan
Jadual Kedua.


-----

HAKMILIK STRATA (PINDAAN) 7

bawah hakmilik sementara untuk mengemukakan tiga salinan pelan
tanah yang diperakui bagi permohonan memecah bahagi bangunan
itu. Subseksyen 10(8) adalah dipinda untuk menjelaskan tindakan
yang perlu diambil oleh Pentadbir Tanah apabila menerima permohonan
memecah bahagi bangunan. la juga bertujuan memasukkan proviso
lanjut kepada subseksyen 10(10) untuk menjelaskan tindakan berikutnya
yang akan diambil oleh Pentadbir Tanah berkenaan dengan manamana bangunan di atas tanah yang dipegang di bawah hakmilik
sementara atau jika perakuan kelayakan menduduki belum dikeluarkan.

8. _Fasal 7 bertujuan meminda subseksyen 10A(1) untuk memasukkan_
satu proviso yang bermaksud bahawa bangunan yang mempunyai
hanya satu tingkat tidak boleh dimasukkan dalam permohonan bagi
pengeluaran hakmilik atau hakmilik-hakmilik strata sementara bagi
blok atau blok-blok sementara.

9. _Fasal 8 bertujuan meminda subseksyen 13(2) dengan memasukkan_
perenggan baru (c) yang menghendaki bahawa pelan strata yang
diperakui hendaklah mengandungi suatu jadual menunjukkan unitunit syer yang diluluskan bagi setiap petak dan jumlah unit-unit syer
kesemua petak-petak di dalam pelan strata yang diperakui oleh Pengarah
Ukur. Fasal 8 selanjutnya bertujuan memasukkan subseksyen (5)
yang baru bagi memperuntukkan perkara-perkara yang hendaklah
terkandung dalam pelan yang diperakui berkenaan dengan blok
sementara.

10. Fasal 9 bertujuan meminda Borang 1 dalam Jadual Pertama
dengan memasukkan subperenggan (ea) yang diperlukan berbangkit
daripada pemasukan perenggan 10(1)(cb).

11. Fasal 10 bertujuan memotong perenggan 18 dalam Jadual Kedua
kerana takrif "ketetapan khas" kini dicadangkan supaya diperkenalkan
dalam seksyen 4 Akta.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dengan
apa-apa perbelanjaan wang tambahan. [PN. (U[2]) 1866.]


-----

