---
Year: 1995
Bill: D.R.09/1995 - Rang Undang-Undang Koperasi (Pindaan) 1995 (Lulus)
Title: D.R.09/1995 - Rang Undang-Undang Koperasi (Pindaan) 1995 (Lulus)
Download URL: https://www.parlimen.gov.my/files/billindex/pdf/1995/DR091995.pdf
URL: https://www.parlimen.gov.my/files/billindex/pdf/1995/DR091995.pdf
---
---
Reading:
D.R.09/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 9/95**

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Koperasi 1993.

# [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Koperasi (Pindaan)**
1995.

**2. Akta Koperasi 1993, yang disebut "Akta ibu" dalam**
Akta ini, adalah dipinda dengan memasukkan selepas
perkataan "71," dalam subseksyen 3(2) perkataan "71A,
# 7lB, 71c,".

**3. Akta ibu adalah dipinda dengan memasukkan selepas**
# seksyen 18 seksyen yang berikut:

"Kuasa

18A. (1) Ketua Pendaftar boleh mengarahkan

KetuaPendaftar mana-mana koperasi berdaftar memanggil suatu
mengarah- mesyuarat agung, dalam tempoh yang akan
kanmesyuarat dinyatakan olehnya yang tidak kurang daripada
agung tiga bulan dari tarikh pemberitahuan yang
dipanggil diberikan olehnya, bagi maksud meminda undanguntuk
pindaan undang kecilnya jika Ketua Pendaftar berpuas
undang- hati bahawa—
undang
kecil. _(a) mana-mana undang-undang kecil_

sesuatu koperasi berdaftar mempunyai


Tajuk
ringkas.

Pindaan
seksyen 3.
_Akta 502._

Seksyen
baru 18A.


-----

2 RANG UNDANG-UNDANG

tafsiran yang kabur atau yang
meragukan dan berkemungkinan boleh
mengelirukan atau ia bertentangan
dengan atau tak konsisten dengan Akta
ini atau mana-mana peraturan yang
# dibuat di bawahnya; atau

_(b) sesuatu pindaan adalah perlu atau_
dikehendaki demi kepentingan koperasi
berdaftar itu.

(2) Jika tiada mesyuarat agung dipanggil dalam
masa yang dinyatakan dalam subseksyen (1),
Ketua Pendaftar boleh meminda undang-undang
kecil koperasi berdaftar itu atas usulnya sendiri
dan apa-apa pindaan yang dibuat hendaklah
disifatkan sebagai pindaan berdaftar di bawah
seksyen 18.".

**4. Akta ibu adalah dipinda dengan menggantikan**
perkataan "saham perdagangan" dalam perenggan 59(4)(d)
# teks bahasa kebangsaan dengan perkataan "stok perniagaan".

**5. Akta ibu adalah dipinda dengan memasukkan selepas**
seksyen 71 seksyen yang berikut:

"Pem- 71A. (1) Walau apa pun peruntukan-peruntukan
bubarandalam hal subseksyen 71(1), jika berkenaan dengan sesuatu
keadaan koperasi berdaftar, selain daripada sesuatu
tertentu. koperasi berdaftar yang dalam penyiasatan atau

_P.U. (A)_ yang dikawal atau diurus di bawah Peraturan_237/86._ Peraturan Perlu (Perlindungan kepada Pendeposit)

# 1986, keanggotaan koperasi berdaftar itu adalah
sekian bilangan yang menjadikan pematuhan
subseksyen 71(1) tak semunasabahnya praktik
dan jika Ketua Pendaftar telah menerima suatu
permohonan daripada—

_(a) tidak kurang daripada satu persepuluh_
daripada anggota-anggota atau sekian
bilangan wakil yang mewakili tidak
kurang daripada satu persepuluh


Pindaan
seksyen 59.

Seksyen
baru 71A,
7lB dan
71c.


-----

KOPERASI (PINDAAN) 3

anggota-anggota koperasi berdaftar itu;
atau

_(b) Lembaga koperasi berdaftar itu,_

bagi suatu perintah supaya koperasi berdaftar
itu dibubarkan dengan hasrat untuk
menyusunkannya semula sebagai suatu syarikat
yang diperbadankan di bawah Akta Syarikat 1965,
Ketua Pendaftar hendaklah, tertakluk kepada
subseksyen (3), memberitahu atau menyebabkan
diberitahu semua anggota koperasi berdaftar
mengenai perkara itu.

(2) Jika Ketua Pendaftar telah menerima lebih
daripada satu permohonan di bawah subseksyen
(1), dia hendaklah mempertimbangkan, di antara
permohonan-permohonan yang memenuhi
kehendak subseksyen ini, permohonan yang
pertama diterima oleh pejabat Ketua Pendaftar
# itu.

(3) Suatu permohonan di bawah subseksyen
(1) hendaklah disertai dengan dokumen-dokumen
dan maklumat yang disebut dalam subseksyen
(6) kecuali yang di bawah perenggan (a), (b)
dan (j), dan Ketua Pendaftar boleh pada bilabila masa menghendaki pemohon itu
menyerahkan dalam masa yang ditetapkan
olehnya apa-apa dokumen lain atau maklumat
yang dia sifatkan perlu bagi maksud permohonan
# tersebut.

(4) Ketua Pendaftar boleh, sebelum membuat
apa-apa pemberitahuan di bawah subseksyen (1)
dan selepas memaklumkan koperasi berdaftar
itu akan niatnya untuk berbuat demikian tidak
lewat dari dua minggu sebelum perlantikan itu,
melantik mana-mana orang yang urusannya
memberi perkhidmatan perundingan dan nasihat
berhubungan dengan perkara korporat dan
pelaburan bagi menasihatkannya berkenaan
cadangan yang terkandung dalam permohonan
itu, atau mana-mana aspeknya.


_Akta 125_


-----

RANG UNDANG-UNDANG

(5) Suatu permohonan di bawah subseksyen
(1) boleh, pada bila-bila masa sebelum apa-apa
pemberitahuan di bawah subseksyen itu dihantar
# atau disiarkan, mengikut mana-mana yang berkenaan, ditarik balik oleh pemohon melalui
permintaan secara bertulis yang dibuat kepada
Ketua Pendaftar.

(6) Pemberitahuan di bawah subseksyen (1)
hendaklah—

_(a) menetapkan tempoh dalam mana borang_
jawapan yang disediakan dalam
pemberitahuan tersebut hendaklah
dikembalikan oleh anggota itu kepada
Ketua Pendaftar dan tempoh itu
hendaklah tidak kurang daripada dua
bulan dari tarikh pengeposan atau
penyiaran pemberitahuan itu, mengikut
mana-mana yang berkenaan;

# (b) menyatakan bahawa sekiranya—
(i) borang jawapan itu tidak dikembalikan dengan sewajarnya
oleh anggota itu dalam tempoh
yang ditetapkan; atau
(ii) borang jawapan itu dikembalikan
dalam tempoh yang ditetapkan
# dan Ketua Pendaftar berpuas hati
bahawa jawapan itu tidak
menunjukkan dengan nyata suatu
penentangan terhadap pembubaran dan penyusunan semula
koperasi berdaftar itu,

anggota itu hendaklah disifatkan telah
bersetuju dengan keputusan untuk
membubarkan dan menyusun semula
koperasi berdaftar itu mengikut skim
yang disebut dalam perenggan (e);

_(c) termasuk akaun-akaun teraudit bagi_
tahun kewangan yang sebelumnya bagi
# koperasi berdaftar itu; dan


-----

KOPERASI (PINDAAN) 5

_(d) termasuk suatu deklarasi oleh—_

(i) setiap anggota Lembaga koperasi
berdaftar itu berkenaan sifat
# dan had, jika ada, akan kepentingannya dalam syarikat
pengganti itu; dan

(ii) setiap anggota di bawah
perenggan (1)(a) atau anggota
Lembaga di bawah perenggan
(l) _(b), mengikut mana-mana_
yang berkenaan, mengenai
agregat pemegangan saham yang
dipegang olehnya, secara individu
atau bersesama dengan manamana orang lain, dalam koperasi
berdaftar itu;

_(e) termasuk skim penyusunan semula yang_
dicadangkan untuk menggantikan
koperasi berdaftar itu dalam apa-apa
detail sebagaimana mencukupi untuk
menasihatkan anggota mengenai sifat
dan had penyertaannya dalam hal
pembubaran dan penyusunan semula
koperasi berdaftar itu yang mana
skimnya hendaklah disediakan oleh
seorang yang urusannya memberi
perkhidmatan perundingan dan nasihat
berhubungan dengan perkara korporat
dan pelaburan;

_(f) termasuk, jika syarikat pengganti itu_
adalah suatu syarikat yang akan
diperbadankan, nama dan butir-butir
lain penaja syarikat itu yang tidak
kurang daripada dua orang dan semua
dokumen sedemikian sebagaimana
perlu bagi pembentukan dan
pemerbadanan syarikat itu;

# (g) termasuk, jika syarikat pengganti itu
adalah suatu syarikat yang sedia ada,


-----

RANG UNDANG-UNDANG

Memorandum dan Perkara Persatuan# nya dan, setakat mana berkenaan,
akaun-akaun teraudit bagi tiga tahun
kewangan sebelum tahun semasa;

_(h) termasuk sifat dan had apa-apa_
kelulusan, persetujuan atau
pengendorsan yang dikehendaki
daripada mana-mana pihak berkuasa
atau,orang yang relevan, selain daripada
persetujuan anggota-anggota koperasi
berdaftar itu di bawah subseksyen (7),
dan yang perlu bagi maksud skim yang
disebut dalam perenggan (e);

_(i) termasuk suatu deklarasi oleh setiap_
anggota Lembaga Pengarah syarikat
pengganti, atau Lembaga Pengarah
yang pertama syarikat yang
dicadangkan dan penaja, dalam hal di
mana syarikat pengganti akan
diperbadankan, berkenaan sifat dan had,
jika ada, akan kepentingannya dalam
koperasi berdaftar itu; dan

_(j) termasuk apa-apa dokumen lain atau_
maklumat, termasuklah apa-apa nasihat
yang boleh diperolehi oleh Ketua
Pendaftar di bawah subseksyen (4),
atau mana-mana bahagiannya,
sebagaimana yang difikirkannya perlu.

(7) Sebaik sahaja habis tempoh yang disebut
di bawah perenggan (6)(a) dan Ketua Pendaftar
berpuas hati bahawa tiga perempat daripada
anggota-anggota itu telah bersetuju dengan
pembubaran dan penyusunan semula koperasi
berdaftar itu sebagai suatu syarikat, dia hendaklah
membuat suatu perintah bagi pembatalan
pendaftaran koperasi itu:


-----

KOPERASI (PINDAAN) 7

Dengan syarat bahawa perintah pembatalan
itu tidaklah boleh berkuatkuasa atau berkesan
sehingga,—

_(a) jika syarikat pengganti itu akan_
diperbadankan di bawah Akta Syarikat
1965, pemerbadanannya; atau

_(b) jika syarikat pengganti itu adalah suatu_
syarikat yang sedia ada, penyempurnaan
apa-apa tindakan sebagaimana perlu
untuk menjadikannya berkeupayaan
menjalankan aktiviti-aktiviti yang
disebut dalam perenggan 75(l)(1); dan

_(c) kesemua kelulusan, persetujuan atau_
pengendorsan yang disebut dalam
perenggan (6)(h) telah diperolehi.

# (8) Bagi maksud subseksyen (7), tarikh habis
tempoh yang disebut dalam perenggan (6)(a)
hendaklah tarikh terkemudian daripada yang
berikut:

_(a) dua bulan dari tarikh akhir tarikh_
pengeposan pemberitahuan di bawah
subseksyen (1);

_(b) dua bulan dari tarikh penyiaran di_
bawah subseksyen (11).

(9) Apa-apa kos yang dilakukan oleh Ketua
Pendaftar menurut seksyen ini, termasuk apaapa kos yang dilakukan di bawah subseksyen
(4), hendaklah ditanggung oleh koperasi berdaftar
itu.

(10) Pemberitahuan yang disebut dalam
subseksyen (6) hendaklah -secara bertulis dan
hendaklah dihantar melalui pos biasa kepada
anggota koperasi berdaftar itu di alamatnya yang
terakhir diketahui.


-----

RANG UNDANG-UNDANG

(11) Tanpa menjejaskan subseksyen (10), selain
daripada penyampaian pemberitahuan melalui pos
biasa kepada anggota-anggota koperasi berdaftar
itu, Ketua Pendaftar hendaklah juga memberitahu
atau menyebabkan diberitahu kepada anggotaanggota mengenai semua perkara yang disebut dalam
subseksyen (1) dan (6) dengan menyiarkan dalam
sekurang-kurangnya satu akhbar tempatan utama
dalam bahasa kebangsaan dan dalam bahasa Inggeris
dan jika berkenaan, dengan memberi perhatian
kepada keanggotaan koperasi itu, dalam akhbar
tempatan vernakular yang berkenaan.

(12) Penyiaran pemberitahuan di bawah
subseksyen (11) hendaklah memperuntukkan
perkara-perkara yang dinyatakan dalam subseksyen
(6) dan penyiaran itu hendaklah disifatkan sebagai
notis yang mencukupi kepada anggota-anggota
koperasi berdaftar itu.

(13) Subseksyen 71(2), (3), (4), (5) dan (6)
hendaklah terpakai bagi seksyen ini tetapi dengan
pengubahsuaian bahawa segala rujukan di dalamnya
kepada subseksyen 71 (1) hendaklah diertikan sebagai
rujukan kepada subseksyen 7lA(1).

(14) Bagi maksud seksyen ini—
"pemohon", berhubungan dengan permohonan
yang dibuat oleh orang yang disebut dalam perenggan
(l)(a), ertinya kesemua orang yang memenuhi
kehendak satu persepuluh secara bersesama;
"syarikat pengganti" ertinya syarikat, sama ada
yang akan diperbadankan atau sedia ada, yang
disebut dalam subseksyen (1).

(15) Jika syarikat pengganti adalah suatu
syarikat yang sekuriti atau kelas sekuritinya ada
disebut harga di pasaran saham sesuatu bursa saham,
termasuk Pasaran Saham Bumiputra, dan atas
permohonan mana-mana pemohon di bawah
seksyen ini, Menteri, bertindak atas syor Ketua
Pendaftar, boleh mengecualikan pemohon


-----

KOPERASI (PINDAAN) 9

daripada kehendak untuk mengemukakan apaapa butir di bawah perenggan 6(d), (f), (g) atau
_(i) tertakluk kepada apa-apa terma dan syarat_
sebagaimana yang difikirkannya patut dikenakan
termasuklah jaminan atau jaminan-jaminan
sedemikian yang sesuai bagi melindungi anggotaanggota koperasi itu.

Peruntukan 7lB. Jika menurut subseksyen 7lA(7 ) Ketua
bagianggota- Pendaftar membuat suatu perintah bagi
anggota pembatalan pendaftaran sesuatu koperasi
bersetuju.yang tidak berdaftar, dia hendaklah, berhubungan dengan

mana-mana anggota yang tidak bersetuju dengan
pembubaran dan penyusunan semula koperasi
itu sebagai suatu syarikat, membuat suatu perintah
untuk mengagihkan kepada anggota itu sekian
jumlah wang yang merupakan nilai perkadaran
aset koperasi itu yang selainnya akan diagihkan
kepadanya di bawah perenggan 75(1)(p) :

Dengan syarat bahawa—

_(a) apa-apa pertikaian berhubungan dengan_
atau rayuan ke atas sifat dan amaun
pengagihan yang akan dibuat kepada
anggota itu hendaklah tidak berkuatkuasa
sebagai menggantung penjalanan kuasa oleh
Ketua Pendaftar di bawah Akta ini bagi
melaksanakan cadangan penyusunan
semula itu; dan

_(b) apa-apa ketetapan bagi pertikaian yang_
sedang dalam rayuan atau sebaliknya
selepas tarikh perletakhakan itu yang
disebut dalam subseksyen 71c(l) hendaklah
menjadi liabiliti syarikat pengganti.

Pemindahan 71c. (1) Berkenaan dengan sesuatu koperasi
aset koperasi
berdaflar berdaftar yang disebut dalam subseksyen 71A(7),
kepada Ketua Pendaftar boleh, selepas membuat
syarikat.

pengagihan di bawah seksyen 71B, jika ada, dan
selepas berunding dengan koperasi berdaftar itu,
melalui perintah yang disiarkan dalam Warta,


-----

10 RANG UNDANG-UNDANG

menetapkan suatu tarikh perletakhakan dan pada
tarikh tersebut, segala aset, hak atau liabiliti koperasi
berdaftar yang dinyatakan oleh Ketua Pendaftar
dalam perintah itu hendaklah menurut kuasa Akta
ini terletakhak pada syarikat yang disebut dalam
skim penyusunan semula tanpa apa-apa jua pun
pemindahhakan, penyerahhakan atau pemindahan.

(2) Tiap-tiap aset yang terletakhak menurut kuasa
subseksyen (1) dalam syarikat itu hendaklah
terletakhak sedemikian pada syarikat itu bagi
hakmilik, estet atau kepentingan serupa dan selama
pemegangan serupa sebagaimana aset itu telah
terletakhak atau dipegang sebelum sahaja tarikh
perletakhakan itu.

(3) Tiap-tiap hak dalam tindakan yang terletakhak
menurut kuasa subseksyen (1) pada syarikat itu
boleh, selepas tarikh perletakhakan itu, dituntut
# melalui guaman, didapatkan kembali atau
dikuatkuasakan oleh syarikat itu atas namanya
sendiri dan tidaklah perlu bagi syarikat itu memberi
notis kepada orang yang terikat dengan hak dalam
tindakan itu mengenai perletakhakan yang dibuat
melalui subseksyen (1).

(4) Tiap-tiap hak dan liabiliti yang terletakhak
melalui subseksyen (1) pada syarikat itu boleh,
pada dan selepas tarikh perletakhakan, dituntut
melalui guaman, didapatkan kembali atau
# dikuatkuasakan oleh atau terhadap syarikat itu atas
namanya sendiri dan tidaklah perlu bagi syarikat
itu memberi notis kepada orang yang hak atau
liabilitinya disentuh oleh perletakhakan di bawah
subseksyen (1).

(5) Apa-apa prosiding undang-undang yang
belum selesai oleh atau terhadap koperasi berdaftar
itu yang berhubungan dengan mana-mana aset,
hak atau liabiliti yang berpindah kepada dan
terletakhak pada syarikat itu menurut kuasa


-----

KOPERASI (PINDAAN) 11

subseksyen (1) boleh, pada dan selepas tarikh
perletakhakan itu, diteruskan oleh atau terhadap
syarikat itu.

(6) Jika menurut kuasa subseksyen (1), apaapa aset berpindah kepada dan terletakhak pada
syarikat itu, peruntukan-peruntukan Bahagian Tiga
Puluh Kanun Tanah Negara yang terpakai bagi
penerima pemindahan selain daripada suatu Pihak
Berkuasa Negeri atau Kerajaan sesuatu Negeri
hendaklah, bagi maksud membuat pendaftaran bagi
# perletakhakan itu, terpakai bagi syarikat itu.".


_Akta 56/65_


**6. Akta ibu adalah dipinda dengan memasukkan selepas**
perkataan "seksyen 71" dalam seksyen 73 perkataan
# ", 71A".

**7. Akta ibu adalah dipinda dengan memasukkan selepas**
perkataan "seksyen 71" dalam seksyen 74 perkataan
# ", 7lA".

**8. Akta ibu adalah dipinda dengan memasukkan selepas**
perkataan "di bawah seksyen" dalam seksyen 81 perkataan
# "7lB atau".

**9. Subseksyen 86(2) Akta ibu adalah dipinda—**

_(a) dengan menggantikan noktah di hujung perenggan_
_(p) dengan koma bertitik; dan_

_(b) dengan memasukkan perenggan yang berikut:_

_"(q) membuat peruntukan bagi perlaksanaan yang_
lebih baik akan Akta ini dan khususnya
peruntukan berhubungan dengan seksyen 71A,
# 7lB dan 71c.".

**10. Akta ibu adalah dipinda dengan menggantikan perenggan**
9l(l)(g) dengan perenggan yang berikut:

_"(g) sesuatu koperasi berdaftar atau mana-mana_
orang yang melakukan atau menyebabkan
dilakukan apa-apa tindakan atau perkara yang
dilarang oleh, atau tidak mematuhi kehendakkehendak Akta ini.".


Pindaan
seksyen 73.

Pindaan
seksyen 74.

Pindaan
seksyen 81.

Pindaan
seksyen 86.

Pindaan
seksyen 91.


-----

12 RANG UNDANG-UNDANG

HURAIAN

Rang Undang-Undang ini bertujuan meminda Akta Koperasi 1993.

2. Fasal 2 bertujuan meminda subseksyen 3(2) akibat daripada
kemasukan seksyen baru 71 A, 71B dan 71c di bawah fasal 5.

3. Fasal 3 bertujuan memasukkan suatu seksyen baru 18 A untuk
mengadakan kuasa tambahan bagi Ketua Pendaftar untuk mengarahkan
sesuatu koperasi berdaftar supaya memanggil suatu mesyuarat agung,
dalam tempoh yang akan dinyatakan olehnya yang tidak kurang
daripada tiga bulan dari tarikh pemberitahuan yang diberikan olehnya,
bagi maksud meminda mana-mana undang-undang kecilnya yang
mempunyai tafsiran yang kabur atau yang meragukan, dan
berkemungkinan boleh mengelirukan atau bertentangan dengan atau
tak konsisten dengan Akta atau mana-mana peraturan yang dibuat
di bawahnya atau jika pindaan itu adalah perlu atau dikehendaki bagi
kepentingan koperasi berdaftar itu. Sekiranya koperasi berdaftar itu
tidak mematuhi apa-apa arahan sedemikian, apa-apa pindaan yang
dibuat kepada undang-undang kecil itu oleh Ketua Pendaftar hendaklah
disifatkan sebagai suatu pindaan berdaftar di bawah seksyen 18.

4. _Fasal 4 bertujuan menggantikan perkataan "saham perdagangan"_
dengan perkataan "stok perniagaan" dalam perenggan 59(4)(d) teks
bahasa kebangsaan.

5. _Fasal 5 bertujuan memasukkan tiga seksyen baru iaitu, seksyen_
71A, 7IB dan 71c. Seksyen 71A membuat peruntukan yang menurutnya
sesuatu koperasi berdaftar boleh dibubarkan dengan hasrat untuk
menyusunkannya semula sebagai suatu syarikat. Ini boleh terjadi
hanya dalam hal keadaan tertentu sahaja. Dalam hal keadaan
sebagaimana diperuntukkan di bawah subseksyen 71 A(l), Ketua
Pendaftar hendaklah memberitahu atau menyebabkan diberitahu kepada
semua anggota koperasi berdaftar tentang cadangan untuk membubarkan
dan menyusun semula koperasi berdaftar itu. Pemberitahuan itu
hendaklah menyatakan perkara yang ditetapkan dalam subseksyen
71A(6). Sebaik sahaja menerima kesemua borang jawapan yang
dikembalikan oleh anggota yang telah diberitahu dengan sewajarnya
melalui pos biasa atau melalui penyiaran dalam akhbar tempatan,
mengikut mana-mana yang berkenaan, Ketua Pendaftar, setelah berpuas
hati bahawa tiga perempat daripada anggota itu telah bersetuju dengan
pembubaran dan penyusunan semula koperasi berdaftar itu, hendaklah
membuat suatu perintah bagi pembatalan pendaftaran koperasi itu.
Perintah itu hendaklah bersyarat atas pemerbadanan syarikat pengganti
itu atau, dalam hal sesuatu syarikat yang sedia ada, penyempurnaan
apa-apa tindakan yang perlu untuk menyediakannya bagi menjalankan
aktiviti di bawah perenggan 75(1)(1) dan kesemua kelulusan, persetujuan
atau pengendorsan yang disebut dalam perenggan 71 A(6)(h) telah
diperolehi.


-----

KOPERASI (PINDAAN) 13

Seksyen baru 71B memperuntukkan pengagihan aset koperasi
berdaftar kepada mana-mana anggota yang tidak bersetuju dengan
pembubaran dan penyusunan semula koperasi berdaftar itu sebagai
suatu syarikat.

Seksyen baru 71c adalah untuk memudahkan pemindahan aset
koperasi berdaftar itu kepada syarikat pengganti melalui kuatkuasa
undang-undang.

6. Fasal 6 dan 7 bertujuan membuat pindaan berbangkit kecil
kepada seksyen 73 dan 74 yang diperlukan akibat kemasukan
seksyen baru 71A.

7. Fasal 8 bertujuan membuat pindaan berbangkit kepada
seksyen 81 untuk membenarkan orang yang terkilan merayu kepada
Menteri berkenaan dengan perintah Ketua Pendaftar yang dibuat
di bawah seksyen baru 71B.

8. Fasal 9 bertujuan meminda subseksyen 86(2) dengan
memasukkan perenggan baru (q) bagi mengadakan peruntukan bagi
perkara berhubungan dengan seksyen baru 7lA, 71B dan 71c.

9. Fasal 10 bertujuan meminda perenggan 91(l)(g) Akta ibu
dengan menggantikannya dengan perenggan baru yang menjadikannya suatu kesalahan jika sesuatu koperasi berdaftar atau
mana-mana orang yang melakukan atau menyebabkan dilakukan
apa-apa tindakan atau perkara yang dilarang oleh, atau tidak
mematuhi, kehendak Akta itu.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1785.]


-----

