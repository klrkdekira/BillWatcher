---
Year: 1995
Bill: D.R.02/1995 - Rang Undang-Undang Perlembagaan Persekutuan (Pindaan) 1995 (Lulus)
Title: D.R.02/1995 - Rang Undang-Undang Perlembagaan Persekutuan (Pindaan) 1995 (Lulus)
Download URL: https://www.parlimen.gov.my/files/billindex/pdf/1995/DR021995.pdf
URL: https://www.parlimen.gov.my/files/billindex/pdf/1995/DR021995.pdf
---
---
Reading:
D.R.02/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 2/95**

**Naskhah Sahih—Bahasa Inggeris**

RANG UNDANG-UNDANG

_b e r n a m a_

Suatu Akta untuk meminda Perlembagaan Persekutuan.

# [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Perlembagaan**
Persekutuan (Pindaan) 1995.

**2. Jadual Kelapan Perlembagaan Persekutuan adalah**
dipinda—

_(a) dalam BAHAGIAN I—_
(i) dalam perenggan 2(2) _(b),_ dengan
menggantikan perkataan "lapan" dengan
perkataan "sepuluh";

(ii) dengan menggantikan subseksyen 10(1)
dan (2) dengan subseksyen yang berikut:

" (1) Dewan Undangan hendaklah
dari semasa ke semasa memilih manamana orang yang ditentukan oleh Dewan
sebagai Yang Dipertua, dan tidaklah boleh
menjalankan apa-apa urusan semasa
jawatan Yang Dipertua kosong selain
daripada pemilihan Yang Dipertua.


Tajuk
ringkas.

Pindaan
Jadual
Kelapan.


-----

RANG UNDANG-UNDANG

(1A) Seseorang tidak boleh dipilih
menjadi Yang Dipertua melainkan jika
dia menjadi ahli atau layak menjadi ahli
Dewan Undangan.

(1B) Mana-mana orang yang bukannya
ahli Dewan Undangan yang dipilih
sebagai Yang Dipertua—

_(a) hendaklah, sebelum men-_
jalankan tugas-tugas jawatannya,
mengangkat dan menandatangani di hadapan Dewan
sumpah jawatan; dan

_(b) hendaklah, oleh sebab dia_
memegang jawatannya itu,
menjadi ahli Dewan sebagai
tambahan kepada ahli-ahli yang
dipilih ke Dewan:

Dengan syarat bahawa perenggan (b)
tidaklah mempunyai kuatkuasa bagi
maksud peruntukan seksyen 2 dan tiada
seorang pun berhak, menurut kuasa
perenggan itu, mengundi atas apa-apa
perkara di hadapan Dewan.

(2) Yang Dipertua boleh pada bilabila masa meletakkan jawatannya dan
hendaklah mengosongkan jawatannya—

_(a) apabila_ Dewan Undangan
bermesyuarat bagi pertama
kalinya selepas suatu pilihanraya
umum;

_(b) apabila dia terhenti menjadi ahli_
Dewan melainkan oleh sebab
pembubarannya atau, jika dia
menjadi ahli semata-mata menurut
kuasa perenggan (b) subseksyen
(1 B ), apabila dia terhenti
berkelayakan menjadi ahli;


-----

PERLEMBAGAAN PERSEKUTUAN (PINDAAN) 3

_(c) apabila telah menjadi hilang_
kelayakan di bawah subseksyen
(4); atau

_(d) jika pada bila-bila masa, Dewan_
membuat ketetapan sedemikian."; dan

(iii) dengan memotong perkataan "lain" dalam
subseksyen 10(3);

_(b) dalam BAHAGIAN II, dengan menggantikan_
perkataan "lapan" dalam perenggan 20(2)(b)
dengan perkataan "sepuluh"; dan

_(c) dalam BAHAGIAN III—_

(i) dalam subseksyen 23(1), dengan memotong
perkataan "kecuali seksyen 10 yang
diubahsuai seperti yang dinyatakan dalam
subseksyen (2) seksyen ini";

(ii) dengan menomborkan semula subseksyen
23(1) sebagai seksyen 23; dan

(iii) dengan memotong subseksyen 23(2).

HURAIAN

Rang Undang-Undang ini bertujuan meminda Jadual Kelapan
Perlembagaan Persekutuan.

2. _Fasal 2 Rang Undang-Undang bertujuan meminda perenggan_
2(2)(b) BAHAGIAN I Jadual Kelapan untuk mengadakan peruntukan
bagi menambah komposisi ahli Majlis Mesyuarat Kerajaan daripada
lapan kepada sepuluh. Suatu pindaan juga dibuat kepada seksyen 10
bagi membolehkan De wan Undangan sesuatu Negeri memilih seorang
Yang Dipertua sama ada daripada kalangan ahli yang dipilih, atau
daripada kalangan orang yang layak dipilih sebagai ahli Dewan
Undangan tetapi bukanlah ahli Dewan. Pindaan ini turut mengadakan
peruntukan berhubungan dengan pengosongan jawatan Yang Dipertua.
Sebagai tambahan suatu pindaan yang serupa dengan pindaan kepada


-----

4 RANG UNDANG-UNDANG

perenggan 2(2)(b) juga dibuat dalam perenggan 20(2)(b) BAHAGIAN
II yang mengandungi peruntukan alternatif bagi BAHAGIAN I.
Pindaan kepada seksyen 23 berbangkit daripada pindaan yang dibuat
kepada seksyen 10.

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam perbelanjaan
wang tambahan yang amaunnya tidak dapat ditentukan sekarang ini.

[PN. (U[2]) 1882.]


-----

