---
Year: 1995
Bill: D.R.07/1995 - Rang Undang-Undang Zon Bebas (Pindaan) 1995 (Lulus)
Title: D.R.07/1995 - Rang Undang-Undang Zon Bebas (Pindaan) 1995 (Lulus)
Download URL: https://www.parlimen.gov.my/files/billindex/pdf/1995/DR071995.pdf
URL: https://www.parlimen.gov.my/files/billindex/pdf/1995/DR071995.pdf
---
---
Reading:
D.R.07/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 7/95**

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Zon Bebas 1990.

# [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong
dengan nasihat dan persetujuan Dewan Negara dan Dewan
Rakyat yang bersidang dalam Parlimen, dan dengan
kuasa daripadanya, seperti berikut:

**1. Akta ini bolehlah dinamakan Akta Zon Bebas (Pindaan)**
1995.

**2. Akta Zon Bebas 1990, yang disebut "Akta ibu" dalam**
Akta ini, adalah dipinda dalam subseksyen 2(1)—

_(a) dengan memasukkan selepas takrif "Langkawi"_
takrif yang berikut:

' "lapangan terbang kastam" hendaklah
mempunyai erti yang sama yang diberikan
kepadanya di bawah Akta Kastam 1967;';

_(b) dengan memasukkan selepas takrif "nilai" takrif_
yang berikut:

' "pegawai Pihak Berkuasa yang hak"
ertinya mana-mana pegawai Pihak Berkuasa
yang bertindak bagi menunaikan tugastugasnya di bawah Akta, sama ada tugas-tugas
## itu ditugaskan kepadanya secara khas atau
am, atau secara nyata atau tersirat;'; dan


Tajuk
ringkas.

Pindaan
seksyen 2.
_Akta 438._

_Akta 235._


-----

2 RANG UNDANG-UNDANG

_(c) dengan memasukkan selepas takrif "Pihak_
Berkuasa" takrif yang berikut:

"tempat import atau eksport yang
ditetapkan" ertinya apa-apa tempat yang
## ditetapkan di bawah seksyen 142 Akta Kastam
1967 sebagai suatu tempat bagi import dan
eksport barang-barang melalui jalan dan
keretapi;

"tempat pendaratan yang sah di sisi undangundang" hendaklah mempunyai erti yang sama
yang diberikan kepadanya di bawah Akta
Kastam 1967;'.

**3. Subseksyen 17(1) Akta ibu adalah dipinda dengan**
memotong perkataan "perindustrian" yang terdapat selepas
## perkataan "zon".

**4. Seksyen 42 Akta ibu adalah dipinda dengan**
menomborkannya semula sebagai subseksyen (1) seksyen
itu dan dengan memasukkan selepas subseksyen (1) yang
telah dinomborkan semula itu subseksyen yang berikut:

"(2) Apa-apa pemindahan dari kapal ke kapal dalam
had-had pelabuhan zon bebas hendaklah disifatkan telah
dilakukan dalam zon itu.".

**5. Akta ibu adalah dipinda dengan memasukkan selepas**
seksyen 42 seksyen yang berikut:


Pindaan
subseksyen
17(1).

Pindaan
seksyen 42.

Seksyen baru
42A. 42B
dan 42c


42A. (1) Tiada barang-barang boleh dibawa
masuk ke, atau dimuatkan atau diangkut melalui
air untuk dimuatkan bagi dibawa keluar dari,
mana-mana zon bebas melalui laut—

_(a) kecuali di suatu tempat pendaratan yang_
sah di sisi undang-undang; dan

_(b) sehingga kebenaran untuk berbuat_
sedemikian telah diterima daripada
pegawai Pihak Berkuasa yang hak.


Pemindahan
barangbarang ke
dalam dan
dari zon
bebas
melalui
laut.


-----

ZON BEBAS (PINDAAN) 3

(2) Kecuali dengan kebenaran pegawai Pihak
Berkuasa yang hak, tiada barang-barang
sedemikian, selepas didaratkan atau
dipunggahkan, boleh dipindahkapalkan.

42B. Tiada barang-barang boleh dibawa masuk
ke, atau dibawa keluar dari, mana-mana zon
bebas melalui udara kecuali di suatu lapangan
terbang kastam.

42c. Tiada barang-barang boleh dibawa masuk
ke, atau dibawa keluar dari, mana-mana zon
bebas melalui jalan atau keretapi kecuali di
tempat import atau eksport yang ditetapkan dan,
jika suatu laluan telah ditetapkan, melalui laluan
## itu.".


Pemindahan
barangbarang ke
dalam dan
dari zon
bebas
melalui
udara.

Pemindahan
barangbarang ke
dalam dan
dari zon
bebas
melalui
jalan atau
keretapi.


HURAIAN

Rang Undang-Undang ini bertujuan meminda Akta Zon Bebas 1990 �
("Akta").

2. _Fasal 2 bertujuan meminda seksyen 2 Akta untuk memasukkan_
takrif bagi perkataan dan ungkapan yang digunakan dalam Akta.

3. _Fasal 3 bertujuan meminda subseksyen 17(1) Akta dengan_
memotong perkataan "perindustrian". Dengan pindaan ini bentuk
dan cara menyimpan akaun bukan sahaja bagi suatu zon perindustrian
bebas tetapi juga bagi suatu zon perdagangan bebas hendaklah
ditetapkan oleh Pihak Berkuasa.

4. _Fasal 4 bertujuan meminda seksyen 42 Akta untuk menyifatkan_
pemindahan dari kapal ke kapal dalam had pelabuhan zon bebas
sebagai pemindahan yang dilakukan dalam zon itu.

5. _Fasal 5 bertujuan memasukkan tiga peruntukan baru, iaitu,_
seksyen 42A, 42B dan 42c untuk mengawalselia pemindahan barangbarang ke dan dari zon bebas melalui laut, udara, jalan dan keretapi.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1804.]


-----

