---
Year: 1995
Bill: D.R.12/1995 - Rang Undang-Undang Perbadanan Putrajaya 1995 (Lulus)
Title: D.R.12/1995 - Rang Undang-Undang Perbadanan Putrajaya 1995 (Lulus)
Download URL: https://www.parlimen.gov.my/files/billindex/pdf/1995/DR121995.pdf
URL: https://www.parlimen.gov.my/files/billindex/pdf/1995/DR121995.pdf
---
---
Reading:
D.R.12/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 12/95**

**Naskhah Sahih—Bahasa Kebangsaan**

RANG UNDANG-UNDANG
PERBADANAN PUTRAJAYA 1995

SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.
2. Tafsiran.

BAHAGIAN II

PERBADANAN

3. Perbadanan dan objektifnya.
4. Fungsi-fungsi Perbadanan.
5. Keanggotaan Perbadanan.
6. Setiausaha.
7. Akta Perlindungan Pihak Berkuasa Awam 1948.
8. Pengkhidmat awam.
9. Kuasa Menteri untuk memberikan arahan.
10. Kawasan Perbadanan Putrajaya.
11. Fungsi-fungsi tambahan Perbadanan.
12. Penyata, laporan, akaun dan maklumat.

BAHAGIAN III

PRESIDEN, PEGAWAI, PENGKHIDMAT

13.   Presiden.
14. Ketua pegawai eksekutif.
15. Perlantikan pegawai dan pengkhidmat Perbadanan.


-----

RANG UNDANG-UNDANG

16. Peraturan-peraturan mengenai syarat perkhidmatan.

17.   Kuasa Perbadanan untuk membuat peraturan berhubungan

dengan kelakuan dan tatatertib.

18. Surcaj.
19. Perbadanan boleh menerimapakai peraturan, dsb.

BAHAGIAN IV

KEWANGAN

20. Kumpulan Wang.
21. Pemeliharaan Kumpulan Wang.
22. Perbelanjaan yang hendaklah dipertanggungkan pada
Kumpulan Wang.
23. Perbelanjaan dan penyediaan anggaran.

24. Akta Badan Berkanun (Akaun dan Laporan Tahunan) 1980.

BAHAGIAN V

KUASA-KUASA DAN FUNGSI-FUNGSI LAIN PERBADANAN

25. Pewakilan fungsi, kuasa atau kewajipan Perbadanan.
26. Kuasa meminjam.
27. Pelaburan.

28. Kuasa untuk mengambil kerja ejen, dsb.
29.   Kuasa untuk menubuhkan perbadanan.
30. Pengambilan tanah.

BAHAGIAN VI

AM

31. Pengecualian daripada duti setem.
32. Obligasi menyimpan rahsia.
33. Kuasa untuk membuat peraturan-peraturan.
34. Benda yang dilakukan dengan menjangkakan Akta ini akan
diperbuat.
35. Kecualian.
36. Ubahsuaian.

JADUAL PERTAMA

JADUAL KEDUA


-----

RANG UNDANG-UNDANG

_b e r n a m a_

Suatu Akta untuk memperbadankan Perbadanan Putrajaya
dan untuk mengadakan peruntukan bagi perkara-perkara
yang berkaitan dengannya.

# [ ]

MENURUT Fasal (5) Perkara 80 dan MENURUT dan
PADA MEMATUHI Fasal (1) Perkara 92 Perlembagaan
Persekutuan, MAKA INILAH DIPERBUAT UNDANGUNDANG oleh Seri Paduka Baginda Yang di-Pertuan
Agong, dengan nasihat dan persetujuan Dewan Negara
dan Dewan Rakyat yang bersidang dalam Parlimen, dan
dengan kuasa daripadanya, seperti berikut:

BAHAGIAN I

PERMULAAN

**1. Akta ini bolehlah dinamakan Akta Perbadanan Putrajaya**
1995 dan hendaklah mula berkuatkuasa pada tarikh yang
ditetapkan oleh Menteri melalui pemberitahuan dalam
_Warta; dan Menteri boleh menetapkan tarikh yang berlainan_
bagi mula berkuatkuasanya peruntukan yang berlainan
dalam Akta ini.

**2. Dalam Akta ini, melainkan jika konteksnya menghendaki**
makna yang lain—

"Kawasan Perbadanan Putrajaya" ertinya kawasan yang
diperihalkan dalam seksyen 10;

"Kerajaan Negeri" ertinya Kerajaan Negeri Selangor;

"Ketua Eksekutif' ertinya ketua pegawai eksekutif yang
disebut dalam subseksyen 14(1) dan termasuklah manamana pegawai yang diarahkan di bawah subseksyen 14(6)
supaya melaksanakan tugas-tugas ketua pegawai eksekutif;


Tajuk ringkas
dan mula
berkuatkuasa.

Tafsiran.


-----

4 RANG UNDANG-UNDANG

"Kumpulan Wang" ertinya kumpulan wang yang
ditubuhkan di bawah seksyen 20;
"Menteri" ertinya Menteri yang bertanggungjawab ke
atas Kawasan Perbadanan Putrajaya;
"Perbadanan" ertinya Perbadanan Putrajaya yang
# ditubuhkan di bawah seksyen 3;

"perbadanan" ertinya perbadanan yang ditubuhkan di
bawah seksyen 29;
"Presiden" ertinya Presiden Perbadanan yang dilantik
di bawah seksyen 5;
"syarikat" mempunyai pengertian yang sama seperti
yang diberikan kepada "perbadanan" di bawah subseksyen
4(1) Akta Syarikat 1965.

BAHAGIAN II

PERBADANAN

**3. (1) Maka adalah dengan ini ditubuhkan suatu**
pertubuhan perbadanan bernama "Perbadanan Putrajaya"
yang kekal turun-temurun dan mempunyai suatu meterai
biasa, yang boleh mendakwa dan didakwa atas namanya
dan, tertakluk kepada dan bagi maksud-maksud Akta ini,
boleh membuat kontrak dan boleh memperolehi, membeli,
mengambil, memegang dan menikmati apa-apa jenis harta
alih dan harta tak alih dan boleh memindahhakkan,
menyerahhakkan, menyerahkan balik, memulangkan,
menggadaikan, menggadaijanjikan, mendemis, menyerahhakkan semula, memindahmilikkan atau dengan apaapa cara lain melupuskan, atau membuat apa-apa urusan
mengenai, apa-apa harta alih atau harta tak alih atau apaapa kepentingan mengenainya yang terletakhak pada
Perbadanan, mengikut apa-apa terma yang difikirkannya
patut.

(2) Objektif Perbadanan adalah untuk mentadbirkan
dan menguruskan Kawasan Perbadanan Putrajaya bagi
pihak Kerajaan Persekutuan.

**4. (1) Fungsi-fungsi Perbadanan ialah—**

_(a) melaksanakan segala fungsi kerajaan tempatan_
di dalam Kawasan Perbadanan Putrajaya;


_Akta 125_

Perbadanan
dan
objektifnya.

Fungsi-fungsi
Perbadanan.


-----

PERBADANAN PUTRAJAYA 5

_(b) memajukan, menggalakkan, memudahkan dan_
mengusahakan pembangunan ekonomi dan sosial
di dalam Kawasan Perbadanan Putrajaya;
_(c) memajukan, menggalakkan, memudahkan dan_
mengusahakan pembangunan komersil, pembangunan infrastruktur serta juga pembangunan
tempat tinggal di dalam Kawasan Perbadanan
Putrajaya; dan
_(d) mengawal dan menyelaraskan pelaksanaan_
aktiviti-aktiviti yang disebut dalam perenggan
_(b) dan (c) di dalam Kawasan Perbadanan_
Putrajaya.

(2) Perbadanan hendaklah mempunyai kuasa untuk
melakukan segala benda yang suaimanfaat atau yang
semunasabahnya perlu bagi, atau bersampingan dengan,
pelaksanaan fungsi-fungsinya dan, khususnya, tetapi tanpa
menjejaskan keluasan yang tersebut di atas—
_(a) menjalankan segala kuasa kerajaan tempatan di_
dalam Kawasan Perbadanan Putrajaya;
_(b) menjalankan segala aktiviti, khususnya aktiviti-_
aktiviti yang bersifat komersil yang penjalanannya
didapati oleh Perbadanan adalah perlu, berfaedah
atau sesuai bagi atau berkaitan dengan
pelaksanaan fungsi-fungsinya;
_(c) mendayausahakan kajian-kajian permulaan_
mengenai kawasan-kawasan pembangunan dan
pembangunan semula yang mungkin dan
membuat rancangan-rancangan permulaan yang
menggariskan aktiviti-aktiviti pembangunan atau
pembangunan semula dan tinjauan-tinjauan
permulaan untuk menentukan sama ada
pengusahaan dan penjalanan projek pembangunan
atau pembangunan semula boleh dilaksanakan;

_(d) bekerjasama dengan atau bertindak sebagai ejen_
atau ejen pengurus bagi, atau selainnya bertindak
bersama dengan atau bagi pihak, Kerajaan
Persekutuan atau Kerajaan Negeri, mana-mana
pihak berkuasa awam, mana-mana syarikat atau
perbadanan, atau mana-mana badan atau orang
lain;


-----

RANG UNDANG-UNDANG

_(e) memajukan dan menyelaraskan penjalanan apa-_
apa aktiviti oleh Kerajaan Persekutuan atau
Kerajaan Negeri, pihak berkuasa awam, manamana syarikat atau perbadanan, atau mana-mana
badan atau orang lain;
_(f) dengan kelulusan Menteri, menubuhkan atau_
memperkembang, atau memajukan penubuhan
atau pengembangan syarikat-syarikat,
perbadanan-perbadanan atau badan-badan lain
untuk menjalankan mana-mana aktiviti yang
disebut dalam perenggan (b) dan (c) sama ada
di bawah kawalan atau kawalan separa
Perbadanan atau secara bebas;
_(g) menghendaki jabatan-jabatan kerajaan dan agensi-_
agensi kerajaan dan bukan kerajaan yang terlibat
dalam atau bercadang hendak menjalankan
pembangunan di dalam Kawasan Perbadanan
Putrajaya mengemukakan laporan-laporan,yang
mengandungi apa-apa butir dan maklumat yang
ditentukan oleh Perbadanan, mengenai aktivitiaktivitinya atau aktiviti-aktivitinya yang dicadangkan;
_(h) melantik mana-mana ejen yang difikirkannya_
patut bagi maksud melaksanakan fungsifungsinya;
_(i) dengan kelulusan Menteri, menswastakan atau_
dengan apa-apa cara lain memindahmilikkan atau
melupuskan mana-mana aktivitinya berhubungan
dengan fungsi-fungsinya di bawah seksyen ini
atau menswastakan atau dengan apa-apa cara
lain memindahmilikkan atau melupuskan manamana asetnya;
_(j) mengenakan fee atau apa-apa caj lain yang_
difikirkannya patut bagi melaksanakan manamana fungsi atau kuasanya;
_(k) mengawalselia, menyelaraskan dan mengusaha-_
kan pembangunan, termasuk pembangunan
infrastruktur, di dalam Kawasan Perbadanan
Putrajaya; dan
_(1) melakukan apa-apa benda lain yang difikirkannya_
patut bagi membolehkannya menjalankan fungsifungsi dan kuasa-kuasanya dengan berkesan.


-----

PERBADANAN PUTRAJAYA 7

(3) Tertakluk kepada seksyen 9, adalah menjadi
tanggungjawab Perbadanan dalam melaksanakan fungsifungsinya di bawah Akta ini untuk memastikan bahawa
fungsi-fungsi itu dilaksanakan mengikut cara yang dapat
menjayakan dasar Kerajaan Persekutuan yang sedang
berkuatkuasa dan khususnya dasar yang berhubungan
dengan pembangunan Kawasan Perbadanan Putrajaya
sebagai pusat pentadbiran Kerajaan Persekutuan.

**5. (1) Perbadanan hendaklah terdiri daripada seorang**
wakil Kerajaan Negeri dan anggota-anggota yang berikut
yang akan dilantik oleh Menteri:
_(a) seorang Presiden yang hendaklah bertindak_
sebagai Pengerusi;
_(b) tiga pegawai Kerajaan Persekutuan; dan_
_(c) dua anggota lain daripada sektor swasta._

(2) Timbalan Presiden Perbadanan hendaklah dilantik
oleh Presiden daripada kalangan pegawai-pegawai Kerajaan
Persekutuan, dan semasa ketiadaan Presiden pada manamana mesyuarat, Timbalan Presiden hendaklah mempengerusikan mesyuarat itu.

(3) Peruntukan-peruntukan Jadual Pertama hendaklah
terpakai bagi Perbadanan.

**6. Maka hendaklah ada seorang Setiausaha kepada**
Perbadanan yang hendaklah dilantik daripada kalangan
anggota Perkhidmatan Kehakiman dan Perundangan.

**7. Akta Perlindungan Pihak Berkuasa Awam 1948 adalah**
terpakai bagi apa-apa tindakan, guaman, pendakwaan atau
prosiding terhadap Perbadanan atau terhadap mana-mana
anggota, pegawai, pengkhidmat atau ejen Perbadanan
berkenaan dengan apa-apa perbuatan, keabaian atau
keingkaran yang dibuat atau dilakukan olehnya atas sifat
yang sedemikian itu.

**8. Semua anggota, pegawai dan pengkhidmat Perbadanan,**
semasa menunaikan kewajipan-kewajipan mereka sebagai
anggota, pegawai dan pengkhidmat Perbadanan, hendaklah
disifatkan sebagai pengkhidmat awam mengikut pengertian
Kanun Keseksaan.


Keanggotaan
Perbadanan.

Setiausaha.

Akta
Perlindungan
Pihak
Berkuasa
Awam 1948.
_Akta 198._

Pengkhidmat
awam.

_N.M.B._
_Bab 45_


-----

8 RANG UNDANG-UNDANG

**9. Perbadanan hendaklah bertanggungjawab kepada**
Menteri, dan Menteri boleh, dari semasa ke semasa,
memberikan arahan-arahan yang tidak tak konsisten dengan
peruntukan-peruntukan Akta ini dan Perbadanan hendaklah,
dengan seberapa segera yang mungkin, melaksanakan
segala arahan sedemikian.

**10. (1) Kawasan Perbadanan Putrajaya ialah kawasan**
yang disebut dalam Perkara II Perjanjian yang dibuat
antara Kerajaan Persekutuan dengan Kerajaan Negeri
berhubungan dengan penubuhan Putrajaya dan pelaksanaan
fungsi-fungsi tertentu pihak berkuasa Negeri Selangor
oleh pihak berkuasa Persekutuan.

(2) Walau apa pun mana-mana undang-undang bertulis
yang lain, adalah menjadi tanggungjawab Perbadanan
untuk melaksanakan di dalam Kawasan Perbadanan
Putrajaya fungsi-fungsi yang diperuntukkan oleh Akta
ini.

**11. Sebagai tambahan kepada kewajipan-kewajipan yang**
dikenakan dan kuasa-kuasa yang terletakhak pada
Perbadanan oleh Akta ini, Perbadanan boleh mengusahakan
apa-apa fungsi lain, menjalankan apa-apa kuasa lain dan
mentadbirkan dan membelanjakan apa-apa wang lain bagi
apa-apa maksud yang diserahhakkan atau diberikan
kepadanya oleh Kerajaan Persekutuan atau Kerajaan Negeri,
dan dalam melakukan sedemikian Perbadanan hendaklah
disifatkan memenuhi maksud-maksud Akta ini dan
peruntukan-peruntukan Akta ini hendaklah terpakai bagi
Perbadanan berkenaan dengan pengusahaan fungsi-fungsi
itu, penjalanan kuasa-kuasa itu dan pentadbiran dan
pembelanjaan wang itu:

Dengan syarat bahawa akaun wang itu hendaklah
disimpan berasingan dan terpisah daripada wang dalam
Kumpulan Wang.

**12. (1) Perbadanan hendaklah memberi Menteri, dan**
mana-mana pihak berkuasa awam sebagaimana yang
diarahkan oleh Menteri, apa-apa penyata, laporan, akaun
dan maklumat mengenai harta dan aktiviti-aktivitinya
sebagaimana yang dikehendaki atau diarahkan oleh Menteri
dari semasa ke semasa.


Kuasa
Menteri
untuk
memberikan
arahan.

Kawasan
Perbadanan
Putrajaya.

Fungsi-fungsi
tambahan
Perbadanan.

Penyata,
laporan,
akaun dan
maklumat.


-----

PERBADANAN PUTRAJAYA 9

(2) Tanpa menjejaskan keluasan subseksyen (1),
Perbadanan hendaklah, dengan seberapa segera yang praktik
selepas berakhirnya setiap tahun kewangan, menyebabkan
dibuat dan dihantar kepada Menteri dan, jika diarahkan
sedemikian oleh Menteri, kepada mana-mana pihak
berkuasa awam yang lain suatu laporan yang
memperkatakan aktiviti-aktiviti Perbadanan sepanjang
tahun kewangan yang sebelumnya dan laporan itu hendaklah
dalam apa-apa bentuk dan hendaklah mengandungi apa# apa maklumat yang berhubungan dengan prosiding dan
dasar Perbadanan sebagaimana yang ditentukan dari semasa
ke semasa oleh Menteri.

BAHAGIAN III

PRESIDEN, PEGAWAI, PENGKHIDMAT

**13. (1) Tanpa menjejaskan peruntukan-peruntukan lain**
Akta ini, Presiden hendaklah melaksanakan apa-apa tugas
yang ditentukan oleh Menteri dari semasa ke semasa.

# (2) Perbadanan boleh, dengan kelulusan Menteri,
mewakilkan kepada Presiden segala atau mana-mana fungsi
yang terletakhak pada atau dikenakan ke atas Perbadanan
oleh Akta ini dan mana-mana fungsi, kuasa atau kewajipan
yang diwakilkan sedemikian boleh dilaksanakan, dijalankan
atau ditunaikan oleh Presiden atas nama dan bagi pihak
Perbadanan.

**14. (l) Presiden hendaklah menjadi ketua pegawai**
eksekutif Perbadanan atas apa-apa terma dan syarat yang
difikirkan wajar oleh Perbadanan dan Perbadanan hendaklah
meletakhakkan padanya apa-apa kuasa dan mengenakan
ke atasnya apa-apa kewajipan yang ditentukan oleh
Perbadanan.

(2) Ketua Eksekutif adalah bertanggungjawab bagi—

_(a) penyediaan segala program, skim dan projek_
untuk pertimbangan Perbadanan;

_(b) pelaksanaan segala program, skim dan projek_
Perbadanan; dan

_(c) penjalanan keputusan dan arahan Perbadanan._


Presiden.

Ketua
pegawai
eksekutif.


-----

10 RANG UNDANG-UNDANG

(3) Ketua Eksekutif hendaklah mempunyai kawalan
am ke atas pegawai-pegawai dan pengkhidmat-pengkhidmat
lain Perbadanan.

# (4) Ketua Eksekutif hendaklah melaksanakan apa-apa
kewajipan tambahan yang diarahkan oleh Perbadanan dari
semasa ke semasa.

(5) Dalam menunaikan kewajipan-kewajipannya, Ketua
Eksekutif hendaklah bertindak di bawah kuasa dan arahan
# am Perbadanan.

(6) Jika Ketua Eksekutif tidak ada di Malaysia buat
sementara atau tak berupaya buat sementara, oleh sebab
sakit atau kerana apa-apa sebab lain yang mencukupi,
untuk melaksanakan kewajipan-kewajipannya, Perbadanan
boleh mengarahkan mana-mana pegawai lain Perbadanan
melaksanakan kewajipan-kewajipan Ketua Eksekutif
semasa Ketua Eksekutif tidak ada atau tak berupaya buat
sementara itu.

# 15. (1) Tertakluk kepada apa-apa peraturan yang dibuat
di bawah seksyen 16, Perbadanan boleh melantik, atas
apa-apa terma dan syarat yang difikirkannya wajar, sekian
bilangan pegawai dan pengkhidmat yang perlu bagi
menjalankan maksud-maksud Akta ini.

(2) Tiada seorang pun layak diambil kerja sebagai
pegawai atau pengkhidmat Perbadanan jika dia, secara
langsung atau secara tak langsung, sendiri atau melalui
pekongsinya, mempunyai apa-apa syer atau kepentingan
dalam apa-apa kontrak atau kontrak yang dicadangkan
dengan, bagi atau bagi pihak Perbadanan.

**16. Perbadanan boleh, dari semasa ke semasa, dengan**
kelulusan Menteri, membuat peraturan-peraturan mengenai
syarat-syarat perkhidmatan pegawai dan pengkhidmatnya.

**17. (1) Perbadanan boleh, dengan kelulusan Menteri,**
membuat apa-apa peraturan yang difikirkannya perlu atau
suaimanfaat bagi mengadakan peruntukan mengenai
kelakuan dan tatatertib pegawai dan pengkhidmat
# Perbadanan.


Perlantikan
pegawai dan
pengkhidmat
Perbadanan.

Peraturanperaturan
mengenai
syarat
perkhidmatan.

Kuasa
Perbadanan
untuk
membuat
peraturan
berhubungan
dengan
kelakuan dan
tatatertib.


-----

PERBADANAN PUTRAJAYA        11

(2) Peraturan-peraturan yang dibuat di bawah seksyen
ini boleh termasuk—
_(a) peruntukan bagi penubuhan pihak berkuasa_
# tatatertib yang sesuai bagi kategori berlainan
pegawai dan pengkhidmat Perbadanan;
_(b) peruntukan bagi penubuhan Lembaga Rayuan_
Tatatertib untuk mendengar rayuan daripada
keputusan pihak berkuasa tatatertib; dan
_(c) peruntukan bagi—_
(i) penahanan kerja dengan pengurangan gaji
atau saraan lain; atau
(ii) penggantungan kerja tanpa gaji atau saraan
# lain,

seseorang pegawai atau pengkhidmat Perbadanan
semasa prosiding tatatertib itu belum selesai,

(3) Peraturan-peraturan yang dibuat di bawah seksyen
ini boleh mewujudkan apa-apa kesalahan tatatertib dan
mengadakan peruntukan bagi apa-apa hukuman tatatertib
yang difikirkan sesuai oleh Perbadanan, dan hukumanhukuman yang diperuntukkan sedemikian boleh meliputi
pembuangan kerja atau penurunan pangkat.

(4) Peraturan-peraturan yang dibuat di bawah seksyen
ini boleh, dalam menetapkan prosedur bagi prosiding
tatatertib, memberikan peluang kepada orang yang
terhadapnya prosiding tatatertib itu diambil untuk membuat
representasi sebelum suatu keputusan dicapai oleh pihak
berkuasa tatatertib atas apa-apa pertuduhan tatatertib yang
dibuat terhadap orang itu.

**18. (1) Jika didapati oleh Perbadanan bahawa mana-mana**
orang yang sedang atau telah bekerja dengan Perbadanan—
_(a) tidak memungut apa-apa wang yang terhutang_
kepada Perbadanan yang bagi pemungutannya
dia bertanggungjawab;
_(b) adalah atau telah bertanggungjawab ke atas apa-_
apa pembayaran wang daripada Kumpulan Wang
yang tidak sepatutnya dibuat atau ke atas apaapa pembayaran wang yang tidak diluluskan
# dengan sewajarnya;


Surcaj.


-----

12 RANG UNDANG-UNDANG

_(c) adalah atau telah bertanggungjawab, secara_
langsung atau tak langsung, ke atas apa-apa
kekurangan pada, atau ke atas pemusnahan, apaapa wang, setem, sekuriti, barang-barang
simpanan atau harta lain Perbadanan;

_(d) sebagai atau semasa menjadi pegawai perakaunan,_
tidak atau telah tidak menyimpan akaun atau
rekod yang sepatutnya; atau

_(e) telah tidak membuat apa-apa pembayaran, atau_
adalah atau telah bertanggungjawab bagi apaapa kelewatan dalam pembayaran, wang daripada Kumpulan Wang kepada mana-mana orang
yang kepadanya pembayaran itu kena dibuat di
bawah mana-mana kontrak, perjanjian atau
perkiraan yang dibuat antara orang itu dengan
Perbadanan,

Perbadanan hendaklah menyampaikan kepada orang itu
suatu notis bertulis yang memintanya menunjukkan sebab
# mengapa dia tidak sepatutnya disurcajkan, dan jika
penjelasan yang memuaskan hati tidak, dalam tempoh
empat belas hari dari tarikh penyampaian notis yang disebut
terdahulu, diberikan kepada Perbadanan berkenaan dengan
kegagalan memungut, pembayaran yang tidak sepatutnya
dibuat, pembayaran yang tidak diluluskan dengan
sewajarnya, kekurangan atau pemusnahan, atau kegagalan
menyimpan akaun atau rekod yang sepatutnya, atau
kegagalan membuat pembayaran, atau kelewatan dalam
membuat pembayaran, maka Perbadanan boleh
mensurcajkan sejumlah wang terhadap orang tersebut yang
amaunnya tidak melebihi apa-apa amaun yang tidak
dipungut, bayaran, kekurangan, atau kerugian, atau nilai
harta yang musnah, mengikut mana-mana yang berkenaan;
dan berkenaan dengan kegagalan menyimpan akaun atau
rekod yang sepatutnya, atau kegagalan membuat
pembayaran, atau kelewatan dalam membuat pembayaran,
Perbadanan boleh mensurcajkan apa-apa jumlah wang
terhadap orang itu sebagaimana yang difikirkannya patut.

(2) Apabila sesuatu surcaj telah dibuat di bawah
subseksyen (1), Ketua Eksekutif hendaklah memberitahu
# orang yang disurcajkan itu.


-----

PERBADANAN PUTRAJAYA 13

(3) Perbadanan boleh pada bila-bila masa menarik balik
apa-apa surcaj yang berkenaan dengannya penjelasan yang
memuaskan hati telah diterima atau jika ternyata selainnya
bahawa tiada surcaj patut dibuat, dan Ketua Eksekutif
hendaklah dengan serta-merta menyebabkan orang yang
disurcajkan itu diberitahu tentang penarikan balik itu.

(4) Amaun apa-apa surcaj yang dibuat di bawah
subseksyen (1) dan tidak ditarik balik di bawah subseksyen
(3) hendaklah menjadi hutang yang kena dibayar kepada
Perbadanan daripada orang yang terhadapnya surcaj itu
dibuat dan boleh didakwa dan didapatkan di mana-mana
mahkamah atas guaman Perbadanan dan boleh juga
didapatkan melalui pemotongan—

_(a) daripada gaji orang yang disurcajkan jika_
Perbadanan mengarahkan sedemikian; atau

_(b) daripada pencen orang yang disurcajkan jika_
Perbadanan mengarahkan sedemikian,

# melalui ansuran bulanan yang sama banyak yang tidak
melebihi satu perempat daripada jumlah gaji atau pencen
bulanan, mengikut mana-mana yang berkenaan, orang
# itu.

**19. Dalam membuat peraturan-peraturan di bawah**
Bahagian ini, Perbadanan boleh, dengan kelulusan Menteri,
menerimapakai dengan apa-apa ubahsuaian mana-mana
# peraturan, kaedah, dasar, pekeliling dan arahan yang
diperbuat atau dikeluarkan oleh Kerajaan Persekutuan.

BAHAGIAN IV

KEWANGAN

**20. (1) Maka adalah dengan ini ditubuhkan, bagi maksud-**
# maksud Akta ini, suatu kumpulan wang yang akan
ditadbirkan dan dikawal oleh Perbadanan.

(2) Kumpulan Wang hendaklah terdiri daripada—

_(a) wang yang diterima oleh Perbadanan dalam_
menjalankan fungsi-fungsinya sebagai pihak
berkuasa tempatan;


Perbadanan
boleh
menerimapakai
peraturan,
dsb.

Kumpulan
Wang.


-----

14 RANG UNDANG-UNDANG

_(b) apa-apa jumlah wang yang diperuntukkan dari_
semasa ke semasa bagi maksud-maksud itu oleh
# Parlimen;

_(c) wang yang didapati daripada pengendalian apa-_
apa projek, skim atau perusahaan yang dibiayai
daripada Kumpulan Wang;

_(d) wang yang didapati atau terbit daripada apa-_
apa harta, pelaburan, gadai-janji, gadaian atau
debentur yang diperolehi oleh atau yang
terletakhak pada Perbadanan;

_(e) apa-apa harta, pelaburan, gadai-janji, gadaian_
atau debentur yang diperolehi oleh atau yang
terletakhak pada Perbadanan;

_(f) jumlah wang yang dipinjam oleh Perbadanan_
bagi maksud menjelaskan mana-mana obligasinya
atau menunaikan mana-mana kewajipannya; dan

_(g) segala wang atau harta lain yang mungkin dengan_
# apa-apa cara menjadi kena dibayar kepada, atau
terletakhak pada, Perbadanan berkenaan dengan
# apa-apa perkara yang bersampingan dengan
fungsi-fungsi, kuasa-kuasa dan kewajipankewajipannya.

**21. Maka adalah menjadi kewajipan Perbadanan untuk**
memelihara Kumpulan Wang dengan melaksanakan,
menjalankan dan menunaikan fungsi-fungsi, kuasa-kuasa
# dan kewajipan-kewajipannya di bawah Akta ini untuk
memastikan bahawa jumlah hasil Perbadanan, tertakluk
# kepada apa-apa arahan yang diberikan oleh Menteri, adalah
mencukupi untuk menjelaskan semua jumlah wang yang
boleh dipertanggungkan dengan sepatutnya pada akaun
hasilnya, termasuk susut nilai dan bunga atas modal, dari
# setahun ke setahun.

**22. Kumpulan Wang hendaklah dibelanjakan bagi**
# maksud—
_(a) membayar apa-apa perbelanjaan yang dilakukan_
dengan sah oleh Perbadanan, termasuk fee dan
# kos ukur dan guaman dan fee dan kos yang lain, dan saraan pegawai dan pengkhidmat yang


Pemeliharaan
Kumpulan
Wang.

Perbelanjaan
yang
hendaklah dipertanggungkan
pada
Kumpulan
Wang.


-----

PERBADANAN PUTRAJAYA 15

dilantik dan diambil kerja oleh Perbadanan,
# termasuk elaun persaraan, pencen atau ganjaran;

_(b) membayar apa-apa belanja, kos atau perbelanjaan_
lain yang dilakukan atau disetuju terima dengan
sepatutnya oleh Perbadanan dalam melaksanakan
fungsi-fungsinya atau menjalankan kuasakuasanya di bawah seksyen 4;

_(c) membeli atau menyewa loji, kelengkapan, jentera,_
barang-barang simpanan dan apa-apa bahan lain,
memperolehi tanah dan mendirikan bangunan,
dan menjalankan apa-apa kerja dan pengusahaan
lain dalam melaksanakan fungsi-fungsinya atau
menjalankan kuasa-kuasanya di bawah seksyen
# 4;

_(d) membayar balik apa-apa wang yang dipinjam_
di bawah Akta ini dan bunga yang kena dibayar
atasnya; dan

_(e) pada amnya, membayar apa-apa perbelanjaan_
bagi melaksanakan peruntukan-peruntukan Akta
ini.

**23. (1) Perbelanjaan Perbadanan sehingga apa-apa amaun**
yang dibenarkan oleh Menteri bagi mana-mana satu tahun
hendaklah dibayar daripada Kumpulan Wang.

(2) Sebelum permulaan bulan September setiap tahun,
Perbadanan hendaklah mengemukakan kepada Menteri
suatu anggaran perbelanjaan (termasuk perbelanjaan bagi
projek pembangunan) bagi tahun yang berikutnya dalam
apa-apa bentuk dan yang mengandungi apa-apa butir
sebagaimana yang diarahkan oleh Menteri; dan Menteri
hendaklah, sebelum permulaan tahun yang berikutnya,
memberitahu Perbadanan mengenai amaun yang dibenarkan
bagi perbelanjaan pada amnya atau amaun yang dibenarkan
bagi setiap jenis perbelanjaan.

(3) Perbadanan boleh pada bila-bila masa
mengemukakan kepada Menteri suatu anggaran tambahan
bagi mana-mana satu tahun dan Menteri boleh
membenarkan keseluruhan atau mana-mana bahagian
perbelanjaan tambahan yang termasuk dalamnya.


Perbelanjaan
dan
penyediaan
anggaran.


-----

16 RANG UNDANG-UNDANG

**24. Peruntukan-peruntukan Akta Badan Berkanun (Akaun**
dan Laporan Tahunan) 1980 adalah terpakai bagi
Perbadanan dan mana-mana perbadanan yang ditubuhkan
# di bawah Akta ini.

BAHAGIAN V

KUASA-KUASA DAN FUNGSI-FUNGSI LAIN
PERBADANAN

**25. (1) Perbadanan boleh, tertakluk kepada apa-apa syarat,**
had atau sekatan yang difikirkannya patut dikenakan,
mewakilkan kepada Ketua Eksekutif mana-mana fungsi,
kuasa atau kewajipan, sebagaimana yang ditentukan oleh
Perbadanan, yang terletakhak pada atau dikenakan ke
atas Perbadanan oleh Akta ini, kecuali kuasa untuk
meminjam wang, memperdapatkan pinjaman atau membuat
peraturan-peraturan; dan mana-mana fungsi, kuasa atau
kewajipan yang diwakilkan sedemikian boleh dilaksanakan,
dijalankan atau ditunaikan oleh Ketua Eksekutif, mengikut
# mana-mana yang berkenaan, atas nama dan bagi pihak
Perbadanan.

(2) Tanpa menjejaskan keluasan subseksyen (1) dan
peruntukan-peruntukan lain dalam Akta ini, Perbadanan
boleh mewakilkan kuasa kepada Ketua Eksekutif untuk
membenarkan perbelanjaan daripada Kumpulan Wang atau
mana-mana wang lain yang terletakhak pada atau yang
di bawah kawalan Perbadanan sehingga apa-apa had yang
ditentukan oleh Perbadanan.

**26. (1) Perbadanan boleh, dari semasa ke semasa, dengan**
kelulusan Menteri, meminjam, pada apa-apa kadar bunga
dan bagi apa-apa tempoh dan atas apa-apa terma tentang
masa dan cara pembayaran balik dan selainnya sebagaimana
yang diluluskan oleh Menteri, apa-apa jumlah wang yang
diperlukan oleh Perbadanan bagi menjelaskan mana-mana
obligasinya atau bagi menunaikan mana-mana
kewajipannya.

(2) Perbadanan boleh, dari semasa ke semasa, dengan
kelulusan Menteri, meminjam wang melalui penerbitan
# bon, debentur atau saham daripada apa-apa kelas dan


Akta Badan
Berkanun
(Akaun dan
Laporan
Tahunan)
1980.
_Akta 240._

Pewakilan
fungsi, kuasa
atau
kewajipan
Perbadanan.

Kuasa
meminjam.


-----

PERBADANAN PUTRAJAYA 25

(3) Penggulungan sesuatu perbadanan di bawah perenggan ini
hendaklah dijalankan mengikut cara yang ditetapkan oleh Perbadanan.

7. Tiap-tiap perbadanan yang ditubuhkan di bawah seksyen 29
adalah menjadi suatu pertubuhan perbadanan.dengan apa-apa nama
yang diberikan oleh Perbadanan dan hendaklah kekal turun-temurun
dan mempunyai suatu meterai biasa dan boleh mendakwa dan didakwa
atas nama itu dan, bagi maksud melaksanakan projek, skim atau
perusahaan yang baginya ia telah ditubuhkan, boleh membuat kontrak
dan boleh memegang dan membuat apa-apa urusan berkenaan dengan
apa-apa harta tak alih atau harta alih dan boleh melakukan segala
perkara dan benda lain yang bersampingan atau berkaitan dengan
sesuatu pertubuhan perbadanan yang tidak tak konsisten dengan
peruntukan-peruntukan Akta ini dan dengan tertakluk kepada apaapa sekatan atau batasan sebagaimana yang ditetapkan oleh Perbadanan
dalam setiap hal.

8. (1) Tiap-tiap perbadanan hendaklah mempunyai suatu meterai
biasa yang mengandungi apa-apa peranti yang diluluskan oleh
perbadanan dengan kelulusan Perbadanan dan meterai itu boleh dari
semasa ke semasa dipecahkan, ditukar, diubah atau dibuat baharu
sebagaimana yang difikirkan patut oleh perbadanan dengan kelulusan
Perbadanan.

(2) Sehingga suatu meterai diadakan oleh perbadanan, suatu cap
yang mengandungi nama perbadanan melingkungi huruf "PP" boleh
digunakan dan hendaklah disifatkan sebagai meterai biasa perbadanan
itu.

(3) Meterai biasa itu hendaklah disimpan dalam jagaan orang
yang diberikuasa oleh perbadanan dan hendaklah disahkan oleh orang
itu; dan semua suratikatan, dokumen dan suratcara lain yang berupa
sebagai dimeteraikan dengan meterai tersebut, disahkan sebagaimana
yang disebut terdahulu, hendaklah disifatkan telah disempurnakan
dengan sah sehingga dibuktikan sebaliknya:

Dengan syarat bahawa apa-apa dokumen atau suratcara yang jika
disempurnakan oleh seseorang yang bukan suatu pertubuhan perbadanan
tidak akan dikehendaki dimeteraikan boleh disempurnakan oleh
perbadanan mengikut cara yang serupa; dan mana-mana dokumen
atau suratcara itu boleh disempurnakan bagi pihak perbadanan oleh
mana-mana pegawai atau pengkhidmat perbadanan yang diberikuasa
secara am atau khas oleh perbadanan bagi maksud itu.

(4) Meterai biasa tiap-tiap perbadanan hendaklah diberikan
pengiktirafan rasmi dan kehakiman.


Perbadanan
hendaklah
menjadi
pertubuhan
perbadanan,

Meterai biasa
perbadanan.


-----

26 RANG UNDANG-UNDANG

HURAIAN

Rang Undang-Undang ini bertujuan mewujudkan suatu pertubuhan
perbadanan yang akan dikenali sebagai "Perbadanan Putrajaya" yang
akan dipertanggungkan dengan tanggungjawab bagi memajukan dan
menggalakkan pembangunan Putrajaya, terutamanya sebagai pusat
pentadbiran Kerajaan Persekutuan.

2. Bahagian I mengandungi perkara-perkara permulaan.

_Fasal 1 mengandungi tajuk ringkas dan peruntukan mengenai_
mula berkuatkuasanya Akta yang dicadangkan ini.

_Fasal 2 mengandungi takrif beberapa istilah yang digunakan_
dalam Rang Undang-Undang ini.

3. Bahagian II mengandungi peruntukan yang berhubungan dengan
Perbadanan Putrajaya.

_Fasal 3 mengadakan peruntukan bagi penubuhan dan objektif_
Perbadanan sementara fasal 4 memperkatakan fungsi dan kuasanya
yang termasuk kuasa untuk menswastakan aktivitinya.

_Fasal 5 mengandungi peruntukan mengenai keanggotaan_
Perbadanan.

_Fasal 9 bertujuan memberi Menteri kuasa untuk memberikan_
arahan kepada Perbadanan.

_Fasal 10 mengandungi perihalan kawasan di mana Perbadanan_
akan melaksanakan fungsinya.

_Fasal 11 mengandungi peruntukan yang membolehkan Kerajaan_
Persekutuan atau Negeri menyerahhakkan kepada Perbadanan fungsi
tambahan yang lain yang akan dilaksanakan oleh Perbadanan.

_Fasal 12 menghendaki Perbadanan mengemukakan penyata,_
laporan, akaun dan maklumat kepada Menteri dan mana-mana pihak
berkuasa awam lain yang diarahkan oleh Menteri.

4. Bahagian III Rang Undang-Undang mengandungi peruntukan
mengenai Presiden, Ketua Eksekutif dan pegawai dan pengkhidmat
Perbadanan.

_Fasal 13 memperkatakan tugas-tugas Presiden Perbadanan._

_Fasal 14 mengandungi peruntukan berkenaan dengan ketua pegawai_
eksekutif Perbadanan.

_Fasal 15 bertujuan memberi Perbadanan kuasa untuk melantik_
pegawai dan pengkhidmatnya.

_Fasal 16 dan 17 bertujuan memberi Perbadanan, dengan kelulusan_
Menteri, kuasa untuk membuat peraturan-peraturan mengenai syarat
perkhidmatan dan tatatertib pegawai dan pengkhidmatnya.


-----

PERBADANAN PUTRAJAYA 27

5. Bahagian IV mengandungi peruntukan-peruntukan kewangan.

_Fasal 20 mengadakan peruntukan bagi penubuhan suatu Kumpulan_
Wang dan fasal 21 bertujuan mengenakan ke atas Perbadanan kewajipan
memelihara Kumpulan Wang itu.

_Fasal 22 menyatakan perbelanjaan yang boleh dipertanggungkan_
pada Kumpulan Wang itu.

6. Bahagian V memperkatakan kuasa dan fungsi lain Perbadanan.

_Fasal 25 membenarkan Perbadanan mewakilkan fungsi, kuasa_
dan kewajipan tertentu kepada Ketua Eksekutif.

_Fasal 26 mengadakan peruntukan bagi peminjaman wang oleh_
Perbadanan dan fasal 27 bertujuan membolehkan Perbadanan
melaburkan asetnya.

Perbadanan juga dibenarkan menubuhkan perbadanan di bawah
_fasal 29._

7. Bahagian VI mengandungi peruntukan am.

_Fasal 31 bertujuan mengecualikan Perbadanan daripada_
pembayaran duti setem.

_Fasal 32 melarang anggota, pegawai atau pengkhidmat Perbadanan_
daripada mendedahkan maklumat yang didapati semasa menjalankan
tugasnya.

_Fasal 33 memperkatakan kuasa Perbadanan untuk membuat_
peraturan-peraturan.

_Fasal 35 mengandungi peruntukan kecualian berhubungan dengan_
pelan struktur yang disediakan dan diluluskan oleh Jawatankuasa
Perancangan Negeri.

_IMPLIKASl_ _KEWANGAN_

Rang Undang-Undang ini akan melibatkan Kerajaan dalam perbelanjaan
wang tambahan yang amaunnya belum dapat ditentukan sekarang
ini. [PN. (U[2]) 1879.]


-----

