---
Year: 1995
Bill: D.R.35/1995 - Rang Undang-Undang Pendidikan 1995 (Lulus)
Title: D.R.35/1995 - Rang Undang-Undang Pendidikan 1995 (Lulus)
Download URL: https://www.parlimen.gov.my/files/billindex/pdf/1995/DR351995.pdf
URL: https://www.parlimen.gov.my/files/billindex/pdf/1995/DR351995.pdf
---
---
Reading:
D.R.35/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

## D.R. 35/95

**Naskhah Sahih—Bahasa Kebangsaan**

RANG UNDANG-UNDANG PENDIDIKAN 1995

SUSUNAN FASAL

BAHAGIAN I

PERMULAAN

Fasal
1. Tajuk ringkas dan mula berkuatkuasa.
2. Tafsiran.

BAHAGIAN II

PENTADBIRAN

3. Perlantikan dan kewajipan Ketua Pengarah Pendidikan.
4. Pengarah Pendidikan Negeri dan Pegawai Pendidikan lain.

5. Ketua Pendaftar Sekolah dan Guru.
6. Ketua Nazir Sekolah dan Nazir Sekolah.

7. Pengarah Peperiksaan.
8. Kuasa Menteri untuk mengeluarkan arahan am.
9. Kuasa Menteri untuk mengeluarkan arahan khas.

BAHAGIAN III

MAJLIS PENASIHAT PENDIDIKAN KEBANGSAAN

10. Majlis Penasihat Pendidikan Kebangsaan.
11. Fungsi Majlis Penasihat Pendidikan Kebangsaan.
12. Hak kehadiran.
13. Kuasa untuk membuat peraturan berhubungan dengan Majlis
Penasihat Pendidikan Kebangsaan.

14. Majlis Penasihat Pendidikan Kebangsaan boleh mengawalselia
prosedurnya sendiri.


-----

RANG UNDANG-UNDANG

BAHAGIAN IV

SISTEM PENDIDIKAN KEBANGSAAN

_Bab 1—Sistem Pendidikan Kebangsaan_

Fasal

15. Sistem Pendidikan Kebangsaan.
16. Kategori institusi pendidikan.
17. Bahasa kebangsaan sebagai bahasa pengantar utama.
18. Kurikulum Kebangsaan hendaklah digunakan di semua
sekolah.
19. Sekolah hendaklah menyediakan murid untuk peperiksaan
yang ditetapkan.

_Bab 2—Pendidikan Prasekolah_

20. Larangan terhadap penubuhan, pengendalian atau pengurusan
tadika.
21. Kuasa Menteri untuk menubuhkan tadika.
22. Kurikulum prasekolah.
23. Bahasa pengantar di tadika.
24. Kuasa untuk membuat peraturan berhubungan dengan
pendidikan prasekolah.
25. Bab 2 tidak terpakai bagi pusat asuhan kanak-kanak.
26. Ketakpakaian seksyen 18 dan 19.

_Bab 3—Pendidikan Rendah_

27. Menteri hendaklah mengadakan pendidikan rendah.
28. Penubuhan dan penyenggaraan sekolah kebangsaan dan
sekolah jenis kebangsaan.
29. Tempoh pendidikan rendah.

_Bab 4—Pendidikan Menengah_

30. Menteri hendaklah mengadakan pendidikan menengah.
31. Penubuhan dan penyenggaraan sekolah menengah.
32. Kelas peralihan.

_Bab 5—Pendidikan Lepas Menengah_

33. Pendidikan lepas menengah.


-----

PENDIDIKAN 3

_Bab 6—Institusi Pendidikan Lain_

Fasal

34. Institusi pendidikan lain.

_Bab 7—Pendidikan Teknik dan Politeknik_

35. Pendidikan teknik di sekolah menengah kebangsaan dan
institusi pendidikan lain.
36. Politeknik boleh menawarkan kursus pengajian dan
menganugerahkan kelayakan yang diluluskan oleh Menteri.

37. Kerjasama dengan institusi lain dan organisasi perindustrian
dalam pendidikan teknik dan vokasional.
38. Peruntukan tentang kursus pengajian berkenaan dengan ijazah
yang diberikan oleh universiti, dsb.

39. Kuasa untuk membuat peraturan berhubungan dengan
politeknik.

_Bab 8—Pendidikan Khas_

40. Menteri hendaklah mengadakan pendidikan khas.
41. Kuasa untuk menetapkan tempoh dan kurikulum pendidikan
khas.

_Bab 9—Pendidikan Guru_

42. Sekatan terhadap penubuhan maktab pendidikan guru.
43. Pendaftaran maktab pendidikan guru.
44. Penganugerahan sijil atau kelayakan lain oleh maktab
pendidikan guru.
45. Menteri boleh menubuhkan dan menyenggarakan maktab
pendidikan guru.

46. Maktab pendidikan guru hendaklah mengendalikan kursus
pengajian yang diluluskan oleh Menteri.

47. Peruntukan tentang kursus pengajian berkenaan dengan ijazah,
dsb. yang diberikan oleh universiti, dsb.
48. Suratcara pengelolaan bagi maktab pendidikan guru.

49. Kuasa untuk membuat peraturan berhubungan dengan maktab
pendidikan guru.

_Bab 10—Pengajaran Agama di Institusi Pendidikan_

50. Pengajaran agama Islam.
51. Pengajaran pengetahuan agama selain daripada agama Islam.


-----

PENDIDIKAN 5

Fasal

71. Penubuhan institusi pendidikan tinggi, dsb. dilarang.

72. Penalti.

BAHAGIAN VII

INSTITUSI PENDIDIKAN SWASTA

73. Kecualian berhubungan dengan institusi pendidikan swasta.

74. Institusi pendidikan swasta hendaklah mematuhi kehendak
Kurikulum Kebangsaan dan menyediakan murid bagi
peperiksaan yang ditetapkan.

75. Mata pelajaran yang dikehendaki diajarkan di institusi
pendidikan swasta yang menyediakan pendidikan lepas
menengah.
76. Kuasa untuk membuat peraturan bagi mengawasi dan
mengawal taraf pendidikan.
77. Larangan tentang kursus pengajian dan latihan berkenaan
dengan ijazah, dsb. yang diberikan oleh universiti, dsb.
78. Pemakaian peruntukan lain Akta bagi institusi pendidikan
swasta.

BAHAGIAN VIII

PENDAFTARAN INSTITUSI PENDIDIKAN

_Bab 1—Pendaftaran Institusi Pendidikan_

79. Semua institusi pendidikan hendaklah didaftarkan.

80. Daftar.
81. Perakuan pendaftaran sementara.

82. Pendaftaran.
83. Perubahan berkenaan dengan premis institusi pendidikan.
84. Keengganan untuk mendaftarkan institusi pendidikan.

85. Notis tentang keengganan untuk mendaftarkan institusi
pendidikan.
86. Larangan tentang pengiklanan, dsb.

_Bab 2—Pembatalan Pendaftaran_

87. Alasan bagi pembatalan pendaftaran institusi pendidikan.

_Bab 3—Pendaftaran Pengelota dan Pekerja_

88. Semua pengelola dan pekerja hendaklah didaftarkan.


-----

RANG UNDANG-UNDANG

Fasal

89. Pendaftaran pengelola atau pekerja.
90. Alasan bagi keengganan untuk mendaftarkan pengelola atau
pekerja.
91. Notis tentang keengganan untuk mendaftarkan pengelola
atau pekerja.

92. Rayuan terhadap keengganan untuk mendaftarkan pengelola
atau pekerja.
93. Kuasa Ketua Pendaftar untuk mengeluarkan pengelola atau
pekerja daripada daftar.
94. Persaraan pengelola dan pekerja.
95. Orang yang dikeluarkan daripada daftar hendaklah diberitahu.

96. Rayuan terhadap pengeluaran daripada daftar.

97. Penyerahan balik perakuan pendaftaran.

_Bab 4—Pendaftaran Murid_

98. Pendaftaran murid.

_Bab 5—-Pemeriksaan Institusi Pendidikan_
_oleh Ketua Pendaftar_

99. Pemeriksaan hendaklah dibuat dari semasa ke semasa.
100. Kuasa Ketua Pendaftar semasa memeriksa institusi pendidikan
berdaftar.

101. Pemeriksaan premis institusi pendidikan yang tidak berdaftar.

102. Kuasa untuk menutup institusi pendidikan yang tidak
berdaftar.

BAHAGIAN IX

PENDAFTARAN GURU

_Bab 1—Pendaftaran Guru_

103. Larangan mengajar.
104. Daftar guru.

105. Permohonan supaya didaftarkan sebagai guru.
106. Kuasa Ketua Pendaftar untuk enggan mendaftarkan seseorang
sebagai guru.

107. Notis tentang keengganan untuk mendaftarkan seseorang
sebagai guru.

108. Rayuan terhadap keengganan untuk mendaftarkan seseorang
sebagai guru.


-----

PENDIDIKAN 7

Fasal

109. Pendaftaran guru.
110. Pembatalan pendaftaran selepas diberikan notis.

111. Rayuan.
112. Pengeluaran daripada daftar.

113. Peruntukan peralihan tentang pendaftaran guru.

_Bab 2—Permit Mengajar_

114. Pengeluaran permit mengajar.

_Bab 3—Pelbagai_

115. Penyerahan balik perakuan pendaftaran sebagai guru.

116. Kewajipan guru untuk memberitahu tentang perubahan
institusi pendidikan.

BAHAGIAN X

JEMAAH NAZIR SEKOLAH

_Bab 1—Jemaah Nazir_

117. Kewajipan Ketua Nazir.

118. Kuasa Nazir Sekolah untuk memberikan nasihat.
119. Sekatan bagi perintah Nazir Sekolah.

120. Laporan Nazir Sekolah.

_Bab 2—Am_

121. Kuasa am Nazir Sekolah.
122. Ketua Nazir boleh memberikuasa Pegawai Pendidikan untuk
bertindak bagi pihaknya.

BAHAGIAN XI

KEWANGAN

123. Kecualian berhubungan dengan Menteri.

124. Sumbangan bantuan dan sumbangan modal hendaklah
tertakluk kepada syarat, dsb. yang ditetapkan.

125. Kuasa Menteri untuk menggantung atau mengkensel
pembayaran apa-apa sumbangan.


-----

8 RANG UNDANG-UNDANG

BAHAGIAN XII

RAYUAN

Fasal

126. Menteri hendaklah memutuskan rayuan selepas penyiasatan.
127. Kuasa Jawatankuasa Siasatan.
128. Peguambela dan peguamcara tidak boleh hadir di hadapan
Jawatankuasa Siasatan.
129. Keterangan di hadapan Jawatankuasa Siasatan.

BAHAGIAN XIII

PERATURAN-PERATURAN

130. Kuasa Menteri untuk membuat peraturan.
131. Peraturan boleh menetapkan penalti kerana pelanggarannya.

BAHAGIAN XIV

KESALAHAN DAN PENALTI

132. Kesalahan dan penalti berhubungan dengan pendaftaran
institusi pendidikan.
133. Kesalahan dan penalti berhubungan dengan pendaftaran guru.
134. Kesalahan dan penalti berhubungan dengan Nazir.
135. Penalti am.
136. Kuasa untuk menyiasat.
137. Kuasa untuk masuk tanpa waran.
138. Memulakan dan menjalankan pendakwaan.
139. Kuasa untuk mengkompaun kesalahan.

BAHAGIAN XV

PELBAGAI

140. Pegawai disifatkan sebagai pengkhidmat awam.
141. Kehendak tentang premis.
142. Pendaftaran murid di institusi pendidikan kerajaan atau
bantuan kerajaan.
143. Kuasa untuk mengecualikan institusi pendidikan.
144. Jawatankuasa Khas.
145. Penyampaian notis, dsb.


-----

PENDIDIKAN 9

BAHAGIAN XVI

PERALIHAN DAN PEMANSUHAN

Fasal

146. Pertukaran nama institusi pendidikan tertentu.

147. Sekolah menengah vokasional hendaklah menjadi sebahagian

daripada sekolah menengah kebangsaan sehingga
dimansuhkan.

148. Bantuan kepada institusi pendidikan yang sedia ada.

149. Kecualian berkenaan dengan sumbangan untuk pengajaran
agama.

150. Kecualian berkenaan dengan institusi pendidikan terkecuali
tertentu, dsb.

151. Kecualian berkenaan dengan institusi pendidikan, pengelola,
pengurus atau pekerja berdaftar.

152. Penggulungan Lembaga Pusat.

153. Penyenggaraan kumpulan wang caruman.

154. Sebutan mengenai pengelola atau lembaga pengelola

hendaklah termasuk pengurus dan lembaga pengurus.

155. Pemansuhan.

156. Kuasa Menteri Kewangan.

JADUAL


-----

RANG UNDANG-UNDANG

Fasal

52. Bantuan kewangan kepada institusi pendidikan Islam yang
tidak ditubuhkan atau disenggarakan oleh Menteri atau
Kerajaan Negeri.

_Bab 11—Pengurusan Institusi Pendidikan_

53. Suratcara pengelolaan bagi institusi pendidikan.
54. Kuasa untuk membuat peraturan berhubungan dengan
suratcara pengelolaan.
55. Institusi pendidikan hendaklah diuruskan melalui suratcara
pengelolaannya.
56. Kuasa Menteri untuk melantik pengelola tambahan.
57. Perlantikan guru di bawah suratcara pengelolaan dan Akta.
58. Kuasa Menteri berhubungan dengan penjalanan fungsi, dsb.
59. Pembubaran lembaga pengelola institusi pendidikan kerajaan
atau bantuan kerajaan.
60. Notis pembubaran hendaklah mengandungi arahan berbangkit.
61. Menteri hendaklah melantik lembaga yang lain apabila
lembaga dibubarkan.
62. Pembubaran lembaga pengurus atau lembaga pengelola
institusi pendidikan kerajaan.
63. Tafsiran.

_Bab 12—Peruntukan Kemudahan dan Perkhidmatan_

64. Kuasa Menteri untuk memberikan bantuan.
65. Pemeriksaan perubatan dan pergigian terhadap murid.
66. Kemudahan penginapan.

BAHAGIAN V

PENILAIAN DAN PEPERIKSAAN

67. Penilaian murid.
68. Peperiksaan.
69. Larangan tentang pengendalian peperiksaan.

BAHAGIAN VI

PENDIDIKAN TINGGI

70. Menteri bertanggungjawab tentang pendidikan tinggi.


-----

-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi pendidikan
dan bagi perkara-perkara yang berkaitan dengannya.

[ ]

BAHAWASANYA mengakui bahawa ilmu itu adalah penentu
utama arah tujuan negara dan penyelamat bangsa:

DAN BAHAWASANYA tujuan pendidikan adalah untuk
membolehkan masyarakat Malaysia menguasai ilmu,
kemahiran dan nilai murni yang diperlukan dalam dunia
yang berdaya saing tinggi serta bersifat global, kesan
daripada perkembangan pesat sains, teknologi dan
maklumat:

DAN BAHAWASANYA pendidikan mempunyai peranan
penting dalam menjayakan wawasan negara untuk
mencapai taraf negara maju sepenuhnya dari segi kemajuan
ekonomi, keadilan sosial **, dan kekuatan rohani, moral**
dan etika, ke arah mewujudkan suatu masyarakat yang
## bersatupadu, demokratik, liberal dan dinamik:

DAN BAHAWASANYA adalah menjadi suatu kewajipan
untuk menghasilkan sistem pendidikan yang bertaraf dunia
dari segi kualiti bagi memperkembangkan potensi individu
sepenuhnya dan mencapai aspirasi negara Malaysia:

DAN BAHAWASANYA Dasar Pendidikan Kebangsaan adalah
berlandaskan Falsafah Pendidikan Kebangsaan yang
dizahirkan seperti yang berikut:


-----

12 RANG UNDANG-UNDANG

"Pendidikan di Malaysia adalah suatu usaha
berterusan ke arah lebih memperkembangkan potensi
individu secara menyeluruh dan bersepadu untuk
melahirkan insan yang seimbang dan harmonis dari
segi intelek, rohani, emosi dan jasmani, berdasarkan
kepercayaan dan kepatuhan kepada Tuhan. Usaha
ini adalah bertujuan untuk melahirkan warganegara
Malaysia yang berilmu pengetahuan, berketerampilan,
berakhlak mulia, bertanggungjawab dan berkeupayaan
mencapai kesejahteraan diri serta memberikan
sumbangan terhadap keharmonian dan kemakmuran
## keluarga, masyarakat dan negara":

DAN BAHAWASANYA dasar yang dinyatakan di atas
itu akan dilaksanakan melalui suatu sistem pendidikan
kebangsaan yang memperuntukkan bahasa kebangsaan
sebagai bahasa pengantar utama, Kurikulum Kebangsaan
dan peperiksaan yang sama; pendidikan yang diberikan
adalah pelbagai dan komprehensif skopnya dan yang
akan memenuhi keperluan negara, serta memupuk
perpaduan negara melalui pembangunan budaya, sosial,
ekonomi dan politik selaras dengan prinsip-prinsip
Rukunegara:

DAN BAHAWASANYA adalah dianggap sesuatu
## yang diingini, selagi ia selaras dengan dasar itu, dengan
memperuntukkan pengajaran yang cekap dan selagi ia
tidak melibatkan perbelanjaan awam yang tidak
munasabah, untuk mengambil kira prinsip am bahawa
murid harus dididik mengikut hasrat ibu bapa masingmasing:

MAKA, OLEH YANG DEMIKIAN, INILAH DJPERBUAT
UNDANG-UNDANG oleh Seri Paduka Baginda Yang
di-Pertuan Agong dengan nasihat dan persetujuan Dewan
## Negara dan Dewan Rakyat yang bersidang dalam Parlimen
dan dengan kuasa daripadanya, seperti berikut:


-----

PENDIDIKAN 13

BAHAGIAN I

PERMULAAN

**1. Akta ini bolehlah dinamakan Akta Pendidikan 1995**
dan hendaklah mula berkuatkuasa pada tarikh yang
ditetapkan oleh Menteri melalui pemberitahuan dalam
_Warta, dan Menteri boleh menetapkan tarikh yang_
berlainan bagi peruntukan yang berlainan dalam Akta
ini.

**2. Dalam Akta ini, melainkan jika konteksnya**
menghendaki makna yang lain
"bahasa Cina" ertinya bentuk bahasa Cina yang biasanya
dikenali sebagai Mandarin;

"bahasa kebangsaan" ertinya bahasa Melayu
## sebagaimana yang ditentukan dalam Perkara 152
Perlembagaan Persekutuan;

"ditetapkan" ertinya ditetapkan oleh peraturan-peraturan
yang dibuat di bawah Akta ini;

"fee yang diluluskan" ertinya fee yang diluluskan oleh
Menteri;

"guru" ertinya seseorang yang—

_(a) mengajar murid di sesuatu institusi pendidikan;_
atau

_(b) menyediakan atau mengeluarkan bahan_
pengajaran atau memeriksa jawapan yang
dikembalikan di, bagi atau melalui pusat
pendidikan jarak jauh,

dan termasuklah guru besar atau pengetua;

"guru berdaftar" ertinya mana-mana guru yang
didaftarkan di bawah Akta ini;


Tajuk ringkas
dan mula
berkuatkuasa

Tafsiran.


-----

14 RANG UNDANG-UNDANG

"ibu bapa" termasuklah penjaga dan mana-mana orang

yang mempunyai kawalan di sisi undang-undang atau
kawalan sebenar ke atas seseorang murid;

"institusi pendidikan" ertinya sekolah atau mana-mana

tempat lain, di mana dalam menjalankan kerja sesuatu
organisasi atau institusi, orang lazimnya diajar, sama ada
di dalam satu kelas atau lebih, dan termasuklah tadika
dan pusat pendidikan jarak jauh tetapi tidak termasuk—

_(a) mana-mana tempat di mana pengajarannya_

terbatas kepada pengajaran mana-mana agama
semata-mata; atau

_(b) mana-mana tempat yang diisytiharkan oleh_

Menteri melalui pemberitahuan dalam Warta
sebagai bukan institusi pendidikan bagi maksud
Akta ini;

"institusi pendidikan tinggi" ertinya institusi pendidikan

yang menyediakan pendidikan tinggi yang membawa
kepada penganugerahan diploma, ijazah atau yang setaraf
dengannya;

## "kelas peralihan" ertinya kelas di sekolah menengah

yang menyediakan ajaran selama satu tahun untuk murid
daripada sekolah rendah yang menggunakan bahasa selain
daripada bahasa kebangsaan sebagai bahasa pengantar
sebelum bermulanya pendidikan menengah rendah;

## "Ketua Nazir" ertinya Ketua Nazir Sekolah yang dilantik

di bawah subseksyen 6(1);

"Ketua Pendaftar" ertinya Ketua Pendaftar Sekolah

dan Guru yang dilantik di bawah subseksyen 5(l),dan
termasuklah Timbalan Ketua Pendaftar Sekolah dan Guru
yang dilantik di bawah subseksyen 5(2);

"Ketua Pengarah" ertinya Ketua Pengarah Pendidikan

yang dilantik di bawah seksyen 3;

"Kurikulum Kebangsaan" ertinya kurikulum yang

ditetapkan;


-----

PENDIDIKAN 15

"kurikulum prasekolah" ertinya garis panduan kurikulum
yang diluluskan oleh Menteri di bawah seksyen 22 bagi
kegunaan tadika;

"murid" ertinya seseorang, tanpa mengira umurnya,
yang kepadanya pendidikan atau latihan sedang diberikan
di sesuatu institusi pendidikan;

"Pegawai Pendidikan", berhubungan dengan sesuatu
daerah atau kawasan, ertinya pegawai pendidikan yang
dilantik di bawah perenggan 4(b);

"pekerja" ertinya orang yang diambil kerja oleh suatu
lembaga pengelola, selain daripada pengelola, guru atau
mana-mana orang lain yang dilantik atau dinamakan oleh
Menteri di bawah subseksyen 58(2) atau 61(2), mengikut
mana-mana yang berkenaan, yang diambil kerja atau yang
mengambil bahagian secara aktif dalam kerja yang
berkaitan dengan perjalanan atau pentadbiran sesuatu
institusi pendidikan;

"Pendaftar" ertinya Pendaftar Sekolah dan Guru yang
dilantik di bawah subseksyen 5(3) dan termasuklah Ketua
Pendaftar;

"pendidikan khas" ertinya pendidikan yang menyediakan
keperluan pendidikan khas murid;

"pendidikan lepas menengah" ertinya pendidikan yang
disediakan untuk seseorang yang sudah tamat mengikuti
pendidikan menengah atas, tetapi tidak termasuk
pendidikan tinggi;

"pendidikan menengah" ertinya pendidikan yang terdiri
daripada pendidikan menengah rendah dan menengah atas;

"pendidikan menengah atas" ertinya pendidikan yang
sesuai dengan kebolehan dan bakat seseorang murid yang
sudah tamat mengikuti pendidikan menengah rendah;


-----

16 RANG UNDANG-UNDANG

"pendidikan menengah rendah" ertinya kursus tiga tahun

yang sesuai bagi seseorang murid yang sudah tamat
mengikuti pendidikan rendah;

"pendidikan pengembangan" ertinya pendidikan sepenuh

masa atau separuh masa bagi orang yang tidak mengikuti
kursus pengajian biasa di institusi pendidikan;

"pendidikan prasekolah" ertinya program pendidikan

bagi murid yang berumur antara empat dan enam tahun;

"pendidikan rendah" ertinya kursus pengajian pada

peringkat rendah yang direncanakan bagi tempoh enam
tahun tetapi yang boleh tamat diikuti dalam tempoh antara
lima hingga tujuh tahun;

"pendidikan tinggi" ertinya pendidikan yang disediakan

oleh institusi pendidikan tinggi;

"Pengarah Pendidikan" ertinya Pengarah Pendidikan

sesuatu Negeri atau Wilayah Persekutuan yang dilantik
di bawah seksyen 4;

"pengelola" ertinya orang yang diberikan kuasa di bawah

suratcara pengelolaan untuk mentadbirkan atau
menguruskan sesuatu institusi pendidikan;

"Penolong Pendaftar" ertinya Penolong Pendaftar

Sekolah atau Penolong Pendaftar Guru, mengikut manamana yang berkenaan, yang dilantik di bawah subseksyen
5(3);

"Perkhidmatan Pendidikan" ertinya suatu perkhidmatan

awam di bawah perenggan (1) _(h) Perkara 132_
Perlembagaan Persekutuan;

"Pihak Berkuasa Negeri" ertinya Raja atau Yang di
Pertua Negeri sesuatu Negeri dan, bagi Wilayah
Persekutuan, Yang di-Pertuan Agong;

"premis" ertinya mana-mana bangunan yang digunakan

sebagai institusi pendidikan dan termasuklah mana-mana


-----

PENDIDIKAN 17

bangunan bagi maksud menyediakan tempat tinggal dan
kemudahan lain bagi murid dan kakitangan institusi itu
tetapi tidak termasuk mana-mana tanah yang menjadi
tapak bangunan itu;

## "pusat pendidikan jarak jauh" ertinya tempat, organisasi
atau institusi yang menyediakan ajaran atau pengajaran—

_(a) melalui media elektronik semata-mata;_

_(b) melalui surat semata-mata;_

_(c) sebahagiannya melalui media elektronik dan_
sebahagian lagi melalui surat atau kaedah-kaedah
pengajaran yang lain; atau

## (d) sebahagiannya melalui media elektronik dan
sebahagian lagi melalui surat dan kaedah-kaedah
pengajaran yang lain;

"sekolah" ertinya tempat di mana sepuluh orang atau
lebih lazimnya diajar sama ada di dalam satu kelas atau
lebih, tetapi tidak termasuk mana-mana tempat yang
pengajarannya terbatas kepada pengajaran mana-mana
agama semata-mata;

"sekolah bantuan kerajaan" atau "institusi pendidikan
bantuan kerajaan" ertinya sekolah atau institusi pendidikan
yang menerima sumbangan modal dan sumbangan bantuan
penuh;

"sekolah gaya pos" ertinya suatu organisasi atau institusi
yang menyediakan ajaran atau pengajaran melalui surat;

## "sekolah jenis kebangsaan" ertinya sekolah rendah
kerajaan atau sekolah rendah bantuan kerajaan—

_(a) yang menyediakan pendidikan rendah yang_
sesuai bagi murid dari umur enam tahun;

_(b) yang menggunakan bahasa Cina atau Tamil_
sebagai bahasa pengantar utama; dan

_(c) yang menjadikan bahasa kebangsaan dan bahasa_
Inggeris sebagai mata pelajaran wajib;


-----

18 RANG UNDANG-UNDANG

"sekolah kebangsaan" ertinya sekolah rendah kerajaan
atau sekolah rendah bantuan kerajaan—

_(a) yang menyediakan pendidikan rendah yang_
sesuai bagi murid dari umur enam tahun;

_(b) yang menggunakan bahasa kebangsaan sebagai_
bahasa pengantar utama;

_(c) yang menjadikan bahasa Inggeris sebagai mata_
pelajaran wajib; dan

_(d) di mana kemudahan bagi pengajaran—_
(i) bahasa Cina atau Tamil hendaklah
diadakan jika ibu bapa sekurangkurangnya lima belas orang murid di
sekolah itu memintanya; dan

(ii) bahasa-bahasa kaum asli hendaklah
diadakan jika didapati munasabah dan
praktik berbuat sedemikian dan jika ibu
bapa sekurang-kurangnya lima belas orang
murid di sekolah itu memintanya;

"sekolah kerajaan" atau "institusi pendidikan kerajaan"
ertinya sekolah atau institusi pendidikan yang ditubuhkan
dan disenggarakan sepenuhnya oleh Menteri di bawah
Bahagian IV;

"sekolah khas" ertinya sekolah yang menyediakan
pendidikan khas yang ditetapkan melalui peraturanperaturan yang dibuat di bawah seksyen 41;

"sekolah menengah" ertinya sekolah yang menyediakan
pendidikan menengah yang sesuai bagi murid yang baru
sahaja tamat mengikuti pendidikan rendah;

"sekolah menengah kebangsaan" ertinya sekolah
menengah kerajaan atau sekolah menengah bantuan
kerajaan—

_(a) yang menyediakan kursus pendidikan menengah_
selama lima tahun yang sesuai bagi murid yang
baru sahaja tamat mengikuti pendidikan rendah;


-----

PENDIDIKAN 19

_(b) yang menggunakan bahasa kebangsaan sebagai_
bahasa pengantar utama;

_(c) yang menjadikan bahasa Inggeris sebagai mata_
pelajaran wajib;

_(d) di mana kemudahan bagi pengajaran—_
(i) bahasa Cina atau Tamil hendaklah
diadakan jika ibu bapa sekurangkurangnya lima belas orang murid di
sekolah itu memintanya;
(ii) bahasa-bahasa kaum asli hendaklah
diadakan jika didapati munasabah dan
praktik berbuat sedemikian dan jika ibu
bapa sekurang-kurangnya lima belas orang
murid di sekolah itu memintanya; dan
(iii) bahasa Arab, Jepun, Jerman atau Perancis
atau mana-mana bahasa asing lain boleh
diadakan jika didapati munasabah dan
praktik berbuat sedemikian; dan

_(e) yang menyediakan murid bagi apa-apa_
peperiksaan sebagaimana yang ditetapkan,

dan termasuklah mana-mana sekolah sedemikian yang
menyediakan kelas peralihan;

"sekolah rendah" ertinya sekolah yang menyediakan
pendidikan rendah yang sesuai bagi murid yang berumur
dari enam tahun;

"sekolah swasta" atau "institusi pendidikan swasta"
ertinya sekolah atau institusi pendidikan yang bukan
sekolah atau institusi pendidikan kerajaan atau bantuan
kerajaan;

"sumbangan bantuan" ertinya apa-apa bayaran daripada
wang awam, selain daripada sumbangan modal, yang
dibuat kepada sesuatu institusi pendidikan;

"sumbangan modal" ertinya bayaran daripada wang
awam kepada sesuatu institusi pendidikan bagi—

_(a) mengadakan bangunan;_


-----

20 RANG UNDANG-UNDANG

_(b) pengubahan atau penambahan premis yang sedia_
ada;

_(c) mengadakan perabot atau kelengkapan bagi_
premis yang baru, diubah atau ditambah; atau

_(d) apa-apa maksud lain sebagaimana yang_
ditetapkan;

"surat" ertinya surat yang disampaikan dengan tangan
atau melalui pos;

"suratcara pengelolaan" ertinya suratcara pengelolaan
sebagaimana yang ditetapkan dalam seksyen 53;

"tadika" ertinya mana-mana tempat di mana pendidikan
prasekolah disediakan untuk sepuluh orang murid atau
lebih;

"tarikh yang ditetapkan" ertinya tarikh Akta ini mula
## berkuatkuasa;

"tempat" ertinya mana-mana tempat, sama ada tempat
awam atau persendirian;

"umur", berhubungan dengan seseorang murid, ertinya
umur yang dicapai oleh murid itu pada hari pertama dalam
bulan pertama tahun persekolahan yang berkenaan.

BAHAGIAN II

PENTADBIRAN

**3. (1) Maka hendaklah ada seorang Ketua Pengarah**
Pendidikan yang hendaklah dilantik oleh Yang di-Pertuan
Agong daripada kalangan pegawai dalam Perkhidmatan
Pendidikan.

(2) Ketua Pengarah hendaklah mempunyai kuasa dan
menjalankan fungsi yang diberikan kepadanya oleh Akta
ini, dan hendaklah menasihati Menteri tentang hal yang
berkaitan dengan pendidikan.


Perlantikan
dan
kewajipan
Ketua
Pengarah
Pendidikan.


-----

PENDIDIKAN 21

**4. Maka hendaklah ada—**

_(a) bagi setiap Negeri atau bagi mana-mana kawasan_
lain di dalam Malaysia yang ditentukan oleh
Menteri, seorang Pengarah Pendidikan; dan

_(b) bagi setiap daerah atau bagi mana-mana kawasan_
lain di dalam sesuatu Negeri yang ditentukan
oleh Menteri, seorang Pegawai Pendidikan yang
dinamakan sedemikian bagi maksud Akta ini,

yang hendaklah dilantik oleh Menteri.

**5. (1) Maka hendaklah ada seorang Ketua Pendaftar**
Sekolah dan Guru yang hendaklah dilantik oleh Menteri.

(2) Menteri boleh melantik seorang Timbalan Ketua
Pendaftar Sekolah dan Guru.

## (3) Menteri hendaklah melantik seorang Pendaftar
Sekolah dan Guru bagi setiap Negeri, dan boleh melantik
apa-apa bilangan Penolong Pendaftar Sekolah dan
Penolong Pendaftar Guru yang difikirkan perlu bagi
maksud Akta ini.

(4) Timbalan Ketua Pendaftar, Pendaftar, dan Penolong
Pendaftar hendaklah di bawah arahan dan kawalan Ketua
Pendaftar.

(5) Ketua Pendaftar hendaklah mempunyai kuasa dan
menjalankan fungsi yang diberikan kepadanya oleh Akta
ini, dan sewaktu ketiadaannya kuasa dan fungsi sedemikian
bolehlah dipunyai atau dijalankan oleh Timbalan Ketua
Pendaftar.

(6) Pendaftar atau Penolong Pendaftar boleh
menjalankan semua kuasa dan fungsi yang diberikan
kepada Ketua Pendaftar oleh atau di bawah Akta ini,
tertakluk kepada apa-apa sekatan yang boleh dikenakan
oleh Ketua Pendaftar.


Pengarah
Pendidikan
Negeri dan
Pegawai
Pendidikan
tain.

Ketua
Pendaftar
Sekolah dan
Guru.


-----

22 RANG UNDANG-UNDANG

**6. (1) Menteri hendaklah melantik seorang Ketua Nazir**
Sekolah.

(2) Menteri hendaklah melantik Nazir-Nazir Sekolah
lain yang difikirkan perlu bagi maksud Akta ini.

(3) Semua Nazir Sekolah yang dilantik di bawah
subseksyen (2) hendaklah tertakluk kepada arahan dan
kawalan Ketua Nazir Sekolah.

**7. (1) Menteri hendaklah melantik seorang Pengarah**
Peperiksaan dan boleh melantik pegawai-pegawai lain
untuk bertindak di bawah arahan dan kawalan am Pengarah
Peperiksaan yang difikirkannya perlu bagi maksud Akta
ini.

(2) Pengarah Peperiksaan hendaklah, tertakluk kepada
mana-mana peraturan yang dibuat di bawah seksyen 68,
bertanggungjawab atas pengendalian peperiksaan bagi
maksud Akta ini.

**8. Menteri boleh dari semasa ke semasa memberi**
seseorang pegawai yang dilantik di bawah Bahagian ini
arahan-arahan yang bersifat am, dan tidak tak konsisten
dengan peruntukan Akta ini, tentang penjalanan kuasa
dan budi bicara yang diberikan kepada pegawai itu oleh,
dan kewajipan-kewajipan yang perlu ditunaikan oleh
pegawai itu di bawah, Akta ini dan peraturan-peraturan
yang dibuat di bawah Akta ini, berhubungan dengan segala
hal yang didapati oleh Menteri menyentuh Dasar
Pendidikan Kebangsaan, dan pegawai itu hendaklah
melaksanakan tiap-tiap arahan sedemikian.

**9. Menteri boleh dari semasa ke semasa memberi—**

_(a) pengelola atau mana-mana anggota suatu_
lembaga yang dilantik di bawah subseksyen
61(1), atau pekerja atau guru besar, sesuatu
institusi pendidikan; dan

_(b) anggota Lembaga Pusat yang ditubuhkan di_
bawah seksyen 92 Akta Pelajaran 1961,


Ketua Nazir
Sekolah dan
Nazir
Sekolah.

Pengarah
Peperiksaan.

Kuasa
Menteri
untuk
mengeluarkan
arahan am.

Kuasa
Menteri
untuk
mengeluarkan
arahan khas.

_Akla 43/61._


-----

PENDIDIKAN 23

arahan-arahan, yang tidak tak konsisten dengan peruntukan
Akta ini dan peraturan-peraturan yang dibuat di bawah
Akta ini, berhubungan dengan apa-apa perkara yang
berkenaan dengannya peraturan-peraturan boleh dibuat
di bawah Akta ini, dan pengelola, anggota, pekerja atau
guru besar itu hendaklah melaksanakan tiap-tiap arahan
sedemikian.

BAHAGIAN III

MAJLIS PENASIHAT PENDIDIKAN KEBANGSAAN

**10. (1) Maka bolehlah ditubuhkan bagi maksud Akta**
ini Majlis Penasihat Pendidikan Kebangsaan,

(2) Majlis Penasihat Pendidikan Kebangsaan hendaklah
terdiri daripada seorang pengerusi dan orang lain yang
dilantik oleh Menteri.

(3) Tertakluk kepada peraturan- peraturan yang dibuat
di bawah Bahagian ini, setiap anggota Majlis Penasihat
Pendidikan Kebangsaan hendaklah memegang jawatan
selama tempoh dan tertakluk kepada apa-apa syarat yang
ditentukan dalam surat perlantikannya.

(4) Apa-apa perlantikan yang dibuat di bawah seksyen
ini hendaklah disiarkan dalam Warta.

**11. (1) Menteri boleh merujukkan apa-apa perkara**
berhubungan dengan pendidikan kepada Majlis Penasihat
Pendidikan Kebangsaan untuk mendapatkan nasihatnya.

(2) Majlis Penasihat Pendidikan Kebangsaan
hendaklah, apabila apa-apa perkara dirujukkan kepadanya
di bawah subseksyen (1), menimbangkan perkara itu dan
mengemukakan nasihatnya kepada Menteri.

**12. Menteri boleh menghadiri, dan boleh menamakan**
wakil untuk menghadiri, mana-mana mesyuarat Majlis
Penasihat Pendidikan Kebangsaan.


Majlis
Penasihat
Pendidikan
Kebangsaan.

Fungsi Majlis
Penasihat
Pendidikan
Kebangsaan.

Hak
kehadiran.


-----

24 RANG UNDANG-UNDANG

**13. Menteri boleh membuat peraturan-peraturan bagi**
maksud melaksanakan peruntukan Bahagian ini, dan, tanpa
menjejaskan keluasan kuasa itu, boleh melalui peraturanperaturan sedemikian membuat peruntukan tentang—

_(a) bilangan anggota Majlis;_

_(b) terma dan syarat jawatan anggota;_

_(c) mesyuarat dan prosedur Majlis;_

_(d) perlantikan jawatankuasa dan jawatankuasa kecil_
Majlis; dan

_(e) apa-apa perkara lain yang difikirkan perlu oleh_
Menteri bagi Majlis berfungsi dengan sepatutnya.

**14. Tertakluk kepada Akta ini dan mana-mana peraturan**
yang dibuat di bawah Akta ini, Majlis Penasihat Pendidikan
Kebangsaan boleh mengawalselia prosedurnya sendiri.

BAHAGIAN IV

SISTEM PENDIDIKAN KEBANGSAAN

_Bab 1 — Sistem Pendidikan Kebangsaan_

**15. Sistem Pendidikan Kebangsaan hendaklah terdiri**
daripada—

_(a) pendidikan prasekolah;_

## (b) pendidikan rendah;

_(c) pendidikan menengah;_

_(d) pendidikan lepas menengah; dan_

_(e) pendidikan tinggi,_

tetapi tidak termasuk pendidikan di sekolah ekspatriat.

**16. Maka hendaklah ada tiga kategori institusi pendidikan**
dalam Sistem Pendidikan Kebangsaan, iaitu—

## (a) institusi pendidikan kerajaan;


Kuasa untuk
membuat
peraturan
berhubungan
dengan
Majlis
Penasihat
Pendidikan
Kebangsaan.

Majlis
Penasihat
Pendidikan
Kebangsaan
boleh
mengawalselia
prosedurnya
sendiri.

Sistem
Pendidikan
Kebangsaan.

Kategori
institusi
pendidikan


-----

PENDIDIKAN 25

_(b) institusi pendidikan bantuan kerajaan; dan_

_(c) institusi pendidikan swasta._

**17. (1) Bahasa kebangsaan hendaklah menjadi bahasa**
pengantar utama di semua institusi pendidikan dalam
## Sistem Pendidikan Kebangsaan kecuali sekolah jenis
kebangsaan yang ditubuhkan di bawah seksyen 28 atau
mana-mana institusi pendidikan lain yang dikecualikan
oleh Menteri daripada subseksyen ini.

(2) Jika bahasa pengantar utama di sesuatu institusi
pendidikan adalah selain daripada bahasa kebangsaan,
maka bahasa kebangsaan hendaklah diajarkan sebagai
mata pelajaran wajib di institusi pendidikan itu.

**18. (1) Menteri hendaklah menetapkan suatu kurikulum**
yang dikenali sebagai Kurikulum Kebangsaan yang
tertakluk kepada subseksyen (3), hendaklah digunakan
oleh semua sekolah dalam Sistem Pendidikan Kebangsaan.

(2) Kurikulum Kebangsaan yang ditetapkan di bawah
subseksyen (1) hendaklah menentukan pengetahuan,
kemahiran dan nilai yang dijangka akan diperolehi oleh
murid-murid pada akhir tempoh persekolahan masingmasing dan hendaklah termasuk mata pelajaran teras yang
dinyatakan dalam Jadual dan apa-apa mata pelajaran lain
yang ditetapkan.

(3) Dalam hal sekolah swasta, subseksyen (1)
hendaklah disifatkan telah dipatuhi jika mata pelajaran
teras Kurikulum Kebangsaan yang dinyatakan dalam Jadual
diajarkan di sekolah itu.

(4) Menteri boleh dari semasa ke semasa melalui
perintah yang disiarkan dalam Warta menambah, meminda
atau mengubah Jadual.

**19. Tiap-tiap sekolah hendaklah menyediakan murid-**
muridnya untuk peperiksaan yang ditetapkan oleh atau
di bawah Akta ini atau mana-mana peraturan yang dibuat
di bawah Akta ini melainkan jika dikecualikan selainnya
oleh atau di bawah Akta ini.


Bahasa
kebangsaan
sebagai
bahasa
pengantar
utama.

Kurikulum
Kebangsaan
hendaklah
digunakan di
semua
sekolah.

Sekolah
hendaklah
menyediakan
murid untuk
peperiksaan
yang
ditetapkan


-----

26 RANG UNDANG-UNDANG

_Bab 2 — Pendidikan Prasekolah_

**20. (1) Tiada tadika boleh ditubuhkan, dikendalikan atau**
diuruskan melainkan jika tadika itu didaftarkan di bawah
Akta ini.

(2) Seseorang yang melanggar subseksyen (1) adalah
melakukan suatu kesalahan.

**21. Menteri boleh tertakluk kepada peruntukan Akta ini**
menubuhkan dan menyenggarakan tadika.

**22. Program dan kegiatan tiap-tiap tadika hendaklah**
diasaskan pada garis panduan kurikulum untuk tadika
yang diluluskan oleh Menteri.

**23. Walau apa pun subseksyen 17(1), bahasa-bahasa**
selain daripada bahasa kebangsaan boleh digunakan
sebagai bahasa pengantar di tadika, tetapi jika sesuatu
tadika menggunakan bahasa selain daripada bahasa
kebangsaan, bahasa kebangsaan hendaklah diajarkan
sebagai mata pelajaran wajib.

**24. Menteri boleh membuat peraturan-peraturan untuk**
melaksanakan peruntukan Bab ini.

**25. Peruntukan Bab ini tidaklah terpakai bagi sesuatu**
pusat asuhan kanak-kanak yang ditubuhkan dan didaftarkan
di bawah mana-mana undang-undang bertulis yang
berhubungan dengan pusat sedemikian.

**26. Seksyen 18 dan 19 tidaklah terpakai bagi tadika.**

## Bab 3 — Pendidikan Rendah

**27. Hendaklah menjadi kewajipan Menteri mengadakan**
pendidikan rendah di sekolah rendah kerajaan dan di
sekolah rendah bantuan kerajaan.


Larangan
terhadap
penubuhan,
pengendalian
atau
pengurusan
tadika.

Kuasa
Menteri
untuk
menubuhkan
tadika.

Kurikulum
prasekolah.

Bahasa
pengantar di
tadika

Kuasa untuk
membuat
peraturan
berhubungan
dengan
pendidikan
prasekolah.

Bab 2 tidak
terpakai bagi
pusat asuhan
kanak-kanak.

Ketakpakaian
seksyen 18
dan 19.

Menteri
hendaklah
mengadakan
pendidikan
rendah.


-----

PENDIDIKAN 27

**28. Tertakluk kepada peruntukan Akta ini, Menteri boleh**
menubuhkan sekolah kebangsaan dan sekolah jenis
kebangsaan dan hendaklah menyenggarakan sekolahsekolah itu.

**29. Sekolah kebangsaan atau sekolah jenis kebangsaan**
yang ditubuhkan di bawah Akta ini hendaklah mengadakan
kursus pendidikan rendah yang direncanakan bagi tempoh
enam tahun tetapi yang boleh tamat diikuti dalam tempoh
antara lima hingga tujuh tahun.

_Bab 4 — Pendidikan Menengah_

**30. (1) Hendaklah menjadi kewajipan Menteri untuk**
mengadakan pendidikan menengah di sekolah menengah
kebangsaan yang berikut:

_(a) sekolah menengah akademik;_

_(b) sekolah menengah teknik; dan_

_(c) sekolah menengah daripada apa-apa perihal lain_
yang ditentukan oleh Menteri dari semasa ke
semasa.

(2) Tertakluk kepada peruntukan Akta ini, Menteri
boleh mengadakan pendidikan menengah atas di manamana sekolah menengah kebangsaan.

**31. Tertakluk kepada peruntukan Akta ini, Menteri boleh**
menubuhkan dan menyenggarakan mana-mana sekolah
yang diperihalkan dalam seksyen 30.

**32. Menteri boleh mengadakan kelas peralihan di mana-**
mana sekolah menengah kebangsaan akademik.

_Bab 5 — Pendidikan Lepas Menengah_

**33. Menteri boleh mengadakan pendidikan lepas**
menengah di—

_(a) sekolah menengah kebangsaan yang diperihalkan_
dalam perenggan 30(1 )(a) dan (1 )(b);


Penubuhan
dan
penyenggaraan
sekolah
kebangsaan
dan sekolah
jenis
kebangsaan

Tempoh
pendidikan
rendah.

Menteri
hendaklah
mengadakan
pendidikan
menengah.

Penubuhan
dan
penyenggaraan
sekolah
menengah.

Kelas
peralihan

Pendidikan
lepas
menengah


-----

28 RANG UNDANG-UNDANG

_(b) maktab; dan_

_(c) mana-mana sekolah menengah kebangsaan atau_
institusi pendidikan lain yang ditubuhkan dan
disenggarakan oleh Menteri di bawah Akta ini.

## Bab 6 —- Institusi Pendidikan Lain

**34. (1) Tertakluk kepada peruntukan Akta ini, Menteri**
boleh menubuhkan dan menyenggarakan institusi
pendidikan yang berikut:

_(a) maktab, selain daripada maktab yang bertaraf_
universiti atau kolej universiti yang ditubuhkan
atau disifatkan telah ditubuhkan di bawah Akta
Universiti dan Kolej Universiti 1971;

_(b) sekolah khas;_

_(c) politeknik; dan_

_(d) apa-apa institusi pendidikan lain, yang_
penubuhan atau penyenggaraannya tidak
diperuntukkan di bawah Akta ini atau Akta
Universiti dan Kolej Universiti 1971.

(2) Menteri boleh memberikan sumbangan bantuan
kepada institusi pendidikan, yang tidak ditubuhkan
olehnya, yang termasuk dalam perenggan (1)(a) atau (1)(b).

## Bab 7 — Pendidikan Teknik dan Politeknik

**35. (1) Menteri boleh mengadakan pendidikan teknik**
di—

_(a) mana-mana sekolah menengah kebangsaan yang_
diperihalkan dalam seksyen 30; atau

_(b) institusi pendidikan lain yang diperihalkan dalam_
perenggan 34(1)(a) atau (1)(c).


Institusi
pendidikan
lain.

_Akta_ _30._

_Akta 30._

Pendidikan
teknik di
sekolah
menengah
kebangsaan
dan institusi
pendidikan
lain.


-----

PENDIDIKAN 29

(2) Bagi maksud subseksyen (1), pendidikan teknik
termasuklah penyediaan—

_(a) latihan kemahiran;_

_(b) latihan khusus yang berhubungan dengan_
## pekerjaan tertentu;

_(c) latihan bagi meningkatkan kemahiran yang sedia_
# ada; dan

_(d) apa-apa latihan teknik atau vokasional lain yang_
diluluskan oleh Menteri.

**36. Politeknik yang ditubuhkan di bawah perenggan**
34(l)(c) boleh—

_(a) menawarkan kursus pengajian dan program_
latihan yang diluluskan oleh Menteri; dan

_(b) menganugerahkan sijil, diploma atau apa-apa_
kelayakan lain yang ditetapkan.

**37. (1) Tertakluk kepada kelulusan Menteri, politeknik**
yang ditubuhkan di bawah Akta ini boleh, dengan
kerjasama mana-mana institusi, perbadanan atau organisasi
perindustrian, mengendalikan kursus teknik atau vokasional
atau program latihan (termasuklah program pertukaran)
yang disifatkan suaimanfaat oleh Menteri bagi
maksud—

_(a) melaksanakan pemindahan teknologi;_

_(b) meningkatkan kemahiran teknik dan vokasional_
guru-guru, pekerja-pekerja dan murid-murid
politeknik; dan

_(c) melaksanakan apa-apa program latihan yang_
dianggap oleh Menteri sesuai dan bermanfaat
kepada politeknik atau murid-muridnya atau
guru-gurunya.

(2) Kelulusan yang diberikan di bawah subseksyen
(1) boleh tertakluk kepada apa-apa terma dan syarat yang
dikenakan oleh Menteri.


Politeknik
boleh
menawarkan
kursus
pengajian dan
menganugerahkan kelayakan
yang
diluluskan
oleh Menteri.

Kerjasama
dengan
institusi lain
dan
organisasi
perindustrian
dalam
pendidikan
teknik dan
vokasional.


-----

30 RANG UNDANG-UNDANG

**38. (1) Politeknik yang ditubuhkan di bawah Akta ini**
boleh, dengan kelulusan Menteri, mengendalikan kursus
pengajian atau program latihan bagi diploma, sijil atau
bentuk-bentuk lain pengiktirafan kelayakan yang diberikan
oleh mana-mana universiti atau institusi pendidikan tinggi
lain di dalam Malaysia atau di luar Malaysia.

(2) Kelulusan yang diberikan di bawah subseksyen
(1) boleh dijadikan tertakluk kepada apa-apa terma dan
syarat yang difikirkan oleh Menteri patut dikenakan.

(3) Menteri tidak boleh memberikan kelulusannya di
bawah subseksyen (1) melainkan jika dia berpuas hati
bahawa politeknik itu telah membuat segala perkiraan
yang perlu dengan universiti atau institusi pendidikan
tinggi lain yang terlibat dengan pengendalian kursus
pengajian atau program latihan itu.

**39. Menteri boleh membuat peraturan-peraturan bagi**
melaksanakan peruntukan Bab ini dan, tanpa menjejaskan
keluasan kuasa itu, peraturan-peraturan sedemikian boleh
mengadakan peruntukan bagi—

_(a) penubuhan lembaga atau badan untuk_
melaksanakan pengukuran atau penilaian atau
mengendalikan peperiksaan untuk politeknik;

_(b) penubuhan_ lembaga atau badan untuk
menghasilkan, mengawasi dan mengubahsuaikan
kurikulum tentang kursus pengajian dan program
latihan yang ditawarkan oleh politeknik;

_(c) penganugerahan sijil atau diploma atau apa-apa_
## kelayakan lain;

_(d) disiplin murid;_

_(e)_ penubuhan, penyusunan, pengurusan,
pengawalan dan pembubaran mana-mana majlis,
badan atau jawatankuasa bagi kegiatan luar
kurikulum di politeknik; dan

_(f) apa-apa perkara lain yang difikirkan oleh Menteri_
suaimanfaat atau perlu bagi maksud Bab ini.


Peruntukan
tentang
kursus
pengajian
berkenaan
dengan ijazah
yang
diberikan
oleh
universiti,
dsb.

Kuasa untuk
membuat
peraturan
berhubungan
dengan
politeknik.


-----

PENDIDIKAN 31

_Bab 8 — Pendidikan Khas_

**40. Menteri hendaklah mengadakan pendidikan khas di**
sekolah khas yang ditubuhkan di bawah perenggan 34(1 )(b)
atau di mana-mana sekolah rendah atau menengah yang
difikirkan oleh Menteri suaimanfaat.

**41. (1) Tertakluk kepada subseksyen (2) dan (3), Menteri**
boleh melalui peraturan-peraturan menetapkan—

_(a) tempoh pendidikan rendah dan menengah yang_
sesuai dengan keperluan murid yang menerima
pendidikan khas;

_(b) kurikulum_ yang hendaklah digunakan
berhubungan dengan pendidikan khas;

_(c) kategori murid yang memerlukan pendidikan_
khas dan kaedah yang sesuai bagi pendidikan
murid dalam setiap kategori sekolah khas; dan

## (d) apa-apa perkara lain yang difikirkan oleh Menteri
suaimanfaat atau perlu bagi maksud Bab ini.

(2) Tempoh yang ditetapkan oleh Menteri di bawah
perenggan (1) _(a) tidak boleh kurang daripada tempoh_
minimum pendidikan rendah atau menengah, mengikut
mana-mana yang berkenaan, yang diperuntukkan di bawah
Akta ini.

(3) Kurikulum yang ditetapkan di bawah perenggan
(1) _(b) hendaklah mematuhi kehendak Kurikulum_
Kebangsaan setakat yang semunasabahnya praktik.

## Bab 9 — Pendidikan Guru

**42. Tiada seorang pun boleh menubuhkan atau**
menyenggarakan sesuatu maktab pendidikan guru
melainkan dengan kelulusan Menteri.

**43. Semua maktab pendidikan guru, yang penubuhan**
atau penyenggaraannya telah diluluskan di bawah seksyen
42, hendaklah didaftarkan di bawah Akta ini.


Menteri
hendaklah
mengadakan
pendidikan
khas

Kuasa untuk
menetapkan
tempoh dan
kurikulum
pendidikan
khas.

Sekatan
terhadap
penubuhan
maktab
pendidikan
guru.

Pendaftaran
maktab
pendidikan
guru.


-----

32 RANG UNDANG-UNDANG

**44. Maktab pendidikan guru yang ditubuhkan di bawah**
Akta ini boleh menganugerahkan sijil atau apa-apa
kelayakan lain yang ditetapkan.

**45. Walau apa pun seksyen 42, Menteri boleh**
menubuhkan dan menyenggarakan maktab pendidikan
guru dan mengadakan pendidikan guru di dalamnya.

**46. Tiap-tiap maktab pendidikan guru yang ditubuhkan**
di bawah Bab ini hendaklah mengendalikan apa-apa
kursus pengajian dan program latihan yang diluluskan
oleh Menteri,

**47. (1) Maktab pendidikan guru yang ditubuhkan di**
bawah Bab ini boleh, dengan kelulusan Menteri,
mengendalikan kursus pengajian atau program latihan
bagi ijazah, diploma, sijil atau bentuk-bentuk lain
pengiktirafan kelayakan yang diberikan oleh mana-mana
universiti atau institusi pendidikan tinggi lain di dalam
Malaysia atau di luar Malaysia.

(2) Kelulusan yang diberikan di bawah subseksyen
(1) boleh dijadikan tertakluk kepada apa-apa terma dan
syarat yang difikirkan oleh Menteri patut dikenakan.

(3) Menteri tidak boleh memberikan kelulusannya di
bawah subseksyen (1) melainkan jika dia berpuas hati
## bahawa maktab pendidikan guru itu telah membuat
perkiraan yang perlu dengan universiti atau institusi
pendidikan tinggi lain yang terlibat dengan pengendalian
kursus pengajian atau program latihan itu.

(4) Seseorang yang melanggar subseksyen (1) atau
tidak mematuhi mana-mana terma atau syarat yang
dikenakan oleh Menteri di bawah subseksyen (2) adalah


Penganugerahan sijil
atau
kelayakan
lain oleh
maktab
pendidikan
guru.

Menteri
boleh
menubuhkan
dan
menyenggarakan maktab
pendidikan
guru.

Maktab
pendidikan
guru
hendaklah
mengendalikan kursus
pengajian
yang
diluluskan
oleh Menteri.

Peruntukan
tentang
kursus
pengajian
berkenaan
dengan
ijazah, dsb.
yang
diberikan
oleh
universiti,
dsb.


-----

PENDIDIKAN 33

melakukan suatu kesalahan dan boleh, apabila disabitkan,
didenda tidak melebihi tiga puluh ribu ringgit atau
dipenjarakan selama tempoh tidak melebihi dua tahun
atau kedua-duanya.

## 48. (1) Kecuali bagi maktab pendidikan guru yang
ditubuhkan dan disenggarakan oleh Menteri di bawah
seksyen 45, tiap-tiap maktab pendidikan guru yang
ditubuhkan di bawah Akta ini hendaklah mempunyai
suratcara pengelolaan.

(2) Tiap-tiap suratcara pengelolaan di bawah seksyen
ini hendaklah diluluskan oleh, dan hendaklah diserahkan
kepada, Ketua Pendaftar pada masa pendaftaran.

(3) Tiap-tiap suratcara pengelolaan di bawah seksyen
ini hendaklah mengadakan peruntukan bagi penubuhan
lembaga pengelola, dengan seorang pengerusi, bagi
pengurusan maktab pendidikan guru itu oleh pengelolapengelola mengikut cara yang tidak tak konsisten dengan
Akta ini dan mana-mana peraturan yang dibuat di bawah
Akta ini.

(4) Tiap-tiap suratcara pengelolaan di bawah seksyen
ini hendaklah dibuat, dipinda atau dibatalkan mengikut
cara yang ditetapkan.

**49. Menteri boleh membuat peraturan-peraturan bagi**
melaksanakan peruntukan Bab ini dan, tanpa menjejaskan
keluasan kuasa itu, peraturan-peraturan itu boleh
mengadakan peruntukan bagi—

_(a) penubuhan lembaga atau badan untuk_
## menjalankan pengukuran atau penilaian atau
mengendalikan peperiksaan bagi pendidikan
guru;

_(b) kursus pengajian dan program latihan yang_
hendaklah dijalankan oleh maktab pendidikan
guru;

_(c) penganugerahan sijil atau diploma;_

_(d) disiplin murid di maktab pendidikan guru;_


Suratcara
pengelolaan
bagi maktab
pendidikan
guru

Kuasa untuk
membuat
peraturan
berhubungan
dengan
maktab
pendidikan
guru.


-----

34 RANG UNDANG-UNDANG

_(e) penubuhan,_ penyusunan, pengurusan,
pengawalan dan pembubaran majlis, badan atau
jawatankuasa bagi kegiatan luar kurikulum di
peringkat maktab, daerah, negeri dan kebangsaan;

_(f) pengiktirafan kelayakan yang dikeluarkan oleh_
maktab pendidikan guru;

_(g) prosedur bagi permohonan dan pendaftaran_
maktab pendidikan guru;

_(h) apa-apa perkara lain yang difikirkan oleh Menteri_
suaimanfaat atau perlu bagi maksud Bab ini.

## Bab 10 — Pengajaran Agama di Institusi Pendidikan

**50. (1) Jika di dalam sesuatu institusi pendidikan**
terdapat lima orang murid atau lebih yang menganut agama
Islam, maka murid-murid itu hendaklah diberikan
pengajaran agama Islam oleh guru yang diluluskan oleh
Pihak Berkuasa Negeri.

(2) Pengajaran yang dikehendaki di sesuatu institusi
pendidikan di bawah subseksyen (1) hendaklah selama
tempoh sekurang-kurangnya dua jam seminggu dalam
waktu pengajaran biasa institusi pendidikan itu, atau dalam
apa-apa waktu lain yang ditetapkan oleh Menteri, dalam
hal mana-mana institusi pendidikan yang tertentu.

(3) Pengelola atau orang lain yang bertanggungjawab
tentang pengurusan sesuatu institusi pendidikan yang
dikehendaki menyediakan pengajaran di bawah seksyen
ini hendaklah membuat apa-apa perkiraan yang perlu bagi
maksud itu.

(4) Pengelola atau orang lain yang bertanggungjawab
tentang pengurusan dua institusi pendidikan atau lebih
boleh, dengan kelulusan Pendaftar, membuat perkiraan
supaya pengajaran di bawah seksyen ini diberikan secara
bergabung di institusi-institusi pendidikan itu kepada murid
yang menganut agama Islam.


Pengajaran
agama Islam.


-----

PENDIDIKAN 35

**51. Pengelola institusi pendidikan bantuan kerajaan boleh**
mengadakan peruntukan bagi pengajaran agama selain
daripada agama Islam untuk murid institusi pendidikan
itu atau mana-mana daripada mereka tetapi—

_(a) peruntukan sedemikian tidak boleh dibiayai_
dengan wang yang diperuntukkan oleh Parlimen;
dan

_(b) tiada murid boleh mengikuti pengajaran agama_
selain daripada agama yang dianutinya,kecuali
dengan keizinan bertulis ibu bapanya.

**52. Tertakluk kepada apa-apa syarat dan batasan yang**
difikirkan oleh Menteri patut dikenakan, bantuan kewangan
secara sumbangan boleh diberikan daripada wang yang
diperuntukkan oleh Parlimen kepada sesuatu institusi
pendidikan Islam yang tidak disenggarakan oleh Menteri
di bawah Akta ini atau oleh Kerajaan sesuatu Negeri
dan yang adalah institusi pendidikan mengikut pengertian
Akta ini atau bukan institusi pendidikan sedemikian hanya
kerana pengajaran di institusi itu adalah terbatas kepada
pengajaran agama Islam semata-mata.

_Bab 11 — Pengurusan Institusi Pendidikan_

**53. (1) Tertakluk kepada peruntukan Akta ini, tiap-tiap**
institusi pendidikan hendaklah mempunyai suratcara
## pengelolaan.

(2) Tiap-tiap suratcara pengelolaan hendaklah
mengadakan peruntukan bagi penubuhan suatu lembaga
pengelola, dengan seorang pengerusi, bagi pengurusan
institusi pendidikan itu oleh pengelola-pengelola mengikut
cara yang tidak tak konsisten dengan Akta ini dan manamana peraturan yang dibuat di bawah Akta ini.

(3) Subseksyen (1) tidaklah terpakai bagi institusi
pendidikan kerajaan kecuali sekolah rendah jenis
kebangsaan dan sekolah-sekolah yang ditentukan oleh
Menteri.


Pengajaran
pengetahuan
agama selain
daripada
agama Islam.

Bantuan
kewangan
kepada
institusi
pendidikan
Islam yang
tidak
ditubuhkan
atau
disenggarakan
oleh Menteri
atau Kerajaan
Negeri

Suratcara
pengelolaan
bagi institusi
pendidikan.


-----

36 RANG UNDANG-UNDANG

(4) Tiap-tiap suratcara pengelolaan hendaklah dibuat,
dipinda atau dibatalkan mengikut cara yang ditetapkan.

**54. (1) Menteri boleh membuat peraturan-peraturan bagi**
penubuhan lembaga pengelola dan bagi pengurusan
institusi pendidikan oleh lembaga pengelola dan, tanpa
menjejaskan keluasan kuasa itu, Menteri boleh, dalam
peraturan-peraturan itu, menetapkan kewajipan pengelolapengelola dan orang lain yang bertanggungjawab tentang
pengurusan institusi pendidikan itu.

(2) Mana-mana peraturan yang dibuat di bawah
subseksyen (1) boleh menetapkan kewajipan yang
berlainan bagi pengelola-pengelola atau orang lain yang
bertanggungjawab tentang pengurusan institusi pendidikan
yang berlainan kategori.

**55. Tertakluk kepada peruntukan lain Akta ini dan**
khususnya peruntukan tentang pengecualian, tiap-tiap
institusi pendidikan hendaklah diuruskan mengikut
suratcara pengelolaannya.

**56. (1) Jika Menteri berpuas hati—**

_(a) bahawa disiplin di sesuatu institusi pendidikan_
tidak dijaga dengan secukupnya;

_(b) bahawa terma suratcara pengelolaan sesuatu_
institusi pendidikan sengaja tidak diendahkan;

_(c) bahawa mana-mana peruntukan Akta ini atau_
mana-mana peraturan yang dibuat di bawah Akta
ini sengaja tidak diendahkan; atau

_(d) dalam hal institusi pendidikan bantuan kerajaan,_
harta atau wang institusi pendidikan itu tidak
ditadbirkan dengan sepatutnya,

dia boleh melantik dengan menyatakan namanya,
pengelola-pengelola tambahan bagi institusi pendidikan
itu sebagaimana yang difikirkannya patut.


Kuasa untuk
membuat
peraturan
berhubungan
dengan
suratcara
pengelolaan.

Institusi
pendidikan
hendaklah
diuruskan
melalui
suratcara
pengelolaannya.

Kuasa
Menteri
untuk
melantik
pengelola
tambahan.


-----

PENDIDIKAN 37

(2) Menteri boleh, mengikut budi bicaranya, pada bilabila masa memberhentikan jawatan pengelola tambahan
yang dilantik di bawah subseksyen (1).

(3) Pengelola tambahan yang dilantik bagi institusi
pendidikan di bawah subseksyen (1) hendaklah bagi segala
maksud disifatkan menjadi pengelola institusi pendidikan
itu.

(4) Bab 3 Bahagian VIII tidaklah terpakai bagi
pengelola tambahan yang dilantik di bawah subseksyen
(1).

**57. Tertakluk kepada peruntukan lain Akta ini dan mana-**
mana peraturan yang dibuat di bawah Akta ini, guru di
institusi pendidikan selain daripada institusi pendidikan
kerajaan atau bantuan kerajaan hendaklah dilantik
mengikut suratcara pengelolaan.

**58. (1) Jika Menteri berpuas hati bahawa di sesuatu**
institusi pendidikan—

_(a) pengelola-pengelolanya telah bertindak atau_
bercadang untuk bertindak dengan tidak
munasabah berkenaan dengan penjalanan manamana kuasa yang diberikan atau penunaian manamana kewajipan yang dikenakan oleh atau di
bawah Akta ini; atau

_(b) pengelola-pengelolanya telah tidak menunaikan_
mana-mana kewajipan yang dikenakan kepada
mereka oleh atau di bawah Akta ini,

maka Menteri boleh—

_(aa) memberikan apa-apa arahan bertulis tentang_
penjalanan kuasa atau penunaian kewajipan itu
sebagaimana yang didapati oleh Menteri adalah
suaimanfaat, dan hendaklah menjadi kewajipan
pengelola-pengelola itu untuk mematuhi arahan
itu; atau

_(bb) menggantung atau membuang kerja semua atau_
mana-mana pengelola dan, walau apa pun


Perlantikan
guru di
bawah
suratcara
pengelolaan
dan Akta.

Kuasa
Menteri
berhubungan
dengan
penjalanan
fungsi, dsb.


-----

38 RANG UNDANG-UNDANG

peruntukan mana-mana suratcara pengelolaan
berhubungan dengan institusi itu, melantik
seseorang atau orang yang difikirkannya layak
untuk mempunyai dan menjalankan semua fungsi
pengelola itu selama apa-apa tempoh yang
diarahkan olehnya.

(2) Jika pada bila-bila masa, bagi sesuatu institusi
pendidikan, tidak ada lembaga pengelola yang ditubuhkan
di bawah Akta ini maka Menteri boleh melantik seseorang
atau orang yang difikirkannya layak untuk menjalankan
fungsi pengelola bagi institusi itu selama apa-apa tempoh
yang diarahkan olehnya.

**59. (1) Menteri boleh, selepas memberi lembaga**
pengelola sesuatu institusi pendidikan kerajaan atau
bantuan kerajaan suatu peluang untuk membuat
representasi mengikut peraturan-peraturan yang dibuat
di bawah Akta ini, melalui notis bertulis yang dialamatkan
dan disampaikan kepada pengerusi lembaga itu
## memerintahkan supaya lembaga itu dibubarkan jika dia
berpuas hati bahawa lembaga itu—

## (a) telah melanggar mana-mana peruntukan Akta
ini atau mana-mana peraturan yang dibuat di
bawah Akta ini;

_(b) telah melanggar mana-mana arahan yang_
dikeluarkan oleh Menteri di bawah seksyen 9;

_(c) telah melanggar mana-mana terma atau syarat_
yang dikenakan di bawah subseksyen 82(3);

_(d) telah tidak mematuhi atau melaksanakan mana-_
mana peruntukan suratcara pengelolaan institusi
pendidikan itu;

_(e) telah tidak menghalang institusi pendidikan itu_
daripada digunakan bagi maksud yang
memudaratkan kepentingan Malaysia atau manamana bahagiannya atau yang berlawanan dengan
kepentingan awam; atau

_(f) telah tidak menghalang institusi pendidikan itu_
daripada digunakan bagi apa-apa kegiatan atau


Pembubaran
lembaga
pengelola
institusi
pendidikan
kerajaan atau
bantuan
kerajaan.


-----

PENDIDIKAN 39

maksud yang menyalahi undang-undang, atau
bagi apa-apa kegiatan atau maksud sesuatu
organisasi, pertubuhan atau kumpulan lain orang
yang menyalahi undang-undang.

(2) Jika Menteri membubarkan sesuatu lembaga di
bawah subseksyen (1), dia hendaklah menyatakan dalam
notis alasan-alasan bagi pembubaran itu dan tarikh
pembubaran itu hendaklah berkuatkuasa.

**60. Notis pembubaran sesuatu lembaga di bawah**
subseksyen 59(1) boleh mengandungi segala arahan yang
bersifat sampingan, berbangkit, tambahan atau peralihan
yang difikirkan oleh Menteri perlu, suaimanfaat atau patut
diberikan.

**61. (1) Jika Menteri membubarkan sesuatu lembaga di**
bawah seksyen 59, Menteri hendaklah pada bila-bila masa
## selepas itu melantik lembaga yang lain mengikut
Akta.

(2) Jika Menteri tidak melantik lembaga di bawah
subseksyen (1), kuasa, fungsi dan kewajipan lembaga
hendaklah dijalankan oleh guru besar institusi pendidikan
itu atau oleh mana-mana orang lain yang dinamakan oleh
Menteri dan yang hendaklah merupakan anggota
perkhidmatan awam.

(3) Selepas pembubaran lembaga pengelola sesuatu
institusi pendidikan kerajaan atau bantuan kerajaan di
bawah seksyen 59, maka seksyen 53, 54, 55, 56, 57 dan
87 tidaklah terpakai bagi institusi pendidikan itu.

**62. (1) Tiap-tiap lembaga pengurus atau lembaga**
pengelola institusi pendidikan kerajaan kecuali—

_(a) sekolah rendah jenis kebangsaan kerajaan;_
dan

_(b) sekolah rendah kebangsaan kerajaan atau sekolah_
menengah kebangsaan kerajaan yang ditentukan
oleh Menteri,


Notis
pembubaran
hendaklah
mengandungi
arahan
berbangkit.

Menteri
hendaklah
melantik
lembaga
yang lain
apabila
lembaga
dibubarkan.

Pembubaran
lembaga
pengurus
atau lembaga
pengelola
institusi
pendidikan
kerajaan.


-----

40 RANG UNDANG-UNDANG

## yang ditubuhkan sebelum tarikh yang ditetapkan,
hendaklah dibubarkan pada tarikh itu mengikut cara yang
ditentukan oleh Menteri, dan sesudah itu ia hendaklah
berhenti mengambil pekerja dan terhenti menjadi majikan
kepada guru dan pekerja lain, dan tiap-tiap suratcara
pengurusan atau pengelolaan yang berkaitan dengan
institusi pendidikan itu hendaklah terhenti berkuatkuasa.

(2) Apabila lembaga pengurus atau lembaga pengelola
sesuatu institusi pendidikan kerajaan dibubarkan di bawah
subseksyen (1)—

_(a) seseorang yang bertindak sebagai pengurus atau_
pengelola sebaik sahaja sebelum tarikh yang
ditetapkan hendaklah berhenti bertindak
sedemikian;

## (b) segala hak, obligasi dan liabiliti berhubungan
dengan apa-apa perkara yang, sebelum sahaja
tarikh yang ditetapkan, adalah menjadi
tanggungjawab lembaga hendaklah pada tarikh
itu turun kepada Kerajaan; dan

_(c) seksyen 53, 54, 55, 56, 59 dan 87 tidaklah_
terpakai bagi institusi pendidikan kerajaan itu.

**63. Sebutan mengenai lembaga pengelola dalam Bab**
ini hendaklah, berhubungan dengan Sabah dan Sarawak,
## termasuk Jawatankuasa Pengurusan.

 Bab 12 — Peruntukan Kemudahan dan Perkhidmatan

 64. Tertakluk kepada mana-mana peraturan yang dibuat
di bawah Akta ini, Menteri boleh memberikan sama ada
bantuan kewangan atau selainnya berkenaan dengan murid
atau mana-mana golongan murid di institusi pendidikan
kerajaan atau bantuan kerajaan dan bantuan itu boleh
termasuk—

_(a) pemberian dermasiswa, biasiswa, pinjaman atau_
bantuan lain; dan


Tafsiran.

Kuasa
Menteri
untuk
memberikan
bantuan.


-----

PENDIDIKAN 41

_(b) penyediaan—_

(i) tempat tinggal;

(ii) pengangkutan;

(iii) buku; dan

(iv) perkhidmatan perubatan dan pergigian,

bagi maksud membolehkan murid itu menggunakan
sepenuhnya kemudahan yang tersedia bagi mereka atau
bagi maksud memperbaiki kesihatan dan kesejahteraan
hidup mereka.

**65. (1) Tanpa menjejaskan keluasan kuasa yang**
diberikan oleh seksyen 64, Menteri hendaklah, setakat
yang munasabah dan praktik berbuat demikian,
menyediakan pemeriksaan perubatan dan pergigian pada
lat tempoh yang sesuai ke atas murid institusi pendidikan
kerajaan atau bantuan kerajaan.

(2) Seseorang pegawai yang diberikuasa bagi maksud
itu oleh Menteri boleh menghendaki ibu bapa atau penjaga
murid institusi pendidikan kerajaan atau bantuan kerajaan
menyebabkan murid itu menjalani pemeriksaan perubatan
atau pergigian, mengikut persediaan yang dibuat oleh
pihak berkuasa sekolah, atau oleh seseorang pengamal
perubatan atau pengamal pergigian berdaftar, dan seseorang
yang tanpa alasan yang munasabah tidak mematuhi
kehendak itu adalah melakukan suatu kesalahan dan boleh,
apabila disabitkan, didenda tidak melebihi lima ratus
ringgit.

**66. Tanpa menjejaskan keluasan kuasa yang diberikan**
oleh seksyen 64, Menteri boleh, jika tidak boleh
semunasabahnya disediakan bagi murid pendidikan atau
latihan yang diperlukan melainkan jika tempat penginapan
disediakan, membuat perkiraan bagi tempat penginapan
itu (sama ada percuma atau tertakluk kepada apa-apa
bayaran yang diperuntukkan dalam perkiraan itu) yang
difikirkannya sesuai.


Pemeriksaan
perubatan
dan pergigian
terhadap
murid.

Kemudahan
penginapan.


-----

42 RANG UNDANG-UNDANG

BAHAGIAN V

PENILAIAN DAN PEPERIKSAAN

**67. (1) Menteri boleh menetapkan cara murid di sekolah**
rendah dan sekolah menengah hendaklah dinilai dan taraf
yang perlu dicapai oleh murid itu.

(2) Penilaian yang ditetapkan di bawah subseksyen
(1) hendaklah sebagai tambahan kepada mana-mana
peperiksaan yang ditetapkan.

**68. Menteri boleh membuat peraturan-peraturan yang**
mengadakan peruntukan bagi—

_(a) peperiksaan yang hendaklah diadakan bagi_
maksud Akta ini;

_(b) masa dan tempat peperiksaan akan diadakan,_
dan kelayakan serta syarat-syarat untuk menyertai
peperiksaan;

_(c) fee yang hendaklah dibayar bagi menyertai_
peperiksaan;

_(d) sukatan dan bahasa pengantar bagi peperiksaan;_

_(e) pengendalian_ peperiksaan termasuklah
penubuhan badan atau lembaga untuk
menguruskan dan mengendalikan peperiksaan;
dan

_(f) kuasa, fungsi dan kewajipan Pengarah_
Peperiksaan.

**69. (1) Tertakluk kepada subseksyen (4), tiada seorang**
pun atau tiada suatu institusi pendidikan pun boleh
mengendalikan, membenarkan atau menyebabkan diadakan
atau dikendalikan, atau dengan apa-apa cara terlibat dalam
pengadaan atau pengendalian, apa-apa peperiksaan bagi
mana-mana murid institusi pendidikan atau bagi manamana calon persendirian tanpa terlebih dahulu mendapat
kelulusan bertulis Pengarah Peperiksaan.


Penilaian
murid.

Peperiksaan.

Larangan
tentang
pengendalian
peperiksaan.


-----

PENDIDIKAN 43

(2) Dalam memberikan kelulusan di bawah subseksyen
(1), Pengarah Peperiksaan boleh mengenakan apa-apa
sekatan, terma dan syarat yang difikirkannya patut.

(3) Sebutan dalam seksyen ini mengenai pengadaan
atau pengendalian peperiksaan hendaklah disifatkan
termasuk perbuatan—

_(a) mempelawa calon untuk mengambil peperiksaan;_

_(b) memungut atau menerima apa-apa fee atau_
bayaran atau apa-apa derma atau hadiah
berkenaan dengan sesuatu peperiksaan;

_(c) menyediakan apa-apa sukatan pelajaran, kursus_
atau skim pengajian berkenaan dengan sesuatu
peperiksaan;

_(d) memeriksa atau menggred jawapan atau_
respons kepada soalan atau ujian dalam
sesuatu peperiksaan;

_(e) mengeluarkan atau menganugerahkan apa-apa_
diploma atau apa-apa dokumen lain atau bentuk
lain pengiktirafan berkenaan dengan sesuatu
peperiksaan,

dan apa-apa perbuatan lain yang berhubungan dengan
pengadaan atau pengendalian sesuatu peperiksaan, tidak
kira sama ada perbuatan itu dilakukan sebelum atau selepas
peperiksaan.

(4) Subseksyen (1) tidaklah terpakai bagi—

_(a) badan atau lembaga yang ditubuhkan untuk_
menguruskan dan mengendalikan peperiksaan
di bawah perenggan 68(e);

_(b) Majlis Peperiksaan Malaysia yang ditubuhkan_
di bawah Akta Majlis Peperiksaan Malaysia
1980; dan

_(c) sesuatu institusi pendidikan yang mengendalikan_
peperiksaan, ujian atau bentuk-bentuk penilaian
lain bagi maksud menilai murid-muridnya
sendiri.


_Akta 225_


-----

44 RANG UNDANG-UNDANG

(5) Seseorang yang melanggar subseksyen (1) atau
tidak mematuhi mana-mana sekatan, terma atau syarat
yang dikenakan di bawah subseksyen (2) adalah melakukan
suatu kesalahan dan boleh, apabila disabitkan, didenda
tidak melebihi sepuluh ribu ringgit atau dipenjarakan
selama tempoh tidak melebihi satu tahun atau keduaduanya.

BAHAGIAN VI

PENDIDIKAN TINGGI

**70. Menteri boleh mengadakan pendidikan tinggi di**
institusi pendidikan tinggi mengikut mana-mana undangundang bertulis yang berhubungan dengan pendidikan
tinggi dan hendaklah bertanggungjawab tentang arahan
am pendidikan tinggi tu.

**71. Tiada seorang pun boleh—**

_(a) menubuhkan, membentuk, menggalakkan atau_
melaksanakan apa-apa kegiatan bagi maksud
menubuhkan atau membentuk, atau bagi
penubuhan atau pembentukan, suatu institusi
pendidikan tinggi;

_(b) memungut, memberikan atau menerima apa-apa_
wang, sumbangan, hadiah atau derma, atau
melakukan apa-apa perbuatan atau menjalankan
apa-apa kegiatan bagi maksud menubuhkan atau
membentuk suatu institusi pendidikan tinggi;

_(c) mengendalikan,_ menguruskan atau
menyenggarakan mana-mana kelas bagi
pengajaran dan pembelajaran pendidikan tinggi
## melainkan jika kelas itu dikendalikan, diuruskan
atau disenggarakan oleh suatu institusi
pendidikan tinggi; dan

_(d) menubuhkan, mengendalikan, menguruskan atau_
menyenggarakan institusi pendidikan tinggi
dengan menggunakan perkataan "universiti",

kecuali mengikut mana-mana undang-undang bertulis
mengenai pendidikan tinggi.


Menteri
bertanggungjawab
tentang
pendidikan
tinggi.

Penubuhan
institusi
pendidikan
tinggi, dsb.
dilarang.


-----

PENDIDIKAN 45

**72. Seseorang yang melanggar seksyen 71 adalah**
melakukan suatu kesalahan dan boleh, apabila disabitkan,
didenda tidak melebihi lima puluh ribu ringgit atau
dipenjarakan selama tempoh tidak melebihi lima tahun
atau kedua-duanya.

BAHAGIAN VII

INSTITUSI PENDIDIKAN SWASTA

**73. (1) Tiada apa-apa jua dalam Akta ini boleh**
## ditafsirkan sebagai melarang penubuhan dan
penyenggaraan institusi pendidikan swasta.

(2) Walau apa pun subseksyen (1), tiap-tiap institusi
pendidikan swasta hendaklah mematuhi peruntukan Akta
ini dan semua peraturan yang dibuat di bawah Akta ini
yang terpakai bagi institusi pendidikan itu.

**74. Institusi pendidikan swasta yang menyediakan**
pendidikan rendah atau menengah atau kedua-duanya
hendaklah mematuhi kehendak Kurikulum Kebangsaan
dan hendaklah menyediakan murid bagi peperiksaan yang
ditetapkan.

**75. (1) Menteri boleh menghendaki institusi pendidikan**
swasta yang menyediakan pendidikan lepas menengah
supaya mengajar mata pelajaran yang berikut;

_(a) bahasa kebangsaan, jika bahasa pengantarnya_
ialah suatu bahasa selain daripada bahasa
kebangsaan;

_(b) pengajian Malaysia;_

_(c) bahasa Inggeris, jika bahasa pengantarnya ialah_
suatu bahasa selain daripada bahasa Inggeris;


Penalti.

Kecualian
berhubungan
dengan
institusi
pendidikan
swasta.

Institusi
pendidikan
swasta
hendaklah
mematuhi
kehendak
Kurikulum
Kebangsaan
dan
menyediakan
murid bagi
peperiksaan
yang
ditetapkan.

Mata
pelajaran
yang
dikehendaki
diajarkan di
institusi
pendidikan
swasta yang
menyediakan
pendidikan
lepas
menengah.


-----

46 RANG UNDANG-UNDANG

_(d) pengajian yang berhubungan dengan pendidikan_
Islam bagi murid yang menganut agama Islam;
dan

_(e) pendidikan moral bagi murid yang tidak_
menganut agama Islam,

berdasarkan kurikulum yang ditetapkan.

(2) Mata pelajaran yang disebut dalam perenggan (l)(a)
hingga (l)(e) hendaklah diajarkan sebagai tambahan
kepada apa-apa mata pelajaran atau kursus pengajian lain
yang diajarkan di institusi pendidikan swasta itu.

**76. Menteri boleh membuat peraturan-peraturan bagi**
pengawasan, pengawalseliaan atau pengawalan taraf
pendidikan di institusi pendidikan swasta.

**77. (1) Tiada institusi pendidikan swasta boleh**
mengendalikan apa-apa kursus pengajian atau program
latihan secara bersesama atau bersekutu, bergabung,
bekerjasama atau selainnya, dengan sesuatu universiti
atau institusi pendidikan tinggi atau institusi atau organisasi
pendidikan lain di dalam atau di luar Malaysia, kecuali
dengan kelulusan bertulis daripada Menteri.

(2) Menteri tidak boleh memberikan kelulusannya di
bawah subseksyen (1) melainkan jika dia berpuas hati
bahawa institusi pendidikan swasta itu telah membuat
perkiraan yang sesuai dengan universiti atau institusi
pendidikan tinggi atau institusi pendidikan atau organisasi
pendidikan lain itu tentang kemudahan bagi penyediaan
kursus pengajian atau program latihan yang disebut dalam
subseksyen itu.

(3) Menteri boleh mengenakan apa-apa terma dan
syarat yang difikirkannya patut apabila memberikan
kelulusan di bawah subseksyen (1).


Kuasa untuk
membuat
peraturan
bagi
mengawasi
dan
mengawal
taraf
pendidikan

Larangan
tentang
kursus
pengajian
dan latihan
berkenaan
dengan
ijazah, dsb.
yang
diberikan
oleh
universiti.
dsb


-----

PENDIDIKAN 47

(4) Seseorang yang melanggar subseksyen (1) atau
tidak mematuhi mana-mana terma atau syarat yang
dikenakan oleh Menteri di bawah subseksyen (3) adalah
melakukan suatu kesalahan dan boleh, apabila disabitkan,
didenda tidak melebihi tiga puluh ribu ringgit atau
dipenjarakan selama tempoh tidak melebihi dua tahun
atau kedua-duanya.

**78. Bagi mengelakkan keraguan, adalah diisytiharkan**
bahawa tiada apa-apa jua dalam Bahagian ini boleh
menyentuh atau mengurangkan pemakaian peruntukan
## lain dalam Akta ini bagi institusi pendidikan swasta kecuali
setakat yang institusi pendidikan itu telah dengan nyatanya
dikecualikan.

BAHAGIAN VIII

PENDAFTARAN INSTITUSI PENDIDIKAN

## Bab 1 — Pendaftaran Institusi Pendidikan

**79. (1) Tertakluk kepada peruntukan lain Akta ini,**
tiap-tiap institusi pendidikan hendaklah didaftarkan
di bawah Akta ini.

(2) Permohonan untuk didaftarkan di bawah Akta ini
hendaklah dibuat kepada Ketua Pendaftar mengikut cara
## yang ditetapkan.

(3) Ketua Pendaftar boleh mengenakan apa-apa terma
dan syarat yang difikirkannya patut apabila mendaftarkan
sesuatu institusi pendidikan di bawah subseksyen (1).

**80. Ketua Pendaftar hendaklah menyimpan atau**
menyebabkan supaya disimpan suatu daftar institusi
pendidikan dalam bentuk dan mengikut cara yang
ditetapkan.

**81. (1) Sementara menanti selesainya penyiasatan**
tentang permohonan yang dibuat di bawah subseksyen
79(2), Ketua Pendaftar boleh, menurut budi bicaranya,
mengeluarkan perakuan pendaftaran sementara dalam


Pemakaian
peruntukan
lain Akta
bagi institusi
pendidikan
swasta.

Semua
institusi
pendidikan
hendaklah
didaftarkan.

Daftar.

Perakuan
pendaftaran
sementara.


-----

48 RANG UNDANG-UNDANG

bentuk dan tertakluk kepada apa-apa syarat yang ditetapkan
kepada orang yang akan bertindak sebagai pengerusi
lembaga pengelola atau orang yang bertanggungjawab
tentang pengurusan sesuatu institusi pendidikan.

(2) Perakuan pendaftaran sementara yang dikeluarkan
di bawah subseksyen (1) boleh menurut budi bicara Ketua
Pendaftar dibatalkan pada bila-bila masa melalui notis
bertulis yang disampaikan kepada orang yang kepadanya
perakuan itu dikeluarkan.

**82. (1) Tanpa menjejaskan seksyen 81 dan tertakluk**
kepada subseksyen (3) dan seksyen 83, Ketua Pendaftar
hendaklah, apabila permohonan bagi pendaftaran sesuatu
institusi pendidikan dibuat dengan sewajarnya dan selepas
apa-apa siasatan yang difikirkannya perlu, dan apabila
apa-apa fee yang ditetapkan dibayar, mendaftarkan institusi
pendidikan itu dan mengeluarkan perakuan pendaftaran
kepada pengerusi lembaga pengelola atau orang yang
bertanggungjawab tentang pengurusan institusi pendidikan
itu.

(2) Pengerusi lembaga pengelola atau mana-mana
orang lain yang bertanggungjawab tentang pengurusan
sesuatu institusi pendidikan hendaklah menyebabkan
sesalinan perakuan pendaftaran yang dikeluarkan di bawah
subseksyen (1) sentiasa dipamerkan di suatu tempat yang
ketara di premis institusi pendidikan itu.

(3) Ketua Pendaftar boleh mengenakan apa-apa syarat
sebagaimana yang difikirkannya patut sebelum
pendaftaran,

**83. (1) Tiada institusi pendidikan boleh menukar alamat**
premisnya atau membuat apa-apa perubahan kepada premis
itu tanpa terlebih dahulu mendapat kelulusan Ketua
Pendaftar.

(2) Permohonan untuk menukar alamat premis institusi
pendidikan atau untuk membuat perubahan kepada premis
hendaklah dibuat kepada Ketua Pendaftar dalam bentuk
dan mengikut cara yang ditetapkan.


Pendaftaran.

Perubahan
berkenaan
dengan
premis
institusi
pendidikan.


-----

PENDIDIKAN 49

**84. Ketua Pendaftar boleh enggan mendaftarkan sesuatu**
## institusi pendidikan jika dia berpuas hati—

_(a) bahawa institusi pendidikan itu tidak memenuhi_
piawaian kesihatan dan keselamatan yang
ditetapkan;

_(b) bahawa institusi pendidikan itu digunakan atau_
mungkin digunakan bagi maksud yang
memudaratkan kepentingan Malaysia, awam atau
murid;

_(c) bahawa nama yang dengannya institusi_
pendidikan itu hendak didaftarkan adalah, pada
pendapatnya, tidak sesuai;

_(d) bahawa kemudahan pendidikan yang sedia ada_
sudah mencukupi dalam kawasan di mana
institusi pendidikan itu dicadangkan dibuka;

_(e) bahawa suatu pernyataan yang palsu atau_
mengelirukan berkenaan dengan sesuatu butir
yang material telah dibuat dalam atau berkaitan
dengan permohonan pendaftaran itu;

_(f) bahawa orang yang memohon mendaftarkan_
institusi pendidikan itu tidak atau enggan
mematuhi mana- mana syarat yang dikenakan
oleh Ketua Pendaftar di bawah subseksyen 82(3);
atau

_(g) bahawa orang yang dilantik menjadi pengerusi_
lembaga pengelola, guru besar atau pengetua
bukanlah seorang yang layak dan sesuai atau
bertanggungjawab untuk bertindak sebagai
pengerusi atau guru besar, mengikut mana-mana
yang berkenaan.

**85. (1) Apabila Ketua Pendaftar enggan mendaftarkan**
sesuatu institusi pendidikan di bawah seksyen 84, dia
hendaklah memberitahu pemohon melalui notis bertulis
tentang keengganannya itu, dengan menyatakan alasan
keengganannya dalam notis itu.


Keengganan
untuk
mendaftarkan
institusi
pendidikan.

Notis tentang
keengganan
untuk
mendaftarkan
institusi
pendidikan.


-----

50 RANG UNDANG-UNDANG

(2) Pemohon yang terkilan dengan keengganan Ketua
Pendaftar untuk mendaftarkan sesuatu institusi pendidikan
boleh, dalam masa dua puluh satu hari dari tarikh notis
itu disampaikan kepadanya mengikut subseksyen (1),
merayu kepada Menteri dan keputusan Menteri adalah
muktamad.

**86. (1) Tiada seorang pun boleh mempromosikan sesuatu**
institusi pendidikan, sama ada melalui iklan prospektus,
risalah atau selainnya, melainkan jika institusi pendidikan
itu telah didaftarkan atau perakuan pendaftaran sementara
telah dikeluarkan di bawah subseksyen 81(1).

(2) Seseorang yang melanggar subseksyen (1) adalah
melakukan suatu kesalahan dan boleh, apabila disabitkan,
didenda tidak melebihi tiga puluh ribu ringgit atau
dipenjarakan selama tempoh tidak melebihi dua tahun
atau kedua-duanya.

_Bab 2 — Pembatalan Pendaftaran_

**87. (1) Ketua Pendaftar boleh menyampaikan notis**
kepada pengerusi lembaga pengelola atau mana-mana
orang yang bertanggungjawab tentang pengurusan sesuatu
institusi pendidikan tentang niat untuk membatalkan
pendaftaran institusi pendidikan itu jika dia berpuas hati
bahawa adalah suaimanfaat untuk berbuat demikian
berdasarkan mana-mana alasan yang berikut:

_(a) alasan yang dinyatakan dalam perenggan 84(a);_

_(b) bahawa disiplin di institusi pendidikan itu tidak_
dijaga dengan secukupnya;

_(c) bahawa pendaftaran institusi pendidikan itu_
diperolehi oleh sebab kesilapan atau apa-apa
pernyataan yang palsu atau mengelirukan;

_(d) bahawa pengerusi lembaga pengelola atau mana-_
mana orang yang bertanggungjawab tentang
pengurusan institusi pendidikan itu telah
membuat pernyataan yang palsu atau
mengelirukan berkenaan dengan suatu butir yang


Larangan
tentang
pengiklanan.
dsb.

Alasan bagi
pembatalan
pendaftaran
institusi
pendidikan.


-----

PENDIDIKAN 51

material pada mempromosikan institusi
pendidikan itu;

_(e) bahawa terdapat pelanggaran mana-mana terma_
atau syarat yang dikenakan oleh Ketua Pendaftar
di bawah subseksyen 79(3);

_(f) bahawa lembaga pengelola institusi pendidikan_
itu tidak ada pengerusi, atau bahawa orang yang
dilantik menjadi pengerusi lembaga pengelola
atau menjadi guru besar bukanlah orang yang
layak dan sesuai atau bertanggungjawab untuk
bertindak sebagai pengerusi atau guru besar,
mengikut mana-mana yang berkenaan.

(2) Ketua Pendaftar boleh bertindak di bawah
subseksyen (1) jika dia ada sebab untuk mempercayai
bahawa suatu institusi pendidikan berdaftar tidak lagi
wujud.

(3) Notis tentang niat untuk membatalkan pendaftaran
sesuatu institusi pendidikan di bawah subseksyen (1)
hendaklah menyatakan alasan yang berdasarkannya
pendaftaran dicadangkan dibatalkan.

(4) Jika notis di bawah subseksyen (1) telah
disampaikan kepada orang yang disebut dalam subseksyen
itu, dia boleh dalam masa dua puluh satu hari dari tarikh
notis itu disampaikan kepadanya merayu kepada Menteri.

(5) Jika tiada rayuan dibuat di bawah subseksyen (4),
atau jika suatu rayuan telah dibuat tetapi ditolak, Ketua
Pendaftar boleh membatalkan pendaftaran institusi
pendidikan itu dengan segera; dan dalam masa dua puluh
satu hari dari tarikh pembatalan itu, pengerusi lembaga
pengelola atau mana-mana orang yang bertanggungjawab
tentang pengurusan institusi pendidikan itu hendaklah
menyerahkan balik perakuan pendaftaran institusi
pendidikan itu dan suratcara pengelolaannya kepada Ketua
Pendaftar, dan pengerusi dan pengelola serta tiap- tiap
pekerja institusi pendidikan itu hendaklah menyerahkan
balik perakuan pendaftaran mereka yang dikeluarkan di
bawah Akta ini kepada Ketua Pendaftar.


-----

52 RANG UNDANG-UNDANG

_Bab 3 — Pendaftaran Pengelola dan Pekerja_

**88. (1) Tiap-tiap orang yang bertindak sebagai pengelola**
atau pekerja sesuatu institusi pendidikan hendaklah
didaftarkan sebagai pengelola atau pekerja, mengikut
mana-mana yang berkenaan, berkenaan dengan institusi
pendidikan itu.

(2) Permohonan supaya didaftarkan sebagai pengelola
atau pekerja sesuatu institusi pendidikan hendaklah dibuat
dalam borang yang ditetapkan.

**89. (1) Tertakluk kepada seksyen 90, Ketua Pendaftar**
hendaklah, apabila permohonan dibuat dengan sewajarnya
dan selepas dibuat apa-apa siasatan yang difikirkannya
perlu, mendaftarkan seseorang sebagai pengelola atau
pekerja berkenaan dengan sesuatu institusi pendidikan
dan hendaklah mengeluarkan suatu perakuan pendaftaran
dalam borang yang ditetapkan kepada orang itu.

(2) Ketua Pendaftar boleh menurut budi bicaranya
mengeluarkan—

_(a) kepada seseorang yang memohon untuk_
didaftarkan di bawah Bab ini (sama ada semasa
institusi pendidikan didaftarkan atau selepasnya);
atau

_(b) kepada seseorang yang diperlukan untuk_
bertindak secara sementara sebagai pengelola
atau pekerja,

suatu permit, dalam apa-apa borang yang ditetapkan, untuk
bertindak atas sifat itu, dan semasa permit itu berkuatkuasa
orang yang kepadanya permit itu dikeluarkan hendaklah
disifatkan sebagai berdaftar di bawah Akta ini.

(3) Permit yang dikeluarkan di bawah subseksyen (2)
boleh dibatalkan oleh Ketua Pendaftar pada bila-bila masa
dan, dalam hal seseorang yang memohon untuk
didaftarkan, hendaklah terhenti berkuatkuasa apabila orang
yang kepadanya permit itu dikeluarkan didaftarkan di
bawah Akta ini.


Semua
pengelola dan
pekerja
hendaklah
didaftarkan.

Pendaftaran
pengelola
atau pekerja.


-----

PENDIDIKAN 53

**90. (1) Ketua Pendaftar boleh enggan mendaftarkan**
seseorang sebagai pengelola atau pekerja sesuatu
## institusi pendidikan jika—

_(a) orang itu telah disabitkan atas suatu kesalahan_
oleh mahkamah dan dijatuhi hukuman
pemenjaraan selama tempoh yang tidak kurang
daripada satu tahun atau denda yang tidak kurang
daripada dua ribu ringgit;

_(b) orang itu telah, selain daripada hanya atas sebab_
sesuatu institusi pendidikan tidak lagi wujud,
dikeluarkan daripada mana-mana daftar yang
diwujudkan di bawah Akta ini atau di bawah
peruntukan mana-mana undang-undang bertulis
yang bersamaan yang terdahulu;

_(c) orang itu telah membuat pernyataan yang palsu_
atau mengelirukan dalam, atau berkaitan dengan,
permohonannya untuk didaftarkan, atau dengan
sengaja rnendiamkan apa-apa fakta yang material
bagi permohonan itu; atau

_(d) orang itu bukan warganegara Malaysia._

(2) Ketua Pendaftar hendaklah enggan mendaftarkan
seseorang yang berumur di bawah lapan belas tahun
sebagai pengelola.

**91. Apabila Ketua Pendaftar enggan mendaftarkan**
seseorang sebagai pengelola atau pekerja sesuatu institusi
pendidikan di bawah seksyen 90 dia hendaklah
memberitahu orang itu melalui notis bertulis tentang
keengganan itu.

**92. Seseorang yang terkilan dengan keengganan Ketua**
Pendaftar untuk mendaftarkannya sebagai pengelola atau
untuk pekerja sesuatu institusi pendidikan boleh, dalam
masa dua puluh satu hari dari tarikh dia diberitahu tentang
keengganan itu mengikut seksyen 91, merayu kepada
Menteri.


Alasan bagi
keengganan
untuk
mendaftarkan
pengelola
atau pekerja.

Notis tentang
keengganan
untuk
mendaftarkan
pengelola
atau pekerja

Rayuan
terhadap
keengganan
untuk
mendaftarkan
pengelola
atau pekerja.


-----

54 RANG UNDANG-UNDANG

**93. (1) Ketua Pendaftar boleh mengeluarkan daripada**
daftar seseorang pengelola atau pekerja—

_(a) atas alasan yang dinyatakan dalam perenggan_
## 90(l)(a);

_(b) jika didapati oleh Ketua Pendaftar bahawa orang_
itu bukanlah seorang yang patut, demi
kepentingan Malaysia, awam atau mana-mana
orang, kekal sebagai pengelola atau pekerja;
atau

_(c) yang telah memperoleh pendaftarannya akibat_
suatu kesilapan atau apa-apa butir yang palsu
atau mengelirukan yang diberikan dalam atau
berkaitan dengan permohonannya untuk
didaftarkan.

(2) Walau apa pun subseksyen (1), tiada seorang pun
boleh dikeluarkan daripada daftar di bawah perenggan
## (l)(a) atas sebab apa-apa fakta atau hal yang berlaku
sebelum tarikh pendaftarannya dan yang telah diberitahu
kepada Pendaftar sebelum tarikh itu.

**94. (1) Apabila seseorang pengelola atau pekerja sesuatu**
institusi pendidikan bersara atau terhenti bertindak sebagai
yang sedemikian, pengerusi lembaga pengelola institusi
pendidikan itu atau seseorang yang diberikuasa olehnya
bagi maksud itu hendaklah, dalam masa dua puluh satu
hari dari tarikh pengelola atau pekerja itu bersara atau
terhenti sedemikian, melaporkan hakikat itu kepada Ketua
Pendaftar secara bertulis.

(2) Ketua Pendaftar hendaklah, apabila menerima
laporan di bawah subseksyen (1), dengan segera
mengeluarkan pengelola atau pekerja itu, mengikut manamana yang berkenaan, daripada daftar.

**95. Apabila seseorang dikeluarkan daripada daftar di**
bawah seksyen 93 atau 94 Ketua Pendaftar hendaklah
dengan segera memberitahu orang itu melalui notis bertulis
bahawa dia telah dikeluarkan sedemikian dan alasan
pengeluarannya itu.


Kuasa Ketua
Pendaftar
untuk
mengeluarkan
pengelola
atau pekerja
daripada
daftar.

Persaraan
pengelola
dan pekerja.

Orang yang
dikeluarkan
daripada
daftar
hendaklah
diberitahu.


-----

PENDIDIKAN 55

## 96. Seseorang yang dikeluarkan daripada daftar di bawah
seksyen 93 atau 94 boleh, dalam masa dua puluh satu
hari dari tarikh notis disampaikan kepadanya mengikut
## seksyen 95, merayu kepada Menteri.

**97. (1) Seseorang yang telah dikeluarkan daripada daftar**
hendaklah, dalam masa dua puluh satu hari dari tarikh
penyampaian notis di bawah seksyen 95, menyerahkan
balik kepada Ketua Pendaftar perakuan pendaftaran yang
dikeluarkan kepadanya di bawah Akta ini atau manamana undang-undang bertulis terdahulu yang berhubungan
dengan pendaftaran pengelola atau pekerja, mengikut
mana-mana yang berkenaan, sesuatu institusi pendidikan.

(2) Jika rayuan dibuat di bawah seksyen 96, perakuan

yang disebut dalam subseksyen (1) tidak perlu diserahkan
balik sehingga rayuan itu diputuskan dengan memihak
kepada Ketua Pendaftar.

_Bab 4 — Pendaftaran Murid_

**98. Pengelola, guru besar atau orang lain yang**
bertanggungjawab tentang pengurusan sesuatu institusi
pendidikan hendaklah menyimpan atau menyebabkan

supaya disimpan, mengikut cara yang ditetapkan, suatu
daftar yang mengandungi butir-butir yang ditetapkan
mengenai semua murid di institusi pendidikan itu.


Rayuan
terhadap
pengeluaran
daripada
daftar.

Penyerahan
balik
perakuan
pendaftaran.

Pendaftaran
murid.

Pemeriksaan
hendaklah
dibuat dari
semasa ke
semasa.


## Bab 5 — Pemeriksaan Institusi Pendidikan

_oleh Ketua Pendaftar_

## 99. Ketua Pendaftar hendaklah, dari semasa ke semasa,
memeriksa atau menyebabkan supaya diperiksa institusi
pendidikan yang didaftarkan di bawah Akta ini bagi
## maksud memastikan bahawa Akta ini dan peraturanperaturan yang dibuat di bawah Akta ini telah dan sedang
dipatuhi.


-----

56 RANG UNDANG-UNDANG

**100. (1) Semasa menjalankan pemeriksaan menurut**
seksyen 99, Ketua Pendaftar boleh—

_(a) memasuki mana-mana premis dan memeriksa_
mana-mana buku, dokumen, bahan media
elektronik atau barang lain yang difikirkannya
perlu; dan

_(b) mengambil dan menahan apa-apa buku,_
dokumen, bahan media elektronik atau barang
lain yang didapatinya memudaratkan kepentingan
awam atau murid atau yang, pada pendapatnya,
boleh menjadi bukti pelakuan sesuatu kesalahan
di bawah Akta ini.

(2) Ketua Pendaftar boleh pada bila-bila masa ketika
menjalankan dengan sah pemeriksaan di sesuatu institusi
pendidikan di bawah Akta ini menghendaki mana-mana
orang, yang menjadi pengelola, pekerja, guru atau murid
institusi pendidikan itu, supaya mengemukakan untuk
pemeriksaannya apa-apa buku, dokumen, bahan media
elektronik atau barang lain yang berhubungan dengan
pengurusan, atau pengajaran yang dijalankan di, institusi
pendidikan itu yang ada dalam milikan orang itu atau
di bawah kawalannya atau yang orang itu mempunyai
kuasa untuk mengemukakannya.

**101. Jika Ketua Pendaftar atau pegawai awam yang**
diberikuasa oleh Ketua Pendaftar bagi maksud itu secara
bertulis atau pegawai polis yang berpangkat tidak rendah
daripada Inspektor mempunyai sebab yang munasabah
untuk mempercayai bahawa mana-mana rumah, bangunan
atau tempat lain sedang digunakan sebagai institusi
pendidikan tanpa berdaftar di bawah Akta ini, Ketua
Pendaftar atau pegawai awam atau pegawai polis itu,
dengan ditemani oleh mana-mana orang yang difikirkannya
perlu, boleh—

_(a) memasuki dan memeriksa rumah, bangunan atau_
tempat itu; dan

_(b) menyita dan menahan apa-apa buku, dokumen,_
bahan media elektronik atau barang lain yang
terdapat di dalamnya yang didapatinya boleh


Kuasa Ketua
Pendaftar
semasa
memenksa
institusi
pendidikan
berdaftar.

Pemeriksaan
premis
institusi
pendidikan
yang tidak
berdaftar.


-----

PENDIDIKAN 57

menjadi bukti pelakuan sesuatu kesalahan
terhadap Akta ini atau yang tampaknya adalah
harta, atau telah digunakan berkaitan dengan,
sesuatu institusi pendidikan yang tidak berdaftar
di bawah Akta ini.

**102. (1) Jika Ketua Pendaftar atau pegawai awam yang**
diberikuasa oleh Ketua Pendaftar bagi maksud itu secara
bertulis atau pegawai polis yang berpangkat tidak rendah
daripada Inspektor mempunyai sebab yang munasabah
untuk mempercayai bahawa mana-mana rumah, bangunan
atau tempat lain sedang digunakan sebagai institusi
pendidikan tanpa berdaftar di bawah Akta ini atau sedang
digunakan dengan melanggar mana-mana syarat yang
dikenakan oleh Menteri di bawah subseksyen 47(2) atau
77(3), maka Ketua Pendaftar atau pegawai awam atau
pegawai polis itu, dengan ditemani oleh mana-mana orang
yang difikirkannya perlu boleh, tanpa menjejaskan
penjalanan kuasa yang diberikan kepadanya di bawah
seksyen 99, 100 dan 101, dengan segera mengambil apaapa langkah yang difikirkannya perlu atau dengan apaapa cara menutup institusi pendidikan itu.

(2) Apa-apa tindakan yang diambil di bawah
subseksyen (1) berkenaan dengan mana-mana rumah,
bangunan atau tempat lain tidaklah menghalang Ketua
Pendaftar daripada mendakwa mana-mana orang yang
menggunakan rumah, bangunan atau tempat itu sebagai
institusi pendidikan tanpa berdaftar di bawah Akta ini.

BAHAGIAN IX

PENDAFTARAN GURU

_Bab 1 —- Pendaftaran Guru_

**103. (1) Tertakluk kepada subseksyen (2), tiada seorang**
pun boleh mengajar di sesuatu institusi pendidikan
melainkan jika dia didaftarkan sebagai guru di bawah
Akta ini.


Kuasa untuk
menutup
institusi
pendidikan
yang tidak
berdaftar.

Larangan
mengajar.


-----

58 RANG UNDANG-UNDANG

(2) Subseksyen (1) tidaklah terpakai—

_(a) bagi seseorang yang menjadi anggota_
Perkhidmatan Pendidikan yang .mengajar di
institusi pendidikan kerajaan atau bantuan
kerajaan;

_(b) bagi seseorang yang kepadanya suatu permit_
untuk mengajar telah dikeluarkan di bawah
seksyen 114; dan

_(c) bagi seseorang murid di sesuatu institusi_
pendidikan bagi latihan guru yang ditubuhkan
oleh dan di bawah kawalan langsung Menteri.

**104. Ketua Pendaftar hendaklah menyimpan dan**
menyenggarakan atau menyebabkan supaya disimpan dan
disenggarakan dalam bentuk yang ditetapkan suatu daftar
guru yang di dalamnya hendaklah dicatatkan apa-apa butir
yang ditetapkan.

**105. Permohonan untuk didaftarkan sebagai guru**
hendaklah dibuat kepada Ketua Pendaftar dalam borang
dan mengikut cara yang ditetapkan.

**106. Ketua Pendaftar boleh enggan mendaftarkan**
seseorang sebagai guru di bawah Akta ini jika dia berpuas
## hati bahawa orang itu—

_(a) berumur kurang daripada lapan belas tahun;_

_(b) tidak mempunyai kelayakan untuk mengajar atau_
mempunyai kelayakan yang pada pendapat Ketua
Pendaftar tidak mencukupi bagi maksud itu;

_(c) telah membuat pernyataan yang palsu atau_
mengelirukan atau yang orang itu tahu adalah
palsu atau mengelirukan dalam, atau berkaitan
dengan permohonannya supaya didaftarkan atau
telah dengan sengaja mendiamkan apa-apa fakta
yang material bagi permohonan itu;

_(d) menanggung suatu kecacatan jasmani atau mental_
atau penyakit, yang pada pendapat Ketua
Pendaftar, menjadikan orang itu tidak sesuai
## menjadi guru;


Daftar guru.

Permohonan
supaya
didaftarkan
sebagai guru.

Kuasa Ketua
Pendaftar
untuk enggan
mendaftarkan
seseorang
sebagai guru.


-----

PENDIDIKAN 59

_(e) telah disabitkan atas suatu kesalahan oleh_
mahkamah dan dijatuhi hukuman pemenjaraan
selama tempoh yang tidak kurang daripada satu
tahun atau denda yang tidak kurang daripada
dua ribu ringgit; atau

_(f) bukanlah seorang yang layak dan sesuai_
didaftarkan sebagai guru.

**107. Apabila Ketua Pendaftar enggan mendaftarkan**
seseorang di bawah seksyen 106 dia hendaklah melalui
notis bertulis memberitahu orang itu tentang
keengganannya, dengan menyatakan alasan bagi
keengganan itu.

**108. Seseorang yang terkilan dengan keengganan Ketua**
Pendaftar untuk mendaftarkannya sebagai guru boleh,
dalam masa dua puluh satu hari dari tarikh notis
## disampaikan kepadanya mengikut seksyen 107, merayu
kepada Menteri.

**109. (1) Tertakluk kepada seksyen 106 dan 108, Ketua**
Pendaftar hendaklah, apabila permohonan untuk
didaftarkan di bawah Bab ini dibuat dengan sewajarnya
dan selepas dibuat apa-apa siasatan yang difikirkannya
perlu, dan apabila fee yang ditetapkan dibayar,
mendaftarkan pemohon itu dan mengeluarkan perakuan
pendaftaran sebagai guru kepadanya mengikut cara yang
ditetapkan.

(2) Ketua Pendaftar boleh mengenakan apa-apa terma
dan syarat yang difikirkannya patut apabila mendaftarkan
seseorang pemohon di bawah subseksyen (1) dan dia
boleh pada bila- bila masa membatalkan, mengubah atau
menambah terma dan syarat itu.

**110. (1) Jika Ketua Pendaftar berpuas hati—**

_(a) bahawa adalah suaimanfaat untuk berbuat_
demikian atas mana-mana alasan yang disebut
dalam perenggan 106(c) hingga (e);


Notis tentang
keengganan
untuk
mendaftarkan
seseorang
sebagai guru.

Rayuan
terhadap
keengganan
untuk
mendaftarkan
seseorang
sebagai guru.

Pendaftaran
guru.

Pembatalan
pendaftaran
selepas
diberikan
notis.


-----

60 RANG UNDANG-UNDANG

_(b) bahawa seseorang guru berdaftar telah melakukan_
kemungkiran atau telah tidak mematuhi manamana syarat yang dikenakan di bawah
subseksyen 109(2);

_(c) bahawa pendaftaran seseorang guru telah_
diperolehi disebabkan oleh kesilapan atau apaapa pernyataan yang palsu atau mengelirukan
berkaitan dengan permohonan untuk didaftarkan;
atau

_(d) bahawa ada alasan yang munasabah untuk_
## mempercayai bahawa pengekalan pendaftaran
orang itu sebagai guru akan memudaratkan
kepentingan institusi pendidikan atau murid,

## dia boleh menyampaikan kepada guru itu notis tentang
niat untuk membatalkan pendaftaran guru itu.

(2) Seseorang guru yang kepadanya telah disampaikan
suatu notis menurut subseksyen (1) boleh, dalam masa
dua puluh satu hari dari tarikh notis itu disampaikan
kepadanya, merayu kepada Menteri.

(3) Jika tiada rayuan dibuat dalam tempoh yang
ditentukan dalam subseksyen (2) atau jika rayuan telah
dibuat tetapi ditolak, Ketua Pendaftar hendaklah dengan
## segera membatalkan pendaftaran itu dan menyampaikan
suatu notis kepada guru itu memberitahunya bahawa
pendaftarannya telah dibatalkan.

(4) Tiada pembatalan pendaftaran boleh dibuat di
bawah seksyen ini berdasarkan mana-mana alasan yang
disebut dalam perenggan 106(d) dan (e) disebabkan apaapa fakta atau hal yang berlaku sebelum tarikh pendaftaran
seseorang guru dan yang telah diberitahu kepada Ketua
Pendaftar sebelum tarikh itu.

**111. (1) Jika atas suatu rayuan yang dibuat di bawah**
Bab ini diperintahkan oleh Menteri supaya seseorang
guru hendaklah didaftarkan, atau hendaklah kekal
didaftarkan, tertakluk kepada syarat-syarat yang ditentukan,
Ketua Pendaftar hendaklah mengenakan syarat-syarat itu.


Rayuan.


-----

PENDIDIKAN 61

(2) Syarat-syarat yang dikenakan di bawah subseksyen
(1) hendaklah disifatkan sebagai syarat-syarat yang
dikenakan di bawah subseksyen 109(2).

**112. Jika pendaftaran seseorang guru telah dibatalkan**
di bawah seksyen 110 dan notis telah disampaikan di
bawah subseksyen 110(3), Ketua Pendaftar hendaklah
dengan segera mengeluarkan guru itu daripada daftar,
dan guru itu hendaklah, dalam masa dua puluh satu hari
dari tarikh notis itu disampaikan kepadanya, menyerahkan
balik perakuan pendaftarannya kepada Ketua Pendaftar.

**113. Seseorang yang pada tarikh yang ditetapkan adalah**
berdaftar atau disifatkan berdaftar sebagai guru di bawah
Akta Pelajaran 1961 hendaklah disifatkan telah didaftarkan
sedemikian di bawah Akta ini dan hendaklah tertakluk
kepada Akta ini.

_Bab 2 — Permit Mengajar_

**114. (1) Ketua Pendaftar boleh mengeluarkan suatu**
permit mengajar kepada orang yang berikut, yang bukan
guru berdaftar:

_(a) seseorang guru pelatih, selain daripada mereka_
yang dinyatakan dalam perenggan 103(2)(c),
yang sedang menjalani latihan menjadi guru
mengikut mana-mana skim yang diluluskan oleh
Menteri;

_(b) seseorang yang telah memohon untuk didaftarkan_
sebagai guru dan permohonannya belum
diputuskan lagi; atau

_(c) seseorang yang diperlukan untuk bertindak secara_
sementara sebagai guru.

(2) Permit mengajar hendaklah dalam borang dan
tertakluk kepada apa-apa syarat yang ditetapkan.

(3) Ketua Pendaftar boleh, pada bila-bila masa dan
menurut budi bicaranya, membatalkan sesuatu permit
mengajar dengan memberikan notis bertulis kepada
pemegang permit itu.


Pengeluaran
daripada
daftar.

Peruntukan
peralihan
tentang
pendaftaran
guru.
_Akta 43/61._

Pengeluaran
permit
mengajar.


-----

62 RANG UNDANG-UNDANG

## Bab 3 — Pelbagai

**115. Perakuan pendaftaran sebagai guru yang dikeluarkan**
di bawah Akta ini atau di bawah mana-mana undangundang bertulis terdahulu yang berhubungan dengan
pendaftaran guru atau apa-apa dokumen yang menjadi
keterangan pendaftaran atau pengecualian daripada
pendaftaran guru atau bahawa seorang guru itu disifatkan
sebagai didaftarkan di bawah undang-undang itu, atau
sesuatu permit mengajar yang dikeluarkan di bawah
seksyen 114 hendaklah—

## (a) apabila perakuan, dokumen atau permit itu
dibatalkan;

_(b) apabila orang yang kepadanya perakuan,_
dokumen atau permit itu dikeluarkan terhenti
mengajar di sesuatu institusi pendidikan di
Malaysia selama suatu tempoh berterusan yang
melebihi dua tahun, atau apabila orang itu
meninggal dunia;

_(c) apabila diminta secara bertulis oleh Ketua_
Pendaftar bagi tujuan pengubahan, pemindaan,
pengendorsan atau penggantian; atau

## (d) dalam hal sesuatu permit, apabila tempoh
keesahannya tamat,

diserahkan balik kepada Ketua Pendaftar dalam masa
dua puluh satu hari oleh orang yang kepadanya perakuan,
dokumen atau permit itu dikeluarkan atau mana-mana
orang yang memilikinya.

**116. Tiap-tiap guru berdaftar hendaklah dalam tempoh**
empat belas hari dari tarikh dia mula atau terhenti mengajar
di sesuatu institusi pendidikan melaporkan secara bertulis
kepada Ketua Pendaftar nama institusi pendidikan tempat
dia mengajar atau terhenti mengajar dan tarikh dia mula
## mengajar atau terhenti mengajar di institusi pendidikan
itu.


Penyerahan
balik
perakuan
pendaftaran
sebagai guru.

Kewajipan
guru untuk
memberitahu
tentang
perubahan
institusi
pendidikan.


-----

PENDIDIKAN 63

BAHAGIAN X

JEMAAH NAZIR SEKOLAH

_Bab 1 — Jemaah Nazir_

**117. Ketua Nazir hendaklah—**

_(a) bertanggungjawab, dengan kerjasama mana-mana_
pihak berkuasa yang dilantik oleh Menteri, bagi
memastikan bahawa taraf pengajaran yang
memuaskan diwujudkan dan dikekalkan di
institusi pendidikan;

_(b) memeriksa_ institusi pendidikan atau
menyebabkan institusi pendidikan diperiksa oleh
Nazir Sekolah pada lat tempoh yang
difikirkannya sesuai;

_(c) apabila diarahkan supaya berbuat demikian oleh_
Menteri, memeriksa sesuatu institusi pendidikan
atau menyebabkan institusi pendidikan itu
diperiksa; dan

_(d) menjalankan_ apa-apa kewajipan lain
berhubungan dengan pemeriksaan institusi
pendidikan sebagaimana yang diarahkan oleh
Menteri atau sebagaimana yang ditetapkan.

**118. Ketua Nazir atau Nazir Sekolah boleh memberikan**
nasihat kepada pengelola atau mana-mana orang lain yang
bertanggungjawab tentang pengurusan sesuatu institusi
pendidikan dan kepada guru tentang perkara yang
berhubungan dengan pengajaran dan kaedah pengajaran.

**119. Ketua Nazir atau Nazir Sekolah tidak boleh**
mengeluarkan apa-apa perintah atau arahan kepada
pengelola atau mana-mana orang lain yang
bertanggungjawab tentang pengurusan sesuatu institusi
pendidikan kecuali setakat yang dia diberikuasa oleh manamana peraturan yang dibuat di bawah Akta ini.

**120. (1) Ketua Nazir hendaklah mengemukakan suatu**
laporan kepada Menteri tentang tiap-tiap institusi
pendidikan yang diperiksanya menurut seksyen 117, dan


Kewajipan
Ketua Nazir.

Kuasa Nazir
Sekolah
untuk
memberikan
nasihat.

Sekatan bagi
perintah
Nazir
Sekolah.

Laporan
Nazir
Sekolah.


-----

64 RANG UNDANG-UNDANG

jika laporan itu dibuat oleh Nazir Sekolah, dia hendaklah
mengendorskan apa- apa ulasan yang disifatkannya sesuai
pada laporan itu.

(2) Laporan tentang institusi pendidikan yang
dikemukakan di bawah subseksyen (1) hendaklah menjadi
dokumen rahsia tetapi boleh, menurut budi bicara Menteri,
dijadikan tersedia didapati oleh mereka yang
bertanggungjawab tentang pentadbiran institusi pendidikan
itu dan mana-mana guru di institusi pendidikan itu dan
mana-mana laporan itu yang dijadikan tersedia sedemikian
hendaklah dijadikan tersedia keseluruhannya.

## Bab 2 — Am

**121. Bagi maksud membuat pemeriksaan ke atas institusi**
pendidikan di bawah seksyen 117 Ketua Nazir atau Nazir
Sekolah (dalam seksyen ini disebut "Nazir") boleh—

_(a) pada bila-bila masa memasuki sesuatu institusi_
pendidikan; dan

_(b) menghendaki pengerusi lembaga pengelola atau_
pengelola atau mana-mana orang lain yang
bertanggungjawab tentang pengurusan institusi
pendidikan itu atau guru atau pekerja atau orang
yang ditemui di institusi pendidikan itu—

(i) mengemukakan bagi pemeriksaannya
mana-mana jadual waktu, sukatan pelajaran
atau rekod yang berkaitan dengan mata
pelajaran yang diajarkan atau yang akan
diajarkan atau apa-apa buku, bahan,
dokumen atau barang yang berhubungan
dengan atau yang pada pendapat Nazir
itu mungkin ada hubungan dengan
pengajaran yang dijalankan di institusi
pendidikan itu atau dengan pengurusan
institusi pendidikan itu; dan

(ii) memberikan Nazir itu apa-apa maklumat
yang berhubungan dengan pengajaran di,
atau pengelolaan, institusi pendidikan itu


Kuasa am
Nazir
Sekolah.


-----

PENDIDIKAN 65

yang diminta oleh Nazir itu, dan yang
pengerusi, pengelola, atau orang lain yang
bertanggungjawab tentang pengurusan
institusi pendidikan itu, guru, pekerja atau
orang itu mempunyai kuasa untuk
memberikan.

**122. Ketua Nazir boleh secara bertulis memberikuasa**
Pegawai Pendidikan yang dilantik di bawah seksyen 4
untuk bertindak bagi pihaknya dalam penjalanan kuasakuasanya atau pelaksanaan kewajipan-kewajipannya
di bawah Akta ini.

BAHAGIAN XI

KEWANGAN

**123. Kecuali setakat wang diluluskan atau diperuntukkan**
bagi maksud itu oleh Parlimen atau selainnya, tiada apaapa jua dalam Akta ini boleh disifatkan sebagai
mengenakan apa- apa kewajipan kepada Menteri untuk
menubuhkan dan menyenggarakan suatu institusi
pendidikan di bawah Akta ini atau untuk menyenggarakan
keseluruhan atau sebahagian daripada suatu institusi
pendidikan.

**124. Apa-apa sumbangan bantuan atau sumbangan modal**
yang boleh dibayar di bawah Akta ini kepada sesuatu
institusi pendidikan, selain daripada institusi pendidikan
kerajaan, daripada wang yang diperuntukkan oleh Parlimen
bagi maksud itu hendaklah dibayar tertakluk kepada apaapa syarat dan batasan yang ditetapkan.

**125. Menteri boleh menggantung atau mengkensel atau**
menyebabkan digantung atau dikensel pembayaran apaapa sumbangan kepada sesuatu institusi pendidikan jika
pengelola atau mana-mana orang lain yang
bertanggungjawab tentang pengurusan institusi pendidikan
itu telah tidak mematuhi mana-mana peruntukan Akta
ini atau mana-mana peraturan yang dibuat di bawah Akta
ini.


Ketua Nazir
boleh
memberikuasa
Pegawai
Pendidikan
untuk
bertindak
bagi
pihaknya

Kecualian
berhubungan
dengan
Menteri.

Sumbangan
bantuan dan
sumbangan
modal
hendaklah
tertakluk
kepada
syarat, dsb.
yang
ditetapkan.

Kuasa
Menteri
untuk
menggantung
atau
mengkensel
pembayaran
apa-apa
sumbangan


-----

66 RANG UNDANG-UNDANG

BAHAGIAN XII

RAYUAN

**126. (1) Apabila rayuan dibuat kepada Menteri terhadap**
keputusan Ketua Pendaftar, Menteri, melainkan jika dia
membenarkan rayuan itu dengan segera, hendaklah
membentuk suatu Jawatankuasa Siasatan yang terdiri
daripada orang yang difikirkannya layak untuk menyiasat
fakta dan mengemukakan laporan tentang fakta itu
kepadanya.
(2) Selepas menimbangkan laporan yang dikemukakan
di bawah subseksyen (1), Menteri hendaklah memutuskan
perkara rayuan itu dan membuat apa-apa perintah
tentangnya sebagaimana yang difikirkannya wajar dan
patut.
(3) Keputusan Menteri tentang sesuatu rayuan adalah
muktamad.

## 127. Tertakluk kepada seksyen 129 dan mana-mana
peraturan yang dibuat di bawah Akta ini, Jawatankuasa
Siasatan hendaklah mempunyai kuasa—

_(a) untuk memperoleh dan menerima segala_
keterangan, sama ada bertulis atau lisan, dan
memeriksa semua orang (termasuklah perayu)
yang difikirkan wajar oleh Jawatankuasa
Siasatan;

_(b) untuk menghendaki supaya keterangan seseorang_
diberikan dengan sumpah atau ikrar atau dengan
akuan berkanun;

_(c) untuk memanggil mana-mana orang termasuklah_
perayu supaya hadir dan memberikan keterangan
walau apa pun peruntukan mana-mana undangundang bertulis yang lain;

_(d) untuk menerima apa-apa keterangan bertulis atau_
lisan, walaupun keterangan itu tidak boleh
diterima dalam prosiding sivil atau jenayah; dan

_(e) untuk tidak membenarkan orang awam menyertai_
apa-apa penyiasatan atau mana-mana
bahagiannya dan, jika Jawatankuasa Siasatan
berpendapat bahawa adalah demi kepentingan


Menteri
hendaklah
memutuskan
rayuan
selepas
penyiasatan.

Kuasa
Jawatankuasa
Siasatan.


-----

PENDIDIKAN 67

awam untuk berbuat demikian, menerima
keterangan tanpa kehadiran perayu; tetapi jika
keterangan diterima tanpa kehadiran perayu,
Jawatankuasa Siasatan hendaklah memberitahu
perayu tentang isi keterangan itu setakat yang
bersesuaian dengan kepentingan awam untuk
berbuat demikian, dan hendaklah dalam tiaptiap kes sedemikian memasukkan dalam laporan
## kepada Menteri suatu kenyataan tentang hal
keadaan yang menjadikan keterangan itu telah
diterima.

**128. Walau apa pun apa-apa jua yang berlawanan dalam**
mana-mana undang-undang bertulis, tiada peguambela
atau peguamcara boleh dibenarkan hadir dalam manamana prosiding di hadapan Jawatankuasa Siasatan.

**129. (1) Tiada seorang pun yang dikehendaki di**
## memberikan keterangan di hadapan Jawatankuasa Siasatan
berkewajipan mendedahkan nama atau alamat mana-mana
orang yang telah memberikan maklumat secara sulit kepada
pegawai awam berhubungan dengan apa-apa fakta yang
menjadi hal perkara penyiasatan dan tidaklah juga manamana orang berkewajipan menyatakan apa-apa perkara
yang pada pendapatnya mungkin membawa kepada
penemuan orang yang telah memberikan maklumat
sedemikian.

(2) Tiada seorang pun yang dikehendaki di bawah
seksyen 127 untuk memberikan keterangan berkewajipan
memberikan apa-apa keterangan yang mungkin boleh
menunjukkan bahawa dia bersalah.

BAHAGIAN XIII

PERATUR AN-PERATURAN

**130. (1) Tanpa menjejaskan kuasanya untuk membuat**
peraturan-peraturan di bawah mana-mana peruntukan lain
dalam Akta ini, Menteri boleh membuat peraturanperaturan bagi maksud melaksanakan peruntukan Akta
ini.


Peguambela
dan
peguamcara
tidak boleh
hadir di
hadapan
Jawatankuasa
Siasatan.

Keterangan
di hadapan
Jawatankuasa
Siasatan.

Kuasa
Menteri
untuk
membuat
peraturan.


-----

68 RANG UNDANG-UNDANG

(2) Tanpa menjejaskan keluasan kuasa yang diberikan
dalam subseksyen (1), Menteri boleh membuat peraturanperaturan bagi atau berkenaan dengan semua atau manamana perkara yang berikut:

_(a) penerimaan masuk murid ke institusi pendidikan,_
penyimpanan daftar murid di institusi pendidikan
itu, had umur dan syarat yang membolehkan
murid dikekalkan belajar di dalam sesuatu
institusi pendidikan atau di dalam mana-mana
kelas di dalam institusi pendidikan itu;

_(b) tempoh penggal institusi pendidikan, hari dan_
## waktu murid hendaklah hadir di institusi
pendidikan itu dan hari yang hendaklah dijadikan
hari cuti oleh semua institusi pendidikan atau
mana-mana institusi pendidikan atau golongan
institusi pendidikan yang ditentukan;

_(c) penubuhan dan pengurusan institusi pendidikan,_
dan kewajipan pengelola atau orang lain yang
bertanggungjawab tentang pengurusan institusi
pendidikan itu;

_(d) bentuk yang mengikutnya daftar bagi pendaftaran_
institusi pendidikan atau pengelola atau pekerja
hendaklah disimpan atau disenggarakan dan
## prosedur bagi pengeluaran cabutan daripadanya;

_(e) prosedur yang hendaklah diikuti dan fee yang_
disifatkan patut dikenakan berhubungan dengan
sesuatu permohonan bagi pendaftaran di bawah
Akta ini, atau berhubungan dengan apa-apa
perakuan atau permit atau apa-apa dokumen lain
yang dikeluarkan di bawah Akta ini;

_(f) prosedur yang hendaklah diikuti bagi pengubahan_
atau pemindaan perakuan pendaftaran atau permit
yang dikeluarkan di bawah Akta ini dan
penggantian perakuan atau permit sedemikian
yang hilang atau rosak;

_(g) disiplin di institusi pendidikan dan apa-apa_
## kegiatan murid, sama ada di dalam atau di luar


-----

PENDIDIKAN 69

institusi pendidikan, yang pada pendapat Menteri
mungkin mempunyai kesan terhadap disiplin
sesuatu institusi pendidikan;

_(h) Kurikulum Kebangsaan termasuklah mata_
pelajaran dan perkara, yang bukan pengajian
yang berhubungan dengan agama Malaysia, yang
mengenainya ajaran boleh atau hendaklah
diberikan di institusi pendidikan dan masa yang
hendaklah ditumpukan kepada pengajian setiap
mata pelajaran yang diajarkan di institusi
## pendidikan;

_(i) penubuhan,_ penyusunan, pengurusan,
pengawalan dan pembubaran persatuan murid
atau persatuan murid dan guru, atau persatuan
guru dan ibu bapa sama ada di dalam atau di
luar institusi pendidikan, dan peraturan-peraturan
yang dibuat di bawah perenggan ini boleh
membuat peruntukan supaya persatuan guru dan
ibu bapa sedemikian mengandungi mana-mana
orang selain daripada guru atau ibu bapa murid
di institusi pendidikan yang berkenaan;

_(j) buku, bahan dan radas yang hendaklah digunakan_
di institusi pendidikan, dan kaedah pembelian
buku, bahan dan radas itu;

_(k) larangan tentang penggunaan di sesuatu institusi_
pendidikan atau mana-mana golongan institusi
yang ditentukan apa-apa buku atau bahan yang
penggunaannya didapati tidak diingini;

_(l) larangan_ tentang penggunaan atau
penghantarserahan kepada mana-mana murid
oleh sesuatu pusat pendidikan jarak jauh atau
pembekalan, pengimportan atau penjualan bagi
kegunaan atau penghantarserahan oleh sesuatu
pusat pendidikan jarak jauh apa-apa bahan, buku,
pelajaran, pengajaran atau bahan lain yang
bercetak atau bertulis atau selainnya yang
penggunaannya oleh sesuatu pusat pendidikan
jarak jauh itu didapati tidak diingini;


-----

70 RANG UNDANG-UNDANG

_(m) penyimpanan buku akaun dan pengauditan akaun_
di institusi pendidikan yang menerima
surnbangan;

_(n) piawaian, termasuklah piawaian kesihatan dan_
keselamatan, dan kegunaan untuk premis institusi
pendidikan yang perlu dipatuhi, dan penetapan
piawaian dan kegunaan yang berlainan bagi apaapa perihal institusi pendidikan yang ditetapkan
dalam peraturan-peraturan sedemikian;

_(o) pendaftaran murid di institusi pendidikan,_
pemeriksaan daftar murid sedemikian,
pengambilan cabutan daripada daftar sedemikian
bagi maksud Akta ini oleh orang yang
diberikuasa dengan sewajarnya bagi maksud itu
di bawah peraturan-peraturan sedemikian, dan
pemberian kepada mana-mana pihak berkuasa
yang ditetapkan oleh peraturan-peraturan, oleh
orang yang dikehendaki menyimpan daftar yang
berkenaan, apa-apa laporan berkala atau penyata
lain tentang kandungan daftar itu sebagaimana
yang suaimanfaat;

_(p) bentuk yang mengikutnya daftar guru yang_
disimpan di bawah seksyen 104 hendaklah
disimpan atau disenggarakan, dan prosedur bagi
pengeluaran salinan yang diperakui tentang
butiran-butiran yang terkandung dalam daftar
itu;

_(q) prosedur yang hendaklah diikuti bagi_
pengendorsan, pengubahan atau pemindaan
perakuan pendaftaran sebagai guru yang
dikeluarkan di bawah seksyen 109 dan
penggantian perakuan atau permit mengajar yang
hilang atau rosak;

_(r) prosedur yang hendaklah diikuti dan akibat yang_
akan mengikuti pembatalan perakuan pendaftaran
sebagai guru yang dikeluarkan di bawah seksyen
109 atau pembatalan permit mengajar;


-----

PENDIDIKAN 71

_(s) apa-apa fee yang disifatkan patut dikenakan bagi_
permohonan untuk didaftarkan sebagai guru di
bawah, atau apabila dikeluarkan perakuan atau
permit mengajar atau selainnya berkenaan dengan
apa-apa perkara yang tersebut dalam, Bahagian
XI;

_(t) amalan dan prosedur yang hendaklah diikuti_
berkaitan dengan sesuatu penyiasatan yang dibuat
oleh Jawatankuasa Siasatan yang ditubuhkan
di bawah subseksyen 126(1);

_(u) cara rayuan terhadap keputusan Ketua Pendaftar_
yang hendaklah dibuat kepada Menteri dan fee
yang hendaklah dibayar berkenaan dengan
sesuatu rayuan;

_(v) penubuhan,_ penyusunan, pengurusan,
pengawalan dan pembubaran mana-mana majlis,
badan atau Jawatankuasa sukan di peringkat
institusi pendidikan, daerah, negeri atau
kebangsaan;

_(w) peruntukan bagi pendidikan pengembangan di_
institusi pendidikan yang ditubuhkan dan
disenggarakan oleh Menteri di bawah Akta ini;

_(x) pengedaran oleh murid atau murid-murid, sama_
ada di dalam atau di luar institusi pendidikan
apa-apa majalah, risalah atau bahan bercetak
atau bertulis yang seumpamanya;

_(y) cara menentukan amaun sumbangan bantuan_
yang kena dibayar kepada institusi pendidikan
bantuan kerajaan;

_(z) syarat dan batasan yang menurutnya atau_
tertakluk kepadanya sumbangan bantuan atau
sumbangan modal hendaklah dibayar kepada
institusi pendidikan bantuan kerajaan;

_(aa) penentuan yuran yang diluluskan yang dikenakan_
berkenaan dengan kehadiran belajar di institusi
pendidikan secara amnya, atau di mana-mana
golongan institusi pendidikan bantuan kerajaan
dan pembayaran atau peremitan yuran
sedemikian;


-----

72 RANG UNDANG-UNDANG

_(ab) cara_ untuk memindahmilikkan atau
meletakhakkan apa-apa harta yang
dipindahmilikkan atau diletakhakkan di bawah
Akta ini dan cara mendaftarkan hakmilik manamana harta sedemikian;

_(ac) apa-apa fee yang disifatkan patut dilevi_
berkenaan dengan apa-apa perkara yang
## diperuntukkan di bawah Akta ini;

_(ad) borang yang boleh digunakan bagi melaksanakan_
peruntukan Akta ini dan yang boleh digunakan
berkaitan dengan apa-apa perkara yang
dinyatakan atau yang dikehendaki dalam Akta
ini supaya ditetapkan oleh Menteri; dan

_(ae) apa-apa perkara lain yang disifatkan oleh Menteri_
sebagai suaimanfaat atau perlu bagi
melaksanakan mana- mana peruntukan Akta ini.

**131. Peraturan-peraturan yang dibuat di bawah Akta ini**
boleh memperuntukkan bahawa pelanggaran mana-mana
peruntukan dalam peraturan-peraturan itu adalah suatu
kesalahan dan bahawa kesalahan sedemikian boleh
dihukum, apabila disabitkan, dengan hukuman denda atau
pemenjaraan atau kedua-duanya tetapi tidak boleh
membuat peruntukan supaya denda itu melebihi sepuluh
ribu ringgit atau tempoh pemenjaraan itu melebihi enam
bulan.

BAHAGIAN XIV

KESALAHAN DAN PENALTI

**132. (1) Seseorang, sebagai pengerusi lembaga pengelola**
atau mana-mana orang lain yang dengan bertanggungjawab
tentang pengurusan sesuatu institusi pendidikan, yang
membuat pernyataan yang palsu atau mengelirukan dalam
mempromosikan institusi pendidikan itu adalah melakukan
suatu kesalahan dan boleh, apabila disabitkan, didenda
tidak melebihi lima puluh ribu ringgit atau dipenjarakan
selama tempoh tidak melebihi lima tahun atau keduaduanya.


Peraturan
boleh
menetapkan
penalti
kerana
pelanggarannya.

Kesalahan
dan penalti
berhubungan
dengan
pendaftaran
institusi
pendidikan.


-----

PENDIDIKAN 73

(2) Seseorang yang—

## (a) apabila membuat permohonan di bawah Akta
ini bagi pendaftaran sesuatu institusi pendidikan,
atau bagi pendaftaran sebagai pengelola atau
pekerja, atau selainnya bagi maksud mendorong
Ketua Pendaftar untuk menjalankan atau tidak
menjalankan kuasanya di bawah Akta ini,
membuat apa-apa pernyataan yang dia ketahui
adalah palsu atau yang dia tidak percaya adalah
benar atau dengan sengaja mendiamkan apaapa fakta material, atau memberikan apa-apa
maklumat yang mengelirukan;

_(b) menghalang atau menggendalakan Ketua_
Pendaftar, pegawai awam atau pegawai polis
dalam menjalankan kuasa yang diberikan kepada
pegawai itu di bawah seksyen 100, 101 atau
102;

_(c) enggan mengemukakan apa-apa buku, dokumen_
atau barang, atau enggan memberikan maklumat
dengan melanggar subseksyen 100(2) atau
memberikan apa-apa maklumat yang dia tahu
adalah palsu atau yang dia tidak percaya adalah
benar;

_(d) sebagai pengerusi lembaga pengelola sesuatu_
institusi pendidikan melanggar subseksyen 94(1);

## (e) sebagai seorang yang hendaklah didaftarkan
sebagai pengelola atau pekerja di bawah seksyen
88 bertindak sebagai pengelola atau pekerja tanpa
didaftarkan sedemikian;

_(f) sebagai_ pengelola atau orang yang
bertanggungjawab tentang pengurusan sesuatu
## institusi pendidikan menyebabkan atau
membenarkan mana-mana orang bertindak
sebagai pengelola atau seorang yang
bertanggungjawab tentang pengurusan, atau
sebagai pekerja institusi pendidikan itu tanpa
didaftarkan di bawah Akta ini;


-----

74 RANG UNDANG-UNDANG

_(g) bertindak sebagai pengelola atau pekerja di_
institusi pendidikan yang tidak didaftarkan di
bawah Akta ini; atau

_(h) sebagai pengerusi lembaga pengelola atau_
## pengelola atau seseorang yang bertanggungjawab
tentang pengurusan sesuatu institusi pendidikan
telah tidak menghalang institusi pendidikan itu
digunakan bagi apa-apa kegiatan atau maksud
yang menyalahi undang-undang, atau bagi apaapa kegiatan atau maksud sesuatu organisasi,
pertubuhan atau kumpulan orang yang lain yang
menyalahi undang-undang,

adalah melakukan suatu kesalahan dan boleh, apabila
disabitkan, didenda tidak melebihi tiga puluh ribu ringgit
atau dipenjarakan selama tempoh tidak melebihi dua tahun
atau kedua-duanya.

(3) Seseorang yang—

_(a) sebagai pengerusi lembaga pengelola atau_
sebagai orang yang bertanggungjawab tentang
pengurusan sesuatu institusi pendidikan tidak
menyebabkan salinan perakuan pendaftaran
institusi pendidikan itu dipamerkan mengikut
subseksyen 82(2);

_(b) tidak menyerahkan balik kepada Ketua Pendaftar_
mana-mana perakuan pendaftaran atau suratcara
pengelolaan di bawah subseksyen 87(5) atau
97(1);

_(c) sebagai pengerusi lembaga pengelola sesuatu_
institusi pendidikan melanggar subseksyen 94(1);
atau

_(d) sebagai tuan punya atau penghuni mana-mana_
premis dan mempunyai sebab yang munasabah
untuk mempercayai bahawa premis itu atau
sebahagian daripadanya digunakan sebagai
institusi pendidikan yang dikehendaki didaftarkan
di bawah Akta ini tetapi tidak berdaftar


-----

PENDIDIKAN 75

sedemikian, tidak mengambil langkah yang
munasabah untuk menghalang penggunaan
sedemikian,

adalah melakukan suatu kesalahan dan boleh, apabila
disabitkan, didenda tidak melebihi lima ribu ringgit.

**133. (1) Seseorang yang, semasa membuat permohonan**
untuk didaftarkan sebagai guru atau selainnya bagi maksud
mendorong Ketua Pendaftar menjalankan atau tidak
menjalankan kuasanya di bawah Akta ini, membuat apaapa pernyataan yang dia ketahui adalah palsu atau yang
dia tidak percaya adalah benar atau dengan sengaja
mendiamkan apa-apa fakta yang material atau memberikan
apa-apa maklumat yang mengelirukan adalah melakukan
suatu kesalahan dan boleh, apabila disabitkan, didenda
tidak melebihi sepuluh ribu ringgit atau dipenjarakan
selama tempoh tidak melebihi satu tahun atau keduaduanya.

(2) Seseorang yang—

_(a) bertindak sebagai guru di sesuatu institusi_
pendidikan dengan melanggar subseksyen
103(1);

_(b) menyebabkan, membenarkan atau mengambil_
kerja seseorang untuk bertindak sebagai guru
dengan melanggar subseksyen 103(1);

_(c) bertindak sebagai guru di suatu institusi_
pendidikan yang tidak berdaftar;

_(d) sebagai guru berdaftar mengajar di suatu institusi_
pendidikan dengan melanggar mana-mana syarat
yang dikenakan di bawah subseksyen 109(2)
atau sebagai pemegang permit mengajar yang
dikeluarkan di bawah seksyen 114, mengajar
di suatu institusi pendidikan dengan melanggar
mana-mana syarat yang dikenakan oleh permit
itu;

_(e) menyebabkan, membenarkan atau mengambil_
kerja seseorang guru berdaftar untuk mengajar


Kesalahan
dan penalti
berhubungan
dengan
pendaftaran
guru.


-----

76 RANG UNDANG-UNDANG

di suatu institusi pendidikan dengan melanggar
mana-mana syarat yang berhubungan dengan
guru itu yang dikenakan di bawah seksyen 109
atau menyebabkan, membenarkan atau
mengambil kerja pemegang permit mengajar
yang dikeluarkan di bawah seksyen 114 untuk
mengajar selain daripada mengikut syarat yang
dikenakan oleh permit itu;

_(f) tidak menyerahkan balik perakuan, dokumen_
atau permit mengikut seksyen 115; atau

_(g) sebagai guru berdaftar tidak membuat laporan_
kepada Ketua Pendaftar mengikut seksyen 116,

boleh, apabila disabitkan atas suatu kesalahan di bawah
perenggan (b) atau (e), didenda tidak melebihi sepuluh
ribu ringgit dan boleh, apabila disabitkan atas suatu
kesalahan di bawah perenggan (a), (c), (d), (f) atau (g),
didenda tidak melebihi lima ribu ringgit.

**134. Seseorang yang—**

_(a) menghalang atau menggendalakan Ketua Nazir_
atau Nazir Sekolah dalam menjalankan manamana kuasa yang diberikan kepadanya oleh
seksyen 121;

_(b) enggan mengemukakan mana-mana jadual waktu,_
sukatan pelajaran, rekod, buku, bahan, dokumen
atau barang, atau enggan memberikan maklumat,
dengan melanggar subperenggan 121(b)(ii); atau

_(c) memberikan apa-apa maklumat yang palsu dalam_
apa-apa perkara yang material atau yang dia
tahu adalah palsu atau yang dia tidak percayai
adalah benar,

adalah melakukan suatu kesalahan dan boleh, apabila
disabitkan, didenda tidak melebihi tiga puluh ribu ringgit
atau dipenjarakan selama tempoh tidak melebihi dua tahun
atau kedua-duanya.


Kesalahan
dan penalti
berhubungan
dengan Nazir.


-----

PENDIDIKAN 77

**135. (1) Seseorang yang melakukan kesalahan di bawah**
Akta ini yang baginya tiada penalti diperuntukkan dengan
nyata boleh, apabila disabitkan, didenda tidak melebihi
lima ribu ringgit atau dipenjarakan selama tempoh tidak
melebihi enam bulan atau kedua-duanya.

(2) Seseorang yang melakukan suatu kesalahan di
bawah Akta ini boleh, dalam hal suatu kesalahan yang
berterusan, apabila disabitkan, dikenakan hukuman denda
harian yang tidak melebihi lima ratus ringgit sebagai
tambahan kepada apa-apa penalti lain yang boleh
dikenakan kepadanya di bawah Akta ini berkenaan dengan
kesalahan itu, bagi setiap hari kesalahan itu terus dilakukan.

**136. (1) Ketua Pendaftar atau pegawai awam yang**
diberikuasa bagi maksud itu secara bertulis oleh Ketua
Pendaftar atau pegawai polis yang berpangkat tidak rendah
daripada Inspektor hendaklah mempunyai kuasa untuk
menyiasat pelakuan suatu kesalahan di bawah Akta ini
atau mana-mana peraturan yang dibuat di bawah Akta
ini.

(2) Ketua Pendaftar atau pegawai awam yang
diberikuasa bagi maksud itu secara bertulis oleh Ketua
Pendaftar atau pegawai polis yang berpangkat tidak rendah
daripada Inspektor boleh, berhubungan dengan apa-apa
penyiasatan berkenaan dengan suatu kesalahan di bawah
Akta ini atau mana-mana peraturan yang dibuat di bawah
Akta ini, menjalankan kuasa khas berhubungan dengan
penyiasatan polis kecuali bahawa kuasa menangkap tanpa
waran yang diberikan oleh Kanun Prosedur Jenayah dalam
mana-mana kesalahan boleh tangkap tidak boleh dijalankan
oleh Ketua Pendaftar atau pegawai awam yang diberikuasa
oleh Ketua Pendaftar bagi maksud itu secara bertulis.

**137. Tanpa menjejaskan seksyen 136, jika Ketua**
Pendaftar atau pegawai awam yang diberikuasa oleh Ketua
Pengarah bagi maksud itu secara bertulis oleh Ketua
Pendaftar atau pegawai polis yang berpangkat tidak rendah
daripada Inspektor mempunyai alasan yang munasabah
bagi mempercayai bahawa tujuan apa-apa penggeledahan
yang hendak dilakukan di mana-mana premis bagi maksud
Akta ini mungkin terkecewa oleh sebab apa-apa kelengahan


Penalti am.

Kuasa untuk
menyiasat.

_N.M.B._
_Bab 6_

Kuasa untuk
masuk tanpa
waran.


-----

78 RANG UNDANG-UNDANG

dalam mendapatkan waran geledah di bawah Kanun
Prosedur Jenayah, dia boleh, tanpa waran, memasuki manamana premis itu bagi rnaksud sedemikian dengan
menggunakan hanya apa-apa kekerasan yang perlu supaya
dia dapat masuk.

**138. Ketua Pendaftar atau pegawai awam yang**
diberikuasa oleh Ketua Pendaftar bagi maksud itu secara
bertulis atau pegawai polis yang berpangkat tidak rendah
daripada Inspektor boleh, dengan kebenaran bertulis
Pendakwa Raya, memulakan dan menjalankan pendakwaan
berkenaan dengan suatu kesalahan di bawah Akta ini
atau mana-mana peraturan yang dibuat di bawah Akta
ini.

**139. (1) Ketua Pendaftar boleh, dalam sesuatu hal**
apabila difikirkannya layak dan patut untuk berbuat
demikian, dan dengan kebenaran bertulis Pendakwa Raya,
mengkompaunkan apa-apa kesalahan yang dilakukan oleh
seseorang yang boleh dihukum di bawah Akta ini, kecuali
suatu kesalahan di bawah seksyen 72 dan subseksyen
132(1), atau mana-mana peraturan yang dibuat di bawah
Akta ini dengan membuat suatu tawaran bertulis kepada
orang itu untuk mengkompaunkan kesalahan itu apabila
dibayar kepada Ketua Pendaftar dalam masa yang
ditentukan dalam tawaran itu, apa-apa jumlah wang, yang
boleh ditentukan sedemikian, yang tidak boleh melebihi
lima puluh peratus daripada amaun denda maksimum
yang boleh dikenakan kepada orang itu sekiranya dia
telah disabitkan atas kesalahan itu.

(2) Sesuatu tawaran di bawah subseksyen (1) boleh
dibuat pada bila-bila masa selepas kesalahan itu dilakukan,
tetapi sebelum apa-apa pendakwaan baginya telah
dimulakan, dan jika amaun yang ditentukan dalam tawaran
itu tidak dibayar dalam masa yang ditentukan dalam
tawaran itu, atau dalam apa-apa tempoh lanjutan yang
dibenarkan oleh Ketua Pendaftar, pendakwaan bagi
kesalahan itu boleh dimulakan pada bila-bila masa selepas
itu terhadap orang yang kepadanya tawaran itu telah dibuat.


Memulakan
dan
menjalankan
pendakwaan.

Kuasa untuk
mengkompaun
kesalahan.


-----

PENDIDIKAN 79

(3) Jika suatu kesalahan telah dikompaunkan di bawah
subseksyen (1)—

_(a) tiada pendakwaan boleh dibuat selepas itu_
berkenaan dengan kesalahan itu terhadap orang
yang kepadanya tawaran untuk
mengkompaunkan itu telah dibuat; dan

_(b) apa-apa barang, benda atau artikel lain yang_
disita berkaitan dengan kesalahan itu hendaklah
dilepaskan dengan serta-merta.

(4) Apa-apa wang yang dibayar kepada Ketua
Pendaftar menurut subseksyen (1) hendaklah dibayar ke
dalam dan menjadi sebahagian daripada Kumpulan Wang
Disatukan Persekutuan.

BAHAGIAN XV

PELBAGAI

**140. Tiap-tiap orang yang dilantik, atau yang secara sah**
menjalankan kuasa seseorang yang dilantik, di bawah
Bahagian II hendaklah disifatkan sebagai pengkhidmat
awam bagi maksud Kanun Keseksaan.

**141. (1) Pengelola atau orang yang bertanggungjawab**
tentang pengurusan sesuatu institusi pendidikan hendaklah
memastikan bahawa premis institusi pendidikan itu
mematuhi apa-apa piawaian yang ditetapkan bagi institusi
pendidikan yang sama perihalnya dengan institusi
pendidikan itu.

(2) Jika Menteri berpuas hati berkenaan dengan sesuatu
institusi pendidikan bahawa setelah mengambil kira
keadaan tapak atau mana-mana bangunan yang sedia
ada di situ atau hal keadaan tertentu yang lain yang
menyentuh premis itu tidaklah munasabah dalam hal yang
sedemikian untuk menghendaki pematuhan piawaian yang
ditetapkan yang disebut dalam subseksyen (1) daripada


Pegawai
disifatkan
sebagai
pengkhidmat
awam.
_N.M.B._
_Bab_ _45._

Kehendak
tentang
premis.


-----

80 RANG UNDANG-UNDANG

apa-apa aspek tertentu, dia boleh mengarahkan supaya
premis itu disifatkan sebagai mematuhi piawaian yang
ditetapkan jika sebagai ganti pematuhan kepada piawaian
yang ditetapkan itu premis itu mematuhi apa-apa kehendak
lain yang ditentukan dalam arahan itu.

**142. Kecuali dengan kebenaran Pendaftar, seseorang**

murid yang berdaftar sebagai murid di suatu institusi
pendidikan kerajaan atau bantuan kerajaan tidak boleh,
semasa masih berdaftar sedemikian, berdaftar di manamana institusi pendidikan sedemikian yang lain.


Pendaftaran
murid di
institusi
pendidikan
kerajaan atau
bantuan
kerajaan.


Kuasa untuk **143. Menteri boleh, jika difikirkannya wajar dan demi**
mengecualikan institusi

kepentingan sesuatu institusi pendidikan atau demi

pendidikan. kepentingan murid atau awam, melalui perintah yang

disiarkan dalam Warta, mengecualikan institusi pendidikan
atau mana-mana golongan atau golongan institusi
pendidikan daripada semua atau mana-mana peruntukan
Akta ini kecuali peruntukan tentang pendaftaran, sama
ada secara mutlak atau tertakluk kepada apa-apa syarat
yang difikirkannya patut dikenakan, dan boleh pada bilabila masa menurut budi bicaranya membatalkan
pengecualian sedemikian atau mengkensel atau mengubah
atau menambah syarat-syarat itu.

Jawatankuasa **144. Walau apa pun apa-apa peruntukan lain dalam Akta**
Khas.

ini, Menteri boleh membentuk suatu jawatankuasa khas
yang terdiri daripada orang yang dilantik oleh Menteri
berkenaan dengan—

_(a) mana-mana institusi pendidikan atau golongan_

institusi pendidikan tertentu; atau

_(b) apa-apa perkara atau projek pendidikan,_

bagi maksud menasihatinya dalam perkara yang
berhubungan dengan institusi pendidikan, golongan
institusi pendidikan atau perkara atau projek pendidikan
dan dia boleh menurut budi bicaranya memberikan

jawatankuasa sedemikian semua atau mana-mana kuasa

yang diberikan kepada sesuatu Jawatankuasa Siasatan
oleh seksyen 127.


-----

PENDIDIKAN 81

**145. (1) Mana-mana notis, perintah atau komunikasi,**
yang dikehendaki, atau boleh, dihantar atau disampaikan
kepada—

_(a) pengerusi lembaga pengelola, pengelola atau_
orang lain yang bertanggungjawab tentang
pengurusan, atau pekerja, sesuatu institusi
pendidikan yang didaftarkan di bawah Akta ini,
bolehlah disampaikan melalui surat yang
dialamatkan kepada pengerusi, pengelola, orang
atau pekerja itu di alamat berdaftar institusi
pendidikan itu atau boleh disampaikan dengan
melekatkan notis, perintah atau komunikasi itu
di suatu bahagian yang ketara di premis institusi
pendidikan itu yang difikirkan sesuai oleh Ketua
Pendaftar;

_(b) seseorang yang memohon supaya sesuatu institusi_
pendidikan didaftarkan atau supaya didaftarkan
sebagai guru, pengelola atau pekerja bolehlah
disampaikan melalui surat yang dialamatkan
kepada orang itu di alamat yang dinyatakan
dalam borang permohonannya;

_(c) seseorang guru berdaftar, bolehlah disampaikan_
melalui surat yang dialamatkan ke institusi
pendidikan atau alamat terakhir yang dilaporkan
kepada Ketua Pendaftar di bawah seksyen 116;

_(d) pemegang permit mengajar yang dikeluarkan_
di bawah seksyen 114 bolehlah disampaikan
melalui surat yang dialamatkan ke institusi
pendidikan yang berkenaan dengannya permit
itu dikeluarkan; dan

## (e) mana-mana orang selain daripada orang yang
dinyatakan dalam perenggan (a) hingga (d),
bolehlah disampaikan melalui surat yang
dialamatkan kepada orang itu di tempat
tinggalnya yang terakhir yang diketahui.

(2) Walau apa pun perenggan (1) _(a), jika pengerusi_
lembaga pengelola sesuatu institusi pendidikan belum
dilantik, maka notis, perintah atau komunikasi untuk
disampaikan kepada pengerusi itu bolehlah dialamatkan


Penyampaian
notis, dsb.


-----

82 RANG UNDANG-UNDANG

atau disampaikan kepada orang yang, pada pendapat Ketua
Pendaftar, bertanggungjawab tentang institusi pendidikan
itu.

BAHAGIAN XVI

PERALIHAN DAN PEMANSUHAN

**146. Pada tarikh yang ditetapkan semua nama institusi**
pendidikan yang, sebelum sahaja tarikh adalah—

_(a) sekolah rendah kebangsaan hendaklah dikenali_
sebagai sekolah kebangsaan; dan

_(b) sekolah rendah jenis kebangsaan hendaklah_
dikenali sebagai sekolah jenis kebangsaan.

**147. Sekolah menengah vokasional yang ditubuhkan**
sebelum tarikh yang ditetapkan hendaklah terus menjadi
sebahagian daripada sekolah menengah kebangsaan di
bawah perenggan 30(1)(b) sehingga sekolah sedemikian
dimansuhkan oleh Menteri melalui perintah yang disiarkan
dalam Warta.

**148. Tertakluk kepada peruntukan Akta ini, Menteri**
## hendaklah terus membantu semua institusi pendidikan
yang menerima sumbangan bantuan atau bantuan
kewangan lain yang serupa daripada Kerajaan atau daripada
wang awam pada hari sebelum sahaja tarikh yang
ditetapkan,

**149. Walau apa pun apa-apa jua yang berlawanan,**
Kerajaan Persekutuan boleh terus membuat bayaran
berkenaan dengan kos yang disebut dalam seksyen 37
Akta Pelajaran 1961 berhubungan dengan ajaran agama
yang diberikan di bawah seksyen itu tidak dimansuhkan
oleh Akta ini.


Pertukaran
nama
institusi
pendidikan
tertentu.

Sekolah
menengah
vokasional
hendaklah
menjadi
sebahagian
daripada
sekolah
menengah
kebangsaan
sehingga
dimansuhkan.

Bantuan
kepada
institusi
pendidikan
yang sedia
ada.

Kecualian
berkenaan
dengan
sumbangan
untuk
pengajaran
agama.
_Akta_ _43/61._


-----

PENDIDIKAN 83

**150. Sehingga apa-apa tarikh yang ditetapkan oleh**
Menteri melalui pemberitahuan dalam Warta—

_(a) semua institusi pendidikan yang tertentu,_
## terkecuali daripada peruntukan Akta Pelajaran
1961 melalui seksyen 127 Akta itu hendaklah
terkecuali daripada peruntukan yang bersamaan
dalam Akta ini; dan

_(b)_ seseorang guru yang terkecuali daripada
peruntukan Bahagian VI Akta Pelajaran 1961
melalui seksyen 128 Akta itu hendaklah
terkecuali daripada peruntukan Bahagian IX
Akta ini.

**151. Sesuatu institusi pendidikan, pengelola, pengurus**
atau pekerja yang berdaftar atau disifatkan berdaftar di
bawah peruntukan Akta Pelajaran 1961 hendaklah, pada
tarikh yang ditetapkan, disifatkan telah berdaftar di bawah
Akta ini dan—

_(a) tertakluk kepada perenggan (b), peruntukan Akta_
ini hendaklah terpakai bagi institusi pendidikan,
pengelola, pengurus atau pekerja itu seolah-olah
institusi pendidikan, pengelola, pengurus atau
pekerja itu telah berdaftar di bawah Akta ini;

_(b) syarat-syarat yang dikenakan kepada institusi_
pendidikan, pengelola, pengurus atau pekerja
itu sebelum mula berkuatkuasanya Akta ini
hendaklah terus berkuatkuasa seolah-olah syaratsyarat itu telah dikenakan di bawah Akta ini.

**152. (1) Menteri boleh, pada tarikh yang ditentukan**
olehnya, melalui notis yang disiarkan dalam Warta,
memerintahkan penggulungan Lembaga Pusat yang
ditubuhkan di bawah seksyen 92 Akta Pelajaran 1961.

(2) Dengan penggulungannya—

_(a) anggota-anggotanya, termasuk Pengerusi_
Lembaga, hendaklah terhenti memegang jawatan;


Kecualian
berkenaan
dengan
institusi
pendidikan
terkecuali
tertentu, dsb.

_Akta_ _43/61_

_Akta 43/61._

Kecualian
berkenaan
dengan
institusi
pendidikan,
pengelola,
pengurus atau
pekerja
berdaftar.
_Akta_ _43/61_

Penggulungan
Lembaga
Pusat.

_Akta_ _43/61._


-----

84 RANG UNDANG-UNDANG

_(b) Lembaga hendaklah terhenti menjadi majikan_
kepada guru-guru di sesuatu institusi pendidikan;

_(c) apa-apa kepentingan mengenai mana-mana harta_
alih atau tak alih dan apa-apa hak dan liabiliti
yang sebelum ini terletakhak pada atau mungkin
dipunyai oleh Lembaga sebelum sahaja tarikh
penggulungan Lembaga hendaklah turun kepada
Kerajaan; dan

_(d) Menteri boleh memberikan apa-apa arahan yang_
difikirkannya patut berkenaan dengan manamana kakitangan atau pekerja Lembaga.

**153. (1) Mana-mana kumpulan wang caruman (termasuk**
Kumpulan Wang Simpanan Guru) yang ditubuhkan di
bawah Akta Pelajaran 1961 atau mana-mana peraturan
yang dibuat di bawah Akta itu hendaklah terus
disenggarakan dan diuruskan mengikut mana-mana
undang-undang bertulis yang berhubungan dengan
kumpulan wang itu sehingga Yang di-Pertuan Agong
membuat perintah bagi penggulungannya atau selainnya.

(2) Perintah penggulungan di bawah seksyen ini
hendaklah hanya dibuat atas nasihat Menteri Kewangan.

(3) Menteri boleh melalui peraturan meminda manamana kaedah atau peraturan berhubungan dengan
kumpulan wang itu yang dibuat sebelum tarikh yang
ditetapkan untuk mengadakan pentadbiran yang lebih baik
## bagi kumpulan wang itu atau untuk menghapuskan apaapa kesulitan yang berhubungan dengan kumpulan wang
itu.

**154. Sebutan dalam Akta ini mengenai seseorang**
pengelola hendaklah termasuk sebutan mengenai pengurus
yang didaftarkan di bawah Akta Pelajaran 1961 dan
sebutan mengenai lembaga pengelola hendaklah termasuk
sebutan mengenai lembaga pengurus di bawah Akta itu.


Penyenggaraan
kumpulan
wang
caruman.
_Akta 43/61._

Sebutan
mengenai
pengelola
atau lembaga
pengelola
hendaklah
termasuk
pengurus dan
lembaga
pengurus.
_Akta 43/61._


-----

PENDIDIKAN 85

**155. (1) Akta Pelajaran 1961, Akta Pelajaran (Pindaan)**
1963, Perintah Akta Pelajaran (Perluasan ke Sarawak)
1975 dan Perintah Akta Pelajaran (Perluasan ke Sabah)
1976 adalah dimansuhkan.

(2) Semua perlantikan, peraturan, kaedah, undangundang kecil, pengecualian, arahan dan perintah yang
dibuat, semua daftar yang disimpan dan semua perakuan
atau sijil yang diberikan atau mempunyai kuatkuasa di
bawah undang-undang atau perintah yang dimansuhkan
oleh seksyen ini dan yang berkuatkuasa atau mempunyai
kuatkuasa pada tarikh Akta ini mula berkuatkuasa,
## hendaklah (tanpa menjejaskan kuasa Menteri untuk
meminda peraturan, kaedah dan undang-undang kecil
sedemikian, melalui mana-mana peraturan-peraturan atau
meminda, membatalkan atau menarik balik pengecualian,
arahan, perakuan atau sijil itu melalui perintah atau arahan
yang dibuat di bawah peruntukan yang berkenaan dalam
Akta ini dan tertakluk kepada apa-apa ubahsuaian yang
perlu untuk menjadikan peraturan, kaedah, undang-undang
kecil, pengecualian, arahan, atau perintah selaras dengan
Akta ini) terus berkuatkuasa dan mempunyai kuatkuasa
seolah-olah ia telah dibuat, disimpan, atau diberikan di
bawah Akta ini, sehingga diperuntukkan selainnya di
bawah Akta ini.

## 156. Tiada apa-apa jua dalam Akta ini boleh dianggap
menyentuh penjalanan oleh Menteri Kewangan kuasa yang
diberikan kepadanya oleh seksyen 6 Akta Prosedur
Kewangan 1957 berkenaan dengan pengurusan Kumpulan
Wang Disatukan dan berkenaan dengan pengawasan,
pengawalan dan arahan tentang perkara yang berhubungan
dengan hal-ehwal kewangan Malaysia.

JADUAL

[Subseksyen 18(2)]

MATA PELAJARAN TERAS DALAM KURIKULUM KEBANGSAAN

1. Mata pelajaran teras dalam Kurikulum Kebangsaan hendaklah
menjadi asas utama pendidikan murid di semua sekolah dalam Sistem
Pendidikan Kebangsaan.


Pemansuhan
_Akta 43/61._
_Akta_ _32/63._
_P.U. (A)_
_425/75._
_P.U_ _(A)_
_176/76._

Kuasa
Menteri
Kewangan.
_Akta 61._

Mala pelajaran
teras dalam
Kurikulum
Kebangsaan


-----

86 RANG UNDANG-UNDANG

2. Mata pelajaran teras pada peringkat sekolah rendah ialah—

_(a) Bahasa Kebangsaan;_

_(b) Bahasa Inggeris;_

_(c) Bahasa Cina, bagi murid di sekolah jenis kebangsaan (Cina);_

_(d) Bahasa Tamil, bagi murid di sekolah jenis kebangsaan_

(Tamil);

_(e) Matematik;_

_(f) Sains;_

_(g) Kajian Tempatan;_

_(h) Pendidikan Islam, bagi murid yang menganut agama Islam;_

dan

_(i) Pendidikan Moral, bagi murid yang tidak menganut agama_

Islam.

3. Mata pelajaran teras pada peringkat sekolah menengah

ialah—

_(a) Bahasa Kebangsaan;_

_(b) Bahasa Inggeris;_

_(c) Matematik;_

_(d) Sains;_

_(e) Sejarah;_

_(f) Pendidikan Islam, bagi murid yang menganut agama Islam;_

dan

_(g) Pendidikan Moral,bagi murid yang tidak menganut agama_

Islam.

HURAIAN

Akta Pendidikan 1995 ("Akta") yang dicadangkan bertujuan
memansuhkan Akta Pelajaran 1961 dan mengemukakan suatu undangundang baru tentang pendidikan bagi maksud melaksanakan dasar

pendidikan berasaskan Falsafah Pendidikan Kebangsaan dengan, antara

lain, matlamat-matlamat yang berikut:

_(a) memperkembangkan potensi individu secara menyeluruh_

dan bersepadu;

_(b) melahirkan insan yang seimbang dan harmonis dari segi_

intelek, rohani, emosi dan jasmani berdasarkan kepercayaan
dan kepatuhan teguh kepada Tuhan; dan


Mata pelajaran
teras pada
peringkat rendah

Mata pelajaran
teras pada
peringkat
menengah


-----

PENDIDIKAN 87

_(c) melahirkan rakyat Malaysia yang berilmu pengetahuan dan_
berketerampilan, berakhlak mulia, yang bertanggungjawab
dan berkeupayaan mencapai kesejahteraan diri serta
menyumbang ke arah keharmonian dan kemakmuran
masyarakat dan negara.

Matlamat yang disenaraikan satu persatu di atas dijangka dapat dicapai
melalui suatu Sistem Pendidikan Kebangsaan, yang memperuntukkan
bahasa kebangsaan sebagai bahasa pengantar utama, Kurikulum
Kebangsaan dan peperiksaan yang sama. Pendidikan yang disediakan
itu adalah pelbagai dan komprehensif skopnya dan akan memenuhi
keperluan negara, serta juga memupuk perpaduan negara melalui
pembangunan budaya, sosial, ekonomi dan politik.

2. Bahagian I mengandungi peruntukan-peruntukan tentang
permulaan kuatkuasa dan tafsiran.

3. Bahagian II bertujuan mengadakan peruntukan tentang pentadbiran
pendidikan.

_Fasal 3, 4, 5, 6, dan 7 masing-masingnya bertujuan mengadakan_
peruntukan tentang perlantikan dan fungsi Ketua Pengarah Pendidikan,
Pengarah-Pengarah Pendidikan Negeri dan Pegawai-Pegawai
Pendidikan lain, Ketua Pendaftar dan Timbalan Ketua Pendaftar
Sekolah dan Guru dan Penolong Pendaftar Sekolah dan Penolong
Pendaftar Guru, Ketua Nazir dan Nazir Sekolah dan Pengarah
Peperiksaan.

_Fasal 8 dan 9 memperkatakan kuasa Menteri untuk mengeluarkan_
arahan tentang perkara yang menyentuh dasar pendidikan kebangsaan.
Arahan sedemikian tidak boleh tak konsisten dengan peruntukan
Akta.

4. Bahagian III memperkatakan penubuhan dan fungsi Majlis
Penasihat Pendidikan Kebangsaan. Fungsi asas Majlis ini ialah untuk
menasihati Menteri tentang apa-apa perkara yang dirujukkan
kepadanya yang berkaitan dengan pendidikan.

5. Bahagian IV menyebut dengan jelas tentang Sistem Pendidikan
Kebangsaan yang terdiri daripada pendidikan prasekolah, pendidikan
rendah, pendidikan menengah, pendidikan lepas menengah dan
pendidikan tinggi. Sistem Pendidikan Kebangsaan hendaklah
mempunyai tiga kategori institusi pendidikan, iaitu, institusi pendidikan
yang ditubuhkan dan disenggarakan oleh Menteri, institusi pendidikan
yang menerima bantuan kewangan daripada Kerajaan, dan institusi
pendidikan yang ditubuhkan dan disenggarakan oleh orang
persendirian. Institusi pendidikan dalam Sistem Pendidikan
Kebangsaan dikehendaki menggunakan bahasa kebangsaan sebagai
bahasa pengantar utama dan Kurikulum Kebangsaan sebagaimana
yang ditetapkan oleh Menteri. Institusi pendidikan itu dikehendaki
menyediakan murid bagi peperiksaan yang sama yang ditetapkan
oleh Menteri.


-----

88 RANG UNDANG-UNDANG

Bab 2 bertujuan mengadakan peruntukan berhubungan dengan
pendidikan prasekolah supaya Menteri Pendidikan boleh
mengawalselia penubuhan dan pengurusan tadika.

Bab 3, 4 dan 5 masing-masingnya memperkatakan pendidikan
rendah, pendidikan menengah, dan pendidikan lepas menengah.

Bab 6 memperkatakan penubuhan dan penyenggaraan oleh Menteri
akan sekolah khas, politeknik, maktab selain daripada yang bertaraf
universiti atau kolej universiti yang ditubuhkan di bawah Akta
Universiti dan Kolej Universiti 1971, dan apa-apa institusi pendidikan
lain yang tidak ditubuhkan atau disenggarakan oleh Akta tersebut
atau Akta ini.

Bab 7 mengandungi peruntukan berhubungan dengan pendidikan
teknik dan pendidikan di politeknik untuk membolehkan tekanan
diberikan kepada latihan dalam bidang teknologi dan kemahiran
khusus.

Peruntukan dalam Bab 8 memperuntukkan pendidikan khas bagi
memenuhi keperluan pendidikan khas murid.

Bab 9 memperkatakan penubuhan, penyenggaraan dan pengurusan
maktab pendidikan guru.

Bab 10 mengadakan peruntukan bagi pemberian pengajaran agama
di institusi pendidikan. Dalam hal ini, Menteri, dengan mengambil
kira Islam sebagai agama Malaysia, boleh memberikan bantuan
kewangan kepada institusi pendidikan Islam yang ditubuhkan atau
disenggarakan olehnya atau selainnya.

Bab 11 memperkatakan pengurusan institusi pendidikan. Kecuali
bagi institusi pendidikan kerajaan selain daripada sekolah rendah
jenis kebangsaan, semua institusi pendidikan lain yang didaftarkan
di bawah Akta dikehendaki mempunyai suratcara pengelolaan dan
institusi pendidikan ini hendaklah diuruskan mengikut suratcara
pengelolaannya. Bab 11 juga mengandungi, dalam fasal 62, peruntukan
berhubungan dengan pembubaran lembaga pengurus atau lembaga
pengelola mana-mana institusi pendidikan yang ditubuhkan oleh
Menteri sebelum tarikh mula berkuatkuasanya Akta kecuali lembaga
pengurus atau lembaga pengelola sekolah rendah jenis kebangsaan,
dan sekolah rendah kebangsaan atau sekolah menengah kebangsaan
yang ditentukan oleh Menteri.

Bab 12 adalah berhubungan dengan kuasa Menteri untuk
memberikan sama ada bantuan kewangan atau bantuan selainnya,
kepada murid-murid di institusi pendidikan kerajaan atau bantuan
kerajaan untuk membolehkan murid-murid menggunakan sepenuhnya
kemudahan-kemudahan pendidikan yang tersedia untuk mereka.


-----

PENDIDIKAN 89

6. Bahagian V memperkatakan penilaian dan peperiksaan murid
di sekolah rendah dan menengah untuk menentukan taraf yang dicapai
oleh mereka di sekolah itu.

_Fasal 68 memberikan Menteri kuasa untuk membuat peraturan-_
peraturan bagi menetapkan peperiksaan yang hendaklah diadakan
dan pengendaliannya.

_Fasal 69 melarang mana-mana orang mengadakan atau_
mengendalikan peperiksaan tanpa terlebih dahulu mendapatkan
kelulusan bertulis Pengarah Peperiksaan.

7. Bahagian VI mengandungi peruntukan tentang pendidikan tinggi.

_Fasal 70 menyatakan bahawa Menteri bertanggungjawab bagi_
arahan am tentang pendidikan tinggi.

_Fasal 71 melarang seseorang menubuhkan institusi pendidikan_
tinggi kecuali mengikut mana-mana undang-undang bertulis tentang
pendidikan tinggi dan fasal 72 menjadikannya suatu kesalahan jika
seseorang melanggar larangan itu.

8. Bahagian VII memperkatakan pendidikan dan institusi pendidikan
swasta.

_Fasal 73 membenarkan orang persendirian menubuhkan dan_
menyenggarakan sesuatu institusi pendidikan, Bagaimanapun, institusi
pendidikan itu hendaklah mematuhi peruntukan Akta.

_Fasal 74 menghendaki institusi pendidikan swasta yang_
menyediakan pendidikan rendah atau menengah mematuhi kehendak
Kurikulum Kebangsaan.

9. Bahagian VIII memperkatakan pendaftaran dan pembatalan
pendaftaran institusi pendidikan. la juga memperkatakan pendaftaran
dan pembatalan pendaftaran pengelola dan pekerja institusi pendidikan.

10. Bahagian IX mengandungi peruntukan berhubungan dengan
pendaftaran guru. Di bawah Bahagian ini, Ketua Pendaftar diberi
kuasa untuk mendaftarkan atau enggan mendaftarkan guru atas alasan
yang ditentukan dalam fasal 106.

11. Bahagian X memperkatakan pemeriksaan institusi pendidikan.
Ketua Nazir Sekolah dan Nazir Sekolah yang dilantik di bawah
Akta diberi kuasa untuk memasuki premis mana-mana institusi
pendidikan bagi maksud melaksanakan pemeriksaan untuk memastikan
bahawa taraf pengajaran yang memuaskan diwujudkan dan
disenggarakan oleh institusi pendidikan. Keputusan pemeriksaan itu
hendaklah dikemukakan kepada Menteri dalam bentuk suatu laporan.


-----

90 RANG UNDANG-UNDANG

12. Bahagian XI, XII dan XIII masing-masingnya mengandungi
peruntukan yang berhubungan dengan kewangan, rayuan dan kuasa
untuk membuat peraturan-peraturan.

13. Bahagian XIV mengadakan peruntukan bagi kesalahan dan
penalti bagi pelanggaran mana-mana peruntukan Akta oleh manamana orang. Di bawah Bahagian ini Ketua Pendaftar atau seseorang
pegawai yang diberikuasa olehnya adalah diberi kuasa untuk menyiasat
pelakuan sesuatu kesalahan di bawah Akta ini dan, dengan kebenaran
bertulis Pendakwa Raya, untuk memulakan dan menjalankan
pendakwaan berkenaan dengan kesalahan itu.

14. Bahagian XV memperkatakan perkara-perkara pelbagai
sementara Bahagian XVI memperkatakan perkara-perkara peralihan
dan pemansuhan beberapa undang-undang berbangkit daripada
pembuatan Akta Pendidikan yang baru.

_IMPLIKASl_ _KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya belum dapat ditentukan
sekarang ini. [PN. (U[2]) 1568/IV.]


-----

