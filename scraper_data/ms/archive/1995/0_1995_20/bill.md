---
Year: 1995
Bill: D.R.21/1995 - Rang Undang-Undang Suruhanjaya Sekuriti (Pindaan) 1995 (Lulus)
Title: D.R.21/1995 - Rang Undang-Undang Suruhanjaya Sekuriti (Pindaan) 1995 (Lulus)
Download URL: https://www.parlimen.gov.my/files/billindex/pdf/1995/DR211995.pdf
URL: https://www.parlimen.gov.my/files/billindex/pdf/1995/DR211995.pdf
---
---
Reading:
D.R.21/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 21/95**

**Naskhah Sahih—Bahasa Kebangsaan**

RANG UNDANG-UNDANG

# b e r n a m a

Suatu Akta untuk meminda Akta Suruhanjaya Sekuriti

1993.


MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini boleh dinamakan Akta Suruhanjaya Sekuriti**
(Pindaan) 1995 dan hendaklah mula berkuatkuasa pada
tarikh yang ditetapkan oleh Menteri melalui pemberitahuan
dalam Warta; dan Menteri boleh melantik tarikh yang
berlainan bagi mula berkuatkuasanya peruntukan yang
berlainan dalam Akta ini.

**2. Akta Suruhanjaya Sekuriti 1993, yang disebut "Akta**
ibu" dalam Akta ini, adalah dipinda dalam seksyen 2—

_(a) dengan menggantikan takrif "berdagang dalam_

kontrak niaga hadapan" dengan takrif yang
berikut:


Tajuk ringkas
dan mula
berkuatkuasa.

Pindaan
seksyen 2.

_Akta 498,_


' "berdagang", berhubungan dengan kontrak

niaga hadapan, mempunyai pengertian yang
sama seperti dalam Akta Perindustrian Niaga
# Hadapan 1993;';


_Akta 499_


-----

2 RANG UNDANG-UNDANG

_(b) dengan menggantikan takrif "bursa" dengan takrif_
yang berikut:

' "bursa" ertinya bursa saham yang

_Akta 280_ ditubuhkan di bawah subseksyen 8(2) Akta
Perindustrian Sekuriti 1983 atau suatu syarikat
# bursa;';

_(c) dengan memotong takrif "bursa niaga hadapan";_

_(d) dengan memasukkan selepas takrif "depositori_
pusat" takrif yang berikut:

' "disenaraikan", berhubungan dengan
sekuriti atau perbadanan, mengikut mana-mana
yang berkenaan, ertinya apa-apa sekuriti atau
perbadanan yang sekuritinya atau mana-mana
kelas sekuritinya diterima untuk disebutharga
di pasaran saham sesuatu bursa saham;

"ditetapkan", jika cara menetapkan tidak
diperuntukkan, ertinya ditetapkan dari semasa
ke semasa melalui peraturan atau perintah
yang disiarkan dalam Warta;';

_(e) dengan menggantikan takrif "kontrak niaga_
hadapan" dengan takrif yang berikut:

' "kontrak niaga hadapan" mempunyai

_Akta 499._ pengertian yang sama seperti dalam Akta
Perindustrian Niaga Hadapan 1993;';

_(f) dengan memasukkan selepas takrif "Kumpulan_
Wang" takrif yang berikut:

# ' "lesen" ertinya mana-mana lesen yang

_Akta 280._ dikeluarkan di bawah Bahagian IV Akta
Perindustrian Sekuriti 1983 atau Bahagian III
_Akta 499._ Akta Perindustrian Niaga Hadapan 1993;';

_(g) dengan memasukkan selepas takrif "Mahkamah"_
takrif yang berikut:

' "menentukan", jika cara menentukan tidak
disebut, ertinya menentukan dari semasa ke
semasa secara bertulis; dan kuasa menentukan


-----

SURUHANJAYA SEKURITI (PINDAAN) 3

termasuk kuasa untuk menentukan secara
berlainan bagi orang yang berlainan atau
golongan, kategori atau perihalan orang yang
# berlainan;';

_(h) dengan memotong takrif "orang berdaftar";_

_(i) dengan memasukkan selepas takrif "Menteri"_

takrif yang berikut:

' "orang berlesen" ertinya seseorang yang

dilesenkan di bawah Bahagian IV Akta
Perindustrian Sekuriti 1983 atau Bahagian III
Akta Perindustrian Niaga Hadapan 1993;';

_(j) dengan menggantikan takrif "pasaran niaga_

hadapan" dengan takrif yang berikut:

' "pasaran niaga hadapan" mempunyai

pengertian yang sama seperti dalam Akta
Perindustrian Niaga Hadapan 1993;';

_(k) dalam takrif "pusat penjelasan"—_

# (i) dengan menggantikan perkataan

"penyelesaian perdagangan kontrak niaga
# hadapan" dengan perkataan "pusat penjelasan yang diluluskan di bawah
subseksyen 6B(1) Akta Perindustrian Niaga
# Hadapan 1993"; dan

(ii) dengan memasukkan rujukan birai "Akta

_499." bersetentangan dengan sebutan_
mengenai Akta Perindustrian Niaga
Hadapan 1993;


_Akta 280._

_Akta 499._

_Akta 499._


_(l) dengan memasukkan selepas takrif "pusat_

penjelasan" takrif yang berikut:

' "rekod" termasuk rekod yang disimpan

atau dirakamkan dengan menggunakan
komputer;';


-----

4 RANG UNDANG-UNDANG

_(m) dengan memasukkan selepas takrif "sekuriti"_
takrif yang berikut:

' "sekutu" mempunyai pengertian yang sama
_Act 280. seperti dalam Akta Perindustrian Sekuriti 1983;';_

_(n) dengan memasukkan selepas takrif "syarikat"_
takrif yang berikut:

' "syarikat bursa" ertinya sesuatu syarikat

_Akia 499._ yang ditubuhkan di bawah subseksyen 4(1) Akta

Perindustrian Niaga Hadapan 1993;

_Aha 280._ "undang-undang sekuriti" ertinya Akta
_Akta 453._ Perindustrian Sekuriti 1983, Akta Perindustrian

_Akta 498_ Sekuriti (Depositori Pusat) 1991, Akta

_Akta 499_ Suruhanjaya Sekuriti 1993 dan Akta Perindustrian

Niaga Hadapan 1993;';

# (o) dengan memotong takrif "transaksi opsyen niaga
hadapan".

**3. Akta ibu adalah dipinda dengan memasukkan selepas**
seksyen 2 seksyen baru yang berikut:


Seksyen baru
2A.

Pindaan
seksyen 13.


2A. Apa-apa sebutan dalam Akta ini mengenai
"Akta ini" atau "undang-undang sekuriti",
melainkan jika disebut dengan nyata selainnya,
termasuklah sebutan mengenai mana-mana
peraturan, kaedah, perintah, pemberitahuan atau
perundangan subsidiari lain yang dibuat di bawah
Akta ini atau suatu undang-undang sekuriti,
mengikut mana-mana yang berkenaan.".


"Sebutan
mengenai
"Akta ini"
dan
"undangundang
sekuriti".


**4. Seksyen 13 Akta ibu adalah dipinda—**

_(a) dalam subseksyen (1) dengan menggantikan_
perkataan "apa-apa kepentingan dalam apa-apa
perkara" dan "hakikat" mas ing-masingnya dengan
perkataan "atau yang memperolehi kepentingan
langsung atau tak langsung berhubungan dengan
apa-apa perkara" dan "kewujudan";


-----

SURUHANJAYA SEKURITI (PINDAAN) 5

_(b) dengan memotong subseksyen (2);_

_(c) dalam subseksyen (3) dengan menggantikan_

noktah di hujung perenggan (b) dengan koma
dan dengan memasukkan perkataan "berhubungan
dengan perkara itu." untuk menerangkan
perenggan (a) dan (b);dan

_(d) dengan memotong subseksyen (6)._

**5. Akta ibu adalah dipinda dengan menggantikan seksyen**

15 dengan seksyen yang berikut:


Penggantian
seksyen 15.


15. (1) Suruhanjaya hendaklah mempunyai

fungsi-fungsi yang berikut:

_(a) menasihati Menteri dalam segala perkara_

berhubungan dengan perindustrian sekuriti
dan perindustrian niaga hadapan;

_(b) mengawalselia segala perkara berhu-_

bungan dengan sekuriti dan kontrak niaga
hadapan;

_(c) memastikan bahawa peruntukan undang-_

undang sekuriti dipatuhi;

# (d) mengawalselia pengambilalihan dan

percantuman syarikat;

_(e) mengawalselia segala perkara yang_

berhubungan dengan skim amanah saham;

_(f) bertanggungjawab bagi mengawasi dan_

menyelia aktiviti-aktiviti mana-mana
bursa, pusat penjelasan dan depositori
pusat;

_(g) mengambil_ segala langkah yang

munasabah untuk mengekalkan keyakinan
pelabur dalam pasaran sekuriti dan niaga
hadapan dengan memastikan adanya
# perlindungan yang mencukupi bagi
pelabur itu;


"Fungsi
fungsi
Suruhanjaya.


-----

RANG UNDANG-UNDANG


_(h) memajukan dan menggalakkan kelakuan_

# yang baik di kalangan anggota bursa,
pusat penjelasan, depositori pusat dan
semua orang berlesen;

_(i) membanteras amalan-amalan yang_

menyalahi undang-undang, yang hina dan
yang tak patut dalam perniagaan sekuriti
dan perdagangan kontrak niaga hadapan,
dan pemberian nasihat pelaburan atau
perkhidmatan-perkhidmatan lain berhubungan dengan sekuriti atau kontrak
niaga hadapan;

_(j) menimbangkan dan membuat syor-syor_

bagi pembaharuan undang-undang
berhubungan dengan sekuriti dan kontrak
niaga hadapan;

_(k) menggalakkan dan memajukan pem-_

bangunan pasaran sekuriti dan niaga
# hadapan di Malaysia termasuk

penyelidikan dan latihan berkaitan
dengannya;

_(l) menggalakkan dan memajukan pengawal-_

seliaan sendiri oleh persatuan-persatuan

profesional atau badan-badan pasaran
dalam perindustrian sekuriti dan niaga
hadapan;

_(m) melesenkan dan mengawasi semua orang_

berlesen sebagaimana yang diperuntukkan
di bawah mana-mana undang-undang
sekuriti;

_(n) memajukan dan mengekalkan integriti_

semua orang berlesen dalam perindustrian
sekuriti dan niaga hadapan.

(2) Fungsi-fungsi Suruhanjaya berhubungan

dengan kontrak niaga hadapan di bawah Akta
ini tidaklah terpakai bagi mana-mana kontrak
niaga hadapan komoditi yang diperdagangkan
di bawah Akta Dagangan Komoditi 1985.


_Akta 324._


-----

SURUHANJAYA SEKURITI (PINDAAN)


(3) Suruhanjaya hendaklah mempunyai fungsi
fungsi dan kuasa-kuasa yang diberikan kepadanya
oleh atau di bawah undang-undang sekuriti.

(4) Tiada apa-apa jua dalam perenggan (1) _(l)_

boleh menghadkan atau selainnya menyentuh
fungsi-fungsi Suruhanjaya.".

**6. Akta ibu adalah dipinda dengan menggantikan seksyen**

# 16 dengan seksyen yang berikut:

"Kuasa 16. Suruhanjaya hendaklah mempunyai semua

Suruhanjaya. kuasa yang perlu bagi atau berkaitan dengan,

# atau semunasabahnya bersampingan dengan,
pelaksanaan fungsi-fungsinya di bawah undangundang sekuriti.".

**7. Akta ibu adalah dipinda dengan menggantikan seksyen**

19 dengan seksyen yang berikut:

"Kuasa 19. (1) Menteri boleh, dari semasa ke semasa,

Menteri memberikan arahan am kepada Suruhanjaya yang
untuk
memberikan tidak tak konsisten dengan Akta ini berhubungan
arahan dan dengan fungsi-fungsi Suruhanjaya dan arahanmenghendaki
maklumat. arahan itu hendaklah mengikat Suruhanjaya.

(2) Suruhanjaya hendaklah memberi Menteri

apa-apa penyata, akaun dan maklumat mengenai
pelaksanaan mana-mana fungsinya di bawah
undang-undang sekuriti sebagaimana yang
dikehendaki oleh Menteri dari semasa ke
semasa.".

**8. Akta ibu adalah dipinda dengan menggantikan seksyen**
22 dengan seksyen yang berikut:

"Kuasa 22. (1) Suruhanjaya boleh memberikan pinjaman

untukmemberikan dan membuat pendahuluan, termasuk pinjaman
pinjaman pelajaran dan biasiswa, kepada pegawai-pegawai
danmembuat dan pengkhidmat-pengkhidmatnya atau kepada
pendahuluan orang lain atas apa-apa terma dan syarat yang
kepadapegawai dan ditentukan oleh Suruhanjaya.
pengkhidmatnya. (2) Dalam seksyen ini, istilah "pegawai dan

# pengkhidmat" termasuklah Pengerusi.".


Penggantian
seksyen 16.

Penggantian
seksyen 19.

Penggantian
seksyen 22.


-----

8 RANG UNDANG-UNDANG

**9. Akta ibu adalah dipinda dengan memasukkan selepas**
seksyen 22 seksyen yang berikut:


Seksyen baru
22A.


22A. Suruhanjaya boleh, dengan kelulusan
Menteri, menubuhkan dan menyertai mana-mana
pertubuhan perbadanan bagi maksud memajukan
penyelidikan dan latihan berhubungan dengan
perindustrian sekuriti dan niaga hadapan.".


"Suruhanjaya
boleh
menubuhkan
dan
menyertai
pertubuhan
perbadanan.


Pindaan **10. Seksyen 24 Akta ibu adalah dipinda—**
seksyen 24.

_(a) dengan menggantikan subseksyen (2) dengan_
subseksyen yang berikut:

"(2) Dalam hal tiap-tiap kontrak niaga
hadapan yang dilakukan di pasaran niaga
hadapan sesuatu syarikat bursa, orang yang
berada dalam kedudukan pendek dan orang
yang berada dalam kedudukan panjang
berhubungan dengan kontrak niaga hadapan
adalah bertanggungan membayar suatu levi
kepada Suruhanjaya dalam amaun yang
ditentukan melalui perintah Menteri yang
hendaklah disiarkan dalam Warta; dan amaun
yang berlainan boleh ditentukan berkenaan
dengan jenis atau kelas kontrak niaga hadapan
yang berlainan atau golongan atau kategori
orang yang berlainan berkenaan dengan kontrak
niaga hadapan."; dan

_(b) dengan menggantikan subseksyen (6) dengan_
subseksyen yang berikut:


"(6) Bagi maksud seksyen ini, istilah
"kedudukan pendek" dan "kedudukan panjang"
mempunyai pengertian yang sama seperti
dalam Akta Perindustrian Niaga Hadapan
# 1993.".


_Akta 499._


-----

SURUHANJAYA SEKURITI (PINDAAN) 9

**11. Akta ibu adalah dipinda dengan menggantikan**
Bahagian IV dengan Bahagian yang berikut:

BAHAGIAN IV

TERBITAN SEKURITI DAN PENGAMBILALIHAN
DAN PERCANTUMAN

PENGGAL 1

CADANGAN BERHUBUNGAN DENGAN SEKURITI


Penggantian
Bahagian IV.


32, (1) Dalam Penggal ini dan Jadual—

"Bank Negara Malaysia" ertinya Bank Negara
yang ditubuhkan di bawah Akta Bank Negara
Malaysia 1958;

"cadangan" ertinya cadangan yang disebut
dalam subseksyen 32(2);

"pakar" termasuk jurutera, penilai, akauntan
dan mana-mana orang lain yang profesionnya
memberi kewibawaan kepada pernyataan yang
dibuat olehnya;

"pegawai", berhubungan dengan sesuatu
perbadanan, termasuklah—

_(a) seorang pengarah, setiausaha, pegawai_
eksekutif atau pekerja perbadanan itu;

_(b) seorang penerima dan pengurus, yang_
dilantik di bawah kuasa yang terkandung
dalam mana-mana suratcara, bagi manamana bahagian pengusahaan atau harta
perbadanan itu;

_(c) seorang pelikuidasi perbadanan itu yang_
dilantik dalam penggulungan sukarela
perbadanan itu,


Cadangan
hendaklah
dikemukakan
kepada
Suruhanjaya.

_Akta 519._


-----

10

_Akta 125._


RANG UNDANG-UNDANG

tetapi tidak termasuk seorang penerima yang
bukan juga seorang pengurus, penerima dan
pengurus yang dilantik oleh Mahkamah dan

seorang pelikuidasi yang dilantik oleh Mahkamah;

"pemohon" ertinya mana-mana orang yang

disebut dalam subseksyen 32(2);

# "syarikat persendirian" dan "syarikat awam"

mempunyai pengertian yang sama seperti dalam

subseksyen 4(1) Akta Syarikat 1965.

(2) Seksyen ini terpakai bagi seseorang yang

bercadang hendak melakukan mana-mana yang
berikut:

_(a) menyediakan, menawarkan bagi_

langganan atau pembelian, atau
mengeluarkan pelawaan untuk

melanggan atau membeli sekuriti di
Malaysia;

_(b) menyediakan, menawarkan bagi_

langganan atau pembelian, atau
mengeluarkan pelawaan untuk

melanggan atau membeli, di luar
Malaysia, sekuriti sesuatu syarikat
awam, atau menyenaraikan sekuriti itu
di bursa sekuriti di luar Malaysia;

_(c) mengeluarkan terbitan bonus sekuriti_

sesuatu syarikat awam selain daripada
dengan cara mempermodalkan

keuntungan belum diasingkan;

_(d) dengan_ cara terbitan sekuriti,

melaksanakan—

(i) suatu kompromi atau perkiraan

sama ada atau tidak bagi maksud
atau berkaitan dengan suatu skim
kompromi atau perkiraan bagi
penyatuan mana-mana dua
perbadanan atau lebih atau bagi
penyusunan semula mana-mana
perbadanan;


-----

SURUHANJAYA SEKURITI (PINDAAN) 11

(ii) skim syer pekerja atau skim
opsyen syer pekerja; atau

(iii) suatu pemerolehan sekuriti atau
aset;

_(e) memohon bagi penyenaraian sesuatu_
perbadanan, atau bagi sebutharga
sekuriti, di pasaran saham sesuatu bursa
saham;

_(f) membahagikan aset sesuatu syarikat_
awam kepada anggota-anggotanya
selain daripada pembahagian wang
tunai atau pembahagian aset kepada
anggota-anggota syarikat awam semasa
penggulungannya; atau

_(g) melaksanakan suatu penyusunan semula_
yang melibatkan pemerolehan atau
pelupusan aset (sama ada dengan cara
terbitan sekuriti atau tidak) yang
mengakibatkan suatu perubahan yang
bermakna dalam haluan perniagaan atau
dasar sesuatu syarikat awam yang
disenaraikan.

(3) Seseorang pemohon hendaklah
mengemukakan kepada Suruhanjaya apa-apa
dokumen dan apa-apa maklumat lain berhubungan
dengan cadangan itu dalam apa-apa bentuk dan
mengikut apa-apa cara dan pada bila-bila masa
yang dikehendaki oleh Suruhanjaya.

(4) Tertakluk kepada seksyen 32A, tiada
seorang pun yang disebut dalam subseksyen (2)
boleh melaksanakan atau menjalankan sesuatu
cadangan melainkan jika Suruhanjaya telah
meluluskan cadangan itu di bawah seksyen ini.


-----

12 RANG UNDANG-UNDANG

(5) Suruhanjaya boleh—

_(a) meluluskan sesuatu cadangan;_

_(b) meluluskan sesuatu cadangan dengan_

apa-apa perubahan dan tertakluk kepada
apa-apa terma dan syarat yang
difikirkannya patut; atau

_(c) menolak sesuatu cadangan._


(6) Seseorang yang melanggar atau tidak

mematuhi apa-apa terma atau syarat berhubungan
# dengan suatu kelulusan yang diberikan di bawah
perenggan (5)(b) adalah melakukan suatu
kesalahan.

(7) Jika Suruhanjaya berpuas hati bahawa—

_(a) terdapat_ pelanggaran terhadap

subseksyen 32B(l); atau

_(b) terdapat kemungkiran apa-apa terma atau_

syarat yang dikenakan di bawah

perenggan (5)(b) ; atau

_(c) terdapat apa-apa perubahan atau_

# perkembangan dalam hal keadaan yang
berhubungan dengan suatu cadangan

yang berlaku selepas Suruhanjaya
memberikan kelulusannya di bawah
subseksyen (5), dan jika perubahan atau

perkembangan itu, jika diketahui oleh
Suruhanjaya sebelum kelulusan itu, akan
menjejaskan keputusannya mengenai
cadangan itu,

maka Suruhanjaya boleh—

_(aa) membatalkan kelulusan yang diberikan_

di bawah subseksyen (5);

_(bb) menyemak semula kelulusan itu; atau_


-----

SURUHANJAYA SEKURITI (PINDAAN) 13

_(cc) mengenakan apa-apa terma atau syarat_

tambahan berhubungan dengan cadangan
yang telah diluluskannya di bawah
subseksyen (5):

Dengan syarat bahawa Suruhanjaya hanya

boleh membatalkan atau menyemak semula
kelulusan sedemikian atau mengenakan apa-apa
terma dan syarat tambahan jika pembatalan,
penyemakan semula atau pengenaan sedemikian
tidak akan menyentuh hak-hak pihak ketiga yang
mungkin diwujudkan oleh atau yang berbangkit
daripada penjalanan atau pelaksanaan suatu
cadangan mengikut kelulusan yang telah
diberikan di bawah subseksyen (5).

(8) Suruhanjaya hendaklah memberikan notis

bertulis kepada pemohon mengenai niatnya
hendak mengambil tindakan di bawah subseksyen
# (7) dan hendaklah memberi pemohon peluang
untuk didengar sebelum mengambil apa-apa
tindakan di bawah subseksyen (7).

(9) Jika Suruhanjaya telah memberikan

kelulusannya terhadap suatu cadangan di bawah
subseksyen (5)—

_(a) jika pendaftaran prospektus dikehendaki_

di bawah Bahagian IV Akta Syarikat 1965

berkaitan dengan cadangan itu, prospektus

itu hendaklah termasuk suatu pernyataan

bahawa Suruhanjaya telah meluluskan
cadangan itu menurut seksyen ini dan
bahawa kelulusan Suruhanjaya mengenai
cadangan itu tidaklah boleh dikira sebagai
menunjukkan bahawa Suruhanjaya
mengesyorkan cadangan itu; atau

_(b) jika pendaftaran prospektus tidak_

dikehendaki di bawah Bahagian IV Akta
Syarikat 1965 berkaitan dengan cadangan
itu, pemohon hendaklah memasukkan
dalam mana-mana dokumen yang


_Akta 125._

_Akta 125_


-----

14 RANG UNDANG-UNDANG

dikeluarkan mengenai cadangan itu, dalam
apa-apa bentuk yang dikehendaki oleh
Suruhanjaya, suatu pernyataan bahawa
Suruhanjaya telah meluluskan cadangan
itu menurut seksyen ini dan bahawa
kelulusan Suruhanjaya mengenai

cadangan itu tidaklah boleh dikira sebagai
menunjukkan bahawa Suruhanjaya
mengesyorkan cadangan itu.

(10) Jika—

_(a) seseorang membuat sesuatu perjanjian_

berkenaan dengan suatu cadangan; dan

_(b) terma-terma perjanjian itu tidak mengikat_

sehingga apa-apa syarat yang dinyatakan
dalam perjanjian itu, termasuk kelulusan
yang hendaklah diberikan di bawah
subseksyen (5) dipenuhi,

orang itu tidaklah boleh dikira, bagi maksud
subseksyen (4), sebagai telah mengambil apaapa langkah untuk melaksanakan atau
menjalankan cadangan itu.

(11) Berkenaan dengan mana-mana cadangan

yang disebut dalam subseksyen 32 (2)—

_(a) Suruhanjaya bolehlah mengarahkan_

pemohon untuk membuat suatu

pengumuman mengenai suatu cadangan
mengikut kaedah-kaedah bursa saham,
jika terpakai; dan

_(b) mana-mana orang boleh membuat suatu_

# pengumuman mengenai suatu cadangan

sebelum mengemukakan cadangan itu

kepada Suruhanjaya untuk kelulusannya

di bawah seksyen ini.

(12) Bagi maksud subseksyen (11), suatu

"pengumuman" termasuklah apa-apa siaran
melalui notis dalam akhbar atau dalam apa-apa
bentuk lain tentang suatu niat yang mantap untuk
membuat tawaran bagi apa-apa sekuriti.


-----

SURUHANJAYA SEKURITI (PINDAAN) 15

(13) Mana-mana orang yang melanggar
subseksyen (3), (4), (9) atau (11) adalah
melakukan suatu kesalahan dan apabila disabitkan
boleh didenda tidak melebihi satu juta ringgit
atau dipenjarakan selama tempoh tidak melebihi
sepuluh tahun atau kedua-duanya.

32A. (1) Subseksyen 32(4) tidaklah terpakai bagi
yang berikut:

_(a) apa-apa kelas atau kategori sekuriti atau_
kelas atau kategori transaksi yang
dinyatakan dalam Jadual;

_(b) menyediakan,_ menawarkan bagi
langganan atau pembelian, atau
mengeluarkan suatu pelawaan untuk
melanggan atau membeli sekuriti yang
ditetapkan oleh Menteri berasaskan cara
atau nilai keseluruhannya atau sifat, jenis
atau bilangan pelabur yang berhubungan
dengannya;

_(c) apa-apa kategori atau kelas sekuriti yang_
ditetapkan oleh Menteri.

(2) Dalam membuat apa-apa penetapan di
bawah subseksyen (1), Menteri hendaklah
mengambil kira kepentingan orang awam.

(3) Mana-mana ketetapan yang dibuat di
bawah seksyen ini adalah tertakluk kepada apaapa syarat, sekatan atau batasan yang dikenakan
oleh Menteri.

32B. (1) Jika apa-apa pernyataan atau
maklumat dikehendaki dikemukakan kepada
Suruhanjaya di bawah Penggal ini berhubungan
dengan atau berkaitan dengan apa-apa cadangan
yang dikemukakan menurut seksyen 32—

_(a) seorang pemohon, mana-mana pegawai-_
nya atau sekutunya;


Kelas atau
kategori
transaksi
atau sekuriti
yang tidak
tertakluk
kepada
subseksyen
32(4).

Pernyataan
palsu atau
mengelirukan. dsb.


-----

16 RANG UNDANG-UNDANG

_(b) seorang penasihat kewangan atau pakar;_

atau

_(c) mana-mana orang lain,_

tidaklah boleh—

_(aa) mengemukakan atau menyebabkan_

dikemukakan apa-apa pernyataan atau
maklumat yang palsu atau mengelirukan;

_(bb) mengemukakan atau menyebabkan_

dikemukakan apa-apa pernyataan atau
maklumat yang dalamnya terdapat
ketinggalan yang material; atau

_(cc) terlibat dalam atau membantu atau_

bersubahat dalam kelakuan yang dia tahu
adalah mengelirukan atau memperdayakan atau yang berkemungkinan
mengelirukan atau memperdayakan
Suruhanjaya.

(2) Adalah menjadi suatu pembelaan kepada

suatu pendakwaan atau apa-apa prosiding bagi
pelanggaran subseksyen (1) jika dibuktikan
bahawa defendan, setelah membuat penyiasatan
yang munasabah dalam hal keadaan sedemikian,
mempunyai alasan yang munasabah untuk
mempercayai, dan sehingga masa pernyataan
itu dibuat atau pemberian maklumat itu atau
penglibatannya dalam kelakuan itu, sememangnya
mempercayai bahawa—


_(a) pernyataan atau maklumat itu adalah benar_

dan tidak mengelirukan;

_(b) ketinggalan itu tidaklah material;_

_(c) tidak ada ketinggalan material; atau_

_(d) kelakuan yang berkenaan itu tidaklah_

mengelirukan atau memperdayakan.


-----

SURUHANJAYA SEKURITI (PINDAAN) 17

(3) Jika—

_(a) pernyataan atau maklumat yang disebut_

# dalam subseksyen (1) telah dikemukakan
atau diberikan kepada Suruhanjaya, atau
kelakuan yang disebut dalam subseksyen
# (1) telah dilakukan; dan

_(b) orang yang disebut dalam subseksyen itu_

menyedari sebelum cadangan itu
dilaksanakan atau dijalankan sepenuhnya—

(i) bahawa pernyataan atau maklumat

itu mungkin palsu atau mengelirukan atau tak lengkap secara
material; atau

(ii) bahawa kelakuan itu cenderung

kepada mengelirukan atau memperdayakan,

maka orang itu hendaklah dengan serta-merta
memberitahu Suruhanjaya mengenai fakta yang
disebut dalam subperenggan (b)(i) atau (b)(ii),

jika terpakai, dan mengambil apa-apa tindakan

yang dikehendaki oleh Suruhanjaya menurut
subseksyen 32(7).

(4) Seseorang yang melanggar subseksyen

(1) atau subseksyen (3) adalah melakukan suatu
kesalahan dan apabila disabitkan boleh didenda
tidak melebihi tiga juta ringgit atau dipenjarakan
selama tempoh tidak melebihi sepuluh tahun
atau kedua-duanya.

PENGGAL 2

PENGAMBILALIHAN, PERCANTUMAN DAN

PENGAMBILAN WAJIB

33. (1) Dalam Penggal ini—


Takrif.

_Akta 125_


"berkaitan", berhubungan dengan sesuatu

perbadanan, ertinya berkaitan dalam pengertian

seksyen 6 Akta Syarikat 1965;


-----

18 RANG UNDANG-UNDANG

"kawalan", berhubungan dengan pemerolehan
syer, ertinya pemerolehan atau pemegangan, atau
hak untuk menggunakan atau mengawal
penggunaan, syer mengundi yang melebihi tiga
puluh tiga peratus dalam sesuatu syarikat;

"Kod" ertinya Kod Malaysia mengenai
Pengambilalihan dan Percantuman yang dibuat
mengikut seksyen 33A;

"pakar" termasuk jurutera, penilai, akauntan
dan mana-mana orang lain yang profesionnya
memberi kewibawaan kepada suatu pernyataan
yang dibuat olehnya;

"pegawai", berhubungan dengan sesuatu
perbadanan, termasuklah—

(i) seorang pengarah, setiausaha, pegawai
eksekutif atau pekerja perbadanan itu;

(ii) seorang penerima dan pengurus, yang
dilantik di bawah kuasa yang terkandung
dalam mana-mana suratcara, bagi manamana bahagian pengusahaan atau harta
perbadanan itu;

(iii) seorang pelikuidasi perbadanan itu yang
dilantik dalam penggulungan sukarela
perbadanan itu,

tetapi tidak termasuk seorang penerima yang
bukan juga seorang pengurus, penerima dan
pengurus yang dilantik oleh Mahkamah dan
seorang pelikuidasi yang dilantik oleh Mahkamah;

"pembuat tawaran" ertinya seorang yang
membuat tawaran pengambilalihan;

"pemegang syer tak setuju" termasuk mana# mana pemegang syer yang belum menerima
tawaran pengambilalihan dan mana-mana
pemegang syer yang telah gagal atau enggan
membuat pemindahan syer kepada pengambil
mengikut tawaran pengambilalihan;


-----

SURUHANJAYA SEKURITI (PINDAAN) 19


"penerima tawaran" ertinya suatu syarikat yang

syer mengundinya adalah tertakluk kepada suatu
tawaran pengambilalihan;

"pengambil" ertinya—

_(a) seseorang yang mengambil atau bercadang_

hendak mengambil kawalan dalam sesuatu

syarikat sama ada pengambilan itu
dilaksanakan oleh orang itu atau oleh
seorang ejen; atau

_(b) dua orang atau lebih yang, bertindak_

bersama-sama antara satu sama lain,
mengambil atau bercadang hendak
mengambil kawalan dalam sesuatu
syarikat, sama ada pengambilan itu
dilaksanakan oleh mereka atau oleh
seorang ejen;


"syarikat", berhubungan dengan sesuatu

syarikat yang diambilalih, ertinya sesuatu syarikat
awam, sama ada atau tidak ia disenaraikan di
mana-mana bursa saham, dan termasuk manamana syarikat persendirian yang ditentukan oleh
Suruhanjaya;

"syarikat persendirian" dan "syarikat awam"

mempunyai pengertian yang sama seperti dalam
subseksyen 4(1) Akta Syarikat 1965;

"syer mengundi", berhubungan dengan sesuatu

syarikat, mempunyai pengertian yang sama seperti
dalam subseksyen 4(1) Akta Syarikat 1965;

"tawaran pengambilalihan", berhubungan

dengan sesuatu syarikat, ertinya suatu tawaran
yang dibuat untuk memperolehi kesemua atau
sebahagian syer mengundi, atau mana-mana kelas
# atau kelas-kelas syer mengundi, dalam syarikat
itu.


_Akta 125._


-----

20 RANG UNDANG-UNDANG

(2) Bagi maksud Penggal ini, sebutan

mengenai "orang yang bertindak bersama-sama"
hendaklah ditafsirkan sebagai sebutan mengenai
orang-orang yang, menurut suatu perjanjian,
perkiraan atau persefahaman, bekerjasama
untuk—

# (a) memperoleh secara bersesama atau

berasingan syer mengundi sesuatu
syarikat bagi maksud mendapat kawalan
syarikat itu; atau

_(b) bertindak secara bersesama atau_

berasingan bagi maksud menjalankan
kuasa kawalan ke atas sesuatu syarikat.

(3) Tanpa menjejaskan keluasan subseksyen

(2), orang yang berikut hendaklah dianggap
sebagai orang yang bertindak bersama-sama
melainkan jika dibuktikan sebaliknya:

_(a) sesuatu perbadanan dan perbadanan_

berkaitannya dan perbadanan sekutunya;

_(b) sesuatu perbadanan dan mana-mana_

pengarahnya, atau ibu atau bapa, anak,
abang atau kakak atau adik mana-mana
pengarahnya, atau suami atau isteri
mana-mana pengarah itu atau mana-mana
saudara mara sedemikian, atau mana# mana amanah berkaitan;

_(c) sesuatu perbadanan dan mana-mana_

kumpulan wang pencen yang ditubuhkan
# olehnya;

_(d) seseorang dan mana-mana syarikat_

pelaburan, kumpulan wang amanah
saham atau lain yang pelaburannya
diuruskan oleh orang itu atas budi
bicaranya;

_(e) seseorang penasihat kewangan dan_

kliennya yang merupakan suatu
perbadanan, jika penasihat kewangan
itu menguruskan atas budi bicaranya
kumpulan wang perbadanan itu dan


-----

SURUHANJAYA SEKURITI (PINDAAN) 21

mempunyai sepuluh peratus atau lebih
syer mengundi dalam perbadanan itu;
# dan

_(f) seseorang_ yang memiliki atau
mempunyai kawalan ke atas dua puluh
peratus atau lebih syer mengundi sesuatu
perbadanan yang termasuk dalam
perenggan (a) dan mana-mana ibu atau
bapa, anak, abang atau kakak atau adik
orang itu, atau suami atau isteri orang
itu atau mana-mana saudara mara
sedemikian, atau mana-mana amanah
# berkaitan beserta dengan seorang atau
beberapa orang yang termasuk dalam
perenggan (a).

(4) Bagi maksud subseksyen (2), suatu
perjanjian, perkiraan atau persefahaman ertinya
suatu perjanjian, perkiraan atau persefahaman
sama ada formal atau tak formal, sama ada bertulis
atau lisan, sama ada nyata atau tersirat atau
sama ada mempunyai kuatkuasa undang-undang
atau ekuiti.

(5) Bagi maksud perenggan (3)(a), suatu
perbadanan bersekutu ertinya suatu perbadanan
yang berkenaan dengannya tidak kurang daripada
dua puluh peratus syer mengundi perbadanan
itu dipegang oleh perbadanan lain, perbadanan
yang mula-mula disebut dengan itu menjadi
perbadanan sekutu perbadanan yang satu lagi
itu.

Kod 33A. (1) Menteri boleh, atas syor Suruhanjaya,
Malaysiamengenai menetapkan suatu Kod yang hendaklah disiarkan
Pengambil- dalam Warta.
alihan dan
Percantuman.

(2) Menteri boleh, dari semasa ke semasa
atas syor Suruhanjaya, meminda mana-mana
peruntukan Kod dan mana-mana pindaan kepada
Kod hendaklah disiarkan dalam Warta.


-----

22 RANG UNDANG-UNDANG

(3) Kod hendaklah mengandungi prinsip
prinsip dan kaedah-kaedah yang menentukan
kelakuan semua orang atau pihak yang terlibat
dalam sesuatu tawaran pengambilalihan,
percantuman atau pengambilan wajib, termasuk
pengambil, pembuat tawaran, penerima tawaran
# dan pegawai dan sekutu mereka.

(4) Suruhanjaya hendaklah mentadbirkan Kod

mengikut objektif yang dinyatakan dalam
subseksyen (5) dan boleh membuat segala benda
yang perlu atau suaimanfaat untuk melaksanakan
sepenuhnya peruntukan-peruntukan Penggal ini
dan Kod; dan tanpa menghadkan keluasan yang
terdahulu, boleh—

_(a) mengeluarkan arahan, dari semasa ke_

semasa, mentafsirkan Kod;

_(b) mengeluarkan arahan mengenai amalan_

dan kelakuan orang yang terlibat dalam
atau tersentuh oleh mana-mana tawaran
pengambilalihan, percantuman atau
pengambilan wajib, atau dalam perjalanan
urusan mana-mana pengambilalihan,
percantuman atau pengambilan wajib; dan

_(c) menyiasat apa-apa perkara berhubungan_

dengan mana-mana tawaran pengambilalihan, percantuman atau pengambilan
wajib sama ada yang berpotensi atau
selainnya, dan bagi maksud ini, boleh
mengeluarkan pernyataan awam yang
difikirkannya patut mengenainya.

(5) Dalam membuat apa-apa syor di bawah

subseksyen (1) dan (2), dan dalam mentadbirkan
Kod dan menjalankan kuasanya di bawah Akta
ini, Suruhanjaya hendaklah mengambil kira
perlunya dipastikan bahawa pemerolehan syer
mengundi atau kawalan ke atas syarikat berlaku
dalam pasaran yang cekap, bersaingan dan


-----

SURUHANJAYA SEKURITI (PINDAAN) 23

termaklum dan, tanpa menghadkan keluasan yang
terdahulu, hendaklah mengambil kira perlunya
dipastikan—

_(a) bahawa pemegang-pemegang syer dan_

pengarah-pengarah penerima tawaran dan
pasaran bagi syer yang menjadi perkara
tawaran pengambilalihan itu —

(i) sedar akan identiti pengambil dan

pembuat tawaran itu;

(ii) mempunyai masa yang munasabah

untuk menimbangkan sesuatu
tawaran pengambilalihan; dan

(iii) dibekalkan dengan maklumat yang

mencukupi yang perlu untuk
membolehkan mereka menilai
merit mana-mana tawaran

pengambilalihan;

_(b) bahawa, setakat yang praktik, semua_

pemegang syer penerima tawaran
mempunyai peluang yang sama untuk
menyertai dalam faedah yang terakru
daripada tawaran pengambilalihan itu,
termasuk dalam premium yang kena
dibayar bagi kawalan;

_(c) bahawa hasrat memperlakukan semua_

pemegang syer, khususnya pemegang syer
minoriti, secara adil dan sama rata akan
tercapai, berhubungan dengan tawaran
pengambilalihan, percantuman atau
pengambilan wajib; dan

_(d) dalam responsnya kepada, atau dalam_

membuat syor mengenai mana-mana
tawaran pengambilalihan, percantuman
atau pengambilan wajib, pengarahpengarah penerima tawaran dan pengambil
hendaklah bertindak dengan suci hati
untuk mematuhi tujuan-tujuan dan cara
yang mengikutnya mereka mematuhi


-----

24

Pematuhan
Kod dan
arahan.


RANG UNDANG-UNDANG

tujuan-tujuan itu, yang dinyatakan dalam
subseksyen ini, dan bahawa pemegang
syer minoriti tidak tertindas atau berada
dalam keadaan merugikan oleh perlakuan
dan kelakuan pengarah-pengarah
penerima tawaran atau pengambil itu.

33B. (1) Seseorang yang membuat suatu tawaran
pengambilalihan hendaklah berbuat sedemikian
mengikut peruntukan-peruntukan Kod dan manamana arahan yang dibuat di bawah subseksyen
33A(4).

(2) Tertakluk kepada seksyen 33c, seorang
pengambil yang telah mendapat kawalan dalam
sesuatu syarikat hendaklah membuat tawaran
pengambilalihan, selain daripada berkenaan
dengan syer mengundi syarikat itu yang pada
tarikh tawaran itu dibuat sudah dipegang oleh
# pengambil itu atau yang berhak dijalankan oleh
pengambil itu, mengikut peruntukan-peruntukan
Kod dan mana-mana arahan yang dibuat di bawah
subseksyen 33A(4).

(3) Tertakluk kepada seksyen 33c, seorang
pengambil yang telah memperolehi lebih daripada
tiga puluh tiga peratus syer mengundi dalam
sesuatu syarikat tetapi kurang daripada lima puluh
peratus daripada syer mengundi dalam syarikat
itu, tidak boleh memperoleh apa-apa syer
mengundi tambahan dalam syarikat itu, kecuali
mengikut peruntukan-peruntukan Kod dan manamana arahan yang dibuat di bawah subseksyen
33A(4).

(4) Mana-mana orang yang melanggar
subseksyen (1), (2) atau (3) adalah melakukan
suatu kesalahan dan apabila disabitkan boleh
didenda tidak melebihi satu juta ringgit atau
dipenjarakan selama tempoh tidak melebihi
sepuluh tahun atau kedua-duanya.


-----

SURUHANJAYA SEKURITI (PINDAAN) 25

33c. (1) Tertakluk kepada subseksyen 33A(5),
Suruhanjaya boleh memberikan pengecualian
secara bertulis kepada mana-mana orang atau
tawaran pengambilalihan yang tertentu atau
kepada mana-mana golongan, kategori atau
perihalan orang atau kelas, kategori atau perihalan
tawaran pengambilalihan yang tertentu daripada
peruntukan-peruntukan Penggal ini, Kod dan
mana-mana arahan yang dibuat di bawah
subseksyen 33A(4).

(2) Mana-mana pengecualian yang diberikan
di bawah subseksyen (1) boleh tertakluk kepada
apa-apa syarat, sekatan atau batasan yang
dikenakan oleh Suruhanjaya.

33D. (1) Jika mana-mana orang yang berada di
bawah suatu obligasi untuk mematuhi, menuruti
atau melaksanakan peruntukan-peruntukan Kod
atau mana-mana arahan yang dibuat di bawah
subseksyen 33A(4), tidak mematuhi, menuruti
atau melaksanakan mana-mana peruntukan
sedemikian Kod atau arahan (kemudian daripada
ini disebut "orang yang ingkar"), Suruhanjaya
bolehlah mengambil satu atau lebih daripada
tindakan yang berikut:

_(a) mengarahkan orang yang ingkar itu untuk_
mematuhi, menuruti atau melaksanakan
mana-mana peruntukan sedemikian Kod
atau arahan;

_(b) mengenakan penalti tidak melebihi dua_
ratus lima puluh ribu ringgit terhadap
orang yang ingkar itu;

_(c) mencela orang yang ingkar itu;_

_(d) mengarahkan sesuatu bursa saham supaya_
tidak memberikan akses kepada orang
yang ingkar itu untuk menggunakan
kemudahan bursa saham itu;


Pengecualian.

Tindakan
oleh
Suruhanjaya
dalam hal
ketakpatuhan Kod
dan arahan.


-----

26 RANG UNDANG-UNDANG

_(e) jika orang yang ingkar itu ialah suatu_

perbadanan yang disenaraikan,

mengarahkan bursa saham itu—


(i) untuk menggantung dagangan

dalam sekuriti perbadanan itu;

(ii) untuk menggantung penyenaraian

perbadanan itu; atau

(iii) untuk mengeluarkan perbadanan

itu atau kelas sekuriti perbadanan
itu daripada senarai rasmi;


_(f) jika orang yang ingkar itu ialah suatu_

# perbadanan yang tidak disenaraikan,
mengarahkan mana-mana bursa saham
melarang penyenaraian mana-mana

sekuritinya; atau

_(g) mengarahkan sesuatu bursa saham_

melarang orang yang ingkar itu daripada
melibatkan diri dalam transaksi yang akan
dilaksanakan melalui penggunaan

kemudahan bursa saham itu.

(2) Suruhanjaya hendaklah memberikan notis

bertulis kepada orang yang ingkar mengenai
niatnya hendak mengambil tindakan di bawah

subseksyen (1) dan hendaklah memberi orang
yang ingkar itu peluang untuk didengar sebelum
Suruhanjaya mengambil apa-apa tindakan di
bawah subseksyen (1).

(3) Mahkamah boleh, dalam hal jika

Suruhanjaya memberikan arahan di bawah
perenggan (1) _(a), apabila dibuat permohonan_
oleh Suruhanjaya, membuat perintah

mengarahkan orang yang ingkar itu supaya
mematuhi, menuruti atau melaksanakan
peruntukan-peruntukan Kod atau arahan.


-----

SURUHANJAYA SEKURITI (PINDAAN) 27

33E. (1) Jika apa-apa dokumen atau maklumat
dikehendaki dikemukakan kepada Suruhanjaya
di bawah Penggal ini atau Kod berhubungan
dengan atau berkaitan dengan sesuatu tawaran
pengambilalihan, percantuman atau pengambilan
wajib—

# (a) seorang pengambil, pembuat tawaran
atau orang yang membuat pengambilan
wajib atau melaksanakan percantuman
itu, pegawai atau sekutunya;

_(b) seorang penerima tawaran, pegawai atau_
sekutunya;

_(c) seorang penasihat kewangan atau pakar;_
atau

_(d) mana-mana orang lain,_

tidaklah boleh—

_(aa) mengemukakan atau menyebabkan_
dikemukakan apa-apa dokumen atau
maklumat yang palsu atau mengelirukan;

_(bb) menyediakan_ atau menyebabkan
disediakan apa-apa dokumen atau
maklumat yang dalamnya terdapat
ketinggalan yang material; atau

_(cc) terlibat dalam kelakuan yang dia tahu_
adalah mengelirukan atau mem# perdayakan atau berkemungkinan
mengelirukan atau memperdayakan.

(2) Adalah menjadi suatu pembelaan kepada
suatu pendakwaan atau apa-apa prosiding bagi
pelanggaran subseksyen (1) jika dibuktikan
# bahawa defendan, setelah membuat penyiasatan
yang munasabah dalam hal keadaan sedemikian,
mempunyai alasan yang munasabah untuk
mempercayai, dan sehingga masa dokumen atau


Dokumen,
maklumat,
dsb. yang
palsu atau
mengelirukan.


-----

28

Pengambilan
wajib.


RANG UNDANG-UNDANG

maklumat itu diberikan atau penglibatannya
dalam kelakuan itu, sememangnya mempercayai
bahawa—

_(a) dokumen atau maklumat itu adalah benar_
dan tidak mengelirukan;

_(b) ketinggalan itu tidaklah material;_

_(c) tidak terdapat ketinggalan material; atau_

_(d) kelakuan_ yang berkenaan tidak
mengelirukan atau memperdayakan.

(3) Seseorang yang melanggar subseksyen (1)
adalah melakukan suatu kesalahan dan apabila
disabitkan boleh didenda tidak melebihi tiga
juta ringgit atau dipenjarakan selama tempoh
tidak melebihi sepuluh tahun atau kedua-duanya.

34. (1) Tertakluk kepada seksyen 34B, jika
# sesuatu tawaran pengambilalihan oleh seorang
pembuat tawaran untuk memperoleh kesemua
syer atau kesemua syer dalam mana-mana kelas
atau kelas-kelas tertentu penerima tawaran telah,
dalam tempoh empat bulan selepas tawaran
pengambilalihan itu dibuat, diterima oleh
pemegang tidak kurang daripada sembilan
persepuluh nilai nominal syer itu atau syer
daripada kelas atau kelas-kelas itu (selain daripada
syer yang sudah dipegang pada tarikh tawaran
pengambilalihan itu dibuat oleh pembuat tawaran
itu atau oleh seorang penama bagi atau oleh
perbadanan berkaitan pembuat tawaran itu),
pembuat tawaran itu boleh, pada bila-bila masa
dalam tempoh dua bulan selepas tawaran
pengambilalihan itu diterima sedemikian,
memberikan notis mengikut cara yang ditetapkan
di bawah Kod kepada mana-mana pemegang
syer tak setuju bahawa ia berhasrat memperoleh
syernya beserta dengan suatu akuan berkanun
oleh pembuat tawaran itu bahawa syarat-syarat
bagi pemberian notis itu telah dipenuhi.


-----

SURUHANJAYA SEKURITI (PINDAAN) 29


(2) Jika seorang pembuat tawaran telah

memberikan notis kepada mana-mana pemegang
syer tak setuju bahawa ia berhasrat memperoleh
syernya menurut subseksyen (1), pemegang syer

tak setuju itu adalah berhak menghendaki pembuat
tawaran itu, dengan permintaan bertulis yang
disampaikan kepada pembuat tawaran itu dalam
tempoh satu bulan dari tarikh notis itu diberikan,
membekalkan kepadanya suatu pernyataan
bertulis mengenai nama-nama dan alamat-alamat
semua pemegang syer tak setuju yang lain
sebagaimana yang ditunjukkan dalam daftar
anggota dan pembuat tawaran itu tidaklah berhak
atau terikat untuk memperoleh syer pemegang
syer tak setuju itu sehingga empat belas hari
selepas pernyataan mengenai nama-nama dan

alamat-alamat itu diposkan kepada pemegang
syer tak setuju itu.

# (3) Apabila notis dan akuan berkanun

diberikan di bawah subseksyen (1), atau jika
subseksyen (2) terpakai, apabila peruntukan
peruntukan dalam subseksyen (2) dipatuhi,
pembuat tawaran hendaklah mengikut subseksyen
(7) memperoleh syer-syer itu atas terma-terma
tawaran pengambilalihan itu atau, jika tawaran
pengambilalihan itu mengandungi dua set terma
yang alternatif atau lebih, atas terma-terma yang
dinyatakan dalam tawaran pengambilalihan itu
sebagaimana yang terpakai bagi pemegangpemegang syer tak setuju itu.

(4) Mana-mana orang yang—


_(a) menghantar suatu salinan notis atau akuan_

berkanun di bawah subseksyen (1) yang
tidak mengikut cara yang ditetapkan; atau

_(b) membuat suatu akuan berkanun menurut_

subseksyen (1) atau menghantar

pernyataan menurut subseksyen (2),
dengan disedarinya bahawa akuan atau
pernyataan itu, mengikut mana-mana yang


-----

30 RANG UNDANG-UNDANG

berkenaan, adalah palsu, atau tanpa
mempunyai alasan yang munasabah untuk
mempercayai bahawa ia adalah benar,

adalah melakukan suatu kesalahan.

(5) Jika mana-mana orang dipertuduh atas

suatu kesalahan di bawah subseksyen (4), adalah
menjadi pembelaan bagi orang itu untuk
membuktikan bahawa dia telah mengambil
langkah-langkah yang munasabah untuk
memastikan subseksyen itu dipatuhi.

(6) Jika, semasa tempoh yang dalamnya suatu

tawaran pengambilalihan boleh diterima, pembuat
tawaran memperolehi atau membuat kontrak
untuk memperoleh mana-mana syer yang tawaran
pengambilalihan itu berhubungan dengannya,
selain daripada menurut kuasa penerimaanpenerimaan tawaran pengambilalihan itu, maka

# jika—

_(a) nilai balasan yang baginya syer itu_

diperoleh atau dibuat kontrak untuk
diperolehi (balasan pemerolehan) tidak,
pada masa itu, melebihi nilai balasan yang
dinyatakan dalam terma-terma tawaran
pengambilalihan itu; atau

_(b) terma-terma tawaran pengambilalihan itu_

kemudiannya diubah supaya apabila
perubahan itu diumumkan nilai balasan
pemerolehan itu pada masa yang disebut
dalam perenggan (a) tidak lagi melebihi
nilai balasan yang dinyatakan dalam
terma-terma itu,

pembuat tawaran itu hendaklah dikira, bagi
maksud seksyen ini, sebagai telah memperolehi
atau membuat kontrak untuk memperoleh syersyer itu menurut kuasa penerimaan-penerimaan
tawaran pengambilalihan itu tetapi berhubungan
dengan mana-mana hal lain syer-syer itu
hendaklah dikira sebagai tidak termasuk dalam
syer-syer yang tawaran pengambilalihan itu
berhubungan dengannya.


-----

SURUHANJAYA SEKURITI (PINDAAN) 31

(7) Tertakluk kepada seksyen 34B, jika suatu

# notis telah diberikan oleh pembuat tawaran di
bawah subseksyen (1), pembuat tawaran
hendaklah, selepas habis tempoh satu bulan dari
tarikh notis itu diberikan, atau jika subseksyen
(2) terpakai selepas empat belas hari dari tarikh
pernyataan itu diposkan kepada pemegang syer
tak setuju—

_(a) menghantar suatu notis kepada penerima_

tawaran beserta dengan suatu suratcara
pemindahan yang disempurnakan bagi
pihak seorang pemegang syer tak setuju
oleh seseorang yang dilantik oleh pembuat
tawaran itu; dan

_(b) membayar,_ menguntukkan atau

memindahkan kepada penerima tawaran
itu amaun atau balasan lain bagi syer
yang notis itu berhubungan dengannya,

dan penerima tawaran itu sesudah itu hendaklah
mendaftarkan pembuat tawaran itu sebagai
pemegang syer-syer itu.

(8) Apa-apa jumlah wang yang diterima oleh

penerima tawaran di bawah seksyen ini hendaklah
dibayar ke dalam akaun bank yang berasingan,
dan apa-apa jumlah wang sedemikian dan apaapa balasan lain yang diterima sedemikian

hendaklah dipegang oleh penerima tawaran itu
# secara amanah bagi orang yang berhak kepada syer-syer itu yang berkenaan dengannya jumlah
wang atau balasan lain itu diterima.

(9) Jika apa-apa balasan selain daripada wang

tunai dipegang secara amanah oleh suatu syarikat

# bagi mana-mana orang di bawah seksyen ini, ia
boleh, selepas habis tempoh sepuluh tahun dari
tarikh balasan itu dibayar, diuntukkan atau
dipindahkan kepadanya, memindahkannya kepada
Menteri.


-----

32

Hak
pemegang
syer
minoriti.


RANG UNDANG-UNDANG

(10) Menteri hendaklah menjual atau
melupuskan apa-apa balasan yang diterima di
bawah subseksyen (9) mengikut cara yang
difikirkannya patut dan hendaklah menguruskan
hasil jualan atau pelupusan itu seolah-olah ia
# adalah wang yang dibayar kepadanya menurut
undang-undang berhubungan dengan wang tak
dituntut.

34A. (1) Tertakluk kepada seksyen 34B, jika
suatu tawaran pengambilalihan adalah
berhubungan dengan kesemua syer atau kesemua
syer dalam mana-mana kelas atau kelas-kelas
penerima tawaran dan, pada bila-bila masa
sebelum berakhirnya tempoh yang dalamnya
tawaran pengambilalihan itu boleh diterima—

_(a) pembuat tawaran itu telah, menurut kuasa_
penerimaan-penerimaan tawaran pengambilalihan itu, memperolehi sebahagian
(tetapi bukan semua) syer yang tawaran
pengambilalihan itu berhubungan
# dengannya atau syer daripada mana-mana
kelas atau kelas-kelas yang tawaran
pengambilalihan itu berhubungan
dengannya; dan

_(b) syer-syer itu, dengan atau tanpa mana-_
mana syer lain atau mana-mana syer lain
daripada kelas atau kelas-kelas yang
tawaran pengambilalihan itu berhubungan
# dengannya, mengikut mana-mana yang
berkenaan, yang pembuat tawaran itu atau
mana-mana penama atau perbadanan
berkaitan pembuat tawaran itu telah
memperolehi berjumlah tidak kurang
daripada sembilan persepuluh nilai
kesemua syer penerima tawaran itu atau
daripada kelas itu pada penerima
tawaran,


-----

SURUHANJAYA SEKURITI (PINDAAN) 33

maka pemegang mana-mana syer atau manamana kelas atau kelas-kelas syer yang tawaran
pengambilalihan itu berhubungan dengannya
boleh, dengan notis kepada pembuat tawaran
itu, menghendakinya supaya memperoleh syersyer itu, dan pembuat tawaran itu adalah terikat
untuk memperoleh syer-syer itu atas terma-terma
tawaran pengambilalihan itu atau terma-terma
lain yang dipersetujui.

(2) Dalam tempoh satu bulan dari masa yang

dinyatakan dalam subseksyen (1), pembuat
tawaran itu hendaklah memberi mana-mana
pemegang syer yang tidak menerima tawaran
pengambilalihan itu, notis, mengikut cara yang
ditetapkan di bawah Kod, mengenai hak-hak
yang boleh dijalankan olehnya di bawah
subseksyen (1) dan, jika notis itu diberikan
sebelum tempoh yang disebut dalam subseksyen
(1), ia hendaklah menyatakan bahawa tawaran
pengambilalihan itu masih terbuka untuk diterima.


(3) Notis di bawah subseksyen (2) boleh

menentukan tempoh bagi penjalanan hak-hak
yang diberikan oleh seksyen ini dan dalam hal
sedemikian hak-hak itu tidaklah boleh dijalankan
selepas berakhirnya tempoh itu; tetapi tiada
tempoh sedemikian boleh berakhir kurang
daripada tiga bulan selepas berakhirnya tempoh
yang dalamnya tawaran pengambilalihan itu boleh
diterima.

(4) Subseksyen (2) tidaklah terpakai jika

pembuat tawaran itu telah memberi pemegang

syer itu notis berkenaan dengan syer yang

berkenaan di bawah subseksyen 34(1).


(5) Mana-mana orang yang tidak mematuhi

subseksyen (2) adalah melakukan suatu kesalahan.


-----

34

Permohonan
kepada
Mahkamah


RANG UNDANG-UNDANG

34B. (1) Jika suatu notis diberikan di bawah
subseksyen 34(1), Mahkamah boleh, atas suatu
permohonan yang dibuat oleh mana-mana
pemegang syer tak setuju dalam tempoh satu
bulan dari tarikh notis itu diberikan—

_(a) memerintahkan bahawa pembuat tawaran_
itu tidak berhak dan tidak terikat untuk
memperoleh syer-syer itu; atau

_(b) menentukan terma-terma pemerolehan itu_
yang berbeza daripada terma-terma
tawaran pengambilalihan itu.

(2) Jika suatu permohonan kepada Mahkamah
masih belum selesai pada akhir tempoh yang
disebut dalam subseksyen 34(2), maka subseksyen
itu tidaklah mempunyai kuatkuasa sehingga
permohonan itu telah dibereskan.

(3) Apabila pemegang mana-mana syer
menjalankan haknya di bawah subseksyen
34A(1), Mahkamah boleh, atas permohonan yang
dibuat oleh pemegang syer atau pembuat tawaran
itu, memerintahkan bahawa terma-terma yang
atasnya pembuat tawaran itu hendaklah
memperoleh syer-syer itu adalah sebagaimana
yang difikirkan patut oleh Mahkamah.

(4) Tiada perintah bagi kos boleh dibuat
terhadap seorang pemegang syer yang membuat
permohonan di bawah subseksyen (1) atau (3)
melainkan jika Mahkamah berpendapat—

_(a) bahawa permohonan itu adalah tak perm,_
tak wajar atau menyusahkan; atau

_(b) bahawa terdapat kelengahan yang tak_
munasabah dalam membuat permohonan
itu atau kelakuan tak munasabah di pihak
pemegang syer dalam menjalankan
presiding atas permohonan itu.


-----

SURUHANJAYA SEKURITI (PINDAAN) 35

(5) Tertakluk kepada subseksyen (6),

Mahkamah boleh, atas suatu permohonan seorang
pembuat tawaran yang tidak memperolehi
penerimaan-penerimaan sehingga takat yang perlu
untuk memberikan hak kepadanya untuk
memberikan notis di bawah subseksyen 34(1),
membuat suatu perintah membenarkan pembuat
tawaran itu memberikan notis di bawah
subseksyen 34(1).

(6) Mahkamah hanya boleh memberikan

perintah di bawah subseksyen (5) apabila berpuas
hati bahawa—

_(a) kegagalan pembuat tawaran itu untuk_

memperolehi penerimaan-penerimaan

sedemikian adalah disebabkan

ketakupayaannya mengesan seorang atau
lebih orang yang memegang syer yang
tawaran pengambilalihan itu berhubungan
dengannya selepas membuat penyiasatan
yang munasabah;

_(b) syer yang telah diperolehi atau dibuat_

kontrak untuk diperoleh oleh pembuat
tawaran itu menurut kuasa penerimaanpenerimaan tawaran pengambilalihan itu,
beserta dengan syer-syer yang dipegang
oleh orang atau orang-orang yang disebut
dalam perenggan (a), berjumlah tidak
kurang daripada minimum yang

dinyatakan dalam subseksyen 34 (1); dan

_(c) balasan yang ditawarkan adalah patut dan_

munasabah:

Dengan syarat bahawa Mahkamah tidak boleh

membuat perintah sedemikian melainkan jika
Mahkamah berpendapat bahawa adalah adil dan
saksama untuk berbuat sedemikian dengan
mengambil kira, khususnya, bilangan pemegang

syer yang telah dikesan tetapi yang tidak
menerima tawaran pengambilalihan itu.


-----

36

Seksyen
180 Akta
Syarikat
1965
tidaklah
terpakai
bagi
tawaran
pengambilalihan yang
baginya
subseksyen
34(1)
terpakai.
_Akta 125._


RANG UNDANG-UNDANG

34c. Peruntukan seksyen 180 Akta Syarikat 1965
tidaklah terpakai berkenaan dengan tawaran
pengambilalihan yang baginya subseksyen 34(1)
terpakai.".


**12. Seksyen 36 Akta ibu adalah dipinda dalam perenggan**
(1) _(b) dengan menggantikan perkataan "Akta ini" dengan_
perkataan "undang-undang sekuriti".

**13. Akta ibu adalah dipinda dengan memasukkan selepas**
seksyen 39 seksyen yang berikut:


Pindaan
seksyen 36.

Seksyen bam
39A dan 39B.


39A. (1) Mana-mana orang yang melanggar
kehendak atau mana-mana peruntukan Akta ini
adalah melakukan suatu kesalahan.

(2) Jika tiada penalti diperuntukkan secara
nyata bagi sesuatu kesalahan di bawah Akta ini,
seseorang yang bersalah atas kesalahan itu apabila
disabitkan bolehlah didenda tidak melebihi satu
juta ringgit atau dipenjarakan selama tempoh
tidak melebihi lima tahun, atau kedua-duanya;
dan dalam hal kesalahan yang berterusan,
bolehlah dikenakan denda harian tidak melebihi
lima ribu ringgit bagi tiap-tiap hari yang kesalahan
itu berterusan.

39B. (1) Jika seseorang yang disabitkan
berkenaan dengan mana-mana kesalahan di bawah
Akta ini ialah suatu pertubuhan perbadanan, maka
ia hanya boleh dikenakan apa-apa denda yang
diperuntukkan dalamnya.

(2) Jika seseorang yang disabitkan atas suatu
kesalahan di bawah Akta ini ialah suatu
pertubuhan perbadanan, tiap-tiap orang yang pada


"Penalti am.

Kesalahan
oleh
pertubuhan
perbadanan.


-----

SURUHANJAYA SEKURITI (PINDAAN) 37

masa pelakuan kesalahan itu ialah pengarah,
pegawai eksekutif, pekerja atau setiausaha
pertubuhan perbadanan itu atau berupa sebagai
bertindak atas sifat sedemikian adalah disifatkan
bersalah atas kesalahan itu melainkan jika dia
membuktikan bahawa kesalahan itu telah
dilakukan tanpa persetujuan atau pembiarannya
dan dia menjalankan segala usaha wajar untuk
mencegah pelakuan kesalahan itu sebagaimana
yang patut dijalankan olehnya memandangkan
jenis fungsi-fungsinya atas sifat itu dan segala
hal keadaan.".

**14. Akta ibu adalah dipinda dengan menggantikan seksyen**
41 dengan seksyen yang berikut:


Penggantian
seksyen 41.


41. Suruhanjaya boleh, sama ada secara am atau
dalam sesuatu perkara tertentu, menguna-khidmat,
# di bawah terma-terma dan syarat-syarat gunakhidmat yang ditentukan oleh Suruhanjaya dari
semasa ke semasa, mana-mana orang yang
bukannya pegawai Suruhanjaya untuk
memberikan apa-apa bantuan yang diperlukan
atau ditentukan oleh Suruhanjaya berkaitan
dengan pelaksanaan fungsi-fungsinya, atau
penunaian kewajipan-kewajipannya di bawah
undang-undang sekuriti, atau untuk melaksanakan
fungsi atau menunaikan kewajipan itu bagi pihak
dan atas nama Suruhanjaya.".


"Kuasa
untuk
nienggunakhidmat.


**15. Akta ibu adalah dipinda dengan memasukkan selepas ;Seksyen**
seksyen 42 seksyen yang berikut: 'baru 42 A.


42A. Kecuali sebagaimana yang diperuntukkan
selainnya dalam Akta ini, apa-apa keputusan
yang dibuat oleh Suruhanjaya di bawah Akta
ini, sama ada keputusan asal yang dibuat olehnya
atau keputusan selepas kajian semula di bawah
subseksyen 42 (1), adalah muktamad.".


"Keputusan
Suruhanjaya
adalah
muktamad.


-----

38 RANG UNDANG-UNDANG

**16. Akta ibu adalah dipinda dengan memasukkan selepas**
seksyen 43 seksyen yang berikut:


Seksyen bam
43A, 43B dan
43c.


43A. Walau apa pun seksyen 43, Suruhanjaya
boleh, atas inisiatifnya sendiri atau atas
permintaan pegawai awam—

_(a) membekalkan kepada seorang pegawai_
polis atau mana-mana pegawai awam yang
lain suatu salinan mana-mana buku atau
dokumen lain yang disita, ditahan atau
diambil milik di bawah seksyen 36 atau
mana-mana rekod pemeriksaan yang
dibuat di bawah seksyen 38, atau manamana pernyataan yang dibuat di bawah
subseksyen 38(3), atau mana-mana buku
atau dokumen lain yang dikemukakan di
bawah subseksyen 36(2), atau selainnya
dalam perjalanan mana-mana pemeriksaan
di bawah seksyen 38, dan pegawai polis
atau pegawai awam yang lain itu boleh
menggunakan salinan buku, pernyataan,
rekod atau dokumen lain itu sebagaimana
yang perlu atau suaimanfaat berhubungan
dengan penjalanan kuasa-kuasanya,
pelaksanaan fungsi-fungsinya, atau
penunaian kewajipan-kewajipannya,
berkenaan dengan mana-mana orang; atau

_(b) membenarkan seorang pegawai polis atau_
mana-mana pegawai awam yang lain
untuk mendapatkan akses kepada dan
memeriksa mana-mana harta, buku,
dokumen lain, artikel atau benda yang
telah dikemukakan di hadapan, atau disita,
di tahan atau diambil milik oleh, seorang
Pegawai Penyiasat di bawah Akta ini,
dan pegawai polis atau pegawai awam
yang lain itu boleh menggunakan apaapa pengetahuan yang didapati melalui
akses atau pemeriksaan itu sebagaimana


"Bantuan
kepada
polis atau
pegawai
awam
yang lain.


-----

SURUHANJAYA SEKURITI (PINDAAN) 39

yang perlu atau suaimanfaat berhubungan
dengan penjalanan kuasa-kuasanya,
pelaksanaan fungsi-fungsinya, atau
penunaian kewajipan-kewajipannya,
berkenaan dengan mana-mana orang.

43B. (1) Walau apa pun seksyen 43,Suruhanjaya
boleh, atas permintaan suatu pihak berkuasa
menyelia asing, memberikan bantuan kepada
pihak berkuasa menyelia asing itu sebagaimana
yang difikirkan patut oleh Suruhanjaya.

(2) Dalam seksyen ini, "pihak berkuasa
menyelia asing" ertinya pihak berkuasa asing
yang menjalankan fungsi-fungsi yang bersamaan
dengan fungsi-fungsi Suruhanjaya di bawah suatu
undang-undang sekuriti atau mana-mana orang
di luar Malaysia yang menjalankan fungsi-fungsi
# pengawalseliaan dan yang berkenaan dengannya
Suruhanjaya berpendapat adalah wajar dan perlu
diberikan bantuan.

43c. Jika di bawah Akta ini, kuasa diberikan
kepada Suruhanjaya untuk menghendaki manamana orang, atau jika mana-mana orang
dikehendaki di bawah Akta ini, untuk
mengemukakan kepada Suruhanjaya apa-apa
maklumat, dokumen atau buku, Suruhanjaya
boleh menghendaki supaya maklumat, dokumen
atau buku itu dikemukakan dalam apa-apa
tempoh, pada apa-apa lat-tempoh, mengikut apaapa cara, dalam apa-apa bentuk, dan secara
bertulis atau dengan cara apa-apa rakaman tampak
(sama ada imej kaku atau bergerak) atau rakaman
bunyi, atau apa-apa rakaman elektronik, magnetik,
mekanik atau apa jua pun rakaman lain, pada
apa-apa bahan, material, benda atau artikel,
sebagaimana yang dinyatakan oleh Suruhanjaya
dalam penentuan itu.".


Bantuan
kepada dan
kerjasama
dengan
pihak
berkuasa
menyelia.

Kuasa
Suruhanjaya
untuk
menghendaki
maklumat.


-----

40 RANG UNDANG-UNDANG

**17. Seksyen 44 Akta ibu adalah dipinda—**

_(a) dengan menggantikan perenggan (2)(c) dan (d)_
dengan perenggan yang berikut:

_"(c) menetapkan prinsip-prinsip dan kaedah-_
# kaedah yang mengawal kelakuan semua
orang atau pihak yang terlibat dalam
tawaran pengambilalihan, percantuman
atau pengambilan wajib;

_(d) segala perkara berhubungan dengan_
cadangan-cadangan yang disebut dalam
subseksyen 32(2) ;"; dan

_(b) dengan menggantikan subseksyen (3) dengan_
subseksyen yang berikut:

"(3) Peraturan-peraturan yang dibuat di
bawah seksyen ini boleh membuat peruntukan
bagi pengenaan penalti yang tidak melebihi
dua puluh lima ribu ringgit bagi mana-mana
kesalahan di bawahnya.".

**18. Akta ibu adalah dipinda dengan memasukkan selepas**
seksyen 44 seksyen yang berikut:

"indemniti. 44A. Suruhanjaya, mana-mana anggota
Suruhanjaya atau mana-mana jawatankuasa yang
ditubuhkan oleh Suruhanjaya, Pengerusi dan
mana-mana pegawai Suruhanjaya tidaklah
bertanggungan bagi sesuatu tindakan atau
prosiding lain bagi ganti-rugi bagi atau oleh
# sebab, atau berkenaan dengan, apa-apa tindakan
yang dilakukan atau pernyataan yang dibuat,
ditinggalkan daripada dilakukan atau dibuat,
menurut atau dalam melaksanakan sesuatu
undang-undang sekuriti atau dalam melaksanakan
mana-mana fungsi, atau dalam menjalankan
mana-mana kuasa, yang diberikan atau dinyatakan
sebagai diberikan oleh atau di bawah sesuatu
undang-undang sekuriti:


Pindaan
seksyen 44.

Seksyen baru
44A.


-----

SURUHANJAYA SEKURITI (PINDAAN) 41

Dengan syarat bahawa tindakan, pernyataan,
pelaksanaan fungsi atau penjalanan kuasa itu
telah dilakukan atau dibuat dengan suci had.".

**19. Akta ibu adalah dipinda dengan memasukkan Jadual**
yang berikut:

JADUAL

(Subseksyen 32A (1))

Kelas Atau Kategori Sekuriti Atau Kelas Atau Kategori Transaksi
Yang Tidak Tertakluk Kepada Subseksyen 32(4)

1. Penerbitan sekuriti oleh atau yang dijamin oleh Kerajaan atau
Bank Negara Malaysia.

2. Sekuriti sesuatu syarikat persendirian.

3. Terbitan bonus sekuriti sesuatu syarikat awam yang tidak
disenaraikan.

4. Sekuriti yang dibenarkan oleh Bank Negara Malaysia untuk
diperdagangkan dalam pasaran wang.

5. Mengadakan atau mewujudkan, atau mengeluarkan atau
menyempurnakan—

_(a) apa-apa suratcara yang memperakui atau mewujudkan_
keterhutangan bagi, atau bagi wang yang dipinjam untuk
membayar, balasan yang kena dibayar di bawah kontrak
membekalkan barang-barang atau perkhidmatan;

_(b) cek atau bil pertukaran yang lain, draf jurubank atau surat_
kredit; atau

_(c) nota bank, pernyataan yang menunjukkan baki dalam akaun_
semasa, deposit atau simpanan, atau (oleh sebab apa-apa
obligasi kewangan yang terkandung dalamnya) suatu gadaian
atau pelupusan lain harta, atau suatu polisi insurans.

6. Semua perdagangan dalam sekuriti yang dilaksanakan di pasaran
saham sesuatu bursa saham yang diluluskan oleh Menteri menurut
subseksyen 8(2) Akta Perindustrian Sekuriti 1983.


Pemasukan
Jadual.


-----

42 RANG UNDANG-UNDANG

7. Suatu tawaran atau pelawaan untuk membuat perjanjian

pengunderaitan atau yang dibuat atau dikeluarkan kepada seorang
pengunderait di bawah perjanjian pengunderaitan sedemikian.

8. Suatu terbitan atau untukan sekuriti kepada seorang pengunderait

di bawah suatu perjanjian pengunderaitan.

9. Suatu tawaran atau pelawaan mengenai sekuriti sesuatu perbadanan

yang tidak disenaraikan yang dibuat kepada anggota atau pemegang
debentur sedia ada perbadanan itu dengan cara terbitan hak dan yang
bukan tawaran yang baginya seksyen 39A Akta Syarikat 1965 terpakai.

10. Mengadakan, menawarkan untuk langganan atau belian atau

mengeluarkan pelawaan untuk melanggan atau membeli, sekuriti

suatu perbadanan kepada anggota sedia ada syarikat dalam pengertian
seksyen 270 Akta Syarikat 1965.

11. Penerbitan atau penguntukan sekuriti oleh suatu perbadanan yang

tersenarai menurut perjalanan suatu waran, nota boleh tukar, opsyen
atau hak melanggan boleh tukar, yang berkenaan dengannya
Suruhanjaya telah terlebih dahulu memberikan kelulusannya di bawah
subseksyen 32(4).".


**20. (1) Semua tindakan, peraturan, perintah, arahan,**
pemberitahuan, kelulusan, keputusan, garis panduan dan
tindakan eksekutif yang lain, apa jua pun dipanggil, yang
dibuat, diberikan atau dilakukan di bawah, atau mengikut,
atau menurut kuasa Akta ibu sebelum mula berkuatkuasanya
Akta ini hendaklah disifatkan telah dibuat, diberikan atau
dilakukan di bawah, atau mengikut, atau menurut kuasa,
peruntukan yang bersamaan yang dimasukkan atau dipinda
oleh Akta ini, dan hendaklah terus mempunyai kuatkuasa
dan kesan sepenuhnya berhubungan dengan orang yang
baginya ia terpakai sehingga dipinda, dimansuhkan atau
dibatalkan di bawah, mengikut, atau menurut kuasa,
peruntukan yang bersamaan yang dimasukkan atau dipinda
oleh Akta ini.

(2) Tiada apa-apa jua dalam Akta ibu atau Akta ini

boleh menyentuh liabiliti mana-mana orang untuk didakwa

atau dihukum bagi kesalahan-kesalahan yang dilakukan
di bawah Akta ibu sebelum mula berkuatkuasanya Akta
ini atau mana-mana prosiding yang dibawa atau hukuman
yang dikenakan sebelum hari itu berkenaan dengan
kesalahan itu.


Kecualian dan
peralihan.


-----

SURUHANJAYA SEKURITI (PINDAAN) 43

(3) Jika apa-apa kesulitan timbul mengenai peruntukanperuntukan yang dimasukkan atau dipinda oleh Akta ini.
dan peruntukan-peruntukan peralihan, Menteri boleh,
melalui perintah yang disiarkan dalam Warta, membuat
apa-apa ubahsuaian dalam peruntukan-peruntukan ini
sebagaimana yang didapatinya perlu bagi mencegah
anomali.

**21. Bagi mengelakkan keraguan, peruntukan-peruntukan**
yang dimasukkan atau dipinda oleh Akta ini adalah terpakai
bagi —

_(a) semua cadangan yang dikemukakan;_

_(b) pengambilalihan, percantuman atau pengambilan_
wajib yang dibuat, sebelum atau yang belum
selesai pada tarikh mula berkuatkuasanya Akta
ini.

HURAIAN

Rang Undang-Undang ini bertujuan meminda Akta Suruhanjaya
Sekuriti 1993 ("Akta").

2. _Fasal 1 memperuntukkan tajuk ringkas dan mula berkuatkuasanya_
Rang Undang-Undang ini.

3. _Fasal 2 bertujuan memasukkan atau meminda pelbagai takrif_
seperti berikut:

_(a) takrif "sekutu", yang diambil daripada Akta Perindustrian_
Sekuriti 1983 dimasukkan ke dalam Akta. Istilah ini
digunakan dalam Bahagian IV Akta yang dipinda
terutamanya dalam seksyen 32, 32B, 33, 33A dan 33E;

_(b) takrif "pusat penjelasan" dipinda dengan menggantikan_
perkataan "penyelesaian perdagangan kontrak niaga hadapan"
dengan perkataan "pusat penjelasan yang diluluskan di
bawah subseksyen 6s(l) Akta Perindustrian Niaga Hadapan
1993", berikutan dengan pindaan kepada Akta itu;

_(c) takrif "bursa" digantikan untuk memperkemaskan istilah_
yang digunakan dalam Akta berikutan dengan pindaan kepada
Akta Perindustrian Niaga Hadapan 1993 yang telah
memotong semua sebutan mengenai "bursa niaga hadapan"
dan menggantikannya dengan istilah "syarikat bursa";


Akta ini
hendaklah
terpakai bagi
cadangan
yang belum
selesai. dsb.


-----

44 RANG UNDANG-UNDANG

_(d) takrif "syarikat bursa" dimasukkan berikutan dengan pindaan_
kepada Akta Perindustrian Niaga Hadapan 1993 yang telah
menggantikan semua sebutan mengenai "bursa niaga
hadapan" dengan "syarikat bursa";

_(e) takrif "kontrak niaga hadapan" digantikan dengan takrif_
baru berikutan dengan pindaan istilah itu di bawah Akta
Perindustrian Niaga Hadapan 1993;

_(f) takrif "bursa niaga hadapan" dipotong berikutan dengan_
pindaan kepada Akta Perindustrian Niaga Hadapan 1993
yang telah menggantikan istilah "bursa niaga hadapan"
dengan istilah "syarikat bursa";

_(g) takrif "pasaran niaga hadapan" digantikan berikutan dengan_
pindaan kepada Akta Perindustrian Niaga Hadapan 1993;

_(h) takrif "transaksi opsyen niaga hadapan" dipotong berikutan_
dengan pindaan kepada Akta Perindustrian Niaga Hadapan
1993;

_(i) takrif baru "lesen" dan "orang berlesen" dimasukkan bagi_
memudahkan rujukan kepada istilah-istilah itu apabila
digunakan dalam Akta. Kemasukan takrif "orang berlesen"
adalah berikutan dengan pemotongan takrif "orang
berdaftar"supaya mencerminkan dengan lebih tepat lagi
skim pelesenan intermediari di bawah kedua-kedua Akta
Perindustrian Sekuriti 1983 dan Akta Perindustrian Niaga
Hadapan 1993;

_(j) takrif baru "ditetapkan" dan "rekod" dimasukkan untuk_
menjelaskan pengertian takrif itu apabila digunakan dalam
Akta;

_(k) takrif "orang berdaftar" dipotong kerana sebutan mengenai_
istilah itu berkenaan dengan orang yang dilesenkan di bawah
Akta Perindustrian Sekuriti 1983 dan Akta Perindustrian
Niaga Hadapan 1993 sekarang ditukar kepada "orang
berlesen" untuk mencerminkan dengan lebih tepat lagi
rejim pelesenan di bawah undang-undang ini;

_(l) takrif baru "undang-undang sekuriti" dan "menentukan"_
dimasukkan untuk menjelaskan pengertiannya apabila
digunakan dalam Akta; dan

_(m) takrif "berdagang dalam kontrak niaga hadapan" digantikan_
dengan takrif baru "berdagang" berikutan dengan pindaan
kepada Akta Perindustrian Niaga Hadapan 1993.

4. _Fasal 3 memasukkan seksyen baru 2A ke dalam Akta untuk_
menjelaskan bahawa istilah "Akta ini" dan "undang-undang sekuriti"
apabila digunakan dalam Akta termasuklah peraturan, perintah.
pemberitahuan atau perundangan subsidiari lain yang dibuat di bawah
Akta ibu atau undang-undang sekuriti.


-----

SURUHANJAYA SEKURITI (PINDAAN) 45

5. _Fasal 4 bertujuan meminda seksyen 13 Akta untuk menjelaskan_
bahawa seorang anggota Suruhanjaya atau jawatankuasa mestilah
mendedahkan apa-apa kepentingan langsung atau tak langsung dalam
apa-apa perkara. Peruntukan yang sedia ada telah menimbulkan
kesulitan dalam mencukupkan kuorum bagi mesyuarat Suruhanjaya
atau jawatankuasa, dengan itu menghalang perjalanan cekap mesyuarat.
Pindaan yang dicadangkan juga bertujuan menyingkirkan halangan
yang ditimbulkan oleh subseksyen 13(2) dan (3) yang banyak kali
memberi kesan yang tak diniatkan menghilangkan kelayakan anggota
Suruhanjaya atau jawatankuasa membuat pertimbangtelitian ke atas
atau mengundi atas perkara-perkara yang tak berkaitan dengan
kepentingan yang didedahkannya. Pindaan yang dicadangkan
menghilangkan kelayakan anggota Suruhanjaya atau jawatankuasa
meneruskan pertimbangtelitian atau membuat keputusan atas perkara
yang dalamnya dia mempunyai kepentingan.

6. _Fasal 5 bertujuan meminda seksyen 15 Akta untuk menjelaskan_
pengertian yang diniatkan bagi pelbagai perenggan yang terkandung
dalamnya tentang fungsi-fungsi Suruhanjaya.

7. _Fasal 6 bertujuan meminda seksyen 16 Akta untuk menjelaskan_
bahawa Suruhanjaya hendaklah mempunyai segala kuasa untuk
melaksanakan mana-mana fungsinya di bawah undang-undang sekuriti.

8. _Fasal 7 bertujuan meminda seksyen 19 Akta untuk membolehkan_
Menteri memberi Suruhanjaya arahan yang bersifat am yang tidak
tak konsisten dengan fungsi-fungsi Suruhanjaya di bawah Akta.
Menteri boleh juga menghendaki Suruhanjaya supaya memberikannya
apa-apa maklumat yang dikehendakinya mengenai fungsi-fungsi
Suruhanjaya di bawah undang-undang sekuriti.

9. _Fasal 8 bertujuan meminda seksyen 22 Akta untuk meluaskan_
kuasa Suruhanjaya memberi pinjaman dan membuat pendahuluan
supaya meliputi kuasa mengadakan biasiswa dan pinjaman pelajaran
kepada pegawainya, pengkhidmatnya dan orang lain seperti orang
tanggungan pegawai dan pengkhidmat.

10. _Fasal 9 bertujuan memasukkan seksyen baru 22A ke dalam_
Akta untuk membolehkan Suruhanjaya menyertai mana-mana
pertubuhan perbadanan, dengan kelulusan Menteri, bagi maksud
menggalakkan kajian dan penyelidikan berhubungan dengan
perindustrian sekuriti dan niaga hadapan. Ini dikehendaki terutamanya
memandangkan perlunya dipertingkatkan standard profesional dan
disemai budaya pasaran yang sesuai bagi perkembangan pasaran
modal di Malaysia.

11. _Fasal 10 bertujuan meminda seksyen 24 Akta. Pindaan-pindaan_
kepada subseksyen (2) dan (6) adalah berikutan dengan pindaan
yang dibuat kepada Akta Perindustrian Niaga Hadapan 1993.


-----

46 RANG UNDANG-UNDANG

12. _Fasal 11 bertujuan meminda keseluruhan Bahagian IV Akta._

Pindaan yang dicadangkan bertujuan menghapuskan konsep "tawaran
awam", menjelaskan jenis-jenis transaksi yang akan termasuk dalam
lingkungan Suruhanjaya dan untuk membolehkan Suruhanjaya, melalui
peraturan-peraturan mengadakan kriteria yang akan memudahkan
transaksi terbitan perbadanan berlaku dalam pasaran yang cekap,
bersaingan dan termaklum.

Subseksyen 32 (2) yang dicadangkan telah menghapuskan konsep
tradisional menjadikan terbitan sekuriti kepada orang awam atau
sebahagian orang awam tertakluk kepada pengawalseliaan. Perenggan
(a) hingga (g) menyatakan jenis-jenis cadangan yang dikehendaki
dikemukakan kepada Suruhanjaya untuk kelulusannya.

Subseksyen baru 32 (7) dan (8) membolehkan Suruhanjaya mengambil
tindakan tertentu sekiranya terdapat apa-apa pelanggaran subseksyen
32c(l), atau apa-apa pelanggaran terma dan syarat yang dikenakan
menurut suatu kelulusan yang diberikan atau jika terdapat apa-apa
perubahan atau perkembangan dalam hal keadaan berhubungan dengan
cadangan selepas Suruhanjaya memberikan kelulusannya. Subseksyen

32 (8) yang baru tak membenarkan Suruhanjaya mengambil apa-apa
tindakan di bawah subseksyen (7) melainkan jika Suruhanjaya telah
member! pemohon peluang munasabah untuk didengar.

Untuk memastikan perlindungan pelabur, subseksyen baru 32 (9)
bertujuan mencegah salah nyataan oleh penerbit tentang kelulusan
Suruhanjaya yang diberikan terhadap apa-apa cadangan dengan
menghendaki suatu pernyataan dibuat bahawa kelulusan Suruhanjaya
itu tidaklah boleh dikira sebagai menunjukkan bahawa Suruhanjaya
mengesyorkan cadangan itu kepada pelabur-pelabur.

Subseksyen baru 32 (10) membenarkan perjanjian bersyarat dibuat
tanpa perjanjian itu dibawa dengan tak sengaja ke dalam skop larangan
di bawah subseksyen (4).

Subseksyen baru 32 (11) menyatakan semula kehendak-kehendak
dalam subseksyen 32(4) yang sedia ada dalam Akta.

Seksyen baru 32A dimasukkan kerana liputan yang komprehensif di
bawah subseksyen 32(2) menjadikan perlu kelas atau kategori tertentu

sekuriti atau transaksi tidak dibawa ke dalam skop subseksyen 32(4).
Kelas atau kategori ini dinyatakan dalam Jadual. Terdapat juga kelas
lain atau kategori tertentu sekuriti atau transaksi yang boleh ditetapkan
oleh Menteri supaya sekuriti atau transaksi ini tidak tertakluk kepada
skop subseksyen 32(4). Ini adalah untuk memastikan bahawa transaksi
komersil tertentu boleh berlaku dengan cekap tanpa campur tangan
kawalseliaan jika pemakaian seksyen itu tidak diniatkan.


-----

SURUHANJAYA SEKURITI (PINDAAN) 47

Seksyen baru 32B mewujudkan kesalahan membekalkan pernyataan
palsu atau mengelirukan kepada Suruhanjaya berhubungan dengan
mana-mana cadangan. la mengenakan ke atas penerbit dan pegawainya,
seorang penasihat kewangan atau mana-mana orang yang kepakarannya
pada lazimnya diharapkan, kewajipan yang berterusan untuk berhatihati dalam membuat pernyataan atau memberikan maklumat kepada
Suruhanjaya.

Seksyen 33 dipinda untuk mewujudkan dengan mantapnya asas
pengawalseliaan pengambilalihan dan percantuman. Pindaan yang
dicadangkan kepada seksyen 33 bertujuan mengadakan rangka
kawalseliaan yang dalamnya Kod boleh berkuatkuasa dengan berkesan
dan tanpa halangan undang-undang.

Subseksyen baru (1) memasukkan pelbagai takrif yang penting bagi
kuatkuasa Penggal ini dan Kod sementara beberapa takrif telah diambil
daripada seksyen 33 yang sedia ada. Istilah "kawalan" ditakrifkan
supaya bererti pemerolehan atau pemegangan, atau hak untuk
menggunakan, syer mengundi lebih daripada tiga puluh tiga peratus
dalam sesuatu syarikat.

Takrif baru "orang yang bertindak bersama-sama" dalam subseksyen
(2) adalah untuk memastikan bahawa Kod mengenai Pengambilalihan
dan Percantuman terpakai bukan sahaja bagi orang atau orang-orang
yang memperolehi atau bercadang memperoleh kawalan dalam sesuatu
syarikat tetapi juga orang yang bertindak bersama-sama orang atau
orang-orang itu.

Seksyen baru 33A memberi Menteri kuasa untuk menetapkan Kod
dan menyiarkan Kod dalam Warta. Suruhanjaya diberikan kuasa
untuk mengeluarkan kaedah-kaedah mentafsirkan Kod untuk membantu
pelaksanaan Kod dan menjelaskan pengertian peruntukan-peruntukan
yang berlainan dalam Kod yang dicadangkan.

Seksyen baru 33B mengenakan obligasi statutori ke atas pengambil
di bawah pelbagai hal keadaan supaya mematuhi peruntukan Penggal
2 dan Kod. Kegagalan untuk mematuhinya akan menyebabkan orang
itu bersalah atas suatu kesalahan.

Seksyen baru 33c dimasukkan untuk membolehkan pelepasan diberikan
hanya jika pelbagai kriteria yang dinyatakan dalam subseksyen 33A(5)
terpakai. Ini adalah untuk membolehkan Suruhanjaya memberikan
pelepasan bagi pengambilalihan tertentu jika pengawalseliaannya
tidak diniatkan.

Seksyen 33D baru dimasukkan untuk menggariskan pelbagai tindakan
yang boleh diambil oleh Suruhanjaya untuk menguatkuasakan Kod
dan apa-apa arahan yang dibuat di bawahnya. Tindakan-tindakan ini
bolehlah dalam bentuk arahan terhadap orang yang ingkar, pengenaan
penalti sivil, celaan sama ada dalam bentuk sulit atau awam atau


-----

48 RANG UNDANG-UNDANG

mengarahkan bursa saham untuk enggan memberi orang yang ingkar
itu akses kepada kemudahan-kemudahan bursa saham. Beberapa
tindakan yang boleh diambil oleh Suruhanjaya di bawah seksyen ini
terdapat dalam peruntukan yang sedia ada subseksyen 33(10) Akta.

Seksyen baru 33B mewujudkan kesalahan membekalkan dokumen
dan maklumat palsu atau mengelirukan kepada Suruhanjaya
berhubungan dengan atau berkaitan dengan tawaran pengambilalihan,
percantuman atau pengambilan wajib. Seksyen baru ini mengenakan
ke alas pengambil dan sekutunya, penerima tawaran dan orang
profesional seperti penasihat kewangan atau mana-mana orang lain
yang kepakarannya pada lazimnya diharapkan, kewajipan yang
berterusan untuk berhati-hati dalam memberikan dokumen atau
maklumat.

Seksyen baru 34 bertujuan memperkemaskan dan menjelaskan prosedur
yang terlibat berhubungan dengan pengambilan wajib. Seksyen baru
34 terpakai bagi tawaran pengambilalihan untuk memperoleh kesemua
syer sesuatu syarikat sasaran, atau kesemua syer daripada kelas
tertentu, yang bukan syer yang sudah dipegang oleh pembuat tawaran.
Hak pembuat tawaran untuk memperoleh secara wajib syer pemegang
yang tak menerima tawaran itu tercetus apabila dia menerima
penerimaan berhubungan dengan sembilan puluh peratus nilai nominal
syer yang dengannya tawaran itu berhubungan dengan syarat bahawa
dia menerimanya dalam tempoh empat bulan.

Seksyen baru 34A menggariskan hak-hak pemegang syer minoriti
untuk memaksa pengambilan oleh pembuat tawaran supaya mereka
dibeli keluar daripada syarikat sasaran atas terma-terma tawaran
pengambilalihan itu. Relief boleh didapati oleh pemegang syer minoriti
melalui permohonan kepada Mahkamah di bawah seksyen 34B.

Seksyen baru 34B menggariskan hak pemegang syer tak setuju untuk
membuat permohonan kepada Mahkamah untuk memaksa pembuat
tawaran dalam tawaran pengambilalihan yang berjaya untuk
membelinya keluar daripada syarikat sasaran atas terma-terma tawaran
pengambilalihan. Pada masa yang sama, pembuat tawaran yang telah
memperolehi sembilan puluh peratus nilai nominal syer yang dengannya
tawaran itu berhubungan boleh membuat permohonan kepada
Mahkamah dan Mahkamah boleh memerintahkan terma-terma yang
atasnya pembuat tawaran itu berhak dan terikat untuk memperoleh
syer sebagaimana yang Mahkamah fikirkan patut.

Seksyen baru 34c dimasukkan untuk mengelakkan pengawalseliaan
duaan akan pengambiJan wajib; oleh itu seksyen 180 Akta Syarikat
1965 tidaklah terpakai berkenaan dengan tawaran pengambilalihan
yang baginya subseksyen 34(1) Akta terpakai.


-----

SURUHANJAYA SEKURITI (PINDAAN) 49

13. _Fasal 12 bertujuan meminda seksyen 16 Akta untuk menjelaskan_
kuasa-kuasa Pegawai Penyiasat Suruhanjaya untuk memasuki premis
dan membuat pemeriksaan jika suatu kesalahan di bawah undangundang sekuriti disyaki dilakukan.

14. _Fasal 13 bertujuan memasukkan seksyen baru 39A dan 39B._
Seksyen baru 39A mengadakan peruntukan bagi penalti am dengan
hukuman denda tidak melebihi satu juta ringgit atau tempoh
pemenjaraan tidak melebihi lima tahun jika seseorang didapati
melakukan kesalahan di bawah Akta yang baginya tiada penalti
khusus telah diperuntukkan. Seksyen 39B dimasukkan untuk
memperuntukkan bahawa jika sesuatu pertubuhan perbadanan didapati
melakukan kesalahan di bawah Akta, pengarah, pegawai eksekutif,
pekerja atau setiausaha perbadanan itu adalah disifatkan melakukan
kesalahan dengan syarat orang itu membuktikan bahawa kesalahan
itu telah dilakukan tanpa persetujuan atau pembiarannya dan dia
telah menjalankan segala usaha wajar untuk mencegah pelakuan
kesalahan itu memandangkan jenis fungsinya atas sifat itu dan segala
hal keadaan.

15. _Fasal 14 bertujuan meminda seksyen 41 untuk memperkemaskan_
peruntukan-peruntukan yang menurutnya Suruhanjaya boleh menggunakhidmat orang yang sesuai untuk membantunya dalam penunaian
tugas-tugas atau pelaksanaan fungsi-fungsinya.

16. _Fasal 15 bertujuan memasukkan seksyen baru 42A untuk_
memperuntukkan bahawa keputusan Suruhanjaya yang dibuat di bawah
Akta adalah muktamad.

17. _Fasal 16 memasukkan seksyen baru 43A, 43B dan 43c. Seksyen_
43A memperuntukkan bahawa Suruhanjaya boleh sama ada atas
inisiatifnya sendiri atau atas permintaan seorang pegawai awam
membekalkan kepada pegawai polis atau pegawai awam lain buku
atau dokumen yang disita, ditahan atau diambil milik atau rekod
pemeriksaan yang dibuat atau pernyataan bertulis. Pegawai polis
atau pegawai awam lain yang kepadanya buku, dokumen, rekod atau
pernyataan itu dibekalkan boleh menggunakannya sebagaimana yang
perlu atau suaimanfaat berhubungan dengan kuasa, pelaksanaan
fungsinya atau penunaian tugasnya berkenaan dengan mana-mana
orang.

Seksyen 43B bertujuan memberi Suruhanjaya kuasa memberikan
bantuan kepada pihak berkuasa menyelia asing sebagaimana yang
difikirkan patut oleh Suruhanjaya. Ini bertujuan memudahkan kerjasama
antarabangsa dalam bidang penguatkuasaan.

Seksyen 43c memberi Suruhanjaya kuasa untuk menentukan cara
dan bentuk yang dalamnya maklumat boleh dikehendaki daripada
seseorang dan tempoh bagi mematuhi permintaan itu.


-----

50 RANG UNDANG-UNDANG

18. _Fasal 17 bertujuan meminda seksyen 44 Akta dengan_
menggantikan perenggan (c) dan (d) berikutan dengan pindaan kepada
Bahagian IV Akta.

19. _Fasal 18 bertujuan memasukkan seksyen baru 44A yang_
memberikan indemniti kepada Suruhanjaya, anggota Suruhanjaya
atau jawatankuasa, Pengerusi atau mana-mana pegawai Suruhanjaya
yang telah bertindak dengan suci hati dalam melaksanakan tugastugasnya di bawah undang-undang sekuriti. Ini diperlukan untuk
memastikan bahawa penunaian fungsi kawalseliaan atau pelaksanaan
tugas oleh orang ini boleh dijalankan dengan berkesan dan tanpa
risiko liabiliti undang-undang.

20. _Fasal 19 bertujuan memasukkan Jadual ke dalam Akta berkenaan_
dengan kelas atau kategori sekuriti atau transaksi yang tidak tertakluk
kepada subseksyen 32(4).

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam perbelanjaan
wang tambahan yang amaunnya tidak dapat ditentukan sekarang ini.

[PN. (U[2]) 1824.]


-----

