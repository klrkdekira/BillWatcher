---
Year: 1995
Bill: D.R.05/1995 - Rang Undang-Undang Cukai Perkhidmatan (Pindaan) 1995 (Lulus)
Title: D.R.05/1995 - Rang Undang-Undang Cukai Perkhidmatan (Pindaan) 1995 (Lulus)
Download URL: https://www.parlimen.gov.my/files/billindex/pdf/1995/DR051995.pdf
URL: https://www.parlimen.gov.my/files/billindex/pdf/1995/DR051995.pdf
---
---
Reading:
D.R.05/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 5/95**

**Naskhah Sahih—Bahasa Kebangsaan**

RANG UNDANG-UNDANG

## b e r n a m a

Suatu Akta untuk meminda Akta Cukai Perkhidmatan
1975.

## [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Cukai Perkhidmatan**
(Pindaan) 1995.

**2. Akta Cukai Perkhidmatan 1975, yang disebut "Akta**
ibu" dalam Akta ini, adalah dipinda dalam subseksyen
# 12(1)
_(a) dengan memasukkan selepas perkataan "amaun_
kesemua jumlah hasil-hasil yang diterima"
perkataan "dalam tempoh yang kena dibayar
cukai itu"; dan

_(b) dengan memotong perkataan "dalam tempoh itu"_
selepas perkataan "caj-caj bagi membekalkan
## barang yang dikenakan cukai".


Tajuk
ringkas.

Pindaan
seksyen 12.
_Akta 151._


-----

2 RANG UNDANG-UNDANG

**3. Akta ibu adalah dipinda dengan menggantikan seksyen**
14 dengan seksyen yang berikut:


Pindaan
seksyen 14.


Bila cukai
menjadi
genap
masanya
dan kena
dibayar.


14. (1) Cukai perkhidmatan yang boleh
dikenakan di bawah Akta ini hendaklah genap
masanya dibayar pada masa pembayaran diterima
bagi—

_(a) perkhidmatan yang kena dibayar cukai_
yang disediakan; atau

_(b) barang yang kena dibayar cukai yang_
dijual atau dibekalkan,

kepada pelanggan atau pembeli oleh orang yang
kena membayar cukai.

(2) Jika keseluruhan atau mana-mana
bahagian pembayaran bagi mana-mana
perkhidmatan yang kena dibayar cukai yang
## disediakan atau barang yang kena dibayar cukai
yang dijual atau dibekalkan tidak diterima dalam
tempoh enam bulan kalendar dari tarikh
pengeluaran invois bagi perkhidmatan yang kena
dibayar cukai yang disediakan itu atau barang
yang kena dibayar cukai yang dijual atau
dibekalkan itu, cukai perkhidmatan hendaklah
genap masanya pada hari yang berikutnya selepas
tempoh enam bulan itu.

(3) Mana-mana cukai yang genap masanya
dibayar di bawah subseksyen (1) atau (2) dalam
sesuatu tempoh yang kena dibayar cukai
hendaklah kena dibayar kepada Ketua Pengarah
dalam tempoh dua puluh lapan hari dari tarikh
tamat tempoh yang kena dibayar cukai itu.".

HURAIAN


Rang Undang-Undang ini bertujuan meminda Akta Cukai
Perkhidmatan 1975 ("Akta").


-----

CUKAI PERKHIDMATAN (PINDAAN) 3

2. _Fasal 2 bertujuan meminda seksyen 12 Akta untuk menjelaskan_
bahawa penyata dalam bentuk yang ditetapkan hendaklah menyatakan
amaun kesemua jumlah hasil-hasil yang diterima oleh seseorang
yang kena membayar cukai dalam sesuatu tempoh yang kena dibayar
cukai yang tertentu dan bukannya jumlah caj yang dilevikan oleh
orang yang kena membayar cukai dalam tempoh yang kena dibayar
cukai yang tertentu itu.

3. _Fasal 3 bertujuan meminda seksyen 14 Akta untuk memperuntuk-_
kan bahawa cukai perkhidmatan hendaklah hanya menjadi genap
masanya apabila pembayaran bagi perkhidmatan atau barang diterima.
Walau bagaimanapun jika pembayaran bagi perkhidmatan atau barang
tidak diterima dalam tempoh enam bulan dari tarikh pengeluaran
invois bagi perkhidmatan yang kena dibayar cukai yang disediakan
itu atau barang yang kena dibayar cukai yang dijual atau dibekalkan
itu, maka cukai perkhidmatan hendaklah genap masanya pada hari
yang berikutnya selepas tempoh enam bulan itu. Apa-apa cukai
yang genap masanya hendaklah kena dibayar kepada Ketua Pengarah
dalam masa dua puluh lapan hari yang berikutnya selepas tamat
tempoh yang kena dibayar cukai itu.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1805.]


-----

