---
Year: 1995
Bill: D.R.28/1995 - Rang Undang-Undang Perbadanan Pembangunan Bandar (Pembubaran) 1995 (Lulus)
Title: D.R.28/1995 - Rang Undang-Undang Perbadanan Pembangunan Bandar (Pembubaran) 1995 (Lulus)
Download URL: https://www.parlimen.gov.my/files/billindex/pdf/1995/DR281995.pdf
URL: https://www.parlimen.gov.my/files/billindex/pdf/1995/DR281995.pdf
---
---
Reading:
D.R.28/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 28/95**

**Naskhah Sahih—Bahasa Kebangsaan**

RANG UNDANG-UNDANG
PERBADANAN PEMBANGUNAN BANDAR
(PEMBUBARAN) 1995

SUSUNAN FASAL

Fasal
1. Tajuk ringkas dan mula berkuatkuasa.

2. Tafsiran.

3. Pemansuhan dan pembubaran.

4. Pengekalan.

5. Pencegahan kesulitan atau anomali.


-----

-----

RANG UNDANG-UNDANG

# b e r n a m a

Suatu Akta untuk memansuhkan Akta Perbadanan
Pembangunan Bandar 1971, membubarkan Perbadanan
Pembangunan Bandar yang ditubuhkan di bawah Akta
tersebut dan untuk membuat peruntukan mengenai
perkara lain yang berkaitan dengannya.

# [                   ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
# daripadanya, seperti berikut:

**1. Akta ini bolehlah dinamakan Akta Perbadanan**
Pembangunan Bandar (Pembubaran) 1995 dan hendaklah
mula berkuatkuasa pada tarikh sebagaimana yang
ditetapkan oleh Menteri melalui pemberitahuan dalam
# Warta.

**2. Dalam Akta ini, melainkan jika konteksnya**
menghendaki makna yang lain—

"Kerajaan" ertinya Kerajaan Malaysia;

"Menteri" ertinya Menteri yang bertanggungjawab
mengenai pembangunan bandar;

# "Perbadanan" ertinya Perbadanan Pembangunan Bandar
yang ditubuhkan di bawah Akta Perbadanan Pembangunan
# Bandar 1971.


Tajuk ringkas
dan mula
berkuatkuasa.

Tafsiran.

_Akta 46._


-----

4 RANG UNDANG-UNDANG

**3. Akta Perbadanan Pembangunan Bandar 1971**
dimansuhkan dan Perbadanan yang ditubuhkan di bawahnya
dibubarkan.

# 4. (1) Walau apa pun pemansuhan di bawah seksyen 3,
segala—
_(a) kuasa;_
_(b) hak;_
_(c) keistimewaan;_
_(d) kewajipan;_
# (e) liabiliti; dan
_(f) obligasi,_

di bawah seksyen 18 Akta Perbadanan Pembangunan
Bandar 1971 yang sebaik sahaja sebelum mula
berkuatkuasanya Akta ini dipunyai oleh Perbadanan
hendaklah, pada mula berkuatkuasa Akta ini,—

_(aa) turun kepada Kerajaan; dan_

_(bb) dijalankan mengikut apa-apa undang-undang_
bertulis yang sedang berkuatkuasa berhubung
# dengan—

_.(aaa) perancangan bandar dan desa; dan_

_(bbb) cukai, sewa, kadar atau lain caj_
berkenaan dengan harta.

(2) Mana-mana—

_(a) kebenaran perancangan, kelulusan untuk_
# pembangunan, atau kelulusan pelan bangunan
yang diberi berkenaan dengan apa-apa tanah;
dan

_(b) apa-apa suratcara atau dokumen diterbitkan,_

oleh Perbadanan menurut kuasanya di bawah seksyen 18
Akta yang dimansuhkan, hendaklah terus berkuatkuasa
dan mempunyai kesan dan hendaklah disifatkan telah
diberi atau dikeluarkan oleh Kerajaan oleh sebab perjalanan
subseksyen (1) sehingga ia dipinda, diubahsuai, dibatalkan
atau dikanselkan oleh Kerajaan.


Pemansuhan
dan
pembubaran.

Pengekalan.

_Akta 46._


-----

PERBADANAN PEMBANGUNAN BANDAR 5
(PEMBUBARAN)

**5. (1) Jika apa-apa kesulitan atau anomali timbul berkaitan**
dengan pelaksanaan peruntukan Akta ini, Menteri boleh
# melalui perintah membuat apa-apa ubahsuaian di dalamnya
yang pada hematnya perlu untuk menghapuskan atau
mencegah kesulitan atau anomali itu.

(2) Dalam seksyen ini, "ubahsuaian" termasuklah
pindaan, tambahan, pemotongan, penggantian, adaptasi,
# pengubahan, ubahpindaan dan ketakterpakaian apa-apa
peruntukan Akta ini.

HURAIAN

Rang Undang-Undang ini bertujuan untuk memansuhkan Akta
Perbadanan Pembangunan Bandar 1971, membubarkan Perbadanan
Pembangunan Bandar yang ditubuhkan di bawah Akta tersebut dan
untuk memperuntukkan perkara-perkara yang berkaitan dengannya.

2. Fasal 1 mengandungi tajuk ringkas dan peruntukan mengenai
tarikh mula berkuatkuasa Akta yang dicadangkan.

3. _Fasal 2 bertujuan mentakrifkan beberapa istilah yang digunakan_
dalam Akta yang dicadangkan.

4. Fasal 3 memperuntukkan pemansuhan Akta Perbadanan
Pembangunan Bandar 1971 dan pembubaran Perbadanan Pembangunan
Bandar.

5. _Subfasal 4(1) bertujuan memperuntukkan pemindahan kuasa_
Perbadanan Pembangunan Bandar di bawah seksyen 18 Akta
Perbadanan Pembangunan Bandar 1971 kepada Kerajaan.

_Subfasal 4(2) bertujuan memperuntukkan supaya mana-mana_
kebenaran perancangan, kelulusan pembangunan atau pelan bangunan
yang telah diperolehi daripada Perbadanan Bandar sebelum
berkuatkuasanya Akta yang dicadangkan, akan terus berkuatkuasa
sehingga dipinda, diubahsuai, dibatalkan atau dikanselkan oleh
Kerajaan.

6. Fasal 5 bertujuan memberi kuasa kepada Menteri untuk membuat
pindaan yang sewajarnya sekiranya timbul sebarang permasalahan
akibat pembatalan Akta Perbadanan Pembangunan Bandar 1971.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1893.]


Pencegahan
kesulitan atau
anomali.


-----

