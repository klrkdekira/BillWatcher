---
Year: 1995
Bill: D.R.29/1995 - Rang Undang-Undang Perbadanan Pembangunan Bandar (Syarikat Pengganti) 1995 (Lulus)
Title: D.R.29/1995 - Rang Undang-Undang Perbadanan Pembangunan Bandar (Syarikat Pengganti) 1995 (Lulus)
Download URL: https://www.parlimen.gov.my/files/billindex/pdf/1995/DR291995.pdf
URL: https://www.parlimen.gov.my/files/billindex/pdf/1995/DR291995.pdf
---
---
Reading:
D.R.29/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 29/95

**Naskhah Sahih—Bahasa Kebangsaan**

RANG UNDANG-UNDANG PERBADANAN

PEMBANGUNAN BANDAR

(SYARIKAT PENGGANTI) 1995


SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.

2. Tafsiran.

BAHAGIAN II

PELETAKHAKAN HARTA, DSB., PADA SYARIKAT PENGGANTI

3. Peruntukan peletakhakan.

4. Pemegangan permulaan Kerajaan datam syarikat pengganti.

5. Pelaburan Kerajaan dalam sekuriti syarikat pengganti.

6. Perjalanan fungsi Menteri Kewangan melalui penama.

7. Struktur kewangan syarikat pengganti.

BAHAGIAN III

PERUNTUKAN-PERUNTUKAN BERHUBUNGAN DENGAN KAKITANGAN

8. Kakitangan.


-----

-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi

peletakhakan harta, hak dan liabiliti Perbadanan
Pembangunan Bandar dalam suatu syarikat, untuk
membuat pengaturan kewangan bagi syarikat itu, untuk
memperuntukkan perkara yang berhubungan dengan
kakitangan dan bagi perkara lain yang berkaitan
dengannya.


MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

BAHAGIAN I

PERMULAAN

**1. Akta ini bolehlah dinamakan Akta Perbadanan**

Pembangunan Bandar (Syarikat Pengganti) 1995 dan
hendaklah mula berkuatkuasa pada tarikh yang ditetapkan
oleh Menteri melalui pemberitahuan dalam Warta.

**2. Dalam Akta ini, melainkan jika konteksnya**
menghendaki makna yang lain—

"hak" ertinya segala hak, keistimewaan dan kekebalan,

sama ada sebenar, kontigen atau prospektif, melainkan
hak Perbadanan Pembangunan Bandar di bawah seksyen

18 Akta Perbadanan Pembangunan Bandar 1971;


Tajuk
ringkas dan

mula berkuat
kuasa.

Tafsiran.

_Akta 46._


-----

4 RANG UNDANG-UNDANG

"harta" termasuklah segala harta, sama ada alih atau
tak alih, dan segala estet, kepentingan, isemen dan hak,
ekuiti atau undang-undang sama ada dalam, pada atau
dari satu harta, hak dalam tindakan, wang dan nama baik;

"liabiliti" ertinya liabiliti, hutang, tanggungan,
kewajipan dan obligasi daripada tiap-tiap perihalan (sama
ada pada masa sekarang atau pada masa hadapan, sebenar
atau kontigen, dan sama ada kena dibayar atau hendak
dipatuhi atau dilaksanakan di Malaysia atau di tempat
lain);

"Menteri" ertinya Menteri yang sedang
dipertanggungkan dengan tanggungjawab untuk
pembangunan bandar;

"Perbadanan" ertinya Menteri Kewangan yang
diperbadankan melalui Akta Menteri Kewangan
(Perbadanan) 1957;

"Perbadanan Pembangunan Bandar" ertinya
Perbadanan Pembangunan Bandar yang ditubuhkan di
bawah Akta Perbadanan Pembangunan Bandar 1971;

"syarikat pengganti" ertinya syarikat berhad menurut
syer yang diperbadankan di bawah Akta Syarikat 1965
dan yang dinamakan oleh Menteri dalam perintah di bawah
subseksyen 3(1), di mana harta, hak dan liabiliti
Perbadanan Pembangunan Bandar dipindahkan dan
diletakhakkan di bawah seksyen 3;

"tarikh yang ditetapkan" ertinya tarikh yang Akta ini
berkuatkuasa;

"tarikh peletakhakan" ertinya tarikh segala harta, hak
dan liabiliti Perbadanan Pembangunan Bandar dipindahkan
kepada dan terletakhak dalam syarikat pengganti
sebagaimana dinyatakan oleh Menteri dalam perintah di
bawah subseksyen 3(1);

"terletakhak", berhubungan dengan harta, termasuk
hak mengenai harta yang masa hadapan atau kontigen
dan hak perkembalian dan lebihan.


_Akta 375._

_Akta 46_

_Akta 125._


-----

PERBADANAN PEMBANGUNAN BANDAR 5

(SYARIKAT PENGGANTl)

BAHAGIAN II

PELETAKHAKAN HARTA, DSB. PADA SYARIKAT
PENGGANTl

**3. (1) Merited boleh melalui perintah yang disiarkan**
# dalam Warta, menetapkan tarikh peletakhakan dan pada
tarikh itu, segala harta, hak atau liabiliti Perbadanan
Pembangunan Bandar hendaklah menurut kuasa Akta ini,
dipindahkan kepada dan terletakhak pada syarikat
pengganti tanpa apa jua pemindahhakan, penyerahhakan
atau pemindahmilikan.

(2) Tiap-tiap harta yang terletakhak menurut kuasa
subseksyen (1) pada syarikat pengganti hendaklah
terletakhak sedemikian pada syarikat itu dengan hakmilik
atau kepentingan serupa dan pemegangan yang
# sebagaimana ia telah terletakhak atau dipegang sebelum
sahaja tarikh peletakhakan.

(3) Tiap-tiap hak dalam tindakan yang terletakhak
menurut kuasa subseksyen (1) pada syarikat pengganti
boleh, selepas tarikh peletakhakan, dituntut melalui
guaman, didapatkan atau dikuatkuasakan oleh syarikat
itu atas namanya sendiri dan tidaklah perlu bagi syarikat
itu atau bagi Perbadanan Pembangunan Bandar memberi
notis kepada orang yang terikat dengan hak dalam tindakan
itu mengenai peletakhakan yang dilaksanakan melalui
subseksyen (1).

(4) Tiap-tiap hak dan liabiliti yang terletakhak menurut
kuasa subseksyen (1) pada syarikat pengganti boleh, pada
dan selepas tarikh peletakhakan, dituntut melalui guaman,
didapatkan atau dikuatkuasakan oleh atau terhadap syarikat
# pengganti itu atas namanya sendiri dan tidaklah perlu
bagi syarikat pengganti itu atau bagi Perbadanan
Pembangunan Bandar memberikan notis kepada orang
yang hak atau liabilitinya tersentuh oleh peletakhakan di
bawah subseksyen (1).


Peruntukan
peletakhakan.


-----

6 RANG UNDANG-UNDANG

(5) Apa-apa presiding undang-undang yang belum
selesai oleh atau terhadap Perbadanan Pembangunan
Bandar yang berhubungan dengan apa-apa harta, hak atau
liabiliti yang dipindahkan kepada dan terletakhak pada
syarikat pengganti menurut kuasa subseksyen (1) boleh,
pada dan selepas tarikh peletakhakan, diteruskan oleh
atau terhadap syarikat pengganti.

(6) Dalam hal hak dan liabiliti yang berbangkit di
bawah mana-mana pinjaman yang terletakhak pada syarikat
pengganti pada tarikh peletakhakan, syarikat itu boleh
membuat apa-apa perkiraan atau perjanjian mengenai hak
dan liabiliti sedemikian dengan Kerajaan atau mana-mana
pihak ketiga.

(7) Pada dan selepas tarikh peletakhakan, apa-apa
perjanjian yang berhubungan dengan mana-mana harta,
hak dan liabiliti yang dipindahkan kepada dan terletakhak
pada syarikat pengganti di bawah subseksyen (1) yang
kepadanya Perbadanan Pembangunan Bandar adalah suatu
pihak sebelum sahaja tarikh peletakhakan, sama ada secara
bertulis atau tidak, dan sama ada atau tidak sedemikian
sifatnya sehingga hak dan liabiliti di bawahnya boleh
diserahhakkan oleh Perbadanan Pembangunan Bandar,
hendaklah mempunyai kesan seolah-olah syarikat itu telah
menjadi suatu pihak kepada perjanjian itu.

(8) Bagi mengelakkan keraguan, pemindahan kepada
dan peletakhakan hak pada syarikat pengganti di bawah
subseksyen 3(1) tidaklah boleh termasuk pemindahan dan
peletakhakan hak Perbadanan Pembangunan Bandar di
bawah seksyen 18 Akta Perbadanan Pembangunan Bandar
1971.

**4. (1) Sebagai akibat peletakhakan harta, hak dan liabiliti**
pada syarikat pengganti di bawah seksyen 3, syarikat
pengganti itu hendaklah menerbitkan apa-apa sekuriti
syarikat pengganti itu sebagaimana yang diarahkan oleh
Menteri Kewangan, selepas berunding dengan Menteri,
dari semasa ke semasa, kepada Perbadanan.


_Akta 46._

Pemegangan
permulaan
Kerajaan
dalam
syarikat
pengganti.


-----

PERBADANAN PEMBANGUNAN BANDAR 7

(SYARIKAT PENGGANTl)

(2) Sekuriti yang dikehendaki diterbitkan menurut
# seksyen ini hendaklah—

_(a) diterbitkan atau diuntukkan pada bila-bila masa_
dan atas apa-apa terma, tentang penguntukan,
sebagaimana yang diarahkan oleh Menteri
Kewangan, selepas berunding dengan Menteri;

_(b) mempunyai nilai nominal sebagaimana yang_
diarahkan oleh Menteri Kewangan; dan

_(c) diterbitkan sebagai berbayar penuh dan dikira_
bagi maksud-maksud Akta Syarikat 1965 seolaholah ia berbayar menurut kuasa pembayaran nilai
nominalnya kepada syarikat pengganti.

(3) Menteri Kewangan boleh, selepas berunding dengan
Menteri, melupuskan apa-apa sekuriti yang diterbitkan
atau apa-apa hak kepada sekuriti yang diuntukkan pada
mulanya kepada Perbadanan menurut seksyen ini.

(4) Apa-apa dividen atau jumlah wang lain yang
diterima oleh Perbadanan sebagai hak pada, atas pelupusan
atau selainnya berkaitan dengan, apa-apa sekuriti atau
hak yang diperolehi menurut kuasa seksyen ini hendaklah
dibayar ke dalam Kumpulan Wang Disatukan.

**5. (1) Menteri Kewangan boleh, selepas berunding**
dengan Menteri, pada bila-bila masa, memperolehi—

_(a) sekuriti syarikat pengganti atau mana-mana_
subsidiari syarikat pengganti; atau

_(b) hak untuk memohon beli mana-mana sekuriti_
sedemikian.

(2) Menteri Kewangan boleh, selepas berunding dengan
Menteri, melupuskan mana-mana sekuriti atau hak yang
diperolehi di bawah seksyen ini.


_Akta 125._

Pelaburan
Kerajaan
dalam
sekuriti
syarikat
pengganti.


-----

8 RANG UNDANG-UNDANG

(3) Apa-apa perbelanjaan yang dilakukan oleh
Perbadanan berikutan dengan peruntukan seksyen ini
hendaklah dikira sebagai pelaburan dan dibenarkan
di bawah subperenggan 8(3)(a)(iv) Akta Prosedur
Kewangan 1957.

(4) Apa-apa dividen atau jumlah wang lain yang
diterima oleh Perbadanan sebagai hak, atas pelupusan
atau selainnya berkaitan dengan, apa-apa sekuriti atau
hak yang diperolehi di bawah seksyen ini hendaklah
dibayar ke dalam Kumpulan Wang Disatukan.

(5) Duti setem tidaklah boleh dikenakan berkenaan
dengan apa-apa pertambahan modal syarikat pengganti
yang—

_(a) dilaksanakan dengan penerbitan syer yang_
# diuntukkan pada masa syarikat pengganti
dipunyai pada keseluruhannya oleh Kerajaan;
dan

_(b) diperakui oleh Perbendaharaan sebagai telah_
dilaksanakan dengan penerbitan syer yang
dimohon beli oleh Menteri Kewangan di bawah
perenggan (1)(a).

**6. (1) Menteri Kewangan boleh, selepas berunding**
dengan Menteri, melantik mana-mana orang yang
difikirkannya layak untuk bertindak sebagai penamanya
bagi maksud-maksud seksyen 4 atau 5 dan—

_(a) sekuriti syarikat pengganti boleh diserahhak di_
bawah penama Menteri Kewangan yang dilantik
bagi maksud-maksud seksyen itu atau kepada
mana-mana orang yang berhak menghendaki
penerbitan sekuriti itu berikutan dengan
penguntukan permulaannya kepada mana-mana
penama itu; dan


_Akta 61._

Perjalanan
fungsi Menteri
Kewangan
melalui
penama


-----

PERBADANAN PEMBANGUNAN BANDAR

(SYARIKAT PENGGANTl)


_(b) mana-mana penama itu yang dilantik bagi_

maksud seksyen 5 boleh memperolehi sekuriti
atau hak mengikut seksyen itu.

(2) Mana-mana orang yang memegang mana-mana

sekuriti atau hak sebagai penama Menteri Kewangan
menurut kuasa subseksyen (1) hendaklah memegang dan
menguruskannya atas apa-apa terma dan mengikut apaapa cara sebagaimana yang diarahkan oleh Menteri
Kewangan.


**7. (1) Jika Menteri Kewangan, selepas berunding dengan**
Menteri, mengarahkan sedemikian, pada bila-bila masa
sebelum syarikat pengganti terhenti daripada dipunyai

pada keseluruhannya oleh Kerajaan, apa-apa jumlah wang

sebagaimana yang dinyatakan dalam arahan itu tetapi
# tidak melebihi hasil keuntungan terkumpul Perbadanan

Pembangunan Bandar, hendaklah dibawa oleh syarikat
itu kepada suatu rizab, yang dalam seksyen ini disebut
# "rizab statutori".

(2) Rizab statutori itu hanya boleh digunakan oleh

syarikat pengganti untuk membayar syer tak terbit syarikat
itu yang hendak diuntukkan kepada anggota-anggota
syarikat itu sebagai syer bonus berbayar penuh.

(3) Bagi maksud-maksud mana-mana akaun statutori

syarikat pengganti, nilai mana-mana aset atau hak atau
amaun mana-mana liabiliti Perbadanan Pembangunan
Bandar, yang dikira sebagai telah terletakhak dalam
syarikat pengganti itu menurut kuasa seksyen 3 hendaklah
dikira sebagai nilai atau, mengikut mana-mana yang
berkenaan, amaun yang diberikan kepada aset, hak atau
liabiliti itu dalam penyata akaun yang disediakan oleh
Perbadanan Pembangunan Bandar, berkenaan dengan tahun
perakaunan genap terakhir Perbadanan Pembangunan
Bandar, yang berakhir sebelum tarikh peletakhakan.


Struktur
kewangan
syarikat
pengganti.


-----

10 RANG UNDANG-UNDANG

(4) Bagi maksud-maksud mana-mana akaun statutori
syarikat pengganti, amaun yang hendak dimasukkan
# berkenaan dengan mana-mana butiran hendaklah ditentukan seolah-olah apa-apa jua yang dilakukan oleh
Perbadanan Pembangunan Bandar, sama ada secara
memperolehi, menilai semula atau melupuskan mana# mana aset atau menanggung, menilai semula atau
melepaskan mana-mana liabiliti, atau dengan membawa
apa-apa amaun kepada mana-mana peruntukan rizab, atau
selainnya, telah dilakukan oleh syarikat pengganti.

(5) Tanpa menjejaskan keluasan peruntukan
subseksyen (4), amaun yang hendak dimasukkan dari
semasa ke semasa dalam mana-mana rizab syarikat
pengganti sebagai merupakan hasil keuntungan terkumpul
hendaklah ditentukan seolah-olah apa-apa keuntungan yang
dihasilkan dan disimpan oleh Perbadanan Pembangunan
# Bandar, telah dihasilkan dan disimpan oleh syarikat
pengganti.

(6) Sebutan dalam seksyen ini mengenai akaun statutori
syarikat pengganti adalah sebutan mengenai apa-apa akaun
yang disediakan oleh syarikat pengganti bagi maksudmaksud mana-mana peruntukan Akta Syarikat 1965.

# (7) Bagi maksud-maksud seksyen ini, "tahun
perakaunan genap" ertinya sesuatu tahun perakaunan yang
berakhir pada 31 Disember atau suatu tempoh yang
ditentukan oleh Menteri Kewangan.

BAHAGIAN III

PERUNTUKAN BERHUBUNGAN DENGAN KAKITANGAN

**8. (1) Syarikat pengganti hendaklah menerima sebagai**
pekerjanya pada suatu tarikh yang akan ditetapkan oleh
Menteri melalui pemberitahuan dalam Warta tiap-tiap
orang yang sebelum sahaja tarikh itu ialah anggota
# kakitangan Perbadanan Pembangunan Bandar dan yang
telah diberikan pilihan oleh Perbadanan Pembangunan
Bandar dan telah membuat pilihan untuk berkhidmat
sebagai pekerja syarikat pengganti itu.


_Akta 125._

Kakitangan.


-----

PERBADANAN PEMBANGUNAN BANDAR 11

(SYARIKAT PENGGANTl)

(2) Tiap-tiap orang sedemikian yang telah membuat
pilihan di bawah subseksyen (1) untuk berkhidmat sebagai
# pekerja syarikat pengganti hendaklah diambil kerja oleh
syarikat pengganti itu atas terma dan syarat perkhidmatan
yang tidak kurang baiknya daripada terma dan syarat
perkhidmatan yang kepadanya dia berhak sebelum sahaja
tarikh yang ditetapkan.

HURAIAN

1. Rang Undang-Undang ini bertujuan untuk mengadakan peruntukan
bagi peletakhakan harta, hak dan liabiliti Perbadanan Pembangunan
Bandar kepada suatu syarikat pengganti, untuk membuat peraturan
kewangan bagi syarikat itu dan untuk mengadakan peruntukan bagi
perkara-perkara yang berhubungan dengan kakitangan.

_2._ _Fasal 1 bertujuan untuk membuat peruntukan mengenai tajuk_
ringkas dan tarikh mula berkuatkuasa.

3. Fasal 2 memberi tafsiran perkataan tertentu dan ungkapan yang
digunakan dalam Akta yang dicadangkan.

4. Fasal 3 bertujuan untuk membuat peruntukan bahawa pada tarikh
peletakhakan yang ditetapkan oleh Menteri melalui perintah yang
disiarkan dalam Warta, segala harta, hak, liabiliti serta presiding
perundangan Perbadanan Pembangunan Bandar yang dinyatakan dalam
perintah itu, hendaklah berpindah kepada, diteruskan dan terletakhak
pada syarikat pengganti seolah-olah ia adalah harta, hak dan liabiliti
syarikat pengganti.

_Subfasal 3(8) bertujuan untuk membuat peruntukan bahawa_
pemindahan dan peletakhakan hak kepada syarikat pengganti tidaklah
termasuk Perbadanan Pembangunan Bandar di bawah seksyen 18
Akta Perbadanan Pembangunan Bandar 1971.

5. _Fasal 4 bertujuan untuk membuat peruntukan bagi sekuriti syarikat_
pengganti yang diterbitkan atau yang diperuntukkan kepada
Perbadanan oleh Menteri Kewangan dari semasa ke semasa setelah
dirujuk kepada Menteri.

_Subfasal 4(2) memperuntukkan supaya sekuriti yang diterbitkan_
hendaklah pada nilai nominal yang ditentukan oleh Menteri Kewangan
dan diterbitkan sebagai bayaran sepenuhnya dan dianggap telah dibayar
dengan pembayaran nilai nominal kepada syarikat pengganti.


-----

12 RANG UNDANG-UNDANG

_Subfasal 4(3) memberi kuasa kepada Menteri Kewangan selepas_
berunding dengan Menteri untuk melupuskan sekuriti yang telah
diterbitkan atau apa-apa hak di bawahnya kepada Perbadanan.

_Subfasal 4(4) bertujuan untuk membuat peruntukan bahawa_
dividen yang diterima oleh Perbadanan melalui sekuriti dan hak
sekuriti yang diperolehi melaluinya akan dimasukkan ke dalam
Kumpulan Wang Disatukan.

6. _Subfasal 5(1) dan (2) bertujuan untuk memberi kuasa kepada_
Perbadanan setelah berunding dengan Menteri pada bila-bila masa
untuk memperolehi sekuriti syarikat pengganti atau anak syarikatnya
atau berhak untuk memohon beli sekuriti berkenaan dan juga
melupuskan mana-mana sekuriti yang diperolehi.

_Subfasal 5(3) bertujuan membuat peruntukan bahawa perbelanjaan_
yang ditanggung oleh Perbadanan bagi tujuan fasal ini hendaklah
dianggap sebagai pelaburan yang dibenarkan oleh subperenggan
8(3)(a)(iv) Akta Prosedur Kewangan 1957.

_Subfasal 5(4) bertujuan untuk membuat peruntukan bahawa_
dividen atau apa-apa bayaran yang diterima oleh Perbadanan diperolehi
daripada pelupusan sekuriti akan dimasukkan ke dalam Kumpulan
Wang Disatukan.

_Subfasal 5(5) bertujuan untuk membuat peruntukan bahawa duti_
setem tidak dikenakan ke atas apa-apa pertambahan modal syarikat
pengganti sekiranya syarikat pengganti masih dipunyai sepenuhnya
oleh Kerajaan dan pengesahan diberi oleh Perbendaharaan bahawa
syer syarikat pengganti dipegang sepenuhnya oleh Menteri Kewangan.

7. _Fasal 6 memperuntukkan bahawa Menteri Kewangan setelah_
berunding dengan Menteri boleh melantik penama untuk bertindak
bagi pihaknya bagi maksud fasal 4 dan 5.

8. _Subfasal 7(1) dan (2) memperuntukkan bahawa sekiranya syarikat_
pengganti tidak lagi dimiliki sepenuhnya oleh Kerajaan, Menteri
Kewangan setelah berunding dengan Menteri, mengarahkan
sedemikian, sejumlah wang yang tidak melebihi keuntungan terkumpul
Perbadanan hendaklah dimasukkan ke dalam rizab berkanun bagi
maksud-maksud pembayaran penuh syer bonus.

_Fasal 7(3) dan (4) bertujuan untuk membuat peruntukan bahawa_
akaun berkanun bagi syarikat pengganti hendaklah berdasarkan kepada
penyata akaun Perbadanan Pembangunan Bandar bagi tahun berakhir
sebelum tarikh peletakhakan dan apa-apa perkara lain yang berkaitan
akan diterimapakai oleh syarikat pengganti.


-----

PERBADANAN PEMBANGUNAN BANDAR J 3

(SYARIKAT PENGGANTl)

_Subfasal 7(6) memperuntukkan bahawa akaun berkanun syarikat_

pengganti di seksyen ini ialah apa-apa akaun yang disediakan oleh
syarikat pengganti bagi maksud mana-mana peruntukan di dalam
Akta Syarikat 1965,

_Subfasal 7(7) memperuntukkan bahawa suatu "akaun tahunan_

berakhir" bererti akaun tahunan yang berakhir pada 31 Disember
atau bagi tempoh yang ditentukan oleh Menteri Kewangan.

9. Fasal 8 membuat peruntukan berkaitan perkara-perkara yang
berhubungan dengan kakitangan Perbadanan Pembanguiian Bandar.
Tiap-tiap kakitangan itu yang telah diberi pilihan oleh Perbadanan
Penbangunan Bandar dan yang memilih untuk berkhidmat sebagai
kakitangan di dalam syarikat pengganti hendaklah diambil kerja
oleh syarikat itu atas terma dan syarat perkhidmatan yang tidak
boleh kurang baiknya daripada yang dia berhak sebelum tarikh
kuatkuasa.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1890. ]


-----

