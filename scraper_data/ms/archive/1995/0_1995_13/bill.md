---
Year: 1995
Bill: D.R.14/1995 - Rang Undang-Undang Tabung Angkatan Tentera dan Tabung Bekas Perajurit (Pindaan) 1995 (Lulus)
Title: D.R.14/1995 - Rang Undang-Undang Tabung Angkatan Tentera dan Tabung Bekas Perajurit (Pindaan) 1995 (Lulus)
Download URL: https://www.parlimen.gov.my/files/billindex/pdf/1995/DR141995.pdf
URL: https://www.parlimen.gov.my/files/billindex/pdf/1995/DR141995.pdf
---
---
Reading:
D.R.14/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 14/95**

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Tabung Angkatan Tentera
dan Tabung Bekas Perajurit 1973.

[ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut :

**1. Akta ini bolehlah dinamakan Akta Tabung Angkatan**
Tentera dan Tabung Bekas Perajurit (Pindaan) 1995.

**2. Akta Tabung Angkatan Tentera dan Tabung Bekas**
Perajurit 1973, yang disebut "Akta ibu" dalam Akta ini,
adalah dipinda—

_(a) dengan memotong perkataan "Angkatan Tentera"_
di mana-mana jua terdapat di dalamnya kecuali
dalam tajuk panjang, tajuk ringkas, takrif
"Lembaga" dalam seksyen 2 dan dalam tajuk
kepada Bahagian II;

_(b) dengan memotong perkataan "dan Tabung Bekas_
Perajurit" dan "atau Tabung Bekas Perajurit"
di mana-mana jua terdapat di dalamnya;

_(c) dengan menggantikan perkataan "Pengurus_
Besar" di mana-mana jua terdapat di dalamnya
dengan perkataan "Ketua Eksekutif' ; dan


Tajuk
ringkas.

Pindaan am.
_Akta 101._


-----

2 RANG UNDANG-UNDANG

_(d) dengan menggantikan perkataan "angkatan_
tentera tetap'[1] di mana-mana jua terdapat di
dalamnya dengan perkataan "angkatan tetap".

**3. Akta ibu adalah dipinda dengan menggantikan tajuk**
panjang dengan tajuk panjang yang berikut:

"Suatu Akta untuk mengadakan peruntukan bagi
penubuhan suatu kumpulan wang yang
dikenali sebagai Tabung Angkatan Tentera
bagi maksud-maksud utama mengadakan
faedah-faedah persaraan dan lain-lain faedah
bagi pencarum, dan bagi maksud-maksud
sampingan menggalakkan pembangunan sosio
ekonomi dan kebajikan, dan menyediakan lainlain faedah bagi, personel akan bersara dan
personel bersara angkatan tetap Malaysia.".

**4. Tajuk ringkas Akta ibu adalah dipinda dengan**
# memotong perkataan "dan Tabung Bekas Perajurit".

**5. Seksyen 2 Akta ibu adalah dipinda dengan**
menggantikan noktah yang terdapat di hujung takrif "skim
itu" dengan koma bertitik dan memasukkan selepasnya
takrif yang berikut:

' "Tabung" ertinya Tabung Angkatan Tentera
yang ditubuhkan di bawah seksyen 3.'.

**6. Tajuk kepada Bahagian II adalah dipinda dengan**
memotong perkataan "DAN TABUNG BEKAS
PERAJURIT".

**7. Seksyen 3 Akta ibu adalah dipinda —**

_(a) dengan menggantikan subseksyen (1) dengan_
subseksyen yang berikut:

"(1) Adalah dengan ini ditubuhkan suatu
kumpulan wang yang dikenali sebagai "Tabung
Angkatan Tentera" (kemudian daripada ini


Pindaan
tajuk
panjang.

Pindaan
tajuk
ringkas.

Pindaan
seksyen 2.

Pindaan
tajuk kepada
Bahagian II.

Pindaan
seksyen 3.


-----

TABUNG ANGKATAN TENTERA DAN 3

TABUNG BEKAS PERAJURIT (PINDAAN)

disebut "Tabung") bagi maksud-maksud yang
berikut :

_(a) bagi maksud-maksud utama me-_
ngadakan faedah-faedah persaraan
# dan lain-lain faedah termasuk
faedah-faedah di bawah skim yang
ditubuhkan di bawah seksyen 15A,
kepada orang-orang yang dinyatakan
di bawah subseksyen (3)(a); dan

_(b) bagi maksud-maksud sampingan_
menggalakkan pembangunan sosio
ekonomi dan kebajikan orang-orang
# yang dinyatakan di bawah subseksyen (3)(b).

(1A) Yang berikut hendaklah dibayar ke dalam
Tabung:

_(a)_ semua caruman yang dibayar
sebagaimana yang diperuntukkan
kemudian daripada ini dan apa-apa
jumlah wang lain sebagaimana yang
diarahkan oleh Akta ini untuk
dibayar ke dalam Tabung;

_(b)_ semua wang yang didapati daripada
pelaburan atau melalui pengendalian
sesuatu projek, agensi, skim atau
enterpris yang dibiayai daripada
Tabung dan Kumpulan Wang Rizab
# yang ditubuhkan di bawah seksyen
11;

_(bb) suatu pemberian tahunan dari-_
pada Kumpulan Wang Disatukan
Persekutuan bagi maksud-maksud
dan perkara-perkara sampingan yang
berhubungan dengannya di bawah
subseksyen (1)(b);


-----

RANG UNDANG-UNDANG

_(c) semua pemberian, derma, endowmen,_
hadiah, pinjaman, caruman dan
pemberian wasiat yang diberi kepada
atau untuk Tabung ;

_(d) semua jumlah wang yang dari semasa_
ke semasa genap masanya dibayar
kepada Tabung berkenaan dengan
pembayaran bagi sesuatu pinjaman
yang telah diberi daripada Tabung dan
bunga yang kena dibayar berkenaan
dengan sesuatu pinjaman itu;

_(e)_ wang yang didapati atau timbul
daripada sesuatu harta, pelaburan,
gadai-janji, gadaian atau debentur yang
diperolehi oleh atau terletakhak pada
Tabung;

_(f) semua jumlah wang lain yang boleh_
dengan apa-apa cara menjadi kena
dibayar atau terletakhak pada Tabung
berkenaan dengan apa-apa perkara
yang bersampingan dengan kuasakuasa dan kewajipan-kewajipannya.";

_(b) dalam subseksyen (2) dengan memasukkan selepas_
perenggan (ba) perenggan yang berikut:

_"(bb) aktiviti-aktiviti sosio ekonomi,_
program-program kebajikan dan apaapa aktiviti dan faedah lain yang
boleh meningkatkan keadaan sosio
ekonomi mana-mana personel akan
bersara atau personel bersara,
termasuk pinjaman kepada personel# personel itu;


-----

TABUNG ANGKATAN TENTERA DAN 5

TABUNG BEKAS PERAJURIT (PINDAAN)

_(be)_ membiayai perbelanjaan yang
dilakukan oleh Lembaga atau manamana badan lain termasuk suatu
perbadanan yang ditubuhkan di
bawah seksyen 23, yang dipertanggungkan dengan tanggungjawab
untuk menjalankan aktiviti-aktiviti,
program-program atau faedah-faedah
yang disebutkan dalam perenggan
_(bb);"; dan_

_(c) dengan memasukkan selepas subseksyen (2)_
subseksyen yang berikut:

"(3) Bagi maksud seksyen ini—

_(a)_ faedah persaraan dan lain-lain faedah
termasuk faedah di bawah skim yang
ditubuhkan di bawah seksyen 15A
hendaklah dibayar kepada—

(i) askar-lasykar; dan

(ii) lain-lain anggota angkatan tetap
Malaysia yang mencarum kepada
Tabung;

_(b)_ faedah-faedah sampingan hendaklah
dibayar kepada—

(i) personel akan bersara; dan

(ii) personel bersara,

angkatan tetap Malaysia.

(4) Lembaga hanya boleh menggunakan apaapa wang daripada Tabung bagi maksudmaksud yang disebutkan dalam
subseksyen (1)(b), (2)(bb) dan (bc) jika
Lembaga telah menggunakan wang yang
disebutkan dalam subseksyen (1A)(bb) dan
jika terdapat jumlah wang yang
mencukupi untuk menunaikan obligasinya
di bawah seksyen 11.".


-----

6 RANG UNDANG-UNDANG

**8. Seksyen 3A Akta ibu adalah dipotong.**

**9. Seksyen 5(3) Akta ibu adalah dipinda dengan**
menggantikan perkataan "Angkatan Tentera atau Tabung
Bekas Perajurit itu segala bayaran dan perbelanjaan yang
dilakukan masing-masingnya di bawah seksyen 3 atau
3A" dengan perkataan "semua caj dan perbelanjaan yan g
dilakukan sedemikian".

**10. Seksyen 6(1) Akta ibu adalah dipinda dengan**
memotong perkataan "Angkatan Tentera, Tabung Bekas
Perajurit".

**11. Seksyen 15(1) Akta ibu adalah dipinda dengan**
memotong perkataan "Angkatan Tentera, Tabung Bekas
Perajurit".

**12. Perenggan (ga) seksyen 22 Akta ibu adalah dipinda**
dengan memotong perkataan "Bekas Perajurit".

**13. (1) Pada tarikh mula berkuatkuasanya Akta ini,**
Tabung Bekas Perajurit yang ditubuhkan di bawah seksyen
3A Akta ibu hendaklah digulung dan semua hak hart a
dan tanggungan yang menjadi hak atau tertakluk kepada
Tabung itu hendaklah menurut seksyen ini menjadi hak
harta dan tanggungan Tabung Angkatan Tentera melalui
kuatkuasa undang-undang tanpa apa-apa keperluan untuk
memberi apa-apa notis kepada mana-mana pihak yang
terlibat dengan pemindahan ini.

(2) Pada tarikh mula berkuatkuasanya Akta ini,
perbadanan, syarikat dan aktiviti dan akujanji perniagaan
dan komersial dan juga apa-apa jua hak harta lain dan
tanggungan yang ditubuhkan, diakujanjikan, diperolehi
atau terakru di bawah Tabung Bekas Perajurit hendaklah
melalui kuatkuasa undang-undang disifatkan telah
ditubuhkan dan diakujanji oleh Tabung Angkatan Tentera
dan hendaklah terus berkuatkuasa di bawah Tabung
# Angkatan Tentera itu.


Pemotongan
seksyen 3A.

Pindaan
seksyen 5.

Pindaan
seksyen 6.

Pindaan
seksyen 15.

Pindaan
seksyen 22.

Pemindahan
hak harta
dan
tanggungan.
peruntukan
pengecualian
dan peralihan.


-----

TABUNG ANGKATAN TENTERA DAN 7

TABUNG BEKAS PERAJURIT (PINDAAN)

(3) Penukaran nama Akta ini tidaklah—

_(a) menyentuh sebutan mengenai Tabung_
Angkatan Tentera atau Tabung Bekas Perajurit
dalam mana-mana undang-undang bertulis atau
dalam apa-apa suratcara, suratikatan, hakmilik,
dokumen, bon, perjanjian atau perkiraan
pengusahaan yang wujud sebelum sahaja Akta
ini mula berkuatkuasa; atau

_(b) menyentuh apa-apa hak, keistimewaan,_
tanggungan, kewajipan atau obligasi Lembaga
Tabung Angkatan Tentera, atau menjadikan
cacat apa-apa prosiding undang-undang oleh
atau terhadapnya, dan apa-apa prosiding
undang-undang yang boleh diteruskan atau
dimulakan oleh atau terhadapnya sebelum Akta
ini mula berkuatkuasa boleh diteruskan atau
dimulakan sedemikian.

(4) Semua perundangan subsidiari yang dibuat di
bawah Akta ibu sebelum sahaja mula berkuatkuasanya
Akta ini hendaklah pada tarikh mula berkuatkuasanya
Akta ini disifatkan telah dibuat di bawah Akta ibu
sebagaimana yang dipinda oleh Akta ini, dan hendaklah
terus berkuatkuasa sehingga dipinda atau dibatalkan di
bawah Akta ibu sebagaimana yang dipinda oleh Akta
ini, dan bagi maksud ini, apa-apa sebutan mengenai Tabung
Bekas Perajurit adalah dengan ini dibatalkan dan disifatkan
sebagai suatu sebutan mengenai Tabung Angkatan Tentera
dan apa-apa sebutan mengenai seksyen 3A adalah dengan
ini dibatalkan dan disifatkan sebagai sebutan mengenai
seksyen 3.

HURAIAN

Rang Undang-Undang ini bertujuan meminda Akta Tabung Angkatan
Tentera dan Tabung Bekas Perajurit 1973 ("Akta").

2. Fasal 1 adalah mengenai tajuk ringkas Rang Undang-Undang
ini.


-----

8 RANG UNDANG-UNDANG

3. _Fasal 5 bertujuan meminda seksyen 2 Akta dengan memasukkan_
takrif perkataan "Tabung ". Ini adalah bersesuaian kerana Tabung
Bekas Perajurit telah digulung dan kini hanya terdapat satu tabung.

4. _Fasal 7 bertujuan meminda seksyen 3 Akta dengan menggantikan_
subseksyen 3(1) dengan suatu subseksyen baru (1) dan memasukkan
subseksyen baru (1A), (3) dan (4).

Subseksyen 3(1) baru mengadakan peruntukan bagi penubuhan
satu tabung yang dikenali sebagai "Tabung Angkatan Tentera"
(kemudian daripada ini disebut "Tabung") yang akan menggantikan
"Tabung Angkatan Tentera dan Tabung Bekas Perajurit". Tabung
tunggal ini mempunyai maksud-maksud utama dan maksud sampingan.
Maksud utama Tabung mengekalkan maksud yang sedia ada bagi
Tabung Angkatan Tentera yang merupakan peruntukan faedah
persaraan dan lain-lain faedah kepada anggota angkatan tetap yang
adalah pencarum kepada Tabung itu. Maksud sampingan adalah
untuk menggalakkan pembangunan sosio ekonomi dan kebajikan
personel akan bersara dan personel bersara angkatan tetap Malaysia.

Subseksyen baru (1 A) mengadakan peruntukan bagi sumber
kewangan Tabung. la termasuklah suatu sumber baru, iaitu suatu
pemberian tahunan daripada Kumpulan Wang Disatukan Persekutuan.
Sumber kewangan ini dicadang untuk digunakan terhadap semua
aktiviti yang berkaitan dengan maksud sampingan Tabung termasuk,
untuk membiayai perbelanjaan pentadbiran dan lain-lain perbelanjaan
yang dilakukan oleh Lembaga atau mana-mana badan lain yang
dipertanggungkan dengan tanggungjawab untuk menjalankan aktiviti
bagi maksud sampingan Tabung.

Subseksyen baru (4) bertujuan memperuntukkan bahawa Lembaga
hanya boleh menggunakan lain-lain wang daripada Tabung bagi
maksud sampingan Tabung selepas ia terlebih dahulu menggunakan
wang daripada pemberian tahunan, dan jika terdapat wang yang
mencukupi untuk Lembaga menunaikan obligasinya berkenaan dengan
maksud utama, termasuk suatu perisytiharan tentang kadar tahunan
keuntungan bagi kumpulan wang persaraan.

5. Fasal 8 bertujuan memotong seksyen 3A Akta. Seksyen 3A Akta
yang menubuhkan Tabung Bekas Perajurit, tidak lagi perlu kerana
maksudnya sekarang ini dipindahkan kepada Tabung Angkatan
Tentera.

6. Fasal 13 mengadakan peruntukan bagi pemindahan hak harta
dan tanggungan, kecualian dan peruntukan peralihan yang berlaku
disebabkan oleh penggulungan Tabung Bekas Perajurit.


-----

TABUNG ANGKATAN TENTERA DAN 9

TABUNG BEKAS PERAJURIT (PINDAAN)

7. Lain-lain pindaan yang dicadangkan kepada Akta yang tidak
disebut secara khusus adalah dari jenis yang berbangkit atau kecil
dan adalah perlu kerana penggulungan Tabung Bekas Perajurit.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1872.]


-----

