---
Year: 1995
Bill: D.R.03/1995 - Rang Undang-Undang Pentadbiran Undang-Undang Islam (Wilayah-Wilayah Persekutuan) (Pindaan) 1995 (Lulus)
Title: D.R.03/1995 - Rang Undang-Undang Pentadbiran Undang-Undang Islam (Wilayah-Wilayah Persekutuan) (Pindaan) 1995 (Lulus)
Download URL: https://www.parlimen.gov.my/files/billindex/pdf/1995/DR031995.pdf
URL: https://www.parlimen.gov.my/files/billindex/pdf/1995/DR031995.pdf
---
---
Reading:
D.R.03/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 3/95**

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Pentadbiran UndangUndang Islam (Wilayah-Wilayah Persekutuan) 1993.

[ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
# nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Pentadbiran Undang-**
Undang Islam (Wilayah-Wilayah Persekutuan) (Pindaan)
1995.

**2. Akta Pentadbiran Undang-Undang Islam (Wilayah-**
Wilayah Persekutuan) 1993, yang disebut "Akta ibu"
dalam Akta ini, adalah dipinda dengan memasukkan selepas
seksyen 8 seksyen yang berikut:


Tajuk
ringkas.

Seksyen baru
8A.
_Akta 505._


8A. (1) Majlis boleh, dengan kelulusan Yang
di-Pertuan Agong, menubuhkan syarikat di bawah
Akta Syarikat 1965 untuk menjalankan manamana aktiviti yang telah dirancang atau diusahakan
oleh Majlis dalam melaksanakan kewajipan atau
kuasa-kuasanya di bawah seksyen 7.

(2) Tiap-tiap syarikat yang ditubuhkan atau
berupa sebagai ditubuhkan oleh Majlis di bawah
Akta Syarikat 1965 sebelum mula berkuatkuasanya


"Kuasa
untuk menubuhkan
syankat
dan pengesahan
syarikat
yang ditubuhkan.
_Akta 125._


-----

2 RANG UNDANG-UNDANG

seksyen ini hendaklah disifatkan telah ditubuhkan
dengan sah dan hendaklah terus wujud seolaholah ia telah ditubuhkan oleh Majlis di bawah
subseksyen (1).

(3) Apa-apa pembiayaan atau bantuan
kewangan yang diberikan oleh Majlis di bawah
subseksyen (2) seksyen 7 kepada sesuatu syarikat
yang disebut dalam subseksyen (2) hendaklah
disifatkan telah diberikan dengan sah.".

**3. Subseksyen 58 (2) Akta ibu adalah dipinda—**

# (a) dengan menggantikan perkataan "dan" dengan
koma; dan

_(b) dengan_ memasukkan selepas perkataan
"menjalankan" perkataan "atau memberhentikan".

**4. Akta ibu adalah dipinda dengan menggantikan seksyen**
59 dengan seksyen yang berikut:


Pindaan
seksyen 58.

Pindaan
seksyen 59.


59. (1) Tertakluk kepada subseksyen (2), Majlis
boleh menerima mana-mana orang yang
mempunyai pengetahuan yang mencukupi tentang
Hukum Syarak menjadi Peguam Syarie bagi
mewakili pihak-pihak dalam apa-apa prosiding
di dalam Mahkamah Syariah.

(2) Majlis boleh, dengan kelulusan Yang diPertuan Agong, membuat kaedah-kaedah—

_(a) untuk mengadakan peruntukan bagi_
prosedur, kelayakan-kelayakan dan feefee bagi penerimaan Peguam Syarie; dan

_(b) untuk mengawalselia, mengawal dan_
mengawasi kelakuan Peguam Syarie.

(3) Walau apa pun subseksyen (1), Majlis
boleh mengecualikan mana-mana anggota
Perkhidmatan Kehakiman dan Perundangan
Persekutuan atau mana-mana orang yang dilantik
di bawah seksyen 3 Akta Bantuan Guaman 1971
daripada peruntukan seksyen ini.


"Peguam
Syarie.

_Akta 26._


-----

PENTADBIRAN UNDANG-UNDANG ISLAM 3

(WILAYAH-WILAYAH PERSEKUTUAN) (PINDAAN)

(4) Walau apa pun apa-apa jua yang terkandung
dalam mana-mana undang-undang bertulis yang
lain, tiada seorang pun selain daripada Peguam
Syarie atau orang yang dikecualikan di bawah
subseksyen (3), berhak hadir di dalam manamana Mahkamah Syariah bagi pihak mana-mana
pihak kepada apa-apa prosiding di hadapannya.".

**5. Subseksyen 102 (2) Akta ibu adalah dipinda dengan**
menggantikan perkataan "section 95 (3)" dengan perkataan
"subsection (3) of section 96".

HURAIAN

Rang Undang-Undang ini bertujuan meminda Akta Pentadbiran UndangUndang Islam (Wilayah-Wilayah Persekutuan) 1993 ("Akta").

2. Fasal 2 bertujuan memasukkan seksyen baru 8A untuk memberikan
kuasa kepada Majlis untuk menubuhkan syarikat-syarikat di bawah
Akta Syarikat 1965 dan untuk menyifatkan mana-mana syarikat yang
telah ditubuhkan oleh Majlis sebelum mula berkuatkuasanya Akta ini
sebagai telah ditubuhkan dengan sah.

3. Fasal 3 bertujuan meminda subseksyen 58(2) Akta bagi
memperjelaskan kuasa Ketua Pendakwa Syarie.

4. Fasal 4 bertujuan menggantikan seksyen 59 Akta dengan seksyen
59 yang baru bagi membolehkan Majlis menerima Peguam Syarie
bagi mewakili pihak-pihak dalam prosiding di hadapan Mahkamah
Syariah dan bagi mengecualikan orang-orang yang tertentu daripada
peruntukan yang berhubungan dengan penerimaan Peguam Syarie di
dalam Mahkamah Syariah.

5. Fasal 5 bertujuan meminda subseksyen 102(2) Akta yang
berhubungan dengan pindaan kepada Enakmen Pentadbiran Agama
Islam 1952 Negeri Selangor yang terpakai di Wilayah-Wilayah
Persekutuan.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apaapa perbelanjaan wang tambahan. [PN. (U[2]) 1782.]


Pindaan
seksyen 102.


-----

