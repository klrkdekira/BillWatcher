---
Year: 1995
Bill: D.R.19/1995 - Rang Undang-Undang Lembaga Pelabuhan Bintulu (Pindaan) 1995 (Lulus)
Title: D.R.19/1995 - Rang Undang-Undang Lembaga Pelabuhan Bintulu (Pindaan) 1995 (Lulus)
Download URL: https://www.parlimen.gov.my/files/billindex/pdf/1995/DR191995.pdf
URL: https://www.parlimen.gov.my/files/billindex/pdf/1995/DR191995.pdf
---
---
Reading:
D.R.19/1995
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 19/95**

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Lembaga Pelabuhan

Bintulu 1981.


MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Lembaga Pelabuhan**

Bintulu (Pindaan) 1995.

**2. Akta Lembaga Pelabuhan Bintulu 1981, yang disebut**
"Akta ibu" dalam Akta ini, adalah dipinda dalam
seksyen 1—

_(a) dengan menomborkan semula seksyen itu sebagai_

subseksyen (1); dan

_(b) dengan memasukkan selepas subseksyen (1) yang_

# dinomborkan semula itu subseksyen yang berikut:

"(2) Walau apa pun subseksyen (1),

seksyen 92 hendaklah disifatkan telah mula
berkuatkuasa pada 16 Ogos 1981.

(3) Apa-apa tindakan atau perkara yang

dilakukan atau apa-apa wang yang dipungut,


Tajuk
ringkas.

Pindaan
seksyen 1.
_Akta 243_


-----

2 RANG UNDANG-UNDANG

dibelanjakan atau dilaburkan oleh Lembaga
sebelum mula berkuatkuasanya Akta ini yang
akan menjadi sah jika peruntukan-peruntukan
Akta ini telah berkuatkuasa pada masa ia
dilakukan adalah dengan ini disahkan dan
diisytiharkan telah dilakukan atau dipungut,
dibelanjakan atau dilaburkan olehnya secara
# sah.".

**3. Seksyen 27A Akta ibu adalah dipinda—**

_(a) dalam subseksyen (1) dan (3) dengan_
menggantikan perkataan "1989" dengan perkataan
# "1990"; dan

_(b) dengan memasukkan selepas subseksyen (2)_
subseksyen yang berikut:

"(2A) Jika jawapan diterima daripada Lembaga
mengenai memorandum yang dikemukakan
di bawah subseksyen (1) menunjukkan
keputusan Lembaga untuk tidak membenarkan
perubahan kepada struktur caj yang sedia ada
yang terdapat di dalam memorandum, manamana orang atau kumpulan orang yang terkilan
dengan keputusan Lembaga boleh, dalam
tempoh empat belas hari dari tarikh keputusan
itu dibuat, merayu kepada Menteri dan
keputusan Menteri itu adalah muktamad.".

**4. Akta ibu adalah dipinda dengan memasukkan selepas**
Bahagian VII Bahagian yang berikut:

" BAHAGIAN VIIA

PERLUASAN FUNGSI-FUNGSI, DLL.,
LEMBAGA PELABUHAN KEPADA
PELABUHAN-PELABUHAN LAIN

Kuasa 66A. (1) Menteri boleh, melalui perintah yang
Menteri
memperluas- disiarkan dalam Warta, memperluaskan fungsikan fungsi fungsi, kuasa-kuasa, tugas-tugas dan bidang kuasa
Lembagakepada Lembaga kepada pelabuhan-pelabuhan lain.
pelabuhan
lain.


Pindaan
seksyen 27A.

Bahagian
baru VIIA.


-----

LEMBAGA PELABUHAN BINTULU (PINDAAN) 3

(2) Suatu perintah yang dibuat di bawah
subseksyen (1) boleh memperuntukkan bahawa
Lembaga hendaklah, dalam menjalankan
pentadbiran pelabuhan yang kepadanya kawalan
Lembaga diperluaskan, memasukkan antara
ahlinya mana-mana orang lain sebagaimana yang
ditentukan dalam perintah itu sama ada melalui
nama atau jawatan.

(3) Jika suatu perintah dibuat di bawah
subseksyen (1), Lembaga hendaklah bagi segala
maksud disifatkan sebagai lembaga pelabuhan
berkenaan dengan pelabuhan yang disebutkan
dalam perintah itu seolah-olah ia adalah suatu
lembaga pelabuhan yang ditubuhkan berkenaan
dengan pelabuhan itu di bawah Akta ini dan
hendaklah dalam menjalankan fungsi-fungsinya
digelar dengan nama yang diperuntukkan dalam
perintah itu.

66B. Lembaga dalam menjalankan fungsifungsinya berkenaan dengan pelabuhan yang
kepadanya fungsi-fungsi itu diperluaskan
hendaklah menjalankannya seolah-olah ia suatu
lembaga pelabuhan yang bebas yang ditubuhkan
berkenaan dengan pelabuhan itu.

66c. Perintah Menteri di bawah seksyen 66A
boleh mengandungi segala peruntukan yang
dianggap oleh Menteri sebagai perlu untuk
membolehkan Lembaga menjalankan fungsifungsinya berhubungan dengan pelabuhan yang
kepadanya fungsi-fungsi itu diperluaskan.

66D. Bagi maksud-maksud Bahagian ini,
"pelabuhan" ertinya pelabuhan Persekutuan atau
tempat yang diisytiharkan sebagai pelabuhan
Persekutuan oleh undang-undang Persekutuan.".


Lembaga
dalam
menjalankan
fungsinya
yang
diperluaskan
hendaklah
disifatkan
sebagai
lembaga
pelabuhan
yang bebas.

Kuasa
Menteri
membuat
peruntukan
bagi
Lembaga
menjalankan
fungsinya.

Tafsiran.


-----

4 RANG UNDANG-UNDANG

HURAIAN

Rang Undang-Undang ini bertujuan meminda Akta Lembaga Pelabuhan
Bintulu 1981 ("Akta").

2. Fasal 2 bertujuan meminda seksyen 1 Akta dengan memasukkan
peruntukan menyifatkan untuk membenarkan seksyen 92 Akta mula
berkuatkuasa dari 16 Ogos 1981, iaitu satu hari selepas tarikh semua
seksyen lain Akta, kecuali seksyen 92, mula berkuatkuasa. Subseksyen
baru (3) bertujuan mengesahkan apa-apa tindakan atau perkara yang
dilakukan oleh Lembaga Pelabuhan Bintulu sebelum mula
berkuatkuasanya Akta ini.

3. Fasal 3 bertujuan meminda subseksyen 27A(1) dan (3) Akta
dengan menggantikan perkataan "1989" dengan perkataan "1990"
untuk mengadakan peruntukan bagi nama sebenar Akta PelabuhanPelabuhan (Penswastaan). Fasal 3 juga bertujuan memasukkan
subseksyen (2A) kepada seksyen 27A untuk membenarkan manamana orang atau kumpulan orang yang terkilan dengan keputusan
Lembaga untuk tidak membenarkan perubahan kepada struktur caj
yang sedia ada merayu kepada Menteri terhadap keputusan tersebut.

4. _Fasal 4 bertujuan memasukkan Bahagian baru VIIA untuk memberi_
Menteri kuasa memperluaskan fungsi, kuasa, tugas dan bidang kuasa
Lembaga kepada pelabuhan-pelabuhan lain.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1875.]


-----

