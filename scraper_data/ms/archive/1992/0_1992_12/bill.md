---
Year: 1992
Bill: D.R.33/1992 - Rang Undang-Undang Perikanan (Pindaan) 1992 (Lulus)
Title: D.R.33/1992 - Rang Undang-Undang Perikanan (Pindaan) 1992 (Lulus)
Download URL: https://www.parlimen.gov.my/files/billindex/pdf/1992/DR331992.pdf
URL: https://www.parlimen.gov.my/files/billindex/pdf/1992/DR331992.pdf
---
---
Reading:
D.R.33/1992
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

M A L A Y S I A
# Warta Kerajaan

#### S E R I P A D U K A B A G I N D A

DITERBITKAN DENGAN KUASA

_HIS MAJESTY'S_ _GOVERNMENT GAZETTE_

_PUBLISHED BY AUTHORITY_

RANG UNDANG-UNDANG

Rang Undang-undang yang berikut telah di-
bentangkan dalam Parlimen adalah diterbitkan untuk
makluman umum:

The following Bill introduced into Parliament is
published for general information:

Akta Perikanan (Pindaan) 1992—(Dibentangkan dan dibaca
_bag: kali pertama dalam Dewan Rakyat pada 19hb_
_November 1992)._

Fisheries (Amendment) Act 1992—(Presented and read a
_first time in the Dewan Rakyat on 19th November 1992)._


-----

-----

#### D.R. 33/92

Naskhah Sahih—Bahasa Malaysia

RANG UNDANG-UNDANG

_b e r n a m a_

Suatu Akta untuk meminda Akta Perikanan 1985.

#### [ ]

BAHAWASANYA adalah suaimanfaat untuk meminda
undang-undang bertulis berhubungan dengan perikanan
di perairan perikanan Malaysia dan dengan penyu dan
penangkapan ikan di sungai di Malaysia;

DAN BAHAWASANYA menurut Fasal (1) Perkara 74
Perlembagaan Persekutuan, Parlimen boleh membuat
undang-undang berkenaan dengan apa-apa perkara yang
disenaraikan dalam Senarai Persekutuan atau Senarai
Bersama, dan bahawasanya perikanan, termasuk
penangkapan ikan dan perikanan kelautan dan muara
(tidak termasuk penyu), adalah suatu perkara yang
disenaraikan dalam Senarai Persekutuan di bawah
butiran 9 Senarai I dalam Jadual Kesembilan kepada
Perlembagaan Persekutuan dan penangkapan ikan dan
perikanan kelautan dan muara adalah juga perkaraperkara yang disenaraikan dalam Senarai Bersama di
bawah butiran 12 Senarai IIIA dalam Jadual Kesembilan
tersebut berkenaan dengan Negeri-Negeri Sabah dan
Sarawak;

DAN BAHAWASANYA melalui Fasal (1) (b) Perkara 76
Perlembagaan Persekutuan, Parlimen boleh membuat
undang-undang berkenaan dengan apa-apa perkara yang
disenaraikan dalam Senarai Negeri bagi maksud


-----

2 RANG UNDANG-UNDANG

menggalakkan persamaan undang-undang bagi dua
Negeri atau lebih, dan bahawasanya penyu dan
penangkapan ikan di sungai adalah suatu perkara yang
disenaraikan dalam Senarai Negeri di bawah butiran 12
Senarai II dalam Jadual Kesembilan kepada
Perlembagaan Persekutuan:

MAKA, OLEH YANG DEMIKIAN, menurut peruntukanperuntukan yang relevan dalam Perlembagaan
Persekutuan INILAH DIPERBUAT UNDANGUNDANG oleh Duli Yang Maha Mulia Seri Paduka
Bagihda Yang di-Pertuan Agong dengan nasihat dan
persetujuan Dewan Negara dan Dewan Rakyat yang
bersidang dalam Parlimen, dan dengan kuasa
daripadanya seperti berikut:

1. Akta ini bolehlah dinamakan Akta Perikanan
(Pindaan) 1992 dan hendaklah mula berkuatkuasa pada
tarikh yang ditetapkan oleh Menteri melalui
pemberitahuan dalam Warta.

2. Seksyen 2 Akta Perikanan 1985, yang disebut "Akta
ibu" dalam Akta ini, adalah dipinda—

_(a) dengan menggantikan takrif "pencemar" dengan_
takrif yang berikut;

' "pencemar" ertinya apa-apa bahan yang,
jika dimasukkan ke dalam perairan kelautan
atau mana-mana perairan sungai, mungkin
mendatangkan bahaya kepada kesihatan
manusia atau memudaratkan sumber-sumber
kehidupan akuatik, atau merosakkan
kemudahan-kemudahan atau mengganggu
kegunaan-kegunaan lain yang sah akan
perairan kelautan atau perairan sungai itu dan,
tanpa menghadkan keluasan yang terdahulu,
termasuklah apa-apa bahan yang ditetapkan
oleh Menteri melalui perintah dalam Warta
sebagai pencemar bagi maksud-maksud Akta
#### ini;';


Tajuk
ringkas
dan mula
berkuatkuasa.

Pindaan
seksyen 2.
_Akta 317_


-----

PERIKANAN (PINDAAN) 3

_(b) dengan memasukkan selepas sahaja takrif_

"peralatan menangkap ikan" takrif baru yang
berikut;

' "peralatan menangkap ikan tradisional"

ertinya apa-apa peralatan menangkap ikan
yang disenaraikan di bawah ini yang
dikendalikan dengan menggunakan suatu
vesel penangkapan ikan yang tidak bermotor
atau suatu vesel penangkapan ikan yang
bermotor yang tidak melebihi empat puluh
tanan berdaftar kasar:

_(a) perangkap;_

_(b) kail-mengail;_

_(c) pukat hanyut atau pukat insang;_

_(d) pukat tarik;_

_(e) pukat tangguk;_

_(f) pukat bakul; dan_

_(g) pukat rentang;';_

_(c) dengan memasukkan selepas sahaja perkataan_

"ikan" dalam takrif "peranti mengumpul ikan"
perkataan-perkataan "bagi maksud menangkap
ikan";

_(d) dalam takrif "vesel penangkapan ikan"—_

(i) dengan memotong perkataan "atau"

dalam perenggan (a); dan

(ii) dengan memasukkan selepas sahaja

perenggan (a) perenggan baru (aa) yang
berikut:

_"(aa) akuakultur; atau"; dan_


-----

4 RANG UNDANG-UNDANG

_(e) dengan_ menggantikan takrif "vesel
penangkapan ikan tempatan" dengan takrif yang
berikut:

-  "vesel penangkapan ikan tempatan"
ertinya mana-mana vesel penangkapan ikan—

_(a) yang_ tidak didaftarkan di luar
Malaysia dan dimiliki sepenuhnya
oleh—

(i) orang sebenar atau orang-orang
sebenar yang adalah warganegara Malaysia;

(ii) perbadanan berkanun yang
ditubuhkan di bawah manamana undang-undang Malaysia;

(iii) Kerajaan Malaysia atau
Kerajaan sesuatu Negeri di
Malaysia; atau

(iv) pertubuhan diperbadankan atau
tak diperbadankan yang
ditubuhkan di Malaysia, dan
dimiliki sepenuhnya oleh
mana-mana orang yang
diperihalkan dalam subperenggan (i), (ii) atau (iii)
takrif ini; atau

_(b) yang dicarter, disubcarter, dipajak atau_
#### disubpajak oleh mana-mana orang,
perbadanan berkanun, Kerajaan atau
pertubuhan perbadanan yang diperihalkan di bawah perenggan (a) (i),
_(a) (ii), (a) (iii) atau (a) (iv) takrif_
ini;'.

3. Seksyen 8 Akta ibu adalah dipinda dengan
memasukkan selepas sahaja perkataan-perkataan "orang
yang" perkataan-perkataan "mengusahakan apa-apa
aktiviti penangkapan ikan,".


Pindaan
seksyen 8.


-----

PERIKANAN (PINDAAN) 5

4. Seksyen 11 Akta ibu adalah dipinda dengan Pmdaan
memasukkan selepas sahaja subseksyen (3) subseksyen seksyen 11.
baru (4) yang berikut:

"(4) Bagi maksud subseksyen (3), mana-mana

bahagian peralatan menangkap ikan hendaklah
ditafsirkan sebagai peralatan menangkap ikan yang
lengkap melainkan jika dibuktikan sebaliknya.".

5. Subseksyen (4) seksyen 13 Akta ibu adalah dipinda Pindaan
dengan menggantikan perkataan-perkataan "empat seksyen 13.
belas" dengan perkataan-perkataan "tiga puluh".

6. Seksyen 14 Akta ibu adalah dipinda— Pindaan

seksyen 14.

_(a) dengan menggantikan perkataan-perkataan_

"satu tahun, dan hendaklah habis tempoh pada
31hb Disember dalam tahun ianya dikeluarkan"
yang terdapat dalam subseksyen (1) dengan
perkataan-perkataan "dua belas bulan kalendar
dari tarikh pengeluaran lesen itu";

_(b) dengan memasukkan selepas sahaja subseksyen_

(1) subseksyen baru (1A) yang berikut:

"(1A) Subseksyen (1) tidaklah terpakai

bagi mana-mana lesen yang dikeluarkan
sebelum tarikh mula berkuatkuasanya

subseksyen tersebut, dan mana-mana lesen
yang berkuatkuasa pada tarikh itu hendaklah
terus berkuatkuasa bagi baki tempoh
keesahannya."; dan

_(c) dalam subseksyen (4)—_

(i) dengan menggantikan perkataan

"Sesuatu" yang terdapat dalam

perenggan _(a)_ dengan perkataan-

perkataan "Tertakluk kepada perenggan
_(aa), apa-apa"; dan_


-----

6 RANG UNDANG-UNDANG

(ii) dengan memasukkan selepas sahaja

perenggan (a) perenggan baru (aa) yang

berikut:

_"(aa) Walau apa pun perenggan (a),_

Ketua Pengarah boleh, atas
sesuatu permohonan, mem-
benarkan pemindahmilikan

mana-mana lesen atau permit
yang disebut di bawah

perenggan itu jika Ketua

Pengarah berpuas hati bahawa
pemohon itu adalah orang yang

jika tidak kerana itu layak

selainnya untuk memegang
lesen atau permit itu di bawah
#### Akta ini.".

Seksyen 7. Akta ibu adalah dipinda dengan memasukkan selepas
baru 14A. sahaja seksyen 14 seksyen baru 14A yang berikut:

"Anggapan 14A. Bagi maksud Bahagian ini, jika mana-
berkenaandengan mana orang yang bukan warganegara Malaysia
orang yang dijumpai di atas mana-mana vesel
dijumpaidi atas penangkapan ikan tempatan di dalam perairan
mana-mana perikanan Malaysia, maka orang itu hendaklah
vesel
penang- dianggap, melainkan jika dibuktikan
kapan ikan sebaliknya, sebagai anggota kru vesel
tempatan.

penangkapan ikan itu.".

Pindaan 8. Seksyen 15 Akta ibu adalah dipinda—
seksyen 15.

_(a) dengan memasukkan sebelum perkataan_

"menjalankan" yang terdapat dalam perenggan
_(b)_ subseksyen (1) perkataan-perkataan

"tertakluk kepada subseksyen (1A),"; dan

_(b) dengan memasukkan selepas sahaja subseksyen_

(1) subseksyen baru (1A) yang berikut:

"(1A) Walau apa pun perenggan (b)

subseksyen (1), sesuatu vesel penangkapan
ikan asing boleh menjalankan apa-apa
penyelidikan atau pemeriksaan tekno-


-----

PERIKANAN (PINDAAN) 7

ekonomi ke atas mana-mana perikanan di
dalam perairan perikanan Malaysia tertakluk
kepada arahan-arahan am Ketua Pengarah dan
syarat-syarat yang berikut, iaitu—

_(a) berkenaan dengan penyelidikan atau_

pemeriksaan tersebut, adanya satu
perjanjian di antara warganegara
Malaysia dengan orang yang memiliki
vesel penangkapan ikan asing itu;

_(b) penjalanan apa-apa penyelidikan atau_

pemeriksaan itu hendaklah di bawah

arahan am Ketua Pengarah; dan

_(c) apa-apa data dan dapatan daripada_

penyelidikan atau pemeriksaan itu
boleh didapati oleh Ketua Pengarah
mengikut apa-apa cara dan kekerapan
yang ditetapkan olehnya.".

9. Seksyen 16 Akta ibu adalah dipinda— Pmdaan
seksyen 16.

_(a) dengan memotong perkataan "ikhlas" yang_

terdapat dalam nota birai;

_(b) dengan menggantikan subseksyen (1) dan (2)_

dengan subseksyen (1) dan (2) yang berikut:

"(1) Tertakluk kepada subseksyen (2) dan

(3), sesuatu vesel penangkapan ikan asing
boleh memasuki perairan perikanan Malaysia
bagi maksud laluan menerusi perairan itu
dalam masa pelayaran ke destinasi di luar
perairan itu.

(2) Laluan itu, yang hendaklah dilakukan

mengikut kaedah-kaedah undang-undang
antarabangsa mengenai laut berhubungan
dengan rejim kelautan yang relevan yang
terpakai bagi perairan perikanan Malaysia itu,
termasuk berhenti dan berlabuh hanya—

_(a) jika vesel itu berada dalam kecemasan;_


-----

8 RANG UNDANG-UNDANG

_(b) bagi maksud mendapatkan bantuan_

perubatan kecemasan bagi anggota
krunya; atau

#### (c) untuk memberi bantuan kepada orang,

kapal atau pesawat udara yang berada
dalam bahaya atau distres."; dan

_(c) dengan memasukkan selepas sahaja perkataan_

"radio" dalam subseksyen (3) perkataan-
perkataan ", teleks atau faksimili dalam Bahasa
Inggeris atau Melayu".

Pindaan 10. Seksyen 24 Akta ibu adalah dipinda dengan
seksyen 24. memasukkan selepas sahaja subseksyen (2) subseksyen

baru (3) yang berikut:

"(3) Bagi maksud apa-apa kesalahan di bawah

Bahagian ini, beban untuk membuktikan bahawa
sesuatu vesel penangkapan ikan bukanlah vesel
penangkapan ikan asing adalah terletak pada orang
yang dipertuduh melakukan kesalahan yang

berhubungan dengannya isu itu berbangkit.".

Pindaan 11. Seksyen 25 Akta ibu adalah dipinda dengan
Seksyen 25. menggantikan perkataan "lima" yang terdapat dalam

perenggan (b) dengan perkataan "dua".

Penggantian 12. Akta ibu adalah dipinda dengan menggantikan
seksyen 31. seksyen 31 dengan seksyen 31 yang berikut:

"Pengkom- 31. (1) Tertakluk kepada subseksyen-
paunankesalahan- subseksyen yang berikut, mana-mana pegawai
kesalahan. perikanan boleh mengkompaun apa-apa

kesalahan di bawah Akta ini dengan sejumlah
wang yang tidak kurang daripada lima ratus
ringgit dan tidak melebihi denda maksimum
bagi kesalahan itu, dengan syarat bahawa
kesalahan itu adalah kesalahan kali pertama,
kedua atau ketiga sahaja:


-----

PERIKANAN (PINDAAN) 9

Dengan syarat selanjutnya bahawa bagi apa-

apa kesalahan di bawah subseksyen (1)
seksyen 43 kompaun itu tidaklah boleh kurang
daripada seratus ringgit.

(2) Apa-apa kesalahan yang dilakukan

berlanggaran dengan seksyen 8 ( a ) , 11(3),

15(1) atau 16 yang dibaca dengan seksyen 25

atau 26 tidaklah boleh dikompaun.

(3) Walau apa pun subseksyen (1) dan (2),

mana-mana pegawai perikanan boleh

mengkompaun apa-apa kesalahan di bawah
subseksyen (3) seksyen 11 jika peralatan

menangkap ikan yang berhubungan dengannya
kesalahan itu dilakukan adalah peralatan
menangkap ikan tradisional, dengan sejumlah
wang yang tidak kurang daripada lima ratus
ringgit dan tidak melebihi denda maksimum
bagi kesalahan itu.

(4) Jika sesuatu peralatan menangkap ikan

menjadi hal perkara apa-apa kesalahan yang
dikompaun di bawah subseksyen (1), peralatan
menangkap ikan itu boleh dirampas dan
dilupuskan sebagaimana yang diarahkan oleh
Ketua Pengarah.

(5) Jika apa-apa kesalahan yang dilakukan

di bawah Akta ini telah dikompaunkan
mengikut seksyen ini, Ketua Pengarah
hendaklah mengarahkan apa-apa barang
daripada jenis yang mudah rosak yang menjadi
hal perkara apa-apa kesalahan, dijual dan hasil

jualan itu dilucuthakkan.".

13. Seksyen 35 Akta ibu adalah dipinda— Pindaan

seksyen 35.

_(a) dengan menomborkan semula seksyen yang_

sedia ada sebagai subseksyen (1); dan


-----

10 RANG UNDANG-UNDANG

_(b) dengan memasukkan selepas sahaja subseksyen_
(1) subseksyen baru (2) yang berikut:

"(2) Bagi maksud perenggan _(c)_
subseksyen (1), suatu perakuan yang
dikeluarkan oleh Menteri yang bertanggungjawab bagi ukur dan pemetaan atau Menteri
yang bertanggungjawab bagi pertahanan yang
menyatakan bahawa sesuatu peta, pelan atau
carta telah diluluskan oleh Kerajaan
Persekutuan atau Kerajaan mana-mana
Negeri, mengikut mana-mana yang
berkenaan, hendaklah, dalam apa-apa
prosiding undang-undang, menjadi bukti
muktamad mengenai fakta yang dinyatakan
#### sedemikian.".

14. Seksyen 40 Akta ibu adalah dipinda dengan
menggantikan subseksyen (1) dengan subseksyen (1)
yang berikut:

"(1) Mana-mana orang yang—

_(a) mengimport ke dalam atau mengeksport_
ke luar Malaysia;

_(b) mengangkut dari Malaysia Barat ke dalam_
Wilayah Persekutuan Labuan atau Negeri
Sabah atau Sarawak;

_(c) mengangkut dari Wilayah Persekutuan_
Labuan atau Negeri Sabah atau Sarawak
ke dalam Malaysia Barat;

_(d) mengangkut dari Wilayah Persekutuan_
Labuan ke dalam Negeri Sabah atau
Sarawak;

_(e) mengangkut dari Negeri Sabah ke dalam_
Wilayah Persekutuan Labuan atau Negeri
Sarawak; atau

_(f) mengangkut dari Negeri Sarawak ke_
dalam Wilayah Persekutuan Labuan atau
Negeri Sabah,


Pindaan
seksyen 40.


-----

PERIKANAN (PINDAAN) 11

ikan hidup tanpa permit atau berlanggaran dengan apa-
apa syarat dalam permit yang dikeluarkan oleh Ketua
Pengarah di bawah seksyen ini adalah melakukan suatu
#### kesalahan.".

15. Akta ibu adalah dipinda dengan memasukkan Seksyen baru

selepas sahaja seksyen 41 seksyen baru 41A dan 41B 4lA dan 4lB.
yang berikut:

"Penubuhan 4lA. (1) Menteri boleh menubuhkan Majlis
Majlis Penasihat Kebangsaan bagi Taman Laut dan
Penasihat
Kebangsaan Rizab Laut.
bagi Taman
Laut danRizab Laut (2) Majlis Penasihat Kebangsaan bagi
dan ke- Taman Laut dan Rizab Laut hendaklah terdiri
anggotaan. daripada anggota-anggota yang berikut yang

hendaklah dilantik oleh Menteri:

_(a) Ketua Setiausaha, Kementerian Per-_

tanian Malaysia;

_(b) wakil Kerajaan Negeri yang berkenaan;_

_(c) wakil Kementerian yang dipertang-_

gungkan dengan tanggungjawab bagi
kewangan;

_(d) wakil Kementerian yang dipertang-_

gungkan dengan tanggungjawab bagi
sains, teknologi dan alam sekitar;

_(e) wakil Jabatan Perikanan;_

_(f) wakil Jabatan Perlindungan Hidupan_

Liar dan Taman Negara;

_(g) wakil Unit Penyelarasan Pelaksanaan,_

Jabatan Perdana Menteri;

_(h) wakil_ Lembaga Penggalakan

Pelancongan Malaysia;

_(i) wakil_ Persatuan Sains Kelautan

Malaysia;

_(j) wakil Dana Sedunia Alam Semulajadi_

Malaysia;


-----

12 RANG UNDANG-UNDANG

_(k) wakil_ Persatuan Pencinta Alam
Malaysia; dan

_(l) mana-mana anggota lain yang akan_
dilantik dari semasa ke semasa.


4lB. Majlis Penasihat Kebangsaan bagi Taman
Laut dan Rizab Laut hendaklah menasihati
Menteri mengenai apa-apa perkara yang
berhubungan dengan kawasan taman laut atau
rizab laut khususnya—

_(a) untuk menentukan garis panduan_
berkenaan dengan perlindungan,
pemuliharaan, penggunaan, kawalan,
pengurusan dan kemajuan kawasankawasan taman laut dan rizab laut bagi
pelaksanaan di peringkat kebangsaan;

_(b) untuk menyelaraskan pembangunan_
mana-mana kawasan taman laut atau
rizab laut dengan Kerajaan Persekutuan
dan mana-mana pertubuhan perbadanan; dan
_(c) untuk memberi nasihat teknik kepada_
Kerajaan Negeri berkenaan dengan apaapa projek pembangunan di mana-mana
pulau yang terletak di dalam kawasan
taman laut atau rizab laut.".


Fungsi
Majlis
Penasihat
Kebangsaan
bagi Taman
Laut dan
Rizab Laut.


16. Akta ibu adalah dipinda dengan memasukkan
selepas sahaja seksyen 47 seksyen baru 47A, 47B, 47c
dan 47D yang berikut:


Seksyen baru
47A, 47B, 47c
dan 47D.


47A. (1) Mana-mana pegawai perikanan
hendaklah mempunyai kuasa untuk menyiasat
perlakuan apa-apa kesalahan di bawah Akta
ini.

(2) Tiap-tiap orang yang dikehendaki oleh
pegawai perikanan supaya memberi maklumat
atau mengemukakan apa-apa dokumen atau
benda lain berhubungan dengan perlakuan
kesalahan itu yang adalah dalam kuasa orang
itu untuk memberi adalah terikat di sisi


"Kuasa
penyiasatan
pegawai
perikanan.


-----

PERIKANAN (PINDAAN) 13

undang-undang untuk memberikan maklumat
atau mengemukakan dokumen atau benda lain
itu.

Kuasa 47B. (1) Seseorang pegawai perikanan yang
pegawai
perikanan menjalankan penyiasatan bagi apa-apa
untuk meng- kesalahan di bawah Akta ini boleh melalui
hendakikehadiran perintah bertulis menghendaki mana-mana
saksi. orang yang ternyata kepada pegawai itu

mengetahui akan hal keadaan kes itu supaya
hadir di hadapannya, dan orang itu hendaklah
hadir sebagaimana yang dikehendaki.

(2) Jika mana-mana orang sedemikian

enggan untuk hadir sebagaimana yang
#### dikehendaki, maka pegawai itu boleh
melaporkan keengganan itu kepada seorang
Majistret yang sesudah itu boleh mengikut
budi bicaranya mengeluarkan suatu waran
untuk memastikan kehadiran orang itu
sebagaimana yang dikehendaki oleh perintah
yang disebut terdahulu itu.

(3) Seseorang yang hadir sebagaimana yang

dikchendaki di bawah subseksyen (1) berhak
dibayar perbelanjaan perjalanan dan saraan
yang munasabah yang dilakukan olehnya dan
adalah sah bagi Ketua Pengarah untuk
membayar perbelanjaan tersebut.

Pcme- 47c. (1) Seseorang pegawai perikanan yang
riksaansaksi oleh menjalankan penyiasatan di bawah Akta ini
pegawai boleh memeriksa secara lisan mana-mana
perikanan. orang yang disangkakan mengetahui fakta dan

hal keadaan kes itu.

(2) Orang sedemikian adalah terikat untuk

menjawab segala soalan yang berhubungan
dengan kes itu yang dikemukakan kepadanya
oleh pegawai itu:

Dengan syarat bahawa orang sedemikian

boleh enggan menjawab apa-apa soalan yang

jawapannya berkecenderungan mendedahkan-

nya kepada sesuatu pertuduhan jenayah atau
penalti atau perlucuthakan.


-----

14 RANG UNDANG-UNDANG

(3) Seseorang yang membuat sesuatu
pernyataan di bawah seksyen ini adalah terikat
di sisi undang-undang untuk menyatakan yang
benar, sama ada atau tidak pernyataan itu
dibuat keseluruhannya atau sebahagiannya
sebagai jawapan kepada soalan-soalan.

(4) Seseorang pegawai perikanan yang
memeriksa seseorang di bawah subseksyen (1)
hendaklah terlebih dahulu memberitahu orang
itu tentang peruntukan-peruntukan subseksyen
(2) dan (3).

(5) Sesuatu pernyataan yang dibuat oleh
mana-mana orang di bawah seksyen ini
hendaklah, bilamasa mungkin, diubahkan ke
dalam bentuk bertulis dan ditandatangani oleh
orang yang membuatnya atau dicapkan dengan
cap jarinya, mengikut mana-mana yang
berkenaan, setelah pernyataan itu dibacakan
kepadanya dalam bahasa yang dalam mana
#### pernyataan itu dibuat dan setelah dia diberi
peluang untuk membuat apa-apa pembetulan
yang dia mahu.


47D. (1) Bilamasa mana-mana orang
ditangkap dan ditahan dalam jagaan oleh
seorang pegawai perikanan kerana sesuatu
kesalahan di bawah Akta ini, dan ternyata
bahawa penyiasatan itu tidak dapat
diselesaikan dalam tempoh dua puluh empat
jam dari masa orang itu ditangkap, mana-mana
pegawai perikanan boleh mengemukakan
orang itu ke hadapan seorang Majistret bagi
maksud subseksyen (2).

(2) Majistret yang ke hadapannya orang itu
dikemukakan di bawah subseksyen (1) boleh,
sama ada dia mempunyai bidang kuasa untuk
membicarakan kes itu atau tidak, dari semasa
ke masa membenarkan orang itu ditahan dalam
jagaan sebagaimana yang difikirkan patut
olehnya selama tempoh tidak melebihi lima
belas hari pada keseluruhannya.".


Prosedur
jika penyiasatan tidak
dapat diselesaikan
dalam dua
puluh empat
jam oleh
pegawai
perikanan.


-----

PERIKANAN (PINDAAN) 15

17. Seksyen 50 Akta ibu adalah dipinda dalam Pindaan
subseksyen (2)— seksyen 50.

_(a) dengan menggantikan koma yang terdapat_

selepas sahaja perkataan-perkataan "barang itu"
dengan noktah; dan

#### (b) dengan memotong perkataan-perkataan

"perbelanjaan yang dilakukan untuk menyita
vesel, kenderaan, benda atau barang itu dan
untuk menghantar pulang kru vesel itu dan
denda maksimum yang boleh dikenakan
berkenaan dengan kesalahan itu.".

18. Seksyen 52 Akta ibu adalah dipinda dengan Pindaan

menggantikan subseksyen (1) dengan subseksyen (1) seksyen 52.
yang berikut:

"(1) Jika mana-mana orang didapati bersalah atas

apa-apa kesalahan—

_(a) di bawah seksyen 8(a), 11(3), 15(1) atau 26;_

dan

_(b) kerana melanggar apa-apa syarat lesen yang_

berhubungan dengan kawasan penangkapan
ikan yang dibenarkan di bawah lesen itu,

mahkamah hendaklah, sebagai tambahan kepada apa-
apa penalti lain yang boleh dikenakan—

(i) memerintahkan supaya vesel (termasuk

kelengkapan, perabot, alatan bersangkutan,
storan, kargo dan peralatan menangkap ikan),
kenderaan, benda atau barang yang digunakan
dalam melakukan kesalahan itu atau yang
berhubungan dengannya kesalahan itu telah
dilakukan dilucuthakkan; dan

(ii) memerintahkan supaya apa-apa ikan yang

ditangkap dalam melakukan kesalahan itu
atau hasil jualan apa-apa ikan atau benda lain
daripada jenis yang mudah rosak yang
disebutkan dalam seksyen 48, dan apa-apa
bahan letupan, racun, pencemar, perkakas


-----

16 RANG UNDANG-UNDANG

atau alat yang dilarang yang digunakan atau
yang dicadang untuk digunakan dalam
melakukan kesalahan itu dilucuthakkan.".

19. Seksyen 53 Akta ibu adalah dipinda dengan
menggantikan perkataan-perkataan "lima puluh" dengan
perkataan-perkataan "dua puluh".

20. Seksyen 56 Akta ibu adalah dipinda dengan
menggantikan perkataan-perkataan "mempergunakan
haknya untuk lalu dengan ikhlas" dalam perenggan (a)
subseksyen (2) dengan perkataan-perkataan "membuat
laluannya".

21. Seksyen 58 Akta ibu adalah dipinda dengan
memasukkan selepas sahaja perkataan "latihan"
perkataan-perkataan "atau kaji selidik mengenai
kebolehlaksanaan ekonomi apa-apa aktiviti
penangkapan ikan".

22. Seksyen 61 Akta ibu adalah dipinda—

_(a) dengan memasukkan selepas sahaja perkataan-_
perkataan "apa-apa" dalam perenggan (s)
perkataan "pemberikuasaan,";

_(b) dalam perenggan (aa)—_

(i) dengan memasukkan selepas sahaja
perkataan-perkataan "pemohonpemohon" perkataan "pemberikuasaan,";
dan

(ii) dengan memasukkan selepas sahaja
perkataan "di bawah" perkataan
"pemberikuasaan,";

_(c) dengan menggantikan perkataan-perkataan "hak_
laluan ikhlas vesel itu" yang terdapat dalam
perenggan (ae) dengan perkataan-perkataan
"laluan vesel itu yang mengikut kaedah-kaedah
undang-undang antarabangsa mengenai laut
berhubungan dengan rejim kelautan yang
relevan yang terpakai bagi perairan perikanan
## itu"; dan


Pindaan
seksyen 53.

Pindaan
seksyen 56.

Pindaan
seksyen 58.

Pindaan
seksyen 61.


-----

PERIKANAN (PINDAAN) 17

_(d) dengan menomborkan semula perenggan (aj)_

sebagai perenggan (al) dan memasukkan selepas
sahaja perenggan ( a i ) perenggan-perenggan
baru (aj) dan (ak) yang berikut:

_'"(aj) untuk mengadakan peruntukan bagi_

pendaftaran dan pengeluaran dokumen-
dokumen pengenalan yang sesuai
kepada mana-mana orang yang dibawa
atau bekerja di atas mana-mana vesel
penangkapan ikan berlesen dan untuk
menetapkan fee yang kena dibayar
baginya;

_(ak) untuk mengawalselia pendaftaran vesel_

penangkapan ikan tempatan dan

pengeluaran dokumen-dokumen yang
sesuai berkenaan dengannya;".

HURAIAN

Rang Undang-undang ini bertujuan meminda Akta Perikanan 1985
(kemudian daripada ini disebut "Akta").

2. _Fasal 2 bertujuan meminda takrif" "peranti mengumpul ikan",_

"vesel penangkapan ikan", "vesel penangkapan ikan tempatan" dan
"pencemar" dan memasukkan takrif baru "peralatan menangkap
ikan tradisional". Pindaan yang dicadangkan kepada takrif "peranti
mengumpul ikan adalah untuk menerangkan dengan lebih jelas

pengertiannya. Pindaan yang dicadangkan kepada takrif "vesel
penangkapan ikan" merangkumi vesel-vesel yang digunakan untuk
mengangkut makanan ikan dalam projek pemeliharaan ikan dalam
sangkar di bawah takrif itu, dengan itu menjadikan vesel-vesel itu
termasuk dalam skop peruntukan-peruntukan pelesenan. Pindaan
yang dicadangkan kepada takrif "vesel penangkapan ikan tempatan"
bertujuan memasukkan ke dalam pengertian takrif tersebut, vesel
penangkapan ikan asing yang dicarter atau disubcarter, dipajak atau
disubpajak oleh warganegara Malaysia atau badan lain yang
ditubuhkan di Malaysia. Pindaan yang dicadangkan kepada takrif
"pencemar" bertujuan merangkumi apa-apa bahan yang mungkin
mencemarkan bukan sahaja perairan kelautan telapi perairan sungai

juga. Cadangan untuk memasukkan takrif baru, iaitu "peralatan

menangkap ikan tradisional" adalah perlu memandangkan pindaan
yang dicadangkan kepada seksyen 31.


-----

18 RANG UNDANG-UNDANG

3. Fasal 3 bertujuan meminda seksyen 8 untuk menjadikan suatu
kesalahan bagi mana-mana orang yang lesen tidak dikeluarkan
kepadanya di bawah Akta untuk mengusahakan apa-apa aktiviti
penangkapan ikan dengan apa jua kaedah, termasuk khususnya,
pengutipan apa-apa spesies ikan.

4. _Fasal 4 bertujuan meminda seksyen 11 bagi mengadakan_

anggapan bahawa mana-mana bahagian peralatan menangkap ikan
hendaklah ditafsirkan sebagai peralatan menangkap ikan yang
lengkap.

5. _Fasal 5 bertujuan meminda subseksyen (4) seksyen 13 dengan_

melanjutkan tempoh rayuan kepada Menteri kepada tiga puluh hari.

6. _Fasal 6 bertujuan meminda seksyen 14 untuk memperuntukkan_

bahawa tempoh keesahan sesuatu lesen adalah dua belas bulan
kalendar dan perenggan baru 14 (4) (aa). dimasukkan untuk
membenarkan lesen-lesen dipindahmilik dengan kelulusan Ketua
Pengarah.

7. _Fasal 7 bertujuan meminda Akta dengan memasukkan seksyen_

baru 14A untuk memperuntukkan bahawa mana-mana orang, yang
bukan warganegara Malaysia, yang dijumpai di atas mana-mana
vesel penangkapan ikan tempatan di dalam perairan perikanan
Malaysia adalah dianggap sebagai anggota kru vesel itu.

8. _Fasal 8 bertujuan meminda subseksyen (1) seksyen 15 untuk_

menambah situasi di mana sesuatu vesel penangkapan ikan asing
boleh dibenarkan menjalankan apa-apa penyelidikan atau
pemeriksaan tekno-ekonomi mengenai apa-apa perikanan, iaitu jika
terdapat perjanjian mengenainya di antara warganegara Malaysia
dengan pemilik vesel tersebut.

9. _Fasal 9 bertujuan meminda subseksyen (1) seksyen 16 untuk_

memperuntukkan bahawa laluan vesel penangkapan ikan asing di
perairan perikanan Malaysia hendaklah mengikut kaedah-kaedah
undang-undang antarabangsa mengenai laut yang relevan kepada
bahagian perairan yang sedang dilalui. Subseksyen (3) seksyen 16
dipinda untuk memperluaskan cara-cara perhubungan di bawah
seksyen itu supaya merangkumi juga perhubungan melalui teleks
dan faksimili dan untuk menetapkan bahasa yang hendaklah
digunakan iaitu Bahasa Inggeris dan Melayu.

10. _Fasal 10 bertujuan meminda seksyen 24 dengan rnemasukkan_

subseksyen baru (3) bagi mengadakan anggapan bahawa beban
untuk membuktikan bahawa sesuatu vesel penangkapan ikan
bukanlah vesel penangkapan ikan asing terletak pada orang yang
dipertuduh dengan kesalahan yang berhubungan dengannya isu itu
berbangkit.


-----

PERIKANAN (PINDAAN) 19

11. Fasal 11 bertujuan meminda seksyen 25 dengan
mengurangkan denda maksimum yang akan dikenakan bagi apa-apa
kesalahan berhubungan dengan vesel penangkapan ikan tempatan
kepada dua puluh ribu ringgit.

12. _Fasal 12 bertujuan meminda seksyen 31 untuk membenarkan_
kompaun bagi kesalahan-kesalahan tertentu dengan syarat bahawa
kesalahan yang dilakukan itu adalah kesalahan pertama, kedua atau
ketiga sahaja dan untuk membenarkan kompaun minimum seratus
ringgit bagi kesalahan yang dilakukan di bawah subseksyen (1)
seksyen 43 Akta. Pindaan kepada seksyen 31 mengadakan
peruntukan bagi pengkompaunan apa-apa kesalahan berhubungan
dengan peralatan menangkap ikan tradisional. Satu peruntukan juga
diadakan bagi perlucuthakan hasil jualan ikan atau benda daripada
jenis yang mudah rosak.

13. _Fasal 13 bertujuan memasukkan subseksyen baru (2) kepada_
seksyen 35 bagi memperuntukkan bahawa suatu perakuan yang
dikeluarkan oleh Menteri yang bertanggungjawab bagi ukur dan
pemetaan atau Menteri yang bertanggungjawab bagi pertahanan
yang menyatakan bahawa sesuatu peta, pelan atau carta telah
diluluskan oleh Kerajaan, hendaklah menjadi bukti muktamad
mengenai fakta yang dinyatakan sedemikian.

14. _Fasal_ _14_ bertujuan meminda seksyen 40 bagi
memperuntukkan tentang kawalan ke atas pengangkutan ikan hidup
di antara Wilayah Persekutuan Labuan dan Negeri-Negeri Sabah
dan Sarawak, sebagai tambahan kepada peruntukan-peruntukan
yang sedia ada yang hanya memperuntukkan tentang kawalan ke
atas pengangkutan ikan hidup di antara Malaysia Barat dan Wilayah
Persekutuan Labuan, Negeri-Negeri Sabah dan Sarawak.

15. Fasal 15 bertujuan memasukkan seksyen 4lA dan 41B ke
dalam Akta. Seksyen 4lA bertujuan menubuhkan Majlis Penasihat
Kebangsaan bagi Taman Laut dan Rizab Laut yang hendaklah
dilantik oleh Menteri. Seksyen 41B bertujuan mengadakan
peruntukan mengenai fungsi-fungsi Majlis itu.

16. Fasal 16 benujuan memasukkan seksyen baru 47A, 47B, 47c
dan 47D ke dalam Akta. Seksyen 47A bertujuan memberi kepada
mana-mana pegawai perikanan kuasa untuk menyiasat perlakuan
apa-apa kesalahan di bawah Akta. Seksyen 47B dan 47c bertujuan
mengadakan peruntukan mengenai kuasa-kuasa pegawai tersebut
untuk menghendaki kehadiran saksi-saksi dan untuk memeriksa
saksi-saksi bagi maksud penyiasatan itu. Seksyen 47D bertujuan
mengadakan peruntukan mengenai prosedur jika penyiasatan yang
dijalankan oleh pegawai perikanan ke atas mana-mana orang yang
ditangkap dan ditahan dalam jagaan tidak boleh diselesaikan dalam
masa dua puluh empat jam.


-----

20 RANG UNDANG-UNDANG

17. _Fasal 17 bertujuan meminda subseksyen (2) seksyen 50 yang_
berhubungan dengan penghitungan jaminan yang kena diberi bagi
pemulangan sementara mana-mana vesel penangkapan ikan yang
disita di bawah Akta. Di bawah peruntukan yang sedia ada, denda
maksimum yang boleh dikenakan berkenaan dengan kesalahan yang
dilakukan dan perbelanjaan yang dilakukan dalam menyita dan
menghantar pulang kru hendaklah diambil kira dalam menentukan
amaun jaminan yang kena diberikan bagi pelepasan kedua-dua vesel
penangkapan ikan tempatan dari asing. Pindaan yang dicadangkan
bertujuan memperuntukkan bahawa jaminan yang kena diberikan
bagi pemulangan sementara vesel penangkapan ikan ialah nilai
agregat vesel itu termasuk peralatan menangkap ikan, kelengkapan,
dll.

18. _Fasal 18 bertujuan meminda seksyen 52 dengan menyatakan_
kesalahan-kesalahan yang menurutnya vesel dan peralatan
menangkap ikan yang digunakan dalam melakukan kesalahan itu
hendaklah dilucuthakkan oleh Mahkamah atas sesuatu sabitan.

19. _Fasal_ _19_ bertujuan meminda seksyen 53 dengan
mengurangkan denda maksimum yang akan dikenakan bagi apa-apa
kesalahan di bawah seksyen itu kepada dua puluh ribu ringgit.

20. _Fasal 20 bertujuan meminda seksyen 56 Akta berbangkit_
daripada pindaan kepada seksyen 16.

21. _Fasal 21_ bertujuan meminda seksyen 58 dengan
membenarkan Ketua Pengarah mengecualikan mana-mana vesel
atau orang daripada semua atau mana-mana peruntukan Akta bagi
maksud kaji selidik ke atas kebolehlaksanaan ekonomi apa-apa
aktiviti penangkapan ikan.

22. _Fasal 22 bertujuan memasukkan perenggan baru (aj) dan (ak)_
ke dalam seksyen 61 untuk memberi kepada Menteri kuasa untuk
membuat peraturan-peraturan bagi pendaftaran mana-mana orang
yang dibawa atau bekerja di atas mana-mana vesel penangkapan
ikan tempatan, dan pengeluaran kad pengenalan kepada orang
tersebut dan untuk mengawalselia pendaftaran mana-mana vesel
penangkapan ikan tempatan.

_IMPLIKASI_ _KEWANGAN_

Rang Undang-undang ini tidak akan melibatkan Kerajaan dalam
,apa-apa perbelanjaan wang tambahan. [PN. (U[2]) 1694.]


-----

