---
Year: 1992
Bill: D.R.41/1992 - Rang Undang-Undang Perubatan (Pindaan) 1992 (Lulus)
Title: D.R.41/1992 - Rang Undang-Undang Perubatan (Pindaan) 1992 (Lulus)
Download URL: https://www.parlimen.gov.my/files/billindex/pdf/1992/DR411992.pdf
URL: https://www.parlimen.gov.my/files/billindex/pdf/1992/DR411992.pdf
---
---
Reading:
D.R.41/1992
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 41/92**

**Naskhah Sahih—Bahasa Malaysia**

RANG UNDANG-UNDANG

_b e r n a m a_

Suatu Akta untuk meminda Akta Perubatan 1971 dan
untuk membuat peruntukan bagi pengesahan
peruntukan-peruntukan tertentu, perbuatan-perbuatan
tertentu yang telah dibuat di bawahnya dan perkaraperkara sampingan yang lain berhubungan dengannya.

MAKA INILAH DIPERBUAT UNDANG-UNDANG
oleh Duli Yang Maha Mulia Seri Paduka Baginda Yang
di-Pertuan Agong dengan nasihat dan persetujuan
Dewan Negara dan Dewan Rakyat yang bersidang dalam
Parlimen, dan dengan kuasa daripadanya, seperti
berikut:

1. Akta ini bolehlah dinamakan Akta Perubatan
(Pindaan) 1992.

2. Seksyen 3 Akta Perubatan 1971, yang disebut "Akta
ibu" dalam Akta ini, adalah dipinda—

# (a) dalam subseksyen (13)—

(i) dengan memotong perkataan "atau" di
akhir perenggan (a)

(ii) dengan menggantikan noktah di akhir
perenggan (b) dengan perkataan "; atau",
dan dengan memasukkan selepas sahaja


Tajuk ringkas.

Pindaan
seksyen 3.
_Akta 50-_


-----

**RANG UNDANG-UNDANG**

perenggan (b) perenggan baru (c) yang
berikut;

"(c) jika pada bila-bila masa
namanya telah dipotong dari
Daftar.";

_(b) dengan memasukkan selepas sahaja subseksyen_
(13) subseksyen baru (13A) yang berikut:

"(13A) Seseorang pengamal yang
namanya telah digantung dari Daftar atau
yang telah dicela di bawah seksyen 30 tidak
layak untuk dinamakan dan dilantik atau
dipilih atau dilantik, mengikut mana-mana
yang berkenaan, di bawah peruntukan manamana perenggan (b) hingga (g) seksyenkecil (1)—

_(a) dalam hal sesuatu penggantungan,_
selama tempoh enam tahun selepas
tamatnya penggantungan itu; atau

_(b) dalam hal sesuatu celaan, selama_
tempoh enam tahun dari tarikh
celaan itu.";

_(c) dengan memasukkan selepas sahaja subseksyen_
(14) subseksyen baru (15), (16) dan (17) yang
berikut:

"(15) (a) Jika pada menjalankan bidang
kuasa tatatertibnya di bawah Akta, Majlis—

(i) melantik suatu jawatankuasa untuk
menjalankan penyiasatan permulaan; atau

(ii) mengadakan siasatan tatatertib,

berkenaan dengan mana-mana pengamal
yang adalah seorang ahli Majlis, pengamal
itu hendaklah digantung. Penggantungan itu
hendaklah, dalam hal suatu penyiasatan
permulaan, berkuatkuasa dari tarikh


-----

PERUBATAN (PINDAAN)

bermulanya penyiasatan itu, atau dalam hal
suatu siasatan tatatertib, berkuatkuasa dari
tarikh bermulanya siasatan itu.

_(b) Jika apabila tamatnya penyiasatan_
permulaan Majlis memutuskan bahawa suatu
siasatan tatatertib hendaklah diadakan,
tempoh penggantungan seseorang ahli
hendaklah diteruskan sehingga tamatnya
siasatan tatatertib itu.

(16) Mana-mana ahli Majlis yang telah
digantung di bawah perenggan (a) atau (b)
seksyen-kecil (15) hendaklah dengan serta
merta dihidupkan semula sebagai ahli Majlis
jika apabila tamatnya penyiasatan permulaan
atau siasatan tatatertib itu, mengikut manamana yang berkenaan, Majlis mendapati
bahawa tiada apa-apa kesalahan telah
dibuktikan berkenaan dengan ahli itu.

(17) Mana-mana ahli Majlis yang hendak
dihidupkan semula menurut seksyen-kecil
(16) hendaklah, jika penghidupan semula itu
akan berkuatkuasa sebelum tamatnya
tempoh jawatannya, dihidupkan semula
untuk memegang jawatan bagi bahagian
tempoh jawatannya yang belum tamat.".

3. Seksyen 12 Akta ibu adalah dipinda—

_(a) dengan menggantikan perkataan "; dan" di akhir_
subperenggan (i) perenggan (b) subseksyen (1)
dengan noktah; dan

_(b) dengan memotong subperenggan (ii) perenggan_
_(b) subseksyen (1)._

4. Seksyen 13 Akta ibu adalah dipinda—

_(a) dengan memotong perkataan-perkataan "dan,_
jika berkenaan, sebagaimana diperuntukkan
dalam seksyenrkecil (3)" yang terdapat dalam
subseksyen (1);


Pindaan
seksyen 12.

Pindaan
seksyen 13.


-----

**RANG UNDANG-UNDANG**

_(b) dengan menggantikan perkataan-perkataan_

"enam bulan daripada tempoh itu hendaklah
dihabiskan dalam jawatan pembedahan

bertempat tinggal dan enam bulan dalam

jawatan perubatan bertempat tinggal, manakala

tempoh yang tidak lebih daripada enam bulan
yang dihabiskan dalam perbidanan hendaklah
dikira sama ada sebagai masa yang dihabiskan
dalam perubatan atau sebagai masa yang
dihabiskan dalam pembedahan, mengikut
# sebagaimana yang dipilih oleh orang yang
didaftarkan sementara itu" yang terdapat dalam
subseksyen (2) dengan perkataan-perkataan
"empat bulan daripada tempoh itu hendaklah
dihabiskan dalam jawatan pembedahan

bertempat tinggal, empat bulan dalam jawatan
perubatan bertempat tinggal dan empat bulan
dalam jawatan obstetrik dan ginekologi
bertempat tinggal";

_(c) dengan memotong subseksyen (3);_

_(d) dengan menggantikan perkataan "perbidanan"_

dalam subseksyen (4) dengan perkataan-
perkataan "obstetrik dan ginekologi";

_(e) dengan memotong subseksyen (5);_

_(f) dengan menggantikan perkataan-perkataan_

"seksyen-kecil (2) dan (3) masing-masing" yang
terdapat dalam perenggan (a) subseksyen (7)
dengan perkataan-perkataan "seksyen-kecil
(2)";

_(g) dengan memotong perkataan-perkataan "dan_

perkhidmatan di bawah seksyen-kecil (3)" yang
terdapat dalam subseksyen (8); dan

_(h) dengan menggantikan perkataan "perbidanan"_

dalam subseksyen (9) dengan perkataan-
perkataan "obstetrik dan ginekologi".

Pindaan 5. Seksyen 19 Akta ibu adalah dipinda—
seksyen 19.

_(a) dengan menggantikan koma yang terdapat di_

akhir perenggan (b) subseksyen (1) dengan
perkataan "; atau"; dan


-----

**PERUBATAN (PINDAAN)**

_(a) dengan memasukkan selepas sahaja perenggan_

_(b) subseksyen (1) perenggan baru (c) yang_
berikut:

_"(c) didapati oleh panel kajian semula_

perubatan, yang hendaklah terdiri
daripada tidak kurang daripada tiga
orang pengamal perubatan yang dilantik
oleh Majlis, selepas menjalankan

penyiasatan yang sepatutnya sebagai
tak layak untuk melaksanakan

kewajipan-kewajipan profesionalnya
oleh sebab keadaan mental atau

fizikalnya,".

6. Seksyen 24 Akta ibu adalah dipinda— Pindaan

seksyen 24.

_(a) dengan memotong perkataan-perkataan "orang_

yang menjadi pesakit otak" yang terdapat dalam
nota birai;

_(b) dengan menggantikan subseksyen (1) dengan_

subseksyen (1) baru yang berikut:

"(1) Jika—

_(a) Pendaftar berpuas hati bahawa mana-_

mana orang yang didaftarkan di bawah
Akta ini dimasukkan ke atau ditahan
di hospital sakit otak di bawah
peruntukan mana-mana undang-

undang;

_(b) mana-mana orang yang didaftarkan di_

bawah Akta ini telah diperakui oleh
panel kajian semula perubatan, yang
hendaklah terdiri daripada tidak
kurang daripada tiga pengamal

perubatan yang dilantik oleh Majlis,
sebagai tak layak untuk melaksanakan
kewajipan-kewajipan profesionalnya
oleh sebab keadaan mental atau
fizikalnya,


-----

RANG UNDANG-UNDANG

orang itu hendaklah dengan itu terhenti
daripada didaftarkan sedemikian, dan suatu
catatan hendaklah dibuat dengan sewajarnya
bersetentangan dengan namanya dalam
Daftar."; dan

_(c) dengan menggantikan perkataan-perkataan_

"keadaan otaknya" yang terdapat dalam
subseksyen (2) dengan perkataan-perkataan
"keadaan mental atau fizikalnya, mengikut
mana-mana yang berkenaan,".

Seksyen 7. Akta ibu adalah dipinda dengan memasukkan selepas
baru 34c. sahaja seksyen 34B seksyen baru 34c yang berikut:

"Pengamal

34c. (1) Ketua Pengarah boleh, secara

perubatanyang diberi- bertulis, memberikuasa mana-mana pengamal
kuasa oleh perubatan yang berdaftar penuh di bawah
Ketua seksyen 14 dan yang bukan seorang pengamal
Pengarah
hendaklah perubatan dalam perkhidmatan awam, untuk
disifatkan menjalankan mana-mana daripada tugas-tugas
sebagai
Pegawai yang berikut, iaitu—
Perubatan
Kerajaan. _(a) penyiasatan, pemeriksaan, perawatan_

atau pengurusan mana-mana pesakit;
atau

_(b) melaksanakan sesuatu autopsi atau_

penyiasatan post-mortem ke atas mana-
mana orang yang mati.

di dalam mana-mana hospital, klinik atau pusat
kesihatan atau di dalam mana-mana institusi
seumpama yang lain.

(2) Seseorang pengamal perubatan yang

diberikuasa sedemikian di bawah seksyen-
kecil (1) untuk melaksanakan mana-mana
daripada tugas-tugas yang tersebut dalam
perenggan (a) dan (b) seksyen-kecil (1)

_N.M.B._ hendaklah disifatkan sebagai seorang Pegawai
_Bab 6._ Perubatan Kerajaan bagi maksud-maksud

Kanun Prosedur Jenayah dan mana-mana
undang-undang relevan yang lain di

Malaysia.".


-----

PERUBATAN (PINDAAN)

8. Subseksyen (1) seksyen 35 Akta ibu adalah Pindaan
dipinda— seksyen 35.

_(a) dengan menggantikan perkataan "satu" yang_

terdapat dalam perenggan (a) dengan perkataan
# "dua"; dan

 (b) dengan menggantikan perkataan "dua" dan

perkataan-perkataan "enam bulan" yang
terdapat dalam perenggan _(b)_ masing-

masingnya dengan perkataan "lima" dan
perkataan-perkataan "dua tahun".

9. Seksyen 37 Akta ibu adalah dipinda— Pindaan
seksyen 37.

_(a) dalam teks bahasa kebangsaan sahaja, dengan_

menggantikan perkataan-perkataan "apa-apa
syarat sebagaimana yang diarahkan oleh Majlis"
dalam subseksyen (1) dengan perkataan-
perkataan "apa-apa terma dan syarat

sebagaimana yang diarahkan oleh Majlis"; dan

_(b) dalam proviso kepada subseksyen (2)—_

(i) dengan menggantikan perkataan "; dan"

yang terdapat di akhir perenggan (a)
dengan noktah; dan

(ii) dengan memotong perenggan (b).

**10. (1) Walau apa pun pindaan-pindaan dalam** Kecualian.
perenggan (b) seksyen 3 dan perenggan (a), (c), (f) dan
_(g) seksyen 4, peruntukan-peruntukan perenggan (b)_
subseksyen (1) seksyen 12 dan peruntukan-perun,tukan
# subseksyen (1), (3), (7) dan (8) seksyen 13 Akta ibu
hendaklah terus terpakai bagi seseorang yang, sebelum
sahaja mula berkuatkuasanya Akta ini—

_(a) mempunyai kelulusan yang tersebut dalam_

subperenggan (ii) perenggan (a) subseksyen (1)
seksyen 12 yang tersebut dan telah membuat
permohonan untuk memasuki atau memasuki


-----

RANG UNDANG-UNDANG

semula peperiksaan yang ditetapkan di bawah
perenggan (aa) subseksyen (1) seksyen tersebut;
atau

_(b) sedang menjalani suatu tempoh perkhidmatan_

jawatan perubatan di bawah subseksyen (3)

seksyen 13 yang tersebut,

seolah-olah pindaan-pindaan yang telah dibuat kepada
peruntukan-peruntukan tersebut dalam seksyen 12 dan

13 telah tidak dibuat.

(2) Walau apa pun pindaan-pindaan dalam perenggan

_(b), (d), (e) dan (h) seksyen 4, peruntukan-peruntukan_
subseksyen (2), (4) (5) dan (9) seksyen 13 Akta ibu
hendaklah terus terpakai bagi seseorang yang, sebelum
sahaja mula berkuatkuasanya Akta ini, telah bertugas
dalam pekerjaan dalam suatu jawatan perubatan
bertempat tinggal di bawah subseksyen (2) seksyen 13
yang tersebut seolah-olah pindaan-pindaan yang telah
# dibuat kepada peruntukan-peruntukan tersebut dalam
seksyen 13 telah tidak dibuat.

Penggantian **11. Akta ibu adalah dipinda dengan menggantikan**
BahagianVII. Bahagian VII dengan Bahagian VII yang berikut:

BAHAGIAN VII

PERUNTUKAN-PERUNTUKAN TAMBAHAN BAGI

MAKSUD-MAKSUD NEGARA

Maksud, 39. (1) Maka adalah dengan ini diisytiharkan
mula ber-kuatkuasa bahawa Bahagian ini adalah diperbuat bagi
dan tempoh maksud-maksud negara.
Bahagian
ini.

(2) Bahagian ini hendaklah terhenti

daripada berkuatkuasa jika Parlimen, melalui
ketetapan yang diluluskan oleh setiap Dewan
# Parlimen dan disiarkan dalam Warta,

memperuntukkan bahawa Bahagian ini tidak
akan terus berkuatkuasa lagi.


-----

PERUBATAN (PINDAAN)

Pemberi- 40. (1) Tiap-tiap orang yang memperolehi
tahukepada pendaftaran penuh di bawah Akta ini, apabila
orang sahaja didaftarkan penuh atau pada bila-bila
penuhberdaftar masa selepas itu, boleh disampaikan
supaya kepadanya suatu pemberitahu bertulis yang
khidmatber- dikeluarkan oleh atau bagi pihak Ketua
dalam Pengarah yang menghendaki orang itu supaya

jawatanperubatan memegang perlantikan dalam suatu jawatan

dalam per- perubatan dalam apa-apa jawatan dalam mana-
khidmatanawam. mana perkhidmatan awam dan pada apa-apa

tarikh, dalam setiap hal ini, sebagaimana yang
dinyatakan dalam pemberitahu itu.

(2) Seseorang yang kepadanya suatu

pemberitahu telah disampaikan di bawah

seksyen-kecil (1) hendaklah mematuhi

pemberitahu itu dan jika dia gagal berbuat
demikian dia adalah melakukan suatu

kesalahan di bawah Akta ini.

(3) Sebaik sahaja pertuduhan di bawah

seksyen-kecil (2) atau di bawah seksyen 41
dibuktikan dalam mahkamah terhadap mana-
mana orang, pendaftaran orang itu di bawah
seksyen 14 hendaklah disifatkan terbatal, dan
Pendaftar hendaklah memotong nama orang itu
dari Daftar.

(4) (a) Jika nama seseorang dipotong dari

Daftar di bawah seksyen-kecil (3), maka nama
orang itu tidak boleh dimasukkan semula ke
dalam Daftar kecuali atas arahan yang diberi
oleh Menteri, dan Menteri boleh memberi
# arahan sedemikian apabila permohonan
bertulis dibuat kepadanya oleh orang yang
namanya telah dipotong dari Daftar.

_(b) Apa-apa_ arahan yang diberikan

sedemikian boleh dijadikan tertakluk kepada
penunaian apa-apa terma dan syarat

sebagaimana yang Menteri memikirkan patut


-----

RANG UNDANG-UNDANG

dikenakan, dan terma dan syarat yang
menghendaki orang itu supaya berkhidmat
dalam jawatan perubatan dengan memuaskan
hati Ketua Pengarah bagi suatu tempoh terus
menerus yang jumlahnya tidak kurang daripada
tiga tahun dalam apa-apa jawatan atau jawatan-

jawatan dalam satu perkhidmatan awam atau

lebih sebagaimana yang ditentukan dari
semasa ke semasa oleh Ketua Pengarah
mengikut budibicaranya.

_(c) Semasa orang itu sedang menunaikan_

terma-terma dan syarat-syarat yang dikenakan
di bawah seksyen-kecil ini, dia hendaklah
disifatkan telah didaftar penuh setakat mana
yang perlu untuk menunaikan terma-terma dan
syarat-syarat yang dikenakan di bawah
seksyen-kecil ini dan bagi apa-apa maksud lain
sebagaimana yang diarahkan oleh Menteri,
tetapi tidak lebih daripada itu; dan apabila
# terma-terma dan syarat-syarat yang dikenakan
di bawah seksyen-kecil ini telah ditunaikan
maka dia berhak mendapat suatu perakuan
yang dikeluarkan oleh Ketua Pengarah sebagai
keterangan mengenai hal itu.

(5) Keputusan Menteri atas sesuatu

permohonan yang dibuat kepadanya di bawah
seksyen-kecil (4) untuk memasukkan semula
sesuatu nama dalam Daftar adalah muktamad
dan tidak boleh dipersoalkan atau dikaji
semula dalam mana-mana jua pun mahkamah.

(6) Jika suatu pemberitahu di bawah

seksyen-kecil (1) telah disampaikan kepada
seseorang yang kepadanya pemberitahu boleh
disampaikan, Ketua Pengarah boleh, pada bila-
bila masa, mengkansel pemberitahu itu dan,

jika difikirkannya patut, menyebabkan

disampaikan kepada orang itu pemberitahu
selanjutnya di bawah seksyen-kecil (1).


-----

PERUBATAN (PINDAAN)

Tempoh 41. Seseorang yang mula berkhidmat dalam
**perkhidmatan** sesuatu jawatan dalam perkhidmatan awam
menurut
**pemberitahu** menurut suatu pemberitahu yang dikeluarkan

**di bawah** di bawah seksyen-kecil (1) seksyen 40,
seksyen 40
(1). hendaklah terus berkhidmat dalam jawatan

tersebut atau apa-apa jawatan atau jawatan-

jawatan kemudian yang lain dalam

perkhidmatan awam yang sama atau dalam
mana-mana perkhidmatan awam yang lain
sebagaimana yang ditentukan dari semasa ke
semasa oleh Ketua Pengarah menurut budi-

bicaranya bagi suatu tempoh terus menerus
yang jumlahnya tidak kurang daripada tiga
tahun dengan memuaskan hati Ketua Pengarah
dan jika dia gagal berbuat demikian, dia adalah
melakukan suatu kesalahan di bawah Akta ini.

Kuasa 42. (1) Menteri boleh, melalui perintah yang
Menteriuntuk mem- disiarkan dalam Warta—
benarkan
pengurangan, _(a) berkenaan dengan mana-mana orang_
pengecualian
atau penang- tertentu;

guhan
tempoh per- _(h) secara amnya, berkenaan dengan_
khidmatan dibawah mana-mana golongan orang semasa
seksyen 41. apa-apa tempoh yang dinyatakan

olehnya;

_(c) secara amnya, berkenaan dengan_

semua orang semasa apa-apa tempoh
yang dinyatakan olehnya,

membenarkan apa-apa pengurangan yang
difikirkannya sesuai atau pengecualian penuh
daripada tempoh perkhidmatan yang

dikehendaki di bawah seksyen 41.

(2) Menteri boleh, apabila permohonan

bertulis dibuat kepadanya oleh mana-mana
orang yang boleh kena menjalani tempoh
perkhidmatan yang dikehendaki di bawah
seksyen 41, membenarkan kepada orang itu

penangguhan daripada memulakan perkhid-


-----

RANG UNDANG-UNDANG

# matan itu bagi apa-apa tempoh yang
difikirkannya sesuai jika dia berpuas hati
bahawa adalah adil dan munasabah untuk
berbuat demikian.

(3) Keputusan Menteri atas sesuatu

permohonan yang dibuat kepadanya di bawah
seksyen-kecil (2) adalah muktamad dan tidak
boleh dipersoalkan atau dikaji semula dalam
mana-mana jua pun mahkamah.

Menteri 43. Menteri boleh membuat kaedah-kaedah
bolehmembuat bagi melaksanakan tujuan-tujuan dan maksud-
kaedah- maksud Bahagian ini.
kaedah.

Kecualian. 44. (1) Apa-apa jua yang telah dilakukan di
bawah peruntukan-peruntukan seksyen 40, 41,
42 atau 43 Ordinan No. 65 (Kuasa-Kuasa
Perlu) Darurat 1971 hendaklah disifatkan telah
dilakukan di bawah peruntukan-peruntukan
seksyen 40, 41, 42 atau 43 masing-masingnya
Akta ini dan hendaklah terus berjalan
kuatkuasa dan berkuatkuasa dengan

sewajarnya di bawah seksyen-seksyen masing-
masing Akta ini.

(2) Peruntukan-peruntukan seksyen-kecil

(4) dan (5) seksyen 37 hendaklah terpakai bagi
Bahagian ini dan dalam pemakaian

sedemikian, peruntukan-peruntukan itu

hendaklah ditafsirkan sebagai meluaskan
seksyen-kecil (1) seksyen ini.

(3) Tiada apa jua pun dalam seksyen-kecil

(1) mempunyai kuatkuasa untuk menjadikan
mana-mana orang boleh dikenakan apa-apa
penalti berkenaan dengan apa-apa peninggalan
untuk mematuhi, atau berkenaan dengan apa-
apa perbuatan yang dilakukan berlawanan
dengan, peruntukan-peruntukan seksyen-kecil
(2) seksyen 40 dan seksyen 41.".


-----

RANG UNDANG-UNDANG

dimulakan, hendaklah digantung daripada menjadi ahli Majlis dari
tarikh bermulanya penyiasatan atau bermulanya siasatan itu. Walau
bagaimanapun, jika Majlis mendapati bahawa tiada kesalahan
dibuktikan terhadap ahli itu, dia hendaklah dihidupkan semula
sebagai ahli.

3. Fasal 4 bertujuan meminda subseksyen (2) seksyen 13 Akta
untuk membuat peruntukan bagi tempoh baru dalam mana
seseorang yang didaftar sementara kena menjalani pekerjaan dalam
jawatan pembedahan bertempat tinggal, jawatan perubatan
bertempat tinggal dan jawatan obstetrik dan ginekologi bertempat
tinggal. Fasal 4 juga bertujuan memotong subseksyen (3) seksyen
13 Akta. Dengan pemotongan subseksyen tersebut, seseorang
didaftar sementara yang memegang kelulusan tidak terjadual tidak
lagi dikehendaki menjalani pengalaman tambahan dua tahun dalam
suatu jawatan dalam perkhidmatan awam sebagaimana yang
dikehendaki sekarang.

4. Fasal 5 bertujuan memasukkan perenggan baru (c) kepada
subseksyen (1) seksyen 19 Akta untuk memberi kepada Majlis
kuasa untuk menolak pendaftaran mana-mana orang yang didapati
tidak layak untuk melaksanakan kewajipan-kewajipan
profesionalnya oleh sebab keadaan mental atau fizikalnya.

5. Fasal 6 bertujuan meminda subseksyen (1) seksyen 24 Akta
untuk membuat peruntukan bagi pemberhentian pendaftaran
seseorang pengamal perubatan berdaftar.

6. Fasal 7 bertujuan memasukkan seksyen baru 34c yang akan
membolehkan Ketua Pengarah memberikuasa pengamal-pengamal
perubatan berdaftar yang bukan pegawai awam untuk menjalankan
penyiasatan, pemeriksaan, perawatan atau pengurusan mana-mana
pesakit atau melaksanakan sesuatu autopsi atau penyiasatan post_mortem ke atas mana-mana orang yang mati. Seksyen baru 34c_
memperuntukkan selanjutnya bahawa pegawai-pegawai yang
diberikuasa sedemikian adalah disifatkan sebagai Pegawai
Perubatan Kerajaan bagi maksud-maksud Kanun Prosedur Jenayah
atau mana-mana undang-undang relevan yang lain. Ini akan
menjadikan laporan post-mortem atau laporan perubatan oleh
pengamal-pengamal perubatan sedemikian boleh diterima sebagai
keterangan di dalam mahkamah semasa ketiadaan mereka dengan
syarat bahawa segala kehendak prosedur dan undang-undang yang
lain telah dipenuhi.

7. Fasal 8 bertujuan meminda subseksyen (1) seksyen 35 Akta
untuk menambah penalti am yang diperuntukkan di bawah seksyen
itu.

8. Fasal 10 bertujuan memperuntukkan bahawa walau apa pun
pindaan-pindaan kepadanya, peruntukan-peruntukan tertentu
seksyen 12 dan 13 Akta ibu hendaklah terus berkuatkuasa


-----

PERUBATAN (PINDAAN)

berhubungan dengan orang-orang yang dinyatakan dalam fa$al itu
seolah-olah pindaan-pindaan itu telah tidak dibuat.

9. fasal 11 bertujuan memansuhkan Bahagian VII yang sedia ada
dalam Akta dan menggantikan baginya Bahagian VII baru bagi
maksud-maksud negara. Bahagian VII baru, sebaliknya, apabila ia
mula berkuatkuasa, akan terus berkualkuasa sehingga Parlimen,
melalui ketetapan, memperuntukkan sebaliknya.

10. Fasal 12 bertujuan memperuntukkan bahawa Bahagian VII
yang sedia ada dalam Akta hendaklah disifatkan telah terus
berkuatkuasa sejak 1hb Oktober 1986, oleh kerana Bahagian VII
telah terhenti daripada berkuatkuasa pada 30hb September 1986.
Berikutan dengan itu fasal 12 bertujuan mengesahkan apa-apa
perbuatan atau perkara yang dilakukan atau apa-apa notis yang
dikeluarkan oleh Ketua Pengarah menurut Bahagian VII yang sedia
ada. Walau bagaimanapun, penalti-penalti bagi kesalahan adalah
dikecualikan daripada kuatkuasa kebelakangan itu.

11. Pindaan-pindaan lain yang tidak disebutkan secara spesifik
adalah berbangkit atau kecil sahaja.

_IMPLIKASI_ _KEWANGAN_

Rang Undang-undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1484.]


-----

