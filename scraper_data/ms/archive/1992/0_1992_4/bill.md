---
Year: 1992
Bill: D.R.23/1992 - Rang Undang-Undang Pusat Jagaan 1992 (Lulus)
Title: D.R.23/1992 - Rang Undang-Undang Pusat Jagaan 1992 (Lulus)
Download URL: https://www.parlimen.gov.my/files/billindex/pdf/1992/DR231992.pdf
URL: https://www.parlimen.gov.my/files/billindex/pdf/1992/DR231992.pdf
---
---
Reading:
D.R.23/1992
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 23/92**

**Naskhah Sahih—Bahasa Malaysia**

**RANG** **UNDANG-UNDANG**

**PUSAT JAGAAN 1992**

SUSUNAN FASAL

BAHAGIAN 1

PERMULAAN

Fasal

1. Tajuk ringkas dan mula berkuatkuasa.

2. Tafsiran.
3. Premis, dsb. yang dikecualikan.

**BAHAGIAN** **II**

**PENDAFTARAN** **PUSAT-PUSAT** **JAGAAN**

4. Pusat-pusat jagaan hendaklah didaftarkan.
5. Larangan terhadap pusat-pusat jagaan tak berdaftar.
6. Pendaftaran.

7. Syarat-syarat untuk dikenakan.
8. Daftar pusat-pusat jagaan.

9. Pemeriksaan daftar.

10. Perakuan pendaftaran.
11. Pengkanselan pendaftaran.

**BAHAGIAN III**

**PEGAWAI-PEGAWAI DAN KUASA-KUASA MEREKA**

12. Perlantikan pegawai-pegawai.

13. Kuasa-kuasa Ketua Pengarah dan pegawai-pegawai diberi-

kuasa.

14. Kuasa Ketua Pengarah memberi arahan bertulis.
15. Kuasa memerintahkan penutupan pusat jagaan berdaftar.
16. Kuasa memasuki dan memeriksa premis yang disyaki.


-----

2 **RANG UNDANG-UNDANG**

Fasal

17. Hak untuk enggan mematuhi jika tiada bukti tentang identiti
dan kuasa.

**BAHAGIAN** **IV**

**PELBAGAI**

18. Kesalahan dan penalti.
19. Kesalahan-kesalahan oleh pertubuhan perbadanan dan oleh
pekerja-pekerja dan ejen-ejen.
20. Anggapan.
21. Penjalanan pendakwaan.
22. Rayuan kepada Menteri.
23. Pengecualian.
24. Peraturan-peraturan.


-----

# 3

**RANG UNDANG-UNDANG**

_b e r n a m a_

Suatu Akta untuk mengadakan peruntukan bagi

pendaitaran, pengawalan, dan pemeriksaan pusat-
pusat jagaan dan bagi perkara-perkara yang berkaitan
dengannya.

[ ]

MAKA INILAH DIPERBUAT UNDANG-UNDANG

oleh Duli Yang Maha Mulia Seri Paduka Baginda
Yang di-Pertuan Agong dengan nasihat dan persetujuan
Dewan Negara dan Dewan Rakyat yang bersidang dalam

Parlimen, dan dengan kuasa daripadanya, seperti
berikut:

**BAHAGIAN I**

**PERMULAAN**

Tajuk ringkas

**1. Akta ini bolehlah dinamakan Akta Pusat Jagaan 1992**
dan hendaklah mula berkuatkuasa pada tarikh yang dan mulaberkuatkuasa
ditetapkan oleh Menteri melalui pemberitahuan dalam
_Warta\ dan Menteri boleh menetapkan tarikh-tarikh_
yang berlainan bagi bahagian-bahagian yang berlainan
dalam Malaysia.

2. Dalam Akta ini, melainkan jika konteksnya Tafsiran.
menghendaki makna yang lain—

"daftar" ertinya daftar pusat jagaan berkediaman atau

daftar pusat jagaan harian, mengikut mana-mana yang
berkenaan, yang dikehendaki disimpan di bawah
seksyen 8;

"jagaan" termasuk perlindungan, pengawasan,

pemutihan dan latihan;


-----

4 **RANG UNDANG-UNDANG**

"Ketua Pengarah" ertinya Ketua Pengarah Kebajikan
Masyarakat, Malaysia;

"pegawai diberikuasa" ertinya seseorang pegawai
kebajikan masyarakat atau seseorang pegawai yang
dilantik di bawah seksyen 12;

"pengendali", berhubungan dengan sesuatu pusat
jagaan berdaftar, ertinya orang yang atas
permohonannya pusat itu didaftarkan;

"penghuni", berhubungan dengan sesuatu pusat
jagaan berkediaman, ertinya seseorang yang telah
diterima untuk jagaan sebagai penghuni di pusat jagaan
berkediaman itu;

"pusat jagaan" ertinya pusat jagaan berkediaman dan
pusat jagaan harian mengikut pengertian Akta ini;

"pusat jagaan berdaftar" ertinya sesuatu pusat jagaan
yang didaitarkan di bawah seksyen 6;

"pusat jagaan berkediaman" ertinya, tertakluk kepada
seksyen 3, mana-mana premis di mana empat orang atau
lebih diterima untuk jagaan sebagai penghuni-penghuni
di dalamnya, sama ada untuk upah atau selatnnya; tetapi
dalam hal premis yang dikendalikan atau diuruskan oleh
orang sebenar, seseorang yang merupakan saudara
kepada orang itu tidak boleh dikira dalam menentukan
bilangan orang yang diterima di premis itu bagi maksudmaksud takrif ini;

"pusat jagaan harian" ertinya, tertakluk kepada
seksyen 3, mana-mana premis di mana empat orang atau
lebih diterima untuk jagaan selama suatu tempoh
berterusan yang melebihi tiga jam sehari di antara
matahari terbit hingga matahari terbenam, dan selama
sekurang-kurangnya tiga hari seminggu. sama ada untuk
upah atau selainnya; tetapi dalam hal premis yang
dikendalikan atau diuruskan oleh orang sebenar,
seseorang yang merupakan saudara kepada orang itu
tidak boleh dikira dalam menentukan bilangan orang
yang diterima di premis itu bagi maksud-maksud takrif
ini;

"saudara" ertinya penjaga di sisi undang-undang bagi
orang yang berkenaan, alau seseorang yang, sama ada


-----

**PUSAT JAGAAN** 5

# melalui pertalian darah, persemendaan, atau

pengangkatan di sisi undang-undang, adalah menjadi
kepada orang yang berkenaan, atau berkedudukan
berhubungan dengan orang yang berkenaan seperti,
bapa, ibu, anak, adik, abang, kakak, datuk, nenek, cucu,
bapa saudara, ibu saudara, atau anak saudara.

**3. Akta ini tidaklah terpakai bagi—** Premis. dsb.

yang

_(a) mana-mana hospital kerajaan, atau mana-mana_ dikecualikan

hospital persendirian yang dilesenkan di bawah
Akta Hospital Persendirian 1971; _Akta 43._

_(b) mana-mana institusi atau premis yang tertakluk_

kepada kawalan di bawah, dan ditubuhkan,
didaftarkan, dikendalikan, atau diuruskan
dengan sahnya mengikut, Akta Pendidikan _Akta 43161._

1961;

_(c) mana-mana taman asuhan kanak-kanak yang_

didaftarkan di bawah Akta Taman Asuhan _Akta 308_
Kanak-Kanak 1984;

_(d) mana-mana institusi atau premis bagi rawatan,_

pemulihan, atau jagaan lanjutan penagih-
penagih dadah, yang ditubuhkan atau

dikendalikan dengan sahnya di bawah Akta _Akta 283_
Penagih Dadah (Rawatan dan Pemulihan) 1983;

_(e) mana-mana_ institusi atau premis yang

dikendalikan atau diuruskan oleh Kerajaan
Persekutuan atau sesuatu Kerajaan Negeri; atau

_(f) mana-mana_ institusi atau premis yang

digunakan oleh Kerajaan Persekutuan atau
sesuatu Kerajaan Negeri bagi perumahan atau

jagaan sementara orang-orang apabiia berlaku

apa-apa kejadian yang menimbulkan darurat,
atau demi kepentingan keselamatan awam.

**BAHAGIAN II**

**PENDAFTARAN PUSAT-PUSAT JAGAAN**

**4. Tiap-tiap pusat jagaan hendaklah didaftarkan di** Pusat-pusat
bawah Akta ini. jagaan

hendaklah
didaftarkan.


-----

# 6 RANG UNDANG-UNDANG

Larangan **5. (1) Tertakluk kepada subseksyen (3), tiada seorang**
terhadappusat-pusat pun boleh mengendalikan atau mengambil bahagian

jagaan tak dalam pengurusan sesuatu pusat jagaan yang tidak

berdaftar. didaftarkan di bawah Akta ini.

(2) Mana-mana orang yang melanggar subseksyen (1)

adalah melakukan suatu kesalahan dan, apabila
disabitkan, boleh didenda tidak melebihi sepuluh ribu
ringgit atau dipenjarakan selama tempoh tidak melebihi
dua tahun atau kedua-duanya, dan dalam hal sesuatu
kesaiahan berterusan, boleh sebagai tambahan,
dikenakan denda harian tidak melebihi satu ribu ringgit
bagi tiap-tiap hari yang kesalahan itu berterusan.

(3) Jika sesuatu pusat jagaan sedang dikendalikan

sebelum sahaja tarikh mula berkuatkuasanya Akta ini,
tidaklah menjadi kesalahan di bawah seksyen ini bagi
mana-mana orang mengendalikan atau mengambil
bahagian dalam pengumsan pusat jagaan itu—

_(a) semasa tempoh enam bulan dari tarikh itu; dan_

_(b) jika permohonan untuk pendattaran pusat jagaan_

itu dibuat dalam tempoh yang tersebut dalam
perenggan ( a ) , maka semasa suatu tempoh
selanjutnya selepas berakhirnya tempoh itu
sehingga habisnya tempoh tiga puluh hari dari
tarikh pemohon diberitahu tentang keputusan
enggan mendaftarkan pusat jagaan itu; dan

_(c) jika pemohon merayu kepada Menteri di bawah_

seksyen 22 dalam tempoh tiga puluh hari
tersebut, maka semasa suatu tempoh selanjutnya
selepas berakhirnya tempoh itu sehingga tarikh
pemohon diberitahu tentang keputusan menolak
rayuan itu.

Pendaftaran. **6. (1) Sesuatu permohonan untuk pendaftaran sesuatu**

pusat jagaan hendaklah dibuat kepada Ketua Pengarah
dalam borang yang ditetapkan.

(2) Ketua Pengarah boleh mendaftar atau boleh

enggan mendaftar mana-mana pusat jagaan.


-----

**PUSAT JAGAAN** 7

(3) Bagi maksud menimbang sesuatu permohonan
untuk pendaftaran sesuatu pusat jagaan, Ketua Pengarah
boleh—

_(a) mernasuki dan memeriksa premis pusat jagaan_
itu untuk mernastikan bahawa pusat itu
mematuhi segala kehendak undang-undang dan
mana-mana pihak berkuasa berhubungan
dengan binaan bangunan dan keselamatan
kebakaran, dan bahawa pusat itu dilengkapkan
dan disenggarakan dengan cukup dan sesuai;
dan

_(b) menghendaki pemohon itu memberi kepadanya_
apa-apa maklumat dan butir-butir sebagaimana
yang perlu untuk dia menentukan permohonan
itu.

(4) Tanpa menjejaskan keluasan kuasa-kuasanya di
bawah subseksyen (2), Ketua Pengarah boleh enggan
mendaftar mana-mana pusat jagaan jika apa-apa
kehendak undang-undang berhubungan dengan
pengendalian pusat jagaan itu atau berhubungan dengan
premis-premisnya belum dipatuhi.

**7. Ketua Pengarah, apabila mendaftar sesuatu pusat**
jagaan, boleh mengenakan apa-apa syarat sebagaimana
yang difikirkannya layak dan sesuai, termasuklah syaratsyarat—

_(a) yang menghadkan bilangan orang yang boleh_
diterima di pusat jagaan itu pada bila-bila masa;

_(b) untuk memastikan bahawa mana-mana orang_
yang diambil kerja di pusat jagaan itu, sama ada
dalam pengurusannya atau selainnya, adalah
orang yang layak dan sesuai, sama ada tentang
umur atau selainnya, untuk diambil kerja di
pusat jagaan itu;

_(c) urituk memastikan bahawa pusat jagaan itu akan_
dilengkapi secukupnya, dari segi kakitangan,
dengan secukup bilangan orang yang
mempunyai kelayakan atau pengalaman yang
sesuai;


Syarat-syarat
untuk
dikenakan.


-----

**RANG UNDANG-UNDANG**

_(d) untuk memastikan bahawa perkhidmatan-_
perkhidmatan bagi jagaan, kawalan, penyeliaan,
layanan, dan latihan penghuni-penghuni atau
orang-orang yang diterima untuk jagaan di pusat
jagaan itu diberi dengan baik;

_(e) untuk memastikan bahawa diet yang cukup dan_
seimbang dan rehat dan rekreasi yang cukup
disediakan di pusat jagaan itu;

_(f) untuk memastikan bahawa pusat jagaan itu akan_
dilengkapkan dan disenggarakan dengan cukup
dan sesuai khususnya demi kepentingan
kesihatan;

_(g) untuk memastikan bahawa perkiraan-perkiraan_
yang cukup akan dibuat untuk rawatan
perubatan, fisioterapi, psikoterapi, terapi
pekerjaan atau apa-apa rawatan lain yang sesuai
dan wajar, dalam masa yang munasabah,
berkenaan dengan apa-apa penyakit yang
dihidapi oleh penghuni-penghuni atau orangorang yang diterima untuk jagaan di pusat
jagaan;

_(h) untuk memastikan pematuhan di pusat jagaan_
itu akan apa-apa kehendak undang-undang atau
mana-mana pihak berkuasa berhubungan
dengan binaan bangunan, langkah-langkah
berjaga-jaga kebakaran, kesihatan, sanitasi, dan
keselamatan;

_(i) yang menghendaki pembayaran sejumlah wang_
sebagaimana yang ditentukan oleh Ketua
Pengarah sebagai deposit jaminan untuk
memastikan pematuhan oleh pengendali akan
peruntukan-peruntukan Akta, peraturanperaturan yang dibuat di bawah seksyen 24, dan
syarat-syarat yang dikenakan di bawah seksyen
ini, dan untuk perlindungan dan demi
kepentingan penghuni-penghuni dan orangorang yang diterima untuk jagaan di pusat
jagaan.


-----

**PUSAT JAGAAN** 9

8. (1) Ketua Pengarah hendaklah memastikan supaya Daftar pusat
disimpan, dalam apa-apa bentuk sebagaimana yang pusat jagaan.
dinyatakan olehnya, —

_(a) suatu daftar pusat-pusat jagaan berkediaman;_

dan

_(b) suatu daftar pusat-pusat jagaan harian,_

yang didaftarkan di bawah Akta ini yang mengandungi,
berkenaan dengan setiap pusat jagaan—

(i) nama dan alamat pengendali pusat jagaan itu;

(ii) nama dan alamat pusat jagaan itu; dan

(iii) apa-apa butir lain sebagaimana difikirkan perlu

oleh Ketua Pengarah.

(2) Suatu salinan bagi atau cabutan daripada sesuatu

catatan dalam daftar itu yang berupa sebagai diperakui
di bawah tandatangan Ketua Pengarah hendaklah,
sehingga dibuktikan sebaliknya, diterima dalam
keterangan sebagai bukti fakta-fakta yang dinyatakan di
dalamnya sebagaimana pada tarikh perakuan itu.

9. Mana-mana orang boleh, atas permohonan secara Pemeriksaan
bertulis kepada Ketua Pengarah dan setelah membayar daftar
fee yang ditetapkan, memeriksa daftar itu dalam masa
waktu pejabat.

**50. (1) Setelah sesuatu pusat jagaan didaftarkan, Ketua** Perakuan

Pengarah hendaklah, apabila dibayar fee yang pendaftaran.
ditetapkan, mengeluarkan suatu perakuan pendaftaran
dalam bentuk yang ditetapkan berkenaan dengan pusat

jagaan itu, dan perakuan itu hendaklah menyatakan

nama dan alamat pengendali pusat jagaan itu, nama dan
alamat pusat jagaan itu, dan syarat-syarat yang
dikenakan di bawah seksyen 7.

(2) Perakuan pendaftaran itu hendaklah dikcluarkan

kepada pengendali pusat jagaan itu dan tidak boleh
dipindahkan.

(3) Pendaftaran sesuatu pusat jagaan dan perakuan

pendaftaran yang dikeluarkan berkenaan dengannya
adalah sah untuk dua belas bulan kalendar.


-----

10 **RANG UNDANG-UNDANG**

(4) Sesuatu perakuan pendaftaran yang dikeluarkan

berkenaan dengan sesuatu pusat jagaan hendaklah
sentiasa ada untuk pemeriksaan olch seseorang pegawai
diberikuasa, yang boieh menghenclaki pengemukaannya
di pusat jagaan yang berkenaan pada bila-bila masa.

Pengkanselan **11. Ketua Pengarah boleh mengkanselkan pendaftaran**
pendaftaran. sesuatu pusat jagaan—

_(a) jika telah berlaku apa-apa pelanggaran, atau_

ketakpatuhan kepada. apa-apa peraturan yang
dibuat di bawah seksyen 24 atau apa-apa syarat
yang dikenakan di bawah seksyen 7:

_(b) jika pengendali pusatjagaan itu telah disabitkan_

atas apa-apa kesalahan di bawah Akta ini atau
apa-apa kesalahan yang melibatkan fraud atau
keburukan akhlak;

_(c) jika ternyata kepadanya bahawa pusatjagaan itu_

telah terhenti daripada dikendalikan sebagai
demikian, atau terhenti wujud, atau terhenli
daripada terleiak di bawah kawalan

pengendalinya; atau

_(d) jika_ pengendalinya memohon supaya

pendaftaran ilu dikansel.

**BAHAGIAN III**

**PEGAWAI-PEGAWAI DAN KUASA-KUASA MEREKA**

Perlantikan **12. Menteri boleh, melalui pemberitahuan dalam**
pegawai-
pegawai. _Warta, melantik sekian bilangan pegawai yang_

difikirkannya perlu bagi maksud-maksud Akta ini.

Kuasa-kuasa **13. (1) Ketua Pengarah dan mana-mana pegawai**
Ketua
Pengarah dan diberikuasa boleh pada bila-bila masa memasuki dan
pegawai- memeriksa mana-mana premis yang digunakan sebagai
pegawaidiberikuasa atau bagi sesuatu pusat jagaan berdaftar untuk

menentukan sama ada—

_(a) kesihatan dan kesejahteraan penghuni-penghuni_

dan orang-orang yang diterima untuk jagaan di
pusat jagaan berdaftar itu dijaga dengan
memuaskan;


-----

**PUSAT JAGAAN** **1 1**

_(b) daftar-daftar, rekod-rekod, dan akaun-akaun_
yang sepatutnya ada disenggarakan;

_(c) kelengkapan yang cukup dan sesuai ada_
dibekalkan;

_(d) premis itu disenggarakan dengan baik tentang_
keadaan binaannya dan tentang kebersihan dan
sanitasinya;

_(e) langkah-langkah berjaga-jaga yang cukup ada_
diambil terhadap kebakaran dan kejadiankejadian lain yang berkemungkinan membahayakan nyawa atau kesihatan penghunipenghuni dan orang-orang yang diterima untuk
jagaan di pusat jagaan berdaftar itu;

_(f) peraturan-peraturan yang dibuat di bawah_
seksyen 24 dan syarat-syarat yang dikenakan di
bawah seksyen 7 telah, dan sedang, dipatuhi;

_(g) pada amnya, pusat jagaan berdaftar itu sedang_
dikendalikan dan diuruskan dengan memuaskan.

(2) Dalam menjalankan pemeriksaan di bawah
seksyen ini Ketua Pengarah atau mana-mana pegawai
diberikuasa boleh—

_(a) mengemukakan soalan-soalan tentang pe-_
ngurusan pusat jagaan berdaftar itu kepada
pengendalinya atau mana-mana orang yang
menjaga atau mengambil bahagian dalam
pengurusan, atau yang bekerja di, pusat jagaan
berdaitar itu, dan semua orang sedemikian
adalah terikat di sisi undang-undang untuk
menjawab dengan benar soatan-soalan demikian
sedaya upaya mereka; dan

_(b) menghendaki mana-mana orang sedemikian_
supaya mengemukakan kepadanya apa-apa
rekod yang dikehendaki supaya disimpan di
bawah Akta ini atau apa-apa rekod berhubungan
dengan pusat jagaan berdaftar itu, dan boleh
menyitanya dan mengambil salinan-salinan
baginya.


-----

RANG UNDANG-UNDANG

Kuasa Ketua 14. (1) Ketua Pengarah boleh, berkenaan dengan mana-
Pengarah
memberi mana pusat jagaan berdaftar, memberi apa-apa arahan
arahan bertulis, konsisten dengan Akta ini, peraturan-peraturan
bertulis. yang dibuat di bawah seksyen 24, dan syarat-syarat yang

dikenakan di bawah seksyen 7, sebagaimana yang di
fikirkannya perlu untuk memastikan bahawa—

_(a) ia_ dikendalikan dan diaruskan dengan

memuaskan;

_(b) kebajikan penghuni-penghuninya atau orang-_

orang yang diterima untuk jagaan dimajukan
dengan cara yang sepatutnya;

_(c) radas dan kelengkapan secukupnya yang perlu_

untuk memberi perlindungan daripada

kebakaran ada dibekalkan di dalamnya; dan

_(d) peraturan-peraturan yang dibuat di bawah_

seksyen 24 dan syarat-syarat yang dikenakan di
bawah seksyen 7 dipatuhi.

(2) Sesuatu arahan di bawah subseksyen (1)—

_(a) hendaklah disampaikan kepada pengendali_

pusat jagaan itu; dan

_(b) hendaklah menyatakan suatu tempoh masa,_

yang tidak boleh kurang daripada tiga puluh hari
dari tarikh penyampaian arahan itu, dalam mana
arahan itu hendaklah dipatuhi.

(3) Jika rayuan dibuat kepada Menteri di bawah

seksyen 22 terhadap sesuatu arahan di bawah
subseksyen (1) dalam masa tiga puluh hari dari tarikh
penyampaian arahan itu, maka kuatkuasa arahan itu
adalah tertangguh dan jika Menteri mengesahkan arahan
itu, arahan itu hendaklah dipatuhi dalam apa-apa tempoh
sebagaimana yang dinyatakan oleh Menteri.

Kuasa meme- **15. (1) Jika—**
rintahkan
penutupan _(a) ternyata kepada Ketua Pengarah bahawa ada_
pusat jagaan
berdaftar apa-apa bahaya atau kemungkinan bahaya

kepada mana-mana orang dalam mana-mana
premis sesuatu pusat jagaan berdaftar; atau


-----

PUSAT JAGAAN

_(b) berkenaan dengan mana-mana premis sesuatu_

pusat jagaan berdaftar, sesuatu arahan di bawah

seksyen 14 tidak dipatuhi dalam tempoh masa
yang dinyatakan di bawah atau menurut
subseksyen (2) (b) atau, mengikut mana-mana
yang berkenaan, subseksyen (3) seksyen itu,

Ketua Pengarah boleh, secara bertulis, memerintahkan
supaya premis itu hendaklah terhenti daripada
digunakan sebagai atau bagi sesuatu pusat jagaan bagi
apa-apa tempoh sebagaimana difikirkannya perlu, atau
sehingga notis selanjutnya.

(2) Sesuatu perintah di bawah seksyen ini hendaklah

disampaikan kepada pengendaii pusat jagaan berdaftar

itu dan hendaklah mula berkuatkuasa dari suatu tarikh
yang berikutan selepas sahaja hari terakhir bagi tempoh
tiga puluh hari dari tarikh penyampaian perintah itu
atau, jika pengendali itu merayu kepada Menteri di
bawah seksyen 22 terhadap perintah itu dalam tempoh
itu dan Menteri mengesahkan perintah itu, dari tarikh

keputusan Menteri diberitahu kepada pengendali itu.

(3) Penyampaian sesuatu perintah di bawah seksyen

ini adalah cukup jika—

_(a) ia dihantarserah sendiri kepada pengendali pusat_

jagaan berdaftar yang berkenaan itu; atau

_(b) ia dihantar melalui pos berdaftar kepada alamat_

terakhirnya yang diketahui; atau

_(c) satu salinannya ditampalkan di sesuatu tempat_

yang mudah dilihat pada atau dalam premis
yang dimaksudkan olehnya.

**16. (1) Ketua Pengarah atau mana-mana pegawai** Kuasa
diberikuasa boleh pada bila-bila masa yang munasabah memasuki dan

memeriksa

memasuki dan memeriksa mana-mana premis yang premis yang
semunasabahnya disyaki sedang digunakan sebagai atau disyaki.
bagi suatu pusat jagaan yang tidak di daftarkan di bawah
Akta ini dan boleh membuat apa-apa siasatan di
dalamnya sebagaimana yang difikirkannya perlu.


-----

RANG U N D A N G - U N D A N G

(2) Dalam menjalankan pemeriksaan di bawah

seksyen ini Ketua Pengarah atau mana-mana pegawai
diberikuasa boleh—

_(a) mengemukakan soalan-soalan tentang pe-_

ngurusan premis itu kepada mana-mana orang
yang menjaga atau mengambil bahagian dalam
pengurusan, atau yang bekerja di, premis itu,
dan semua orang sedemikian adalah terikat di
sisi undang-undang untuk menjawab dengan
benar soalan-soalan demikian sedaya upaya

mereka; dan

_(h) menghendaki mana-mana orang sedemikian_

supaya mengemukakan kepadanya apa-apa
rekod berhubungan dengan premis itu, dan
boleh menyitanya dan mengambil salinan-
salinan baginya.

Hak untuk 17. Mana-mana orang boleh enggan mematuhi apa-apa
engganmematuhi kehendak atau perintah Ketua Pengarah atau seseorang

jika tiada pegawai diberikuasa yang bertindak di bawah Akta ini

bukti jika Ketua Pengarah atau pegawai diberikuasa itu
tentang
identiti enggan, apabila diminta, mengemukakan bukti tentang
dan kuasa. identiti dan kuasanya.

BAHAGIAN IV

PELBAGAI

Kesalahan **18. Mana-mana orang yang—**
dan penalti

_(a) mengendalikan atau mengambil bahagian dalam_

pengurusan sesuatu pusat jagaan berdaftar

dalam mana-mana premis selain daripada
premis yang dinyatakan dalam perakuan
pendaftaran pusat jagaan berdaftar itu;

_(h) mengendalikan atau mengambil bahagian dalam_

pengurusan sesuatu pusat jagaan yang di-
kendalikan dengan apa-apa nama selain

daripada nama dengan mana ia didaftarkan;

_(c) dalam_ atau berkaitan dengan apa-apa

permohonan di bawah Akta ini membuat apa-
apa pernyataan atau memberi apa-apa


-----

PUSAT JAGAAN

maklumat, sama ada secara lisan atau bertulis,
yang adalah palsu, atau yang dia mengetahui
atau semunasabahnya patut mengetahui adalah
palsu, tentang apa-apa butir material;

_(d) menghalang Ketua Pengarah atau mana-mana_
pegawai diberikuasa dalam penjalanan manamana kuasanya di bawah Akta ini;

_(c) enggan mengemukakan apa-apa rekod apabila_
dikehendaki berbuat demikian di bawah seksyen
13 atau 16, atau enggan menjawab apa-apa
soalan yang dikemukakan kepadanya di bawah
seksyen 13 atau 16, atau memberi sesuatu
jawapan yang adalah palsu, atau yang dia
mengetahui atau semunasabahnya patut
mengetahui adalah palsu, tentang apa-apa butir
material; atau

_(f) gagal mematuhi sesuatu perintah di bawah_
seksyen 15,

adalah melakukan suatu kesalahan dan, apabila
disabitkan, boleh didenda tidak melebihi sepuluh ribu
ringgit atau dipenjarakan selama tempoh tidak melebihi
dua tahun atau kedua-duanya.

19. ( 1 ) Jika apa-apa kesalahan terhadap mana-mana
peruntukan Akta ini atau mana-mana peraturan yang
dibuat di bawah seksyen 24 atau apa-apa syarat yang
dikenakan di bawah seksyen 7 telah dilakukan oleh
sesuatu pertubuhan perbadanan, maka mana-mana orang
yang pada masa perlakuan kesalahan itu adalah seorang
pengarah, pengurus, setiausaha atau pegawai lain yang
seumpamanya bagi pertubuhan perbadanan itu atau
mana-mana orang yang berupa bertindak atas apa-apa
sifat sedemikian, atau mana-mana orang yang dalam
apa-apa cara atau sehingga apa-apa takat bertanggungjawab bagi pengurusan mana-mana hal ehwal
pertubuhan perbadanan itu, atau membantu dalam
pengurusan sedemikian, adalah melakukan suatu
kesalahan melainkan jika dia membuktikan bahawa
kesalahan itu telah dilakukan tanpa persetujuannya atau
pembiarannya dan bahawa dia telah menjalankan usaha
untuk mencegah berlakunya kesalahan itu sebagaimana


Kesalahankesalahan
oleh
pertubuhan
perbadanan
dan oleh
pekerjapekerja dan
ejen-ejen


-----

**RANG UNDANG-UNDANG**

yang sepatutnya telah dijalankan olehnya me-
mandangkan jenis fungsi-fungsi atas sifat itu dan
memandangkan semua hal keadaan.

(2) Jika mana-mana orang (dalam subseksyen ini

disebut "'prinsipal") boleh dikenakan apa-apa hukuman
atau penalti di bawah Akta ini bagi apa-apa perbuatan,
peninggalan, pengabaian atau keingkaran, dia boleh
dikenakan hukuman atau penalti yang sama bagi tiap-
tiap perbuatan, peninggalan, pengabaian atau keingkaran
mana-mana pekerja atau ejennya, atau pekerja ejennya
itu, jika perbuatan, peninggalan, pengabaian atau
keingkaran itu telah dilakukan oleh pekerja prinsipal
dalam perjalanan pekerjaannya, atau oleh ejen apabila
bertindak bagi pihak prinsipal. atau oleh pekerja ejen itu
dalam perjalanan pekerjaannya dengan ejen itu atau
setainnya bagi pihak ejen itu.

Anggapan. 20. Dalam mana-mana pendakwaan bagi apa-apa
kesalahan di bawah Akta ini, jika dibuktikan bahawa
mana-mana orang telah melakukan apa-apa perbuatan
# berkaitan dengan pengelolaan, pengendalian, atau
pengurusan sesuatu pusat jagaan, maka hendaklah
dianggap, sehingga dibuktikan sebaliknya, bahawa
orang itu telah mengambil bahagian dalam pengurusan
pusat jagaan itu.

Penjalanan **21. Mana-mana pendakwaan berkenaan dengan apa-apa**
pendakwaan.
kesalahan di bawah Akta ini boleh dijalankan oleh
seseorang pegawai diberikuasa.

Rayuan 22. Mana-mana orang yang terkilan dengan apa-apa
kepadaMenteri keputusan atau tindakan Ketua Pengarah di bawah Akta

ini boleh, dalam masa tiga puluh hari dari tarikh dia
diberitahu tentang keputusan atau tindakan itu, merayu
secara bertulis kepada Menteri, dan keputusan Menteri
adalah muktamad.

Pengecualian. 23. Menteri boleh, melalui perintah yang disiarkan

dalam Warta, tertakluk kepada apa-apa syarat yang
difikirkannya patut dikenakan, mengecualikan mana-
mana pusat jagaan atau mana-mana kelas, kategori atau
perihalan pusat jagaan daripada mana-mana peruntukan


-----

PUSAT JAGAAN

Akta ini atau apa-apa peraturan yang dibuat di
bawahnya, jika Menteri berpuas hati bahawa terdapat
hal keadaan khas, dan bahawa ia tidaklah berlawanan
dengan kepentingan awam, untuk berbuat demikian.

**24. (1) Menteri boleh membuat peraturan-peraturan**
untuk melaksanakan maksud-maksud Akta ini.

(2) Khususnya dan tanpa menjejaskan keluasan
subseksyen (1), peraturan-peraturan di bawah seksyen
ini boleh mengadakan peruntukan bagi kesemua atau
mana-mana perkara yang berikut:

_(a) pengendalian, pengurusan, dan pengawasan_
pusat-pusat jagaan berdaftar;

_(b) tugas-tugas dan tanggungjawab-tanggungjawab_
pengendali-pengendali pusat-pusat jagaan
berdaftar;

_(c) kelayakan, pengalaman, perlantikan, tugas-_
tugas, tanggungjawab-tanggungjawab, dan
tatatertib orang-orang yang terlibat dalam
pengendalian, pengurusan, dan pengawasan
pusat-pusat jagaan berdaftar;

_(d) penjagaan kesihatan dan pemakanan penghuni-_
penghuni dan orang-orang yang diterima untuk
jagaan di pusat-pusat jagaan berdaftar;

_(e) pendaftaran orang-orang yang diambil kerja_
dalam pusat-pusat jagaan berdaftar;

_(f) penyimpanan dan penyenggaraan daftar-daftar_
dan rekod-rekod lain berkenaan dengan pusatpusat jagaan berdaftar, dan berkenaan dengan
# penghuni-penghuninya dan orang-orang yang
diterima untuk jagaan di situ;

_(g) kehendak-kehendak minimum yang kena_
dipatuhi oleh pusat-pusat jagaan berdaftar,
termasuk kehendak-kehendak sanitari, bekalan
air, kehendak-kehendak tentang kelengkapan,
dan kehendak-kehendak berkenaan dengan
kesihatan;


Peraturan
peraturan


-----

RANG UNDANG-UNDANG

_(h) borang-borang yang kena digunakan dan_
maklumat yang kena diberi bagi apa-apa
maksud Akta ini;

_(i) pengeluaran perakuan-perakuan. dan pe-_
ngeluaran salir.an-salinan perakuan jika
perakuan-perakuan asal telah hilang atau
musnah;

_(j) fee-fee yang kena dibayar di bawah Akta ini;_
dan

_(k) apa-apa perkara yang dikehendaki atau yang_
boleh ditetapkan di bawah Akta ini.

HURAIAN

Rang Undang-Undang ini bertujuan mengadakan peruntukan bagi
pendaftaran, pengawalan, dan pemeriksaan pusat-pusat jagaan dan
bagi perkara-perkara yang berkaitan. Pusat jagaan ditakrifkan
sebagai pusat jagaan berkediaman dan pusat jagaan harian mengikut
pengertian Akta. Pusat jagaan berkediaman ditakrifkan dalam fasal
_2 sebagai mana-mana premis di mana empat orang atau lebih_
(bukan saudara) diterima untuk jagaan sebagai penghuni-penghuni
di dalamnya. sama ada untuk upah atau selainnya. Pusat jagaan
harian ditakrifkan sebagai mana-mana premis di mana empat orang
atau lebih (bukan saudara) diterima untuk jagaan bagi suatu tempoh
berterusan yang melebihi tiga jam sehari di antara matahari terbit
dan maiahari terbenam, dan bagi sekurang-kurangnya tiga hari
dalam seminggu, sama ada untuk upah atau selainnya. Fasal 3
menyatakan tempat-tempat yang baginya Rang Undang-Undang ini
tidak terpakai.

2. Bahagian II memperkatakan perkara-perkara berhubungan
dengan pendaftaran. Di bawah fasal 5 adalah menjadi kesalahan
untuk mengendalikan atau mengambil bahagian dalam pengurusan
sesuatu pusat jagaan yang tidak berdaftar, tetapi terdapat
kelonggaran berkenaan dengan pusat-pusat jagaan yang sedia ada.
Pihak berkuasa pendaftaran ialah Ketua Pengarah Kebajikan
Masyarakat, Malaysia, yang kepadanya permohonan untuk
pendaftaran kena dibuat (fasal 6). Di bawah fasal 7 Ketua Pengarah
diberi kuasa untuk mengenakan syarat-syarat apabila mendaftarkan
sesuatu pusat jagaan. Fasat 8 menghendaki supaya disimpan suatu
daftar pusat-pusat jagaan berkediaman serta juga daftar pusat-pusat
jagaan harian dan fasal 9 memberi kepada orang ramai hak untuk


-----

PUSAT JAGAAN

memeriksa daftar-daftar itu. Fasal 10 mengadakan peruntukan bagi
pengeluaran perakuan-perakuan pendaftaran dan bagi perkaraperkara berhubungan dengan perakuan-perakuan demikian dan fasal
_11 menyatakan hal-hal keadaan daiam mana pendaftaran boleh_
dikansel.

3. Bahagian III mengandungi peruntukan-peruntukan berhubungan dengan pegawai-pegawai dan kuasa-kuasa mereka. Fasal
_12 memberi kepada Menteri kuasa untuk melantik pegawai-pegawai_
bagi maksud-maksud Rang Undang-Undang ini, yang akan dikenali
sebagai "pegawai diberikuasa" (lihat takrif dalam fasal 2). Ketua
Pengarah dan mana-mana pegawai diberikuasa adalah diberi kuasa
untuk memasuki dan memeriksa premis pusat-pusat jagaan
berdaftar (fasal 13) serta juga premis yang semunasabahnya disyaki
sedang digunakan sebagai atau bagi sesuatu pusat jagaan yang tidak
berdaftar (fasal 16). Dalam menjalankan pemenksaan demikian,
mereka boleh mengemukakan soalan-soalan dan menghendaki
pengemukaan rekod-rekod. Fasal 14 memben kepada Ketua
Pengarah kuasa untuk rnemberi arahan-arahan bertulis berkenaan
dengan mana-mana pusat jagaan berdaftar demi kebaikan pusat itu
dan penghuni-penghuninya dan orang-orang yang diterima untuk
jagaan di pusat itu. Kegagalan mematuhi scsuatu arahan akan
menjadi suam alasan bagi Ketua Pengarah memerintahkan, di
_bawah fasal 15, penutupan sesuatu pusat jagaan berdaftar. Sesuatu_
perintah di bawah fasal 15 boleh juga dibuat jika terdapat bahaya
kepada mana-mana orang dalam mana-mana premis sesuatu pusat
jagaan berdut"tar.

4. Bahagian IV mengandungi peruntukan-peruntukan pelbagai
termasuklah peruntukan-peruntukan yang mewujudkan kesalahankesalahan (fasal 18), kesalahan-kesalahan oleh pertubuhan
perbadanan dan oleh pekerja-pekerja dan ejen-ejen (fasal 19), yang
memberi hak merayu kepada Menteri (fasal 22), yang memberi
kuasa kepada Menteri untuk mengecualikan mana-mana pusat
jagaan, atau mana-mana kelas, kategori atau perihalan pusat jagaan
_(fasal 23), dan memberi kuasa untuk membuat peraturan-peraturan_
_(fasal_ _24)._

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya belum dapat
ditentukan sekarang ini. [PN. (U[2]) 1601.]


-----

