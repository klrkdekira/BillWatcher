---
Year: 2017
Bill: D.R. 2/2017 - RUU Institusi Pendidikan Tinggi Swasta (Pindaan) 2017 (Lulus)
Title: D.R. 2/2017 - RUU Institusi Pendidikan Tinggi Swasta (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/D.R.%202_2017%20(BM).pdf
URL: https://www.parlimen.gov.my/files/billindex/pdf/2017/D.R.%202_2017%20(BM).pdf
---
---
Reading:
D.R. 2/2017
Bacaan Pertama Pada:16/03/2017
Bacaan Kedua Pada:05/04/2017
Dibentang Oleh:YB Datuk Dr. Mary Yap Kain Ching @ Yap Ken Jin - Tim. Menteri Pendidikan Tinggi
Diluluskan Pada:05/04/2017
Dibentang Oleh:YB Datuk Dr. Mary Yap Kain Ching @ Yap Ken Jin - Tim. Menteri Pendidikan Tinggi
---

_Institusi Pendidikan Tinggi Swasta (Pindaan)_ 1

**D.R. 2/2017**

RANG UNDANG-UNDANG

_b e r n a m a_

Suatu Akta untuk meminda Akta Institusi Pendidikan Tinggi
Swasta 1996.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Institusi Pendidikan
Tinggi Swasta (Pindaan) 2017.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Institusi Pendidikan Tinggi Swasta 1996 [Akta 555], yang
disebut “Akta ibu” dalam Akta ini, dipinda dalam seksyen 2—

_(a)_ dengan memasukkan selepas takrif “cawangan” takrif

yang berikut:

‘ “dana permulaan” ertinya suatu akaun yang
mengandungi sumbangan tunai yang hendaklah
dipunyai oleh syarikat berhad menurut jaminan sebelum
pendaftaran di bawah seksyen 24;’;


-----

_Rang Undang-Undang_

_(b)_ dalam takrif “institusi pendidikan tinggi swasta”, dengan

menggantikan perkataan “Kolej Universiti atau kampus
cawangan” dengan perkataan “Kolej Universiti atau
kampus cawangan luar negeri atau Kolej”;

_(c)_ dalam takrif “kampus cawangan”, dengan memotong

perkataan “dan termasuklah cawangan Universiti atau
Kolej Universiti luar negeri,”;

_(d)_ dengan memasukkan selepas takrif “kampus cawangan”

takrif yang berikut:

‘ “kampus cawangan luar negeri” ertinya cawangan
Universiti atau Kolej Universiti luar negeri yang
ditubuhkan di bawah Akta ini;’;

_(e)_ dengan memasukkan selepas takrif “Ketua Pendaftar”

takrif yang berikut:

‘ “Kolej” ertinya institusi pendidikan tinggi swasta
yang tidak bertaraf Universiti atau Kolej Universiti
atau kampus cawangan luar negeri;’;

_(f)_ dalam takrif “Kolej Universiti” dan “Universiti”, dengan

memotong perkataan “, dan termasuklah institusi
pendidikan tinggi swasta yang bergabung dengan
Universiti atau Kolej Universiti sama ada di dalam atau
di luar Malaysia, yang diberikan taraf Universiti atau
Kolej Universiti”;

_(g)_ dengan memasukkan selepas takrif “lembaga pengarah”

takrif yang berikut:

‘ “ Menteri” ertinya Menteri yang dipertanggungkan
dengan tanggungjawab bagi pendidikan tinggi;’; dan

_(h)_ dengan memasukkan selepas takrif “sijil” takrif yang

berikut:

‘ “struktur fi” ertinya suatu amaun bayaran terperinci
yang dikenakan kepada pelajar bagi mengikuti kursus
pengajian atau program latihan;’.


-----

_Institusi Pendidikan Tinggi Swasta (Pindaan)_ 3

**Pindaan seksyen 12**

**3.** Seksyen 12 Akta ibu dipinda—

_(a)_ dalam subseksyen (1), dengan memotong perkataan

“, sama ada ia suatu syarikat yang diperbadankan
di dalam negeri atau selainnya,”;

_(b)_ dalam perenggan 1(c), dengan memasukkan selepas

perkataan “swasta” perkataan “dan hendaklah mengandungi
peruntukan bagi apa-apa perkara yang boleh ditetapkan”;
dan

_(c)_ dengan memasukkan selepas subseksyen (1) subseksyen

yang berikut:

“(1a) Jika pemohon yang berjaya itu merupakan
suatu syarikat berhad menurut jaminan, pemohon itu
hendaklah memastikan bahawa—

_(a)_ dana permulaannya hendaklah merupakan suatu

amaun sebagaimana yang ditentukan oleh
Menteri;

_(b)_ sumber dana permulaannya hendaklah dizahirkan

kepada dan diluluskan oleh Menteri;

_(c)_ keanggotaan lembaga pengarahnya hendaklah

sebagaimana yang ditentukan oleh Menteri;
dan

_(d)_ tujuan tunggal memorandum persatuan dan

perkara-perkara persatuan pemohon hendaklah
untuk menubuhkan dan menguruskan institusi
pendidikan tinggi swasta dan hendaklah
mengandungi peruntukan bagi apa-apa perkara
yang boleh ditetapkan.”.

**Pindaan seksyen 14**

**4.** Seksyen 14 Akta ibu dipinda dengan menggantikan perkataan
“dan 17” dengan perkataan “, 17 dan 19”.


-----

4 _Rang Undang-Undang_

**Pindaan seksyen 15**

**5.** Seksyen 15 Akta ibu dipinda—

_(a)_ dengan menomborkan semula peruntukan yang sedia ada

sebagai subseksyen (1);

_(b)_ dengan menggantikan subseksyen (1) yang dinomborkan

semula itu dengan subseksyen yang berikut:

“(1) Kelulusan Ketua Pendaftar hendaklah didapatkan
sebelum suatu syarikat menukar atau mengubah—

_(a)_ namanya;

_(b)_ modal terbitan dan berbayarnya;

_(c)_ amaun dana permulaannya;

_(d)_ penyertaan ekuitinya;

_(e)_ keanggotaan lembaga pengarahnya; dan

_(f)_ memorandum dan perkara-perkara persatuannya.”;

dan

_(c)_ dengan memasukkan selepas subseksyen (1) yang

dinomborkan semula itu subseksyen yang berikut:

“(2) Permohonan bagi mendapatkan kelulusan di
bawah subseksyen (1) hendaklah dibuat kepada Ketua
Pendaftar—

_(a)_ dalam borang yang ditetapkan dan mengikut

cara yang ditetapkan; dan

_(b)_ disertai fi yang ditetapkan.

(3) Pada bila-bila masa selepas menerima permohonan
itu dan sebelum ia ditentukan, Ketua Pendaftar boleh
melalui notis bertulis menghendaki syarikat itu untuk
memberikan maklumat, butir-butir atau dokumen
tambahan.


-----

_Institusi Pendidikan Tinggi Swasta (Pindaan)_ 5

(4) Jika apa-apa maklumat, butir-butir atau dokumen
tambahan yang dikehendaki di bawah subseksyen (3)
tidak diberikan dalam masa yang ditetapkan dalam
kehendak itu atau apa-apa lanjutan masa, permohonan
itu—

_(a)_ hendaklah disifatkan telah ditarik balik; dan

_(b)_ tidak boleh diteruskan,

tanpa menjejaskan hak syarikat untuk membuat
permohonan baharu.

(5) Ketua Pendaftar hendaklah, apabila permohonan
dibuat dengan sewajarnya di bawah seksyen ini dan
selepas diberikan kesemua maklumat, butir-butir dan
dokumen yang dikehendakinya di bawah subseksyen (3)—

_(a)_ meluluskan permohonan itu dengan atau tanpa

apa-apa ubah suaian, pindaan atau syarat; atau

_(b)_ menolak permohonan itu tanpa memberikan

apa-apa sebab bagi penolakan itu.

(6) Jika Ketua Pendaftar menolak permohonan
itu, Ketua Pendaftar hendaklah memberitahu syarikat
tentang penolakan itu secara bertulis.

(7) Mana-mana orang yang melanggar peruntukan
seksyen ini melakukan suatu kesalahan di bawah Akta
ini.”.

**Pindaan seksyen 19**

**6.** Seksyen 19 Akta ibu dipinda—

(i) dalam subseksyen (1), dengan menggantikan perkataan

“Institusi pendidikan tinggi swasta” dengan perkataan
“Syarikat”; dan

(ii) dalam subseksyen (8), dengan menggantikan perkataan

“institusi pendidikan tinggi swasta itu” dengan perkataan
“syarikat itu”.


-----

6 _Rang Undang-Undang_

**Pindaan seksyen 24**

**7.** Subseksyen 24(2) Akta ibu dipinda—

_(a)_ dalam perenggan (c), dengan memotong perkataan “dan”

di hujung perenggan itu;

_(b)_ dalam perenggan _(d), dengan menggantikan noktah_

di hujung perenggan itu dengan perkataan “; dan”; dan

_(c)_ dengan memasukkan selepas perenggan _(d) perenggan_

yang berikut:

“(e) apa-apa maklumat, butir-butir atau dokumen lain

sebagaimana yang dikehendaki oleh Ketua
Pendaftar.”.

**Pindaan seksyen 26**

**8.** Seksyen 26 Akta ibu dipinda—

_(a)_ dalam nota bahu, dengan memasukkan selepas perkataan

“pendaftaran” perkataan “, dsb.”;

_(b)_ dalam subseksyen (1), dengan menggantikan perkataan

“digunakan” dengan perkataan “didaftarkan”; dan

_(c)_ dalam subseksyen (2), dengan memasukkan selepas perkataan

“institusi pendidikan tinggi swasta itu” perkataan “, dan
butir-butir premis yang didaftarkan bagi maksudnya dan
struktur fi yang diluluskan bagi kursus pengajian atau
program latihan hendaklah dijadikan tersedia dan boleh
diakses oleh orang awam dengan apa jua cara”.

**Pindaan seksyen 28**

**9.** Seksyen 28 Akta ibu dipinda—

_(a)_ dalam subseksyen (1), dengan memasukkan selepas

perkataan “tidak boleh berpindah” perkataan “, menambah
atau mengubah suai”; dan

_(b)_ dalam subseksyen (2), dengan memasukkan selepas

perkataan “pendaftaran premis baru” perkataan “, tambahan
atau yang diubah suai”.


-----

_Institusi Pendidikan Tinggi Swasta (Pindaan)_ 7

**Penggantian seksyen 30**

**10.** Akta ibu dipinda dengan menggantikan seksyen 30 dengan
seksyen yang berikut:

“Perlembagaan

**30. (1) Perlembagaan sesuatu institusi pendidikan tinggi**
swasta hendaklah mengandungi peruntukan bagi apa-apa
perkara yang boleh ditetapkan.

(2) Tertakluk kepada peruntukan Akta ini, tiap-tiap institusi
pendidikan tinggi swasta hendaklah diuruskan dengan mengikuti
perlembagaannya secara tegas.

(3) Perlembagaan tidak boleh dipinda tanpa mendapat
kelulusan Ketua Pendaftar terlebih dahulu.

(4) Mana-mana institusi pendidikan tinggi swasta yang
melanggar peruntukan seksyen ini melakukan suatu kesalahan.”.

**Pindaan seksyen 31**

**11.** Seksyen 31 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Tiap-tiap institusi pendidikan tinggi swasta
hendaklah mempunyai ketua eksekutif yang dilantik
oleh syarikat.”;

_(b)_ dalam subseksyen (2), dengan memasukkan selepas

perkataan “ketua eksekutif hendaklah” perkataan “memohon
supaya”; dan

_(c)_ dalam subseksyen (3)—

(i) dalam perenggan (d), dengan memotong perkataan

“atau” di hujung perenggan itu;

(ii) dalam perenggan (e), dengan menggantikan noktah

di hujung perenggan itu dengan perkataan “; atau”;


-----

8 _Rang Undang-Undang_

(iii) dengan memasukkan selepas perenggan (e) perenggan

yang berikut:

“(f) atas apa-apa sebab lain yang difikirkan wajar

oleh Ketua Pendaftar demi kepentingan
orang awam atau pelajar.”; dan

(iv) dengan memasukkan selepas subseksyen (3)

subseksyen yang berikut:

“(4) Tiada seorang pun boleh menjalankan
tugas atau fungsi seorang ketua eksekutif di
bawah Akta ini jika–

_(a)_ orang itu tidak didaftarkan sebagai

ketua eksekutif; atau

_(b)_ pendaftarannya sebagai ketua

eksekutif telah dikanselkan di bawah
subseksyen (3) atau perenggan 37(1)(bb).

(5) Mana-mana orang yang melanggar

peruntukan subseksyen (4) melakukan suatu
kesalahan.”.

**Seksyen baharu 33a**

**12.** Akta ibu dipinda dengan memasukkan selepas seksyen 33
seksyen yang berikut:

“Kewajipan untuk menyenggara daftar

**33a. (1) Tiap-tiap institusi pendidikan tinggi swasta hendaklah**
menyimpan dan menyenggara suatu daftar yang mengandungi
maklumat mengenai–

_(a)_ pelajar;

_(b)_ orang yang telah dilantik untuk mengajar di institusi

pendidikan tinggi swasta itu;

_(c)_ program yang dikendalikan atau disediakan oleh

institusi pendidikan tinggi swasta itu;


-----

_Institusi Pendidikan Tinggi Swasta (Pindaan)_ 9

_(d)_ orang yang telah diberikan ijazah peringkat kedoktoran,

termasuk ijazah kedoktoran kehormat;

_(e)_ orang yang telah dilantik sebagai profesor dan

termasuklah orang yang telah diberikan gelaran
Profesor Emeritus; dan

_(f)_ apa-apa perkara lain yang berhubungan dengan institusi

pendidikan tinggi swasta yang difikirkan perlu oleh
Ketua Pendaftar.

(2) Daftar yang mengandungi maklumat dalam subseksyen (1)
hendaklah mengikut apa-apa bentuk dan cara yang ditentukan
oleh Ketua Pendaftar dan hendaklah dijadikan boleh diakses
oleh Ketua Pendaftar sebagaimana dan apabila Ketua Pendaftar
menghendakinya.

(3) Daftar yang mengandungi maklumat di bawah
subseksyen (1) hendaklah dikemaskinikan secara berkala
sebagaimana yang ditentukan oleh Ketua Pendaftar.

(4) Mana-mana institusi pendidikan tinggi swasta yang
melanggar peruntukan seksyen ini melakukan suatu kesalahan
dan boleh, apabila disabitkan, didenda tidak melebihi lima
puluh ribu ringgit atau dipenjarakan selama tempoh yang
tidak melebihi enam bulan atau kedua-duanya.

(5) Mana-mana institusi pendidikan tinggi swasta
yang memberikan maklumat palsu atau dengan sengaja
menyembunyikan apa-apa fakta material atau memberikan
apa-apa maklumat sebagaimana yang dikehendaki di bawah
subseksyen (1) yang mengelirukan melakukan suatu kesalahan
dan boleh, apabila disabitkan, didenda tidak melebihi lima
puluh ribu ringgit atau dipenjarakan selama tempoh yang
tidak melebihi enam bulan atau kedua-duanya.”.

**Pindaan seksyen 36**

**13.** Seksyen 36 Akta ibu dipinda—

_(a)_ dengan menomborkan semula peruntukan yang sedia ada

sebagai subseksyen (1); dan


-----

10 _Rang Undang-Undang_

_(b)_ dengan memasukkan selepas subseksyen (1) yang

dinomborkan semula itu subseksyen yang berikut:

“(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi satu ratus ribu ringgit atau
dipenjarakan selama tempoh tidak melebihi satu tahun
atau kedua-duanya.”.

**Pindaan seksyen 38**

**14.** Seksyen 38 Akta ibu dipinda dengan memasukkan selepas
subseksyen (1) subseksyen yang berikut:

“(1a) Tiada kursus pengajian atau program latihan boleh
dikendalikan oleh institusi pendidikan tinggi swasta melainkan
jika institusi pendidikan tinggi swasta itu telah didaftarkan
di bawah seksyen 24.”.

**Pindaan seksyen 40**

**15.** Seksyen 40 Akta ibu dipinda dengan memasukkan selepas
subseksyen (1e) subseksyen yang berikut:

“(1f) Ketua Pendaftar boleh menambah, meminda,
membatalkan atau mengubah mana-mana syarat yang disebut
dalam subseksyen (1) sebagaimana yang difikirkannya patut;

(1g) Institusi pendidikan tinggi swasta boleh memohon

kepada Ketua Pendaftar untuk pindaan atau pengubahan
mana-mana syarat yang dinyatakan dalam subseksyen (1);
dan

(1h) Permohonan yang disebut dalam subseksyen (1g)

boleh dibuat dalam borang yang ditetapkan dan mengikut
cara yang ditetapkan.”.


-----

_Institusi Pendidikan Tinggi Swasta (Pindaan)_ 11

**Seksyen baharu 40a**

**16. Akta ibu dipinda dengan memasukkan selepas seksyen 40**
seksyen yang berikut:

“Pembaharuan kelulusan untuk mengendalikan kursus

**pengajian atau program latihan**

**40a. (1) Institusi pendidikan tinggi swasta boleh mengemukakan**
permohonan dalam borang yang ditetapkan dan mengikut cara
yang ditetapkan kepada Ketua Pendaftar bagi pembaharuan
kelulusan untuk mengendalikan kursus pengajian atau program
latihan tidak lewat daripada enam bulan sebelum habis tempoh
kelulusan itu.

(2) Mana-mana permohonan bagi pembaharuan kelulusan
untuk mengendalikan kursus pengajian atau program latihan
yang tidak dibuat dalam masa yang ditetapkan dalam
subseksyen (1) hendaklah tertakluk kepada suatu bayaran
penalti sebagaimana yang ditentukan oleh Ketua Pendaftar.

(3) Ketua Pendaftar hendaklah memperbaharui sesuatu
kelulusan untuk mengendalikan kursus pengajian atau program
latihan jika pemohon telah mematuhi semua syarat yang
dikenakan oleh Ketua Pendaftar di bawah subseksyen 40(1).

(4) Ketua Pendaftar boleh mengenakan syarat baharu atau
meminda, membatalkan, mengubah atau menambah kepada
mana-mana syarat yang dikenakan di bawah subseksyen 40(1)
apabila memperbaharui sesuatu kelulusan untuk mengendalikan
kursus pengajian atau program latihan.

(5) Sesuatu pembaharuan kelulusan untuk mengendalikan
kursus pengajian atau program latihan hendaklah tertakluk
kepada bayaran fi yang ditetapkan.”.

**Pindaan seksyen 42**

**17. Subseksyen 42(1) Akta ibu dipinda dengan menggantikan**
perkataan “perenggan 41(3)(a)” dengan perkataan “subseksyen
41(3)”.


-----

12 _Rang Undang-Undang_

**Pindaan seksyen 43**

**18. Seksyen 43 Akta ibu dipinda dengan memasukkan selepas**
subseksyen (3) subseksyen yang berikut:

“(4) Tertakluk kepada apa-apa syarat yang boleh dikenakan,
Ketua Pendaftar boleh mengecualikan mana-mana pelajar
daripada mengikuti apa-apa mata pelajaran wajib.”.

**Penggantian seksyen 44**

**19. Akta ibu dipinda dengan menggantikan seksyen 44 dengan**
seksyen yang berikut:

“Penganugerahan ijazah

**44. Tiada institusi pendidikan tinggi swasta boleh**
menganugerahkan ijazah melainkan jika institusi pendidikan
tinggi swasta itu merupakan Universiti atau Kolej Universiti
atau kampus cawangan luar negeri.”.

**Pindaan seksyen 46**

**20.** Seksyen 46 Akta ibu dipinda—

_(a)_ dengan menggantikan perkataan “Ketua eksekutif” dan

“ketua eksekutif” di mana-mana jua terdapat masingmasing dengan perkataan “Pihak berkuasa disiplin” dan
“pihak berkuasa disiplin”;

_(b)_ dengan menggantikan subseksyen (1) dengan subseksyen

yang berikut:

“(1) Pihak berkuasa disiplin bagi institusi pendidikan
tinggi swasta berkenaan dengan tiap-tiap pelajar institusi
pendidikan tinggi swasta itu ialah ketua eksekutif.”;

_(c)_ dengan memasukkan selepas subseksyen (1) subseksyen

yang berikut:

“(1a) Pihak berkuasa disiplin hendaklah mempunyai
kuasa untuk mengambil apa-apa tindakan tatatertib dan
mengenakan apa-apa hukuman tatatertib sebagaimana


-----

_Institusi Pendidikan Tinggi Swasta (Pindaan)_ 13

yang diperuntukkan di bawah mana-mana kaedah-kaedah
tatatertib yang boleh dibuat oleh institusi pendidikan
tinggi swasta.”; dan

_(d)_ dengan memasukkan selepas subseksyen (2) subseksyen

yang berikut:

“(2a) Pihak berkuasa disiplin boleh mewakilkan
fungsi, kuasa atau kewajipan tatatertibnya kepada manamana pekerja institusi pendidikan tinggi swasta yang
bertanggungjawab bagi hal ehwal pelajar, berkenaan
dengan mana-mana pelajar tertentu atau mana-mana
golongan atau kategori pelajar institusi pendidikan
tinggi swasta itu.”.

**Pindaan seksyen 51**

**21. Seksyen 51 Akta ibu dipinda—**

_(a)_ dengan memasukkan selepas subseksyen (4) subseksyen

yang berikut:

“(4a) Ketua Pendaftar boleh mengenakan apa-apa
syarat lain sebagaimana yang difikirkannya patut
semasa mengeluarkan permit di bawah subseksyen (4).”;
dan

_(b)_ dalam subseksyen (5), dengan menggantikan perkataan

“mata pelajaran atau mata pelajaran-mata pelajaran”
dengan perkataan “bidang atau bidang-bidang pengajian”.

**Pindaan seksyen 54**

**22. Subseksyen 54(1) Akta ibu dipinda—**

_(a)_ dalam perenggan (d), dengan memotong perkataan “atau”

di hujung perenggan itu; dan

_(b)_ dengan memasukkan selepas perenggan _(d) perenggan_

yang berikut:

“(da) bahawa institusi pendidikan tinggi swasta itu

telah gagal untuk membaharui pendaftarannya
di bawah seksyen 24a; atau”.


-----

14 _Rang Undang-Undang_

**Pindaan seksyen 61**

**23. Subseksyen 61(1) Akta ibu dipinda dengan menggantikan**
subseksyen (1) dengan subseksyen yang berikut:

“(1) Jika sesuatu institusi pendidikan tinggi swasta
menghentikan kegiatan perniagaannya menurut—

_(a)_ perenggan 59(a), perenggan 59(b), subperenggan 59(d)(ii)

atau perenggan 59(e), lembaga pengarah hendaklah
memastikan bahawa kehendak sebagaimana yang
ditentukan oleh Ketua Pendaftar bagi penerusan
pembelajaran pelajar dipatuhi dalam suatu tempoh
masa sebagaimana yang ditentukan oleh Ketua
Pendaftar; atau

_(b)_ perenggan 59(c) atau subperenggan 59(d)(i), lembaga

pengarah hendaklah memastikan bahawa kehendak
sebagaimana yang ditentukan oleh Ketua Pendaftar
bagi penerusan pembelajaran pelajar dipatuhi dalam
masa enam bulan sebelum penutupan sesuatu institusi
pendidikan tinggi swasta itu.”.

**Pindaan seksyen 62**

**24. Seksyen 62 Akta ibu dipinda—**

_(a)_ dengan menomborkan semula peruntukan yang sedia ada

sebagai subseksyen (1); dan

_(b)_ dengan memasukkan selepas subseksyen (1) yang

dinomborkan semula itu subseksyen yang berikut:

“(2) Apabila perakuan pendaftaran institusi pendidikan
tinggi swasta itu dipulangkan, kelulusan institusi
pendidikan tinggi swasta itu hendaklah disifatkan telah
dibatalkan.”.


-----

_Institusi Pendidikan Tinggi Swasta (Pindaan)_ 15

**Seksyen baharu 75a**

**25. Akta ibu dipinda dengan memasukkan selepas seksyen 75**
seksyen yang berikut:

“Obligasi untuk mematuhi

**75a. Jika Akta ini menghendaki institusi pendidikan tinggi**
swasta untuk melakukan atau melarangnya daripada melakukan
sesuatu, obligasi untuk mematuhi dikenakan ke atas syarikat
yang kepadanya kelulusan telah diberikan untuk menubuhkan
institusi pendidikan tinggi swasta itu.”.

**Pindaan seksyen 76**

**26.** Subseksyen 76(1) Akta ibu dipinda—

_(a)_ dalam perenggan (b), dengan memotong perkataan “atau”

di hujung perenggan itu;

_(b)_ dalam perenggan _(c),_ dengan menggantikan koma

di hujung perenggan itu dengan koma bernoktah; dan

_(c)_ dengan memasukkan selepas perenggan _(c) perenggan_

yang berikut:

“(d) mengeluarkan sijil, diploma atau ijazah kepada

seseorang tanpa orang itu menamatkan dengan
jayanya kursus pengajiannya; atau

_(e) menjalankan apa-apa aktiviti lain berkaitan dengan_

pendidikan tinggi,”.

**Pindaan seksyen 77**

**27. Seksyen 77 Akta ibu dipinda dengan menggantikan perkataan**
“seksyen 44” dengan perkataan “Akta ini”.

**Pindaan seksyen 78**

**28. Seksyen 78 Akta ibu dipinda dengan menggantikan perkataan**
“dan pendaftarannya” dengan perkataan “atau pendaftarannya
atau mana-mana syarat yang dikenakan dalam pembaharuan
pendaftarannya”.


-----

16 _Rang Undang-Undang_

**Pindaan seksyen 79**

**29.** Seksyen 79 Akta ibu dipinda—

_(a)_ dalam perenggan (a), dengan memotong perkataan “atau”

di hujung perenggan itu;

_(b)_ dalam perenggan (b), dengan menggantikan koma di hujung

perenggan itu dengan perkataan “; atau”; dan

_(c)_ dengan memasukkan selepas perenggan _(b) perenggan_

yang berikut:

“(c) orang yang, semasa membuat apa-apa permohonan,”.

**Penggantian seksyen 82**

**30. Akta ibu dipinda dengan menggantikan seksyen 82 dengan**
seksyen yang berikut:

“Penalti am

**82.** Mana-mana orang yang melanggar atau tidak mematuhi
mana-mana peruntukan Akta ini yang berkenaan dengannya
tiada penalti diperuntukkan dengan nyata melakukan suatu
kesalahan dan boleh, apabila disabitkan,—

_(a)_ dalam hal seseorang yang merupakan seorang individu,

didenda tidak melebihi lima puluh ribu ringgit atau
dipenjarakan selama tempoh tidak melebihi satu
tahun atau kedua-duanya; atau

_(b)_ dalam hal suatu syarikat, didenda tidak melebihi lima

puluh ribu ringgit.”.

**Pindaan seksyen 83**

**31.** Seksyen 83 Akta ibu dipinda dengan menggantikan perkataan
“lima ratus” dengan perkataan “satu ribu”.


-----

_Institusi Pendidikan Tinggi Swasta (Pindaan)_ 17

**Pindaan seksyen 85**

**32. Subseksyen 85(1) Akta ibu dipinda—**

_(a)_ dalam perenggan (g), dengan memotong perkataan “atau”

di hujung perenggan itu;

_(b)_ dalam perenggan _(h), dengan menggantikan koma_

di hujung perenggan itu dengan perkataan “; atau”; dan

_(c)_ dengan memasukkan selepas perenggan _(h) perenggan_

yang berikut:

“(i) ialah seorang yang berupa bertindak atas apa-apa

kapasiti dalam perenggan (1)(a) hingga _(h), atau_
dengan apa-apa cara atau sehingga apa-apa takat
bertanggungjawab bagi pengurusan mana-mana
hal ehwal institusi pendidikan tinggi swasta itu,
atau membantu dalam pengurusan itu,”.

HURAIAN

Rang Undang-Undang ini bertujuan untuk meminda Akta Institusi Pendidikan
Tinggi Swasta 1996 (“Akta 555”).

2. _Fasal 1_ mengandungi tajuk ringkas dan memberi Menteri kuasa untuk
menetapkan tarikh permulaan kuat kuasa Akta yang dicadangkan.

3. Fasal 2 bertujuan untuk memasukkan takrif baharu ke dalam Akta 555
dan untuk meminda takrif tertentu yang diperuntukkan di bawah Akta 555.

4. _Fasal 3 bertujuan untuk memasukkan subseksyen baharu 12(1a) ke dalam_
Akta 555 bagi membolehkan syarikat berhad menurut jaminan menubuhkan
institusi pendidikan tinggi swasta dan untuk memastikan syarikat mematuhi
syarat yang dikehendaki apabila kelulusan diberikan.

5. _Fasal 4 bertujuan untuk meminda seksyen 14 Akta 555 bagi memperuntukkan_
bahawa sebutan mengenai suatu syarikat dalam seksyen 19 Akta 555 adalah
sebutan mengenai syarikat yang baginya kelulusan di bawah Bahagian III
diberikan dan syarikat yang ditubuhkan di bawah seksyen 12.

6. _Fasal 5 bertujuan untuk meminda seksyen 15 Akta 555 untuk menggantikan_
subseksyen (1) yang sedia ada dengan subseksyen (1) yang baharu dan untuk
memasukkan subseksyen baharu 15(2), (3), (4), (5), (6) dan (7) ke dalam Akta 555
untuk mengadakan peruntukan bagi proses permohonan bagi kelulusan Ketua
Pendaftar yang dikehendaki di bawah subseksyen 15(1) Akta 555.


-----

18 _Rang Undang-Undang_

7. _Fasal 6 bertujuan untuk meminda seksyen 19 Akta 555 untuk menggantikan_
perkataan “institusi pendidikan tinggi swasta” dengan perkataan “syarikat”
supaya selaras dengan amalan sebenar iaitu syarikat sendiri yang membuat
perkiraan atau perjanjian.

8. _Fasal 7 bertujuan untuk memasukkan perenggan (e) yang baharu ke dalam_
subseksyen 24(2) Akta 555 bagi membolehkan Ketua Pendaftar mendapatkan
maklumat, butir-butir dan dokumen tambahan dalam mempertimbang permohonan
bagi pendaftaran institusi pendidikan tinggi swasta.

9. _Fasal 8 bertujuan untuk meminda subseksyen 26(2) Akta 555 bagi_
memastikan butir-butir premis yang berdaftar bagi maksudnya dan struktur
yang diluluskan bagi kursus pengajian dan program latihan dijadikan tersedia
dan boleh diakses oleh orang awam dengan apa-apa jua cara.

10. _Fasal 9 bertujuan untuk meminda seksyen 28 Akta 555 untuk memastikan_

institusi pendidikan tinggi swasta memohon kepada Ketua Pendaftar sebelum
apa-apa penambahan atau pengubahsuaian premis dibuat.

11. _Fasal 10 bertujuan untuk meminda seksyen 30 Akta 555 untuk_

menggantikan seksyen yang sedia ada berkenaan dengan perlembagaan institusi
pendidikan tinggi swasta bagi memastikan pengurusan yang lebih baik dan
untuk memantapkan sistem tadbir urus institusi pendidikan tinggi swasta.

12. _Fasal 11 bertujuan untuk meminda seksyen 31 Akta 555 untuk mengadakan_

peruntukan bagi pelantikan ketua eksekutif oleh syarikat di tiap-tiap institusi
pendidikan tinggi swasta, keperluan ketua eksekutif untuk didaftarkan dan
untuk memantapkan peruntukan itu bagi memastikan pematuhan.

13. _Fasal 12 bertujuan untuk memasukkan seksyen baharu_ 33a ke dalam

Akta 555 bagi menghendaki institusi pendidikan tinggi swasta untuk menyenggara
suatu daftar.

14. _Fasal 13 bertujuan untuk memasukkan subseksyen baharu 36(2) ke dalam_

Akta 555 untuk mengadakan peruntukan bagi kesalahan dan penalti bagi orang
yang tidak layak untuk terlibat dalam pengurusan institusi pendidikan tinggi
swasta.

15. _Fasal 14 bertujuan untuk memasukkan subseksyen baharu 38(1a) ke dalam_

Akta 555 yang memperuntukkan syarat baharu bagi pemberian kelulusan oleh
Ketua Pendaftar dalam mengendalikan kursus pengajian atau program latihan
iaitu pematuhan terhadap seksyen 24 Akta 555.

16. _Fasal 15 bertujuan untuk memasukkan subseksyen baharu 40(1f),_
(1g) dan (1h) ke dalam Akta 555 bagi membolehkan Ketua Pendaftar untuk
menambah, meminda, membatalkan atau mengubah mana-mana syarat yang
dinyatakan dalam subseksyen 40(1) Akta 555. Pindaan yang dicadangkan ini
juga adalah untuk membolehkan institusi pendidikan tinggi swasta memohon
bagi pengubahan atau pemindaan syarat yang dikenakan oleh Ketua Pendaftar.

17. _Fasal 16 bertujuan untuk memasukkan seksyen baharu 40a ke dalam_

Akta 555 bagi membolehkan institusi pendidikan tinggi swasta membaharui
kelulusan Ketua Pendaftar untuk mengendalikan kursus pengajian atau program
latihan tidak lewat daripada enam bulan sebelum habis tempoh kelulusan.


-----

_Institusi Pendidikan Tinggi Swasta (Pindaan)_ 19

18. _Fasal 18 bertujuan untuk memasukkan subseksyen baharu 43(4) ke_

dalam Akta 555 bagi memberi Ketua Pendaftar kuasa untuk mengecualikan
mana-mana pelajar daripada mengambil mata pelajaran wajib tertakluk kepada
apa-apa syarat yang boleh ditetapkan.

19. _Fasal 19 bertujuan untuk meminda seksyen 44 Akta 555 untuk menggantikan_

seksyen yang sedia ada bagi menjelaskan bahawa hanya institusi pendidikan
tinggi swasta berstatus Universiti atau Kolej Universiti atau kampus cawangan
luar negeri boleh menganugerahkan sesuatu ijazah.

20. _Fasal 20_ bertujuan untuk memasukkan subseksyen baharu 46(1a) ke

dalam Akta 555 untuk membolehkan pihak berkuasa disiplin mengambil
tindakan tatatertib dan mengenakan hukuman tatatertib sebagaimana yang
diperuntukkan di bawah mana-mana kaedah-kaedah tatatertib. Cadangan
pindaan juga bertujuan untuk memasukkan subseksyen baharu 46(2a) ke
dalam Akta 555 bagi membolehkan pihak berkuasa disiplin mewakilkan fungsi
tatatertibnya kepada mana-mana pekerja institusi pendidikan tinggi swasta
yang bertanggungjawab bagi hal ehwal pelajar untuk memastikan pengurusan
isu tatatertib pelajar yang lebih baik.

21. _Fasal 21 bertujuan untuk memasukkan subseksyen baharu 51(4a) ke_

dalam Akta 555 bagi membolehkan Ketua Pendaftar untuk mengenakan apaapa syarat lain yang difikirkan patut semasa mengeluarkan permit mengajar.

22. _Fasal 22 bertujuan untuk memasukkan perenggan baharu 54(1)(da) ke_

dalam Akta 555 bagi memperuntukkan alasan baharu dalam membatalkan
kelulusan penubuhan institusi pendidikan tinggi swasta.

23. _Fasal 23_ bertujuan untuk meminda subseksyen 61(1) Akta 555 bagi

memastikan perkiraan dibuat oleh institusi pendidikan tinggi swasta berkenaan
dengan penerusan pembelajaran pelajar sebelum penutupannya.

24. _Fasal 24_ bertujuan untuk memasukkan subseksyen baharu 62(2) ke

dalam Akta 555 yang memperuntukkan bahawa kelulusan penubuhan institusi
pendidikan tinggi swasta disifatkan telah dibatalkan apabila perakuan pendaftaran
dipulangkan.

25. _Fasal 25 bertujuan untuk memasukkan seksyen baharu 75a ke dalam_

Akta 555 yang memperuntukkan obligasi syarikat yang menubuhkan institusi
pendidikan tinggi swasta untuk mematuhi peruntukan Akta 555.

26. _Fasal 26 bertujuan untuk memasukkan perenggan baharu 76(1)(d) dan (e)_

ke dalam Akta 555 yang memperuntukkan larangan tambahan bagi penubuhan
institusi pendidikan tinggi swasta.

27. _Fasal 28 bertujuan untuk meminda seksyen 78 Akta 555 untuk memperluas_
skop pelanggaran syarat yang dikenakan ke atas mana-mana institusi pendidikan
tinggi swasta.

28. _Fasal 29 bertujuan untuk memasukkan perenggan baharu 79(c) ke dalam_

Akta 555 untuk memperluas skop kesalahan dan penalti yang berkaitan dengan
mana-mana permohonan yang dibuat di bawah Akta 555.


-----

20 _Rang Undang-Undang_

29. _Fasal 30 bertujuan untuk meminda seksyen 82 Akta 555 yang memperkatakan_

penalti am.

30. _Fasal_ _31 bertujuan untuk meminda seksyen 83 Akta 555 untuk menaikkan_

amaun denda bagi kesalahan berterusan yang dilakukan di bawah Akta 555
daripada lima ratus ringgit kepada satu ribu ringgit.

31. _Fasal 32 bertujuan untuk memasukkan perenggan baharu 85(1)(i) ke dalam_

Akta 555 yang memperuntukkan bahawa seseorang yang berupa bertindak atas
apa-apa kapasiti yang disebut dalam perenggan 85(1)(a) hingga (h), atau dengan
apa-apa cara atau sehingga apa-apa takat bertanggungjawab bagi pengurusan
mana-mana hal ehwal institusi pendidikan tinggi swasta, atau membantu dalam
pengurusan itu hendaklah disifatkan telah melakukan kesalahan yang dilakukan
oleh institusi pendidikan tinggi swasta di bawah seksyen 85 Akta 555.

32. Pindaan lain yang tidak diperkatakan dengan khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3038]


-----

