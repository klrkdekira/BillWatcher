---
Year: 2017
Bill: D.R.10/2017 - RUU Keganasan Rumah Tangga (Pindaan) 2017 (Lulus)
Title: D.R.10/2017 - RUU Keganasan Rumah Tangga (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/D.R.%2010_2017%20(bm).pdf
URL: https://www.parlimen.gov.my/files/billindex/pdf/2017/D.R.%2010_2017%20(bm).pdf
---
---
Reading:
D.R.10/2017
Bacaan Pertama Pada:03/04/2017
Bacaan Kedua Pada:24/07/2017
Dibentang Oleh:YB Dato' Sri Hajah Rohani binti Haji Abdul Karim - Menteri KPWKM
Diluluskan Pada:25/07/2017
Dibentang Oleh:YB Dato' Sri Hajah Rohani binti Haji Abdul Karim - Menteri KPWKM
---

_Keganasan Rumah Tangga (Pindaan)_ 1

**D.R. 10/2017**

RANG UNDANG-UNDANG

_b e r n a m a_

Suatu Akta untuk meminda Akta Keganasan Rumah Tangga 1994.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Keganasan Rumah**
Tangga (Pindaan) 2017.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan kuat
kuasa peruntukan yang berlainan Akta ini.

**Pindaan seksyen 2**

**2.** Akta Keganasan Rumah Tangga 1994 [Akta 521], yang disebut
“Akta ibu” dalam Akta ini, dipinda dalam seksyen 2—

_(a)_ dalam takrif “keganasan rumah tangga”, dengan memasukkan

selepas perenggan _(e)_ perenggan yang berikut:

“(ea) dengan curang menggelapkan harta mangsa yang

menyebabkan mangsa itu mengalami kesedihan
kerana kerugian kewangan;


-----

2 _Rang Undang-Undang_

_(eb) mengugut mangsa dengan niat untuk menyebabkan_

mangsa itu takut akan keselamatan dirinya atau
keselamatan hartanya, takut akan keselamatan
pihak ketiga, atau mengalami kesedihan;

_(ec) berhubung dengan mangsa, atau berhubung dengan_

pihak ketiga tentang mangsa, dengan niat untuk
mengaibkan kehormatan mangsa itu melalui
apa-apa cara, elektronik atau selainnya;”;

_(b)_ dengan memasukkan selepas takrif “keganasan rumah

tangga” takrif yang berikut:

‘ “Ketua Pengarah” ertinya Ketua Pengarah Kebajikan
Masyarakat dan termasuklah Pengarah Kebajikan
Masyarakat Negeri bagi setiap Negeri;’; dan

_(c)_ dengan memasukkan selepas takrif “perintah perlindungan

interim” takrif yang berikut:

‘ “perintah perlindungan kecemasan” ertinya perintah
yang dikeluarkan di bawah seksyen 3a;’.

**Bahagian baharu** **Ia**

**3.** Akta ibu dipinda dengan memasukkan selepas Bahagian I
Bahagian yang berikut:

“Bahagian Ia

PERINTAH PERLINDUNGAN KECEMASAN

**Perintah perlindungan kecemasan**

**3a.** (1) Pegawai kebajikan masyarakat yang diberi kuasa
secara bertulis dengan sewajarnya oleh Ketua Pengarah boleh,
dalam suatu permohonan melibatkan suatu aduan keganasan
rumah tangga yang disebut dalam perenggan (a) atau (b) takrif
“keganasan rumah tangga” di bawah seksyen 2, mengeluarkan
suatu perintah perlindungan kecemasan.


-----

_Keganasan Rumah Tangga (Pindaan)_ 3

(2) Suatu permohonan bagi suatu perintah perlindungan
kecemasan boleh dibuat pada bila-bila masa sama ada atau
tidak suatu perintah perlindungan interim atau perintah
perlindungan telah dibuat sebelum itu atau permohonan bagi
perintah perlindungan interim atau perintah perlindungan masih
belum selesai.

(3) Suatu permohonan bagi suatu perintah perlindungan
kecemasan hendaklah dibuat secara _ex-parte oleh—_

_(a)_ mangsa itu;

_(b)_ peguam mangsa itu; atau

_(c)_ dalam hal jika mangsa itu ialah seorang kanak-kanak

atau orang dewasa tidak berkeupayaan, penjaga, saudara
atau orang yang bertanggungjawab bagi menjaga
kanak-kanak atau orang dewasa tidak berkeupayaan
itu, atau seorang pegawai kebajikan masyarakat selain
pegawai kebajikan masyarakat yang diberi kuasa.

(4) Suatu permohonan bagi suatu perintah perlindungan
kecemasan boleh dibuat di mana-mana daerah yang—

_(a)_ mangsa itu tinggal;

_(b) orang yang terhadapnya perlindungan itu diminta_

tinggal;

_(c) keganasan rumah tangga yang dikatakan itu berlaku;_

atau

_(d) mangsa itu ditempatkan buat sementara._

(5) Apabila permohonan bagi suatu perintah perlindungan
kecemasan diterima, permohonan itu hendaklah didengar oleh
pegawai kebajikan masyarakat yang diberi kuasa dengan serta-merta
dan pengeluaran perintah perlindungan kecemasan, jika ada,
hendaklah dibuat, jika boleh dilaksanakan, dalam masa dua
jam selepas permohonan itu dibuat.

(6) Bagi maksud suatu permohonan bagi suatu perintah
perlindungan kecemasan, laporan polis yang berhubungan
dengan keganasan rumah tangga itu tidak dikehendaki.


-----

_Rang Undang-Undang_

(7) Pegawai kebajikan masyarakat yang diberi kuasa,
dalam membuat perintah perlindungan kecemasan di bawah
subseksyen (1), boleh mengeluarkan satu atau lebih perintah
yang berikut:

_(a)_ menghalang orang yang terhadapnya perintah itu dibuat

daripada menggunakan keganasan rumah tangga yang
disebut dalam perenggan (a) atau (b) takrif “keganasan
rumah tangga” di bawah seksyen 2 terhadap isteri atau
suami atau bekas isteri atau suaminya, kanak-kanak,
orang dewasa tidak berkeupayaan atau mana-mana
anggota lain keluarga, mengikut mana-mana yang
berkenaan;

_(b)_ melarang orang yang terhadapnya perintah itu dibuat

daripada menghasut mana-mana orang lain untuk
melakukan keganasan rumah tangga yang disebut
dalam perenggan (a) atau (b) takrif “keganasan rumah
tangga” di bawah seksyen 2 terhadap isteri atau suami
atau bekas isteri atau suaminya, kanak-kanak, orang
dewasa tidak berkeupayaan atau mana-mana anggota
lain keluarga, mengikut mana-mana yang berkenaan;
atau

_(c)_ melarang orang yang terhadapnya perintah itu dibuat

daripada memasuki tempat selamat, tempat berlindung,
tempat kediaman, kediaman bersama atau kediaman
alternatif mana-mana orang dilindungi, mengikut
mana-mana yang berkenaan.

(8) Suatu perintah perlindungan kecemasan hendaklah sah
selama tempoh tujuh hari dari tarikh pengeluaran perintah itu,
dan berkuat kuasa apabila suatu salinan perintah itu disampaikan
kepada orang yang terhadapnya perintah itu dibuat mengikut
seksyen 3b.

(9) Perintah perlindungan kecemasan yang dikeluarkan
tidak terjejas dengan pengeluaran suatu perintah perlindungan
interim atau perintah perlindungan.

**Penyampaian perintah perlindungan kecemasan**

**3b.** (1) Pegawai kebajikan masyarakat yang diberi kuasa yang
mengeluarkan perintah perlindungan kecemasan di bawah
subseksyen 3a(1) hendaklah mengemukakan suatu salinan


-----

_Keganasan Rumah Tangga (Pindaan)_ 5

perintah itu, jika boleh dilaksanakan dalam masa sepuluh
jam selepas perintah perlindungan kecemasan itu dikeluarkan,
kepada pegawai yang bertanggungjawab bagi daerah polis
di mana orang yang terhadapnya perintah itu dibuat tinggal
atau mana-mana pegawai polis lain di bawah perintahnya.

(2) Pegawai yang bertanggungjawab bagi daerah polis itu
atau mana-mana pegawai polis lain di bawah perintahnya
yang disebut dalam subseksyen (1) hendaklah menyampaikan
secara ke diri salinan perintah perlindungan kecemasan itu
kepada orang yang terhadapnya perintah itu dibuat, jika boleh
dilaksanakan, dalam masa dua belas jam selepas salinan
perintah itu diterima.

**Penyampaian ganti bagi perintah perlindungan kecemasan**

**3c.** Jika pegawai yang bertanggungjawab bagi daerah polis itu
atau mana-mana pegawai polis lain di bawah perintahnya yang
disebut dalam subseksyen 3b(1) tidak dapat menyampaikan
salinan perintah perlindungan kecemasan itu kepada orang yang
terhadapnya perintah itu dibuat secara ke diri dalam masa dua
belas jam selepas salinan perintah itu diterima, penyampaian
perintah perlindungan kecemasan itu hendaklah dilaksanakan—

_(a)_ dengan meninggalkan suatu salinan perintah itu di

alamat yang terakhir diketahui bagi orang yang
terhadapnya perintah itu dibuat; atau

_(b)_ dengan apa-apa cara lain sebagaimana yang diarahkan

oleh pegawai kebajikan masyarakat yang diberi kuasa.

**Bukti penyampaian perintah perlindungan kecemasan**

**3d. Pegawai yang bertanggungjawab bagi daerah polis atau**
mana-mana pegawai polis lain di bawah perintahnya yang
disebut dalam subseksyen 3b(1) hendaklah memfailkan bukti
penyampaian salinan perintah perlindungan kecemasan yang
dilaksanakan di bawah seksyen 3b atau 3c dengan pegawai
kebajikan masyarakat yang diberi kuasa, dan memaklumkan
penyampaian yang telah dilaksanakan itu kepada mangsa,
dalam masa dua belas jam selepas penyampaian itu.


-----

_Rang Undang-Undang_

**Pelanggaran perintah perlindungan kecemasan**

**3e. (1)** Mana-mana orang yang sengaja melanggar suatu perintah
perlindungan kecemasan atau mana-mana peruntukan perintah
itu melakukan suatu kesalahan dan boleh, apabila disabitkan,
didenda tidak melebihi dua ribu ringgit atau dipenjarakan
selama tempoh tidak melebihi enam bulan atau kedua-duanya.

(2) Mana-mana orang yang sengaja melanggar suatu perintah
perlindungan kecemasan dengan menggunakan keganasan ke
atas orang dilindungi melakukan suatu kesalahan dan boleh,
apabila disabitkan, didenda tidak melebihi empat ribu ringgit
atau dipenjarakan selama tempoh tidak melebihi satu tahun
atau kedua-duanya.

(3) Mana-mana orang yang disabitkan atas pelanggaran kali
kedua atau kemudiannya akan sesuatu perintah perlindungan
kecemasan di bawah subseksyen (2) hendaklah dihukum dengan
pemenjaraan selama tempoh tidak kurang daripada tujuh puluh
dua jam dan tidak lebih daripada dua tahun, dan boleh juga
didenda tidak melebihi lima ribu ringgit.

**Rekod permohonan dan perintah perlindungan kecemasan**

**3f.** (1) Pegawai kebajikan masyarakat yang diberi kuasa
hendaklah menyenggarakan suatu rekod mengenai segala
permohonan bagi perintah perlindungan kecemasan dan perintah
perlindungan kecemasan yang dikeluarkan oleh pegawai
kebajikan masyarakat yang diberi kuasa di bawah Akta ini.

(2) Rekod itu hendaklah mengandungi—

_(a)_ nama, jantina dan perhubungan pihak itu;

_(b)_ keganasan rumah tangga yang dikatakan, sama ada

ia melibatkan apa-apa senjata, atau mengakibatkan
kecederaan diri dan sama ada kecederaan yang
dikenakan itu memerlukan rawatan perubatan; dan

_(c)_ tarikh kuat kuasa dan terma setiap perintah yang

dikeluarkan.”.


-----

_Keganasan Rumah Tangga (Pindaan)_ 7

**Pindaan seksyen 4**

**4. Seksyen 4 Akta ibu dipinda—**

_(a)_ dengan memasukkan selepas subseksyen (3) subseksyen

yang berikut:

“(3a) Suatu perintah perlindungan interim yang
dikeluarkan di bawah subseksyen (1) boleh, jika
mahkamah berpuas hati bahawa adalah perlu bagi
perlindungan dan keselamatan diri isteri atau suami
atau bekas isteri atau suami, kanak-kanak, orang
dewasa tidak berkeupayaan atau mana-mana anggota
lain keluarga, mengikut mana-mana yang berkenaan,
mengadakan peruntukan bagi mana-mana satu atau
lebih perintah yang dinyatakan dalam perenggan 6(1)
_(a)_ hingga _(f)._

(3b) Bagi maksud membuat perintah di bawah
subseksyen (3a), peruntukan dalam subseksyen 6(3),
(4) dan (5) hendaklah terpakai.

(3c) Perintah yang diperuntukkan di bawah
subseksyen (3a) hendaklah mempunyai kuat kuasa
selama tempoh perintah perlindungan interim itu.”;
dan

_(b)_ dengan menggantikan subseksyen (4) dengan subseksyen

yang berikut:

“(4) Suatu perintah perlindungan interim hendaklah
terhenti berkuat kuasa—

_(a)_ apabila orang dilindungi dimaklumkan secara

bertulis oleh pegawai polis tentang penyiasatan
yang telah selesai dan bahawa tiada tindakan
selanjutnya akan diambil terhadap orang yang
terhadapnya perintah itu dibuat;

_(b)_ apabila prosiding jenayah dimulakan terhadap

orang yang terhadapnya perintah itu dibuat
jika, apabila dimaklumkan secara bertulis oleh
pegawai polis bahawa prosiding jenayah yang


-----

8 _Rang Undang-Undang_

berhubungan dengan pelakuan suatu kesalahan
yang melibatkan keganasan rumah tangga akan
dimulakan terhadap orang yang terhadapnya
perintah itu dibuat, tiada permohonan bagi
perintah perlindungan dibuat oleh orang
dilindungi dalam masa tujuh hari selepas
dimaklumkan sedemikian; atau

_(c)_ apabila permohonan bagi perintah perlindungan

ditentukan oleh mahkamah jika, apabila
dimaklumkan secara bertulis oleh pegawai polis
bahawa prosiding jenayah yang berhubungan
dengan pelakuan suatu kesalahan yang
melibatkan keganasan rumah tangga akan
dimulakan terhadap orang yang terhadapnya
perintah itu dibuat, permohonan bagi perintah
perlindungan dibuat oleh orang dilindungi
dalam masa tujuh hari selepas dimaklumkan
sedemikian.”.

**Pindaan seksyen 5**

**5.** Perenggan 5(1)(a) Akta ibu dipinda dengan menggantikan
perkataan “pengadu” dengan perkataan “mangsa”.

**Pindaan seksyen 6**

**6. Seksyen 6 Akta ibu dipinda—**

_(a)_ dalam subseksyen (1)—

(i) dengan menggantikan perkataan “pengadu” dengan

perkataan “mangsa”;

(ii) dalam perenggan _(a)—_

(A) dengan memotong perkataan “atau bahagian

tertentu kediaman bersama itu”; dan

(B) dengan memotong perkataan “atau bahagian

tertentu itu”;


-----

_Keganasan Rumah Tangga (Pindaan)_ 9

(iii) dalam perenggan (e), dengan memasukkan perkataan

“dan” di hujung perenggan itu;

(iv) dalam perenggan _(f), dengan menggantikan koma_

di hujung perenggan itu dengan noktah; dan

(v) dengan memotong perkataan “untuk mempunyai

kuat kuasa selama sesuatu tempoh, tidak melebihi
dua belas bulan dari tarikh mula berkuat kuasanya
perintah sedemikian, sebagaimana yang dinyatakan
dalam perintah perlindungan itu.”; dan

_(b)_ dengan memasukkan selepas subseksyen (1) subseksyen

yang berikut:

“(1a) Bagi maksud subseksyen (1), perintah yang
diperuntukkan dalam perintah perlindungan itu
hendaklah berkuat kuasa selama suatu tempoh tidak
melebihi dua belas bulan dari tarikh permulaan kuat
kuasa perintah itu sebagaimana yang dinyatakan dalam
perintah perlindungan itu.”.

**Pindaan Bahagian III**

**7. Akta ibu dipinda dengan menggantikan tajuk Bahagian III**
dengan tajuk yang berikut:

“PAMPASAN DAN PROGRAM PEMULIHAN”.

**Pindaan seksyen 11**

**8.** Seksyen 11 Akta ibu dipinda—

_(a)_ dengan menggantikan nota bahu dengan nota bahu yang

berikut:

“Program pemulihan, dsb.”;

_(b) dengan menggantikan subseksyen (1) dengan subseksyen_

yang berikut:

“(1) Mahkamah boleh, dalam suatu permohonan yang
suatu perintah perlindungan diminta, sebagai tambahan
kepada pengeluaran suatu perintah perlindungan,


-----

10 _Rang Undang-Undang_

membuat suatu perintah bahawa satu atau lebih pihak
kepada pertikaian itu dirujuk kepada suatu program
pemulihan, dengan syarat bahawa suatu perintah untuk
merujuk mangsa kepada suatu program pemulihan
hendaklah dibuat hanya dengan persetujuan mangsa
itu.”;

_(c)_ dengan memotong subseksyen (1a) dan (1b);

_(d)_ dalam subseksyen (2), dengan menggantikan perkataan

“satu atau kedua-dua perintah di bawah subseksyen (1)
atau (1 b)” dengan perkataan “perintah di bawah
subseksyen (1)”;

_(e)_ dalam subseksyen (3), dengan memotong perkataan “atau

(1b)”; dan

_(f)_ dengan menggantikan subseksyen (4) dengan subseksyen

yang berikut:

“(4) Dalam seksyen ini, “program pemulihan”

ertinya program yang disediakan oleh Kementerian
yang bertanggungjawab bagi perkhidmatan kebajikan
bagi maksud pembangunan keluarga dan masyarakat.”.

**Pindaan seksyen** **12a**

**9.** Seksyen 12a Akta ibu dipinda—

_(a)_ dengan menggantikan nota bahu dengan nota bahu yang

berikut:

“Permohonan ex-parte bagi perintah perlindungan

**interim”;**

_(b)_ dalam perenggan _(a), dengan menggantikan perkataan_

“pemohon” dengan perkataan “mangsa”;

_(c)_ dalam perenggan _(b), dengan menggantikan perkataan_

“pemohon” dengan perkataan “mangsa”; dan

_(d)_ dalam perenggan _(c), dengan menggantikan perkataan_

“pemohon” dengan perkataan “mangsa”.


-----

_Keganasan Rumah Tangga (Pindaan)_ 11

**Penggantian seksyen 13**

**10.** Akta ibu dipinda dengan menggantikan seksyen 13 dengan
seksyen yang berikut:

“Bila perintah perlindungan boleh diminta

**13. (1) Suatu perintah perlindungan boleh diminta—**

_(a)_ dalam masa tujuh hari selepas mangsa dimaklumkan

secara bertulis oleh pegawai polis di bawah
perenggan 4(4)(b) bahawa prosiding jenayah yang
berhubungan dengan pelakuan suatu kesalahan yang
melibatkan keganasan rumah tangga akan dimulakan
terhadap orang yang terhadapnya perintah itu dibuat;
atau

_(b)_ pada mana-mana peringkat prosiding jenayah di bawah

Kanun Keseksaan atau mana-mana undang-undang
bertulis lain yang tertuduh itu dipertuduh dengan suatu
kesalahan yang melibatkan keganasan rumah tangga
sama ada atau tidak suatu perintah perlindungan interim
atau perintah perlindungan kecemasan telah diminta
dan dikeluarkan terhadap tertuduh.

(2) Suatu perintah perlindungan di bawah subseksyen (1)
boleh diminta khususnya—

_(a)_ sebagai suatu syarat untuk membebaskan tertuduh

dengan jaminan; atau

_(b)_ apabila kesalahan yang disebut dalam subseksyen (1)

dikompaun di bawah seksyen 260 Kanun Tatacara
Jenayah [Akta 593].”.

**Seksyen baharu** **13a**

**11.** Akta ibu dipinda dengan memasukkan selepas seksyen 13
seksyen yang berikut:

“Permohonan bagi perintah perlindungan

**13a. Suatu perintah perlindungan yang diminta di bawah**
seksyen 13 hendaklah dibuat oleh—

_(a)_ mangsa itu;

_(b) peguam mangsa itu;_


-----

12 _Rang Undang-Undang_

_(c)_ seorang pegawai kebajikan masyarakat bagi pihak

mangsa itu; atau

_(d)_ seorang pegawai polis bagi pihak mangsa itu.”.

**Pindaan seksyen 14**

**12.** Seksyen 14 Akta ibu dipinda—

_(a)_ dalam perenggan (a), dengan menggantikan perkataan

“pengadu” dengan perkataan “mangsa”; dan

_(b)_ dalam perenggan (d), dengan menggantikan perkataan

“pengadu” dengan perkataan “mangsa”.

**Pindaan seksyen 17**

**13.** Subseksyen 17(2) Akta ibu dipinda dengan memasukkan
selepas perkataan “mahkamah itu” perkataan “, dan memaklumkan
penyampaian yang telah dilaksanakan itu kepada mangsa,”.

**Pindaan seksyen** **17a**

**14. Subseksyen** 17a(4) Akta ibu dipinda dengan menggantikan
perkataan “pemohon” dengan perkataan “mangsa”.

**Pindaan seksyen 19**

**15.** Subseksyen 19(2) Akta ibu dipinda—

_(a)_ dalam perenggan _(b), dengan menggantikan noktah_

di hujung perenggan itu dengan koma bernoktah; dan

_(b)_ dengan memasukkan selepas perenggan _(b) perenggan_

yang berikut:

“(c) memaklumkan mangsa mengenai status

penyiasatan yang berhubungan dengan kesalahan
yang melibatkan keganasan rumah tangga; dan


-----

_Keganasan Rumah Tangga (Pindaan)_ 13

_(d) memaklumkan mangsa mengenai status_

permohonan bagi suatu perintah perlindungan
interim atau perintah perlindungan, termasuk
penyampaian bagi perintah itu, dan tarikh
mahkamah yang berkaitan yang berhubungan
dengan permohonan itu.”.

HURAIAN

Rang Undang-Undang ini (“Akta yang dicadangkan”) bertujuan untuk meminda
Akta Keganasan Rumah Tangga 1994 (“Akta 521”). Tujuan utama Akta yang
dicadangkan adalah untuk menambah baik perlindungan untuk mangsa keganasan
rumah tangga dengan mengadakan peruntukan bagi perintah perlindungan
kecemasan sebagai tambahan kepada perintah perlindungan interim dan perintah
perlindungan yang sedia ada yang diperuntukkan di bawah Akta 521. Akta
yang dicadangkan juga bertujuan untuk memperluas hal keadaan yang sesuatu
perbuatan boleh termasuk di bawah takrif “keganasan rumah tangga”. Akta yang
dicadangkan juga bertujuan untuk memperkukuh perintah yang boleh dibuat di
bawah suatu perintah perlindungan interim, dan untuk memperjelas hal keadaan
yang dengannya suatu perintah perlindungan interim terhenti berkuat kuasa.

2. _Fasal 1 mengandungi tajuk ringkas Akta yang dicadangkan dan kuasa_
Menteri untuk menetapkan tarikh permulaan kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 521. Subfasal 2(a) dan (c)_
bertujuan untuk memasukkan takrif baharu “Ketua Pengarah” dan “perintah
perlindungan kecemasan” ke dalam Akta 521. _Subfasal 2(b) bertujuan untuk_
memperluas takrif “keganasan rumah tangga” dengan memperuntukkan tiga
lagi hal keadaan yang di bawahnya keganasan rumah tangga boleh berlaku.
Pindaan yang dicadangkan ini akan memberi perlindungan yang lebih baik
kepada mangsa keganasan rumah tangga kerana mangsa boleh membuat
permohonan bagi perintah perlindungan interim dan perintah perlindungan
apabila hal keadaan itu timbul.

4. _Fasal 3 bertujuan untuk memasukkan Bahagian baharu Ia ke dalam Akta 521_
yang memperkatakan perintah perlindungan kecemasan.

Seksyen baharu 3a yang dicadangkan bertujuan untuk memberi kuasa kepada

pegawai kebajikan masyarakat yang diberi kuasa untuk mengeluarkan perintah
perlindungan kecemasan untuk mangsa keganasan rumah tangga yang disebut
dalam perenggan (a) atau (b) takrif “keganasan rumah tangga” di bawah seksyen 2
Akta 521 yang melibatkan ketakutan akan kecederaan fizikal atau kecederaan
fizikal. Suatu permohonan bagi perintah perlindungan kecemasan boleh dibuat
pada bila-bila masa sama ada atau tidak suatu perintah perlindungan interim
atau perintah perlindungan telah dibuat sebelum itu atau suatu permohonan bagi
perintah perlindungan interim atau perintah perlindungan masih belum selesai.
Perintah perlindungan kecemasan hendaklah sah selama tujuh hari sahaja.


-----

14 _Rang Undang-Undang_

Seksyen baharu 3b yang dicadangkan bertujuan untuk memperuntukkan

tatacara bagi penyampaian perintah perlindungan kecemasan kepada orang
yang terhadapnya perintah itu dibuat.

Seksyen baharu 3c yang dicadangkan bertujuan untuk memperuntukkan

tatacara bagi penyampaian ganti perintah perlindungan kecemasan kepada orang
yang terhadapnya perintah itu dibuat jika pegawai yang bertanggungjawab
bagi daerah polis itu atau mana-mana pegawai polis lain di bawah perintahnya
tidak dapat menyampaikan salinan perintah perlindungan kecemasan itu kepada
orang itu secara ke diri dalam masa dua belas jam selepas salinan perintah
itu diterima.

Seksyen baharu 3d yang dicadangkan bertujuan untuk menghendaki pegawai

yang bertanggungjawab bagi daerah polis itu atau mana-mana pegawai polis lain
di bawah perintahnya untuk memfailkan bukti penyampaian salinan perintah
perlindungan kecemasan yang dilaksanakan di bawah seksyen baharu 3b atau
3c yang dicadangkan dengan pegawai kebajikan masyarakat yang diberi kuasa,
dan memaklumkan penyampaian yang telah dilaksanakan itu kepada mangsa,
dalam masa dua belas jam selepas penyampaian itu.

Seksyen baharu 3e yang dicadangkan bertujuan untuk memperuntukkan

bahawa mana-mana orang yang dengan sengaja melanggar perintah perlindungan
kecemasan melakukan suatu kesalahan, dan mana-mana orang yang dengan
sengaja melanggar perintah perlindungan kecemasan dengan menggunakan
keganasan ke atas orang dilindungi juga melakukan suatu kesalahan.

Seksyen baharu 3f yang dicadangkan bertujuan untuk menghendaki pegawai

kebajikan masyarakat yang diberi kuasa untuk menyenggarakan rekod segala
permohonan bagi perintah perlindungan kecemasan begitu juga perintah
perlindungan kecemasan yang dikeluarkan.

5. _Fasal 4 bertujuan untuk meminda seksyen 4 Akta 521._

_Subfasal 4(a) bertujuan untuk memasukkan subseksyen baharu 4(3a), (3b)_

dan (3c) ke dalam Akta 521 untuk memberikan perlindungan yang lebih
baik kepada mangsa keganasan rumah tangga. Subseksyen baharu 4(3a) yang
dicadangkan bertujuan untuk memperuntukkan bahawa perintah perlindungan
interim yang dikeluarkan di bawah subseksyen 4(1) Akta 521 boleh, jika
mahkamah berpuas hati bahawa adalah perlu bagi perlindungan dan keselamatan
diri isteri atau suami atau bekas isteri atau suami, kanak-kanak, orang dewasa
tidak berkeupayaan atau mana-mana anggota lain keluarga, mengikut manamana yang berkenaan, memberikan mana-mana satu atau lebih perintah yang
dinyatakan dalam perenggan 6(1)(a) hingga _(f) Akta 521 yang pada masa ini_
hanya terdapat dalam perintah perlindungan. Pindaan yang dicadangkan ini
membenarkan perintah yang boleh dibuat dalam perintah perlindungan, iaitu
perintah yang dinyatakan dalam perenggan 6(1)(a) hingga _(f) Akta 521, juga_
dibuat dalam perintah perlindungan interim. Ini akan membolehkan mahkamah
memberikan perlindungan yang sama kepada mangsa keganasan rumah tangga
sama ada di bawah suatu perintah perlindungan atau perintah perlindungan
interim.


-----

_Keganasan Rumah Tangga (Pindaan)_ 15

Subseksyen baharu 4(3b) yang dicadangkan bertujuan untuk memperuntukkan

bahawa bagi maksud membuat perintah di bawah subseksyen baharu 4(3a)
yang dicadangkan, perlindungan berhubung dengan hak untuk menghuni
kediaman bersama, dsb., yang diperuntukkan dalam subseksyen 6(3), (4)
dan (5) Akta 521 yang sedia ada hendaklah terpakai. Ini akan membolehkan
perlindungan berhubung dengan hak untuk menghuni kediaman bersama, dsb.,
yang tersedia apabila perintah perlindungan dibuat, juga terpakai bagi suatu
perintah perlindungan interim.

Subseksyen baharu 4(3c) yang dicadangkan bertujuan untuk memperuntukkan

bahawa perintah yang diberikan di bawah subseksyen 4(3a) yang dicadangkan
hendaklah berkuat kuasa selama tempoh perintah perlindungan interim itu.

_Subfasal 4(b) bertujuan untuk meminda subseksyen 4(4) Akta 521 untuk_

memperuntukkan hal keadaan yang lebih jelas yang dengannya perintah
perlindungan interim terhenti berkuat kuasa. Pindaan yang dicadangkan ini akan
membolehkan mangsa untuk mengetahui dengan tepat bila perintah perlindungan
interim terhenti berkuat kuasa dan bila mangsa tidak lagi dilindungi di bawah
suatu perintah perlindungan interim. Pindaan yang dicadangkan ini juga
akan memberikan perlindungan berterusan kepada mangsa di bawah perintah
perlindungan interim sehingga permohonan mangsa bagi perintah perlindungan
ditentukan oleh mahkamah jika mangsa itu memohon perintah perlindungan
itu dalam masa tujuh hari selepas dimaklumkan oleh pegawai polis bahawa
suatu prosiding jenayah yang berhubungan dengan pelakuan suatu kesalahan
yang melibatkan keganasan rumah tangga akan dimulakan terhadap orang yang
terhadapnya perintah itu dibuat.

6. _Fasal 5_ bertujuan untuk meminda perenggan 5(1)(a) Akta 521 untuk
menjelaskan bahawa mahkamah boleh mengeluarkan suatu perintah perlindungan
yang menghalang orang yang terhadapnya perintah itu dibuat daripada menggunakan
keganasan rumah tangga terhadap mangsa dan bukannya pengadu. Perkataaan
“mangsa” digunakan kerana ia lebih tepat daripada perkataan “pengadu”.

7. _Fasal 6_ bertujuan untuk meminda seksyen 6 Akta 521. Perenggan 6(a)(i)
bertujuan untuk meminda perenggan 6(1)(a) Akta 521 untuk membenarkan
mahkamah, jika berpuas hati bahawa adalah perlu bagi perlindungan dan
keselamatan diri mangsa, kanak-kanak atau orang dewasa tidak berkeupayaan,
memberi hak penghunian eksklusif bagi keseluruhan kediaman bersama
dalam perintah perlindungan kepada orang dilindungi. Dengan pindaan yang
dicadangkan ini, mahkamah tidak lagi dibenarkan untuk memberikan hak
penghunian eksklusif hanya bagi bahagian tertentu kediaman bersama kepada
orang dilindungi. Pemberian hak penghunian eksklusif bagi keseluruhan kediaman
bersama kepada orang dilindungi adalah untuk memastikan keselamatan orang
dilindungi. Keselamatan orang dilindungi akan tergugat jika orang dilindungi itu
hanya diberi hak penghunian eksklusif hanya bagi bahagian tertentu kediaman
bersama sedangkan bahagian lain kediaman bersama itu dihuni oleh orang
yang terhadapnya perintah itu dibuat.

_Subfasal 6(b) bertujuan untuk memasukkan subseksyen baharu 6(1a) ke_

dalam Akta 521 untuk menyatakan bahawa perintah yang diperuntukkan dalam
perintah perlindungan hendaklah berkuat kuasa selama apa-apa tempoh yang
tidak melebihi dua belas bulan dari tarikh permulaan kuat kuasa perintah itu
sebagaimana yang dinyatakan dalam perintah perlindungan itu. Peruntukan ini
digubal semula daripada subseksyen 6(1) Akta 521 yang sedia ada.


-----

16 _Rang Undang-Undang_

8. Fasal 8 bertujuan untuk meminda seksyen 11 Akta 521.

_Subfasal 8(b) bertujuan untuk meminda subseksyen 11(1) Akta 521 untuk_

memberi mahkamah kuasa, dalam permohonan bagi suatu perintah perlindungan,
untuk membuat suatu perintah bahawa satu pihak atau lebih dalam pertikaian
dirujuk kepada suatu program pemulihan, dengan syarat bahawa suatu perintah
untuk merujuk mangsa kepada program pemulihan hendaklah dibuat hanya
dengan persetujuan mangsa. Perintah ini adalah sebagai tambahan kepada
pengeluaran suatu perintah perlindungan.

_Subfasal 8(c) bertujuan untuk memotong subseksyen 11(1a) and (1b) Akta 521_

untuk meniadakan peruntukan mengenai badan pendamai. Dengan pindaan
yang dicadangkan ini, badan pendamai tidak lagi wujud tetapi mahkamah
boleh memerintahkan pihak-pihak yang terlibat untuk dirujuk kepada program
pemulihan.

_Subfasal 8(f) bertujuan untuk meminda subseksyen 11(4) Akta 521 untuk_

memperuntukkan takrif “program pemulihan” yang ertinya program yang
disediakan oleh Kementerian yang bertanggungjawab bagi perkhidmatan
kebajikan bagi maksud pembangunan keluarga dan masyarakat.

9. _Fasal 9 bertujuan untuk meminda seksyen_ 12a Akta 521. _Subfasal 9(b),_
_(c)_ dan (d) bertujuan untuk menjelaskan bahawa permohonan bagi perintah
perlindungan interim hendaklah dibuat secara _ex-parte_ oleh mangsa, peguam
mangsa atau seorang pegawai kebajikan masyarakat bagi pihak mangsa itu.
Perkataan “mangsa” digunakan kerana ia lebih tepat daripada perkataan
“pemohon”.

10. _Fasal 10_ bertujuan untuk meminda seksyen 13 Akta 521 untuk

memperuntukkan hal keadaan yang baginya perintah perlindungan boleh
diminta. Suatu perintah perlindungan boleh diminta dalam masa tujuh hari
selepas mangsa dimaklumkan secara bertulis oleh pegawai polis di bawah
perenggan 4(4)(b) yang dicadangkan bahawa prosiding jenayah yang berhubungan
dengan pelakuan suatu kesalahan yang melibatkan keganasan rumah tangga
akan dimulakan terhadap orang yang terhadapnya perintah itu dibuat. Suatu
perintah perlindungan boleh juga diminta pada mana-mana peringkat prosiding
jenayah di bawah Kanun Keseksaan atau mana-mana undang-undang bertulis
lain yang tertuduh itu dipertuduh dengan suatu kesalahan yang melibatkan
keganasan rumah tangga sama ada atau tidak suatu perintah perlindungan
interim atau perintah perlindungan kecemasan telah diminta dan dikeluarkan
terhadap tertuduh.

11. _Fasal 11 bertujuan untuk memasukkan seksyen baharu 13a ke dalam Akta 521_

untuk memperuntukkan bahawa permohonan bagi perintah perlindungan hendaklah
dibuat oleh mangsa, peguam mangsa, seorang pegawai kebajikan masyarakat
bagi pihak mangsa itu atau seorang pegawai polis bagi pihak mangsa itu.

12. _Fasal 12 bertujuan untuk meminda perenggan 14(a) dan_ _(d) Akta 521_

untuk menjelaskan bahawa permohonan bagi suatu perintah perlindungan
atau perintah perlindungan interim yang melibatkan aduan keganasan rumah
tangga boleh difaikan dalam mana-mana daerah di mana mangsa itu tinggal
atau mangsa itu ditempatkan buat sementara. Perkataan “mangsa” digunakan
kerana ia lebih tepat daripada perkataan “pengadu”.


-----

_Keganasan Rumah Tangga (Pindaan)_ 17

13. _Fasal 13 bertujuan untuk meminda subseksyen 17(2) Akta 521 untuk_

menghendaki pegawai yang bertanggungjawab bagi daerah polis itu atau
mana-mana pegawai polis lain di bawah perintahnya untuk memaklumkan
penyampaian perintah perlindungan interim atau perintah perlindungan yang
telah dilaksanakan kepada mangsa dalam masa tujuh hari selepas penyampaian
itu.

14. _Fasal 15 bertujuan untuk meminda subseksyen 19(2) Akta 521 untuk_

mengenakan kewajipan tambahan ke atas pegawai penguat kuasa, yang merupakan
seorang pegawai polis, untuk memaklumkan kepada mangsa mengenai status
penyiasatan yang berhubungan dengan suatu kesalahan yang melibatkan
keganasan rumah tangga dan status permohonan bagi perintah perlindungan
interim dan perintah perlindungan, dsb.

15. Pindaan lain yang tidak diperkatakan secara khusus dalam Huraian ini
merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3055]


-----

