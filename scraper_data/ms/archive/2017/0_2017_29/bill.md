---
Year: 2017
Bill: D.R.30/2017 - RUU Suruhanjaya Sekuriti Malaysia (Pindaan) 2017 (Lulus)
Title: D.R.30/2017 - RUU Suruhanjaya Sekuriti Malaysia (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/WJW008846%20BM.pdf
URL: https://www.parlimen.gov.my/files/billindex/pdf/2017/WJW008846%20BM.pdf
---
---
Reading:
D.R.30/2017
Bacaan Pertama Pada:07/08/2017
Bacaan Kedua Pada:10/08/2017
Dibentang Oleh:Dato' Wira Othman Bin Aziz  -Timbalan Menteri Kewangan I
Diluluskan Pada:10/08/2017
Dibentang Oleh:Dato'  Wira Othman Bin Aziz   -Timbalan Menteri Kewangan
---

_Suruhanjaya Sekuriti Malaysia (Pindaan)_ 1

**D.R. 30/2017**

RANG UNDANG-UNDANG

_b e r n a m a_

Suatu Akta untuk meminda Akta Suruhanjaya Sekuriti
Malaysia 1993.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Suruhanjaya Sekuriti
Malaysia (Pindaan) 2017.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 31a**

**2.** Akta Suruhanjaya Sekuriti Malaysia 1993 [Akta 498], yang
disebut “Akta ibu” dalam Akta ini, dipinda dalam seksyen 31a—

_(a) dalam nota bahu, dengan memasukkan selepas perkataan_

“Bahagian IIIa” perkataan “, **Jadual 1 dan Jadual 2”;**

_(b) dengan memasukkan selepas perkataan “Dalam Bahagian ini”_

perkataan “, Jadual 1 dan Jadual 2”;


-----

2 _Rang Undang-Undang_

_(c) dengan memasukkan selepas takrif “juruaudit yang diiktiraf”_

takrif yang berikut:

‘ “pegawai eksekutif” merujuk kepada pegawai
eksekutif Lembaga Pemantauan Audit yang dilantik
di bawah seksyen 31c;’;

_(d) dengan memotong takrif “pengerusi eksekutif”; dan_

_(e) dengan memasukkan selepas takrif “Pegawai Penyiasat”_

takrif yang berikut:

‘ “pengerusi bukan eksekutif” merujuk kepada
pengerusi bukan eksekutif Lembaga Pemantauan
Audit yang dilantik di bawah seksyen 31c;’.

**Pindaan seksyen 31b**

**3.** Seksyen 31b Akta ibu dipinda dengan menggantikan perenggan (d)
dengan perenggan yang berikut:

“(d) untuk menjalankan pemantauan ke atas mana-mana

orang yang menyediakan laporan berhubung dengan
maklumat kewangan, yang dikehendaki untuk
dikemukakan di bawah undang-undang sekuriti,
garis panduan yang dikeluarkan oleh Suruhanjaya
atau kaedah-kaedah bursa saham, oleh suatu—

(i) entiti berkepentingan awam atau kumpulan

wang jadual;

(ii) entiti bukan berkepentingan awam yang

memohon kelulusan untuk menjadi suatu
syarikat awam tersenarai atau suatu
perbadanan disenaraikan di bursa saham;
atau

(iii) kumpulan wang tidak berjadual yang memohon

kelulusan untuk menjadi suatu kumpulan
wang jadual.”.


-----

_Suruhanjaya Sekuriti Malaysia (Pindaan)_ 3

**Pindaan seksyen 31c**

**4.** Seksyen 31c Akta ibu dipinda—

_(a) dengan menggantikan subseksyen (2) dengan subseksyen_

yang berikut:

“(2) Lembaga Pemantauan Audit hendaklah terdiri
daripada anggota yang berikut yang hendaklah dilantik
oleh Lembaga:

_(a) seorang pengerusi bukan eksekutif;_

_(b) seorang pegawai eksekutif; dan_

_(c) lima anggota bukan eksekutif.”;_

_(b) dengan menggantikan subseksyen (4) dengan subseksyen_

yang berikut:

“(4) Pengerusi bukan eksekutif dan pegawai eksekutif
tidak boleh—

_(a) menjadi pegawai sepenuh masa atau_

pemegang syer mengawal mana-mana entiti
berkepentingan awam atau kumpulan wang
jadual, perbadanan berkaitannya atau syarikat
bersekutunya;

_(b) mempunyai apa-apa bahagian dalam apa-apa_

keuntungan sesuatu firma perakaunan atau
pengauditan, atau mana-mana gabungannya;
dan

_(c) menerima bayaran daripada mana-mana firma_

perakaunan atau pengauditan, atau daripada
mana-mana orang lain sebagaimana yang
ditetapkan oleh Suruhanjaya, selain bayaran
tetap yang berterusan di bawah perkiraan
lazim bagi persaraan daripada suatu firma
perakaunan atau pengauditan tertakluk kepada
apa-apa syarat sebagaimana yang dikenakan
oleh Suruhanjaya.”;


-----

_Rang Undang-Undang_

_(c) dalam subseksyen (6)—_

(i) dengan menggantikan perkataan “dua” dengan

perkataan “tiga”; dan

(ii) dengan menggantikan perkataan “akauntan bertauliah,

akauntan berlesen atau anggota bersekutu” dengan
perkataan “akauntan bertauliah atau akauntan
berlesen”;

_(d) dengan memasukkan selepas subseksyen (6) subseksyen_

yang berikut:

“(6a) Walau apa pun subseksyen (6), tiada seorang

pun anggota Lembaga Pemantauan Audit boleh—

_(a) menjadi seorang juruaudit syarikat yang_

diluluskan di bawah Akta Syarikat 2016; atau

_(b) diambil bekerja sepenuh masa atau secara_

kontraktual, dalam apa-apa kapasiti, oleh
firma yang—

(i) bertindak sebagai juruaudit kepada

mana-mana entiti berkepentingan
awam atau kumpulan wang jadual;
atau

(ii) menyediakan untuk atau bagi pihak

mana-mana entiti berkepentingan
awam atau kumpulan wang jadual,
mana-mana laporan yang dikehendaki
oleh Akta Syarikat 2016 untuk
disediakan oleh juruaudit yang telah
diluluskan,

atau gabungan mana-mana firma.”; dan

_(e) dalam subseksyen (7), dengan menggantikan perkataan_

“Pengerusi eksekutif” dengan perkataan “Pegawai
eksekutif”.


-----

_Suruhanjaya Sekuriti Malaysia (Pindaan)_ 5

**Pindaan seksyen 31ea**

**5. Subseksyen 31ea(9) Akta ibu dipinda dengan menggantikan**
perkataan “pengerusi eksekutif” dengan perkataan “pengerusi
bukan eksekutif”.

**Pindaan seksyen 31h**

**6. Subseksyen 31h(3) Akta ibu dipinda—**

_(a) dalam perenggan_ _(c), dengan memotong perkataan_

“pendaftaran”; dan

_(b) dalam teks bahasa Inggeris, dalam perenggan (e), dengan_

menggantikan perkataan “fees or other charges” dengan
perkataan “other fees or charges”.

**Pindaan seksyen 31o**

**7. Seksyen 31o Akta ibu dipinda dengan memasukkan selepas**
subseksyen (4) subseksyen yang berikut:

“(4a) Seseorang juruaudit yang berdaftar atau yang
diiktiraf di bawah Bahagian ini hendaklah membayar
apa-apa fi yang ditetapkan secara tahunan dan pada apa-apa
tarikh yang boleh ditentukan oleh Suruhanjaya.

(4b) Jika seseorang juruaudit berdaftar atau yang diiktiraf
tidak membayar fi yang ditetapkan pada tarikh fi itu kena
dibayar, Suruhanjaya boleh mengenakan fi lewat bayar dengan
jumlah yang ditetapkan untuk setiap hari pembayaran itu
lewat, dan fi itu boleh didapatkan oleh Suruhanjaya sebagai
suatu hutang yang kena dibayar kepada Suruhanjaya.”.

**Pindaan seksyen 31q**

**8. Subseksyen 31q(1) Akta ibu dipinda dengan menggantikan**
subperenggan (C) dengan subperenggan yang berikut:

“(C) juruaudit gagal untuk membayar apa-apa fi atau bayaran

yang dikenakan di bawah Bahagian ini.”.


-----

6 _Rang Undang-Undang_

**Pindaan seksyen 159**

**9.** Seksyen 159 Akta ibu dipinda dengan menggantikan
subseksyen (2) dengan subseksyen yang berikut:

“(2) Tanpa menjejaskan keluasan subseksyen (1),
peraturan-peraturan yang dibuat di bawah seksyen ini boleh
mengadakan peruntukan bagi—

_(a) borang bagi maksud undang-undang sekuriti;_

_(b) fi yang kena dibayar bagi maksud undang-undang_

sekuriti; atau

_(c) pengecualian daripada mana-mana peruntukan_

undang-undang sekuriti ke atas mana-mana orang
yang ditentukan atau kepada mana-mana orang yang
merupakan anggota suatu golongan orang yang
ditentukan, tertakluk kepada terma dan syarat.”.

**Peruntukan peralihan**

**10.** Walau apa pun peruntukan Akta ini, anggota bukan eksekutif
Lembaga Pemantauan Audit yang dilantik di bawah Akta ibu
sebaik sebelum permulaan kuat kuasa Akta ini hendaklah, apabila
Akta ini mula berkuat kuasa, terus memegang jawatan dan kekal
dilantik sehingga habis tempoh pelantikan mereka.

HURAIAN

Rang Undang-undang ini bertujuan untuk meminda Akta Suruhanjaya Sekuriti
Malaysia 1993 (“Akta 498”).

2. _Fasal 1 mengandungi tajuk ringkas Akta yang dicadangkan dan kuasa_
Menteri untuk menetapkan tarikh permulaan kuat kuasa Akta yang dicadangkan.

3. _Fasal 2 bertujuan untuk meminda seksyen 31a Akta 498 untuk memasukkan_
takrif baharu iaitu “pegawai eksekutif” dan “pengerusi bukan eksekutif”
ke dalam Akta 498 dan untuk memotong takrif “pengerusi eksekutif”.

4. _Fasal 3 bertujuan untuk meminda seksyen 31b Akta 498 untuk meluaskan_
skop Lembaga Pemantauan Audit berhubung dengan pemantauan ke atas
mana-mana orang yang menyediakan laporan berhubung dengan maklumat
kewangan suatu entiti berkepentingan awam atau kumpulan wang jadual, suatu


-----

_Suruhanjaya Sekuriti Malaysia (Pindaan)_ 7

entiti bukan berkepentingan awam yang memohon kelulusan untuk menjadi
syarikat awam tersenarai atau suatu perbadanan disenaraikan di bursa saham
atau kumpulan wang tidak berjadual yang memohon kelulusan untuk menjadi
kumpulan wang jadual.

5. _Fasal 4 bertujuan untuk meminda seksyen 31c Akta 498 untuk menggantikan_
peruntukan sedia ada berhubung dengan komposisi Lembaga Pemantauan Audit
dan larangan yang dikenakan ke atas pengerusi bukan eksekutif dan pegawai
eksekutif. _Fasal 4 juga bertujuan untuk memasukkan subseksyen baharu_
31c(6a) ke dalam Akta 498 bagi memperuntukkan bahawa tiada seorang pun
anggota Lembaga Pemantauan Audit boleh menjadi juruaudit syarikat yang
diluluskan di bawah Akta Syarikat 2016 atau diambil bekerja oleh firma yang
menyediakan perkhidmatan untuk entiti berkepentingan awam atau kumpulan
wang jadual atau mana-mana gabungannya. Pindaan ini juga bertujuan untuk
memperuntukkan bahawa pengurusan hari ke hari Lembaga Pemantauan Audit
adalah tanggungjawab pegawai eksekutif.

6. _Fasal 5 bertujuan untuk meminda seksyen 31ea Akta 498 akibat daripada_
pemasukan takrif “pengerusi bukan eksekutif”.

7. _Fasal 6 bertujuan untuk meminda seksyen 31h_ Akta 498 untuk memperjelas
Kumpulan Wang Lembaga Pemantauan Audit berhubung dengan fi dan bayaran
lain.

8. _Fasal 7 bertujuan untuk meminda seksyen 31o Akta 498 untuk memasukkan_
subseksyen baharu 31o(4a) dan (4b) ke dalam Akta 498. Subseksyen baharu (4a)
memperuntukkan bahawa seseorang juruaudit yang berdaftar atau yang diiktiraf
oleh Lembaga Pemantauan Audit hendaklah membayar apa-apa fi yang ditetapkan
secara tahunan. Sementara itu, subseksyen baharu (4b) memperuntukkan
bahawa Suruhanjaya boleh mengenakan fi lewat bayar terhadap mana-mana
juruaudit berdaftar atau yang diiktiraf jika dia tidak membayar fi itu dalam
masa yang ditetapkan.

9. _Fasal 8 bertujuan untuk meminda seksyen 31q Akta 498 untuk menjelaskan_
bahawa pendaftaran seseorang juruaudit boleh dibatalkan atau digantung, atau
pengiktirafan boleh ditarik balik atau digantung sekiranya terdapat kegagalan
untuk membayar apa-apa fi atau bayaran yang dikenakan.

10. _Fasal 9 bertujuan untuk meminda seksyen 159 Akta 498 untuk menghuraikan_
kuasa Suruhanjaya untuk membuat peraturan-peraturan berhubung dengan
borang, fi dan pengecualian.

11. _Fasal 10_ bertujuan untuk mengadakan peruntukan peralihan berhubung

dengan tempoh jawatan anggota bukan eksekutif sedia ada.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3074]


-----

