---
Year: 2017
Bill: D.R.20/2017 - RUU Lembaga Kemajuan Wilayah Kedah (Pindaan) 2017 (Lulus)
Title: D.R.20/2017 - RUU Lembaga Kemajuan Wilayah Kedah (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/D.R.%2020_2017%20(bm).pdf
URL: https://www.parlimen.gov.my/files/billindex/pdf/2017/D.R.%2020_2017%20(bm).pdf
---
---
Reading:
D.R.20/2017
Bacaan Pertama Pada:25/07/2017
Bacaan Kedua Pada:07/08/2017
Dibentang Oleh:YB Dato' Sri Ismail Sabri Bin Yaakob - Men. KKLW
Diluluskan Pada:08/08/2017
Dibentang Oleh:YB Dato' Sri Ismail Sabri Bin Yaakob - Men. KKLW
---

_Lembaga Kemajuan Wilayah Kedah (Pindaan)_ 1

**D.R. 20/2017**

RANG UNDANG-UNDANG

_b e r n a m a_

Suatu Akta untuk meminda Akta Lembaga Kemajuan Wilayah
Kedah 1981.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Lembaga Kemajuan**
Wilayah Kedah (Pindaan) 2017.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Lembaga Kemajuan Wilayah Kedah 1981 [Akta 249],
yang disebut “Akta ibu” dalam Akta ini, dipinda dalam seksyen 2
dengan menggantikan takrif “Menteri” dengan takrif yang berikut:

‘ “Menteri” ertinya Menteri yang dipertanggungkan dengan
tanggungjawab bagi kemajuan luar bandar dan wilayah;’.


-----

2 _Rang Undang-Undang_

**Pindaan seksyen 5**

**3.** Seksyen 5 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Lembaga hendaklah terdiri daripada anggota
yang berikut yang hendaklah dilantik oleh Menteri:

_(a)_ seorang Pengerusi;

_(b)_ seorang Timbalan Pengerusi;

_(c)_ seorang wakil Kementerian yang dipertanggungkan

dengan tanggungjawab bagi kemajuan luar
bandar dan wilayah;

_(d)_ seorang wakil Perbendaharaan dari Kementerian

Kewangan;

_(e)_ seorang wakil Unit Perancang Ekonomi,

Jabatan Perdana Menteri;

_(f)_ tiga orang wakil Kerajaan Negeri;

_(g)_ empat orang yang, pada pendapat Menteri, sesuai

dan dapat menyumbang dalam menjalankan
fungsi dan peranan Lembaga; dan

_(h)_ Pengurus Besar.”;

_(b)_ dalam subseksyen (2), dengan menggantikan

perkataan “subseksyen (3) dan (4)” dengan perkataan
“subseksyen (3)”;

_(c)_ dalam subseksyen (3), dengan menggantikan perkataan

“, 3 dan 7” dengan perkataan “dan 3”;

_(d)_ dengan memotong subseksyen (4); dan

_(e)_ dalam subseksyen (5), dengan menggantikan perkataan

“(f)” dengan perkataan “(h)”.


-----

_Lembaga Kemajuan Wilayah Kedah (Pindaan)_ 3

**Seksyen baharu 5a**

**4.** Akta ibu dipinda dengan memasukkan selepas seksyen 5
seksyen yang berikut:

“Anggota silih ganti

**5a. (1) Menteri boleh, berhubung dengan setiap anggota**
yang dilantik di bawah perenggan 5(1)(c), _(d) atau_ _(e),_
melantik seseorang untuk menjadi anggota silih ganti untuk
menghadiri, sebagai ganti anggota itu, mesyuarat Lembaga
apabila anggota itu tidak dapat hadir kerana apa-apa sebab.

(2) Bagi maksud subseksyen (1), anggota silih ganti
hendaklah dinamakan oleh anggota yang dilantik di bawah
perenggan 5 (1)(c), _(d) atau_ _(e), dengan kelulusan Menteri._

(3) Seseorang anggota silih ganti yang menghadiri mesyuarat
Lembaga hendaklah, bagi segala maksud, disifatkan sebagai
seorang anggota Lembaga.

(4) Seseorang anggota silih ganti hendaklah, melainkan jika
dia meletakkan jawatannya terlebih dahulu atau pelantikannya
dibatalkan terlebih dahulu, terhenti menjadi anggota silih
ganti apabila anggota yang baginya dia merupakan anggota
silih ganti terhenti menjadi anggota Lembaga.”.

**Pindaan seksyen 12**

**5.** Seksyen 12 Akta ibu dipinda dengan memasukkan selepas
subseksyen (1) subseksyen yang berikut:

“(1a) Pengerusi hendaklah bertanggungjawab untuk menyelia
dan mengawal pelaksanaan dasar dan keputusan yang dibuat
oleh Lembaga.

(1b) Pengerusi boleh, tertakluk kepada apa-apa syarat, had
atau sekatan yang difikirkannya patut, mewakilkan kepada
mana-mana anggota Lembaga yang lain atau mana-mana pegawai
atau pekhidmat Lembaga untuk menjalankan kuasa, kewajipan
atau fungsi yang terletak hak atau dipertanggungjawabkan kepada
Pengerusi di bawah Akta ini sebagaimana yang ditentukannya.”.


-----

4 _Rang Undang-Undang_

**Pindaan seksyen 13**

**6.** Seksyen 13 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Menteri hendaklah melantik seorang Pengurus
Besar mengikut apa-apa syarat dan bagi apa-apa tempoh
sebagaimana yang ditentukan oleh Menteri.”;

_(b)_ dengan menggantikan subseksyen (2) dengan subseksyen

yang berikut:

“(2) Pengurus Besar hendaklah bertanggungjawab
bagi—

_(a)_ pentadbiran dan pengurusan Lembaga;

_(b)_ perancangan dan pelaksanaan apa-apa program,

skim atau projek; dan

_(c)_ pelaksanaan apa-apa keputusan Lembaga.”;

_(c)_ dalam subseksyen (3), dengan menggantikan perkataan

“Pengerusi” dengan perkataan “Menteri dan Lembaga”;

_(d)_ dalam subseksyen (5), dengan menggantikan perkataan

“Lembaga atau Pengerusi” dengan perkataan “Menteri
atau Lembaga”; dan

_(e)_ dengan memasukkan selepas subseksyen (7) subseksyen

yang berikut:

“(7a) Pengurus Besar boleh, tertakluk kepada

apa-apa syarat, had atau sekatan yang difikirkannya
patut, mewakilkan kuasa, kewajipan atau fungsinya
kepada mana-mana pegawai atau pekhidmat Lembaga
untuk menjalankan kuasa, kewajipan atau fungsi itu yang
terletak hak atau dipertanggungkan kepada Pengurus
Besar di bawah Akta ini sebagaimana yang ditentukan
oleh Pengurus Besar dan pewakilan kuasa itu—

_(a)_ tidak menghalang Pengurus Besar daripada

melaksanakan atau menjalankan, pada
bila-bila masa, mana-mana kuasa, kewajipan
atau fungsi yang diwakilkan sedemikian; dan

_(b)_ hendaklah dilakukan atas nama Lembaga.”.


-----

_Lembaga Kemajuan Wilayah Kedah (Pindaan)_ 5

**Pindaan seksyen 14**

**7.** Subseksyen 14(2) Akta ibu dipinda dengan menggantikan
perkataan “Pengerusi” dengan perkataan “Lembaga”.

**Penggantian seksyen** **16a**

**8. Akta ibu dipinda dengan menggantikan seksyen** 16a dengan
seksyen yang berikut:

“Akta Badan-Badan Berkanun (Tatatertib dan Surcaj) 2000

**16a.** Akta Badan-Badan Berkanun (Tatatertib dan Surcaj)
2000 [Akta 605] hendaklah terpakai bagi Lembaga.”.

**Pemotongan seksyen** **16b, 16c, 16d, 16e, 16f, 16g dan** **16h**

**9. Akta ibu dipinda dengan memotong seksyen** 16b, 16c, 16d,
16e, 16f, 16g dan 16h.

**Seksyen baharu** **28a**

**10. Akta ibu dipinda dengan memasukkan selepas seksyen 28**
seksyen yang berikut:

“Kuasa untuk menubuhkan Jawatankuasa

**28** **a. (1) Lembaga boleh menubuhkan jawatankuasa**
sebagaimana yang Lembaga fikirkan perlu atau suai manfaat
untuk membantu Lembaga dalam melaksanakan fungsinya
di bawah Akta ini.

(2) Jadual Ketiga hendaklah terpakai bagi tiap-tiap

jawatankuasa yang ditubuhkan oleh Lembaga di bawah
subseksyen (1).”.


-----

6 _Rang Undang-Undang_

**Seksyen baharu** **32a**

**11.** Akta ibu dipinda dengan memasukkan selepas seksyen 32
seksyen yang berikut:

“Kuasa untuk meminda Jadual

**32a.** Lembaga boleh, dengan kelulusan Menteri, meminda
mana-mana Jadual melalui perintah yang disiarkan dalam
_Warta.”._

**Pemotongan seksyen 34 dan 35**

**12.** Akta ibu dipinda dengan memotong seksyen 34 dan 35.

**Pindaan Jadual Pertama**

**13.** Jadual Pertama kepada Akta ibu dipinda—

_(a)_ dalam subperenggan 4(1), dengan menggantikan perkataan

“sekali sebulan” dengan perkataan “sekali dalam
tiap-tiap tiga bulan”;

_(b)_ dengan memasukkan selepas subperenggan 4(2) subperenggan

yang berikut:

“(2a) Tiap-tiap anggota Lembaga yang hadir berhak
kepada satu undi.”; dan

_(c)_ dalam subperenggan 6(3), dengan menggantikan  perkataan

“Pengerusi” di mana-mana jua terdapat dengan perkataan
“Pengurus Besar”.

**Jadual baharu Ketiga**

**14.** Akta ibu dipinda dengan memasukkan selepas Jadual Kedua
Jadual yang berikut:


-----

_Lembaga Kemajuan Wilayah Kedah (Pindaan)_ 7

“Jadual Ketiga

[Subseksyen 28a(2)]

**Terma dan syarat pelantikan, pembatalan dan peletakan jawatan**

**1.** (1) Pada menjalankan kuasanya di bawah Akta ini, jawatankuasa hendaklah
tertakluk kepada, dan bertindak mengikut, apa-apa arahan yang dikeluarkan
kepada jawatankuasa itu oleh Lembaga.

(2) Lembaga boleh melantik mana-mana orang untuk menjadi anggota

mana-mana jawatankuasa dan memilih mana-mana anggotanya untuk menjadi
pengerusi suatu jawatankuasa.

(3) Seseorang anggota jawatankuasa hendaklah memegang jawatan selama

apa-apa tempoh yang dinyatakan dalam surat pelantikannya dan layak untuk
dilantik semula.

(4) Pelantikan mana-mana anggota jawatankuasa boleh, pada bila-bila masa,

dibatalkan oleh Lembaga.

(5) Anggota sesuatu jawatankuasa boleh, pada bila-bila masa, meletakkan

jawatannya dengan memberikan notis secara bertulis yang ditujukan kepada
Pengerusi Lembaga.

**Mesyuarat**

**2.** (1) Mesyuarat sesuatu jawatankuasa hendaklah diadakan pada bila-bila
masa dan di mana-mana tempat sebagaimana yang ditentukan oleh pengerusi
jawatankuasa itu.

(2) Sesuatu jawatankuasa boleh mengundang mana-mana orang yang bukan

anggota jawatankuasa itu untuk menghadiri mana-mana mesyuarat jawatankuasa
bagi maksud menasihati jawatankuasa itu tentang apa-apa perkara yang sedang
dibincangkan tetapi orang itu tidak berhak untuk mengundi dalam mesyuarat
itu.

(3) Anggota jawatankuasa atau mana-mana orang yang diundang di bawah

subperenggan (2) boleh dibayar apa-apa elaun dan perbelanjaan lain sebagaimana
yang ditentukan oleh Lembaga.

**Tatacara**

**3.** Tertakluk kepada Akta ini, jawatankuasa boleh mengawal selia tatacaranya
sendiri.”.


-----

8 _Rang Undang-Undang_

**Persetujuan dan Akta Lembaga Kemajuan Wilayah Kedah**
**1981 hendaklah terus berkuat kuasa**

**15. (1) Walau apa pun pemotongan seksyen 34 dan 35 Akta ibu**
dalam seksyen 12 Akta ini, persetujuan antara Kerajaan Negeri dengan
Kerajaan Persekutuan di bawah seksyen 34 Akta ibu hendaklah
terus berkuat kuasa sehingga tamat tempoh persetujuan itu.

(2) Walau apa pun tarikh tamat tempoh persetujuan yang
disebut dalam subseksyen (1), Akta ibu hendaklah terus kekal
berkuat kuasa dan mempunyai kesan sepenuhnya sebagaimana
yang dipinda dalam Akta ini.

**Kecualian dan peralihan**

**16. (1) Walau apa pun peruntukan Akta ini, anggota Lembaga**
dan anggota mana-mana jawatankuasa yang dilantik atau dipilih
sebelum tarikh permulaan kuat kuasa Akta ini hendaklah terus
memegang jawatan sehingga pelantikannya dibatalkan atau sehingga
tempoh pelantikannya tamat.

(2) Mana-mana prosiding tatatertib yang dimulakan di bawah
seksyen 16a hingga 16h Akta ibu yang belum selesai sebaik
sebelum tarikh permulaan kuat kuasa Akta ini hendaklah, selepas
tarikh permulaan kuat kuasa Akta ini, diteruskan dan diuruskan
seolah-olah seksyen 16a hingga 16h Akta ibu tidak dipinda oleh
Akta ini.

HURAIAN

Rang Undang-Undang ini bertujuan untuk meminda Akta Lembaga Kemajuan
Wilayah Kedah 1981 (“Akta 249”). Pindaan yang dicadangkan bertujuan untuk
melicinkan dan mempercepat urusan pentadbiran Lembaga dan meningkatkan
penyampaian perkhidmatan. Pindaan yang dicadangkan juga selaras dengan
amalan biasa Lembaga.

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2 bertujuan untuk meminda takrif “Menteri” untuk menjelaskan_
bahawa Menteri yang bertanggungjawab untuk melaksanakan fungsi di bawah
Akta 249 ialah Menteri yang bertanggungjawab bagi kemajuan luar bandar
dan wilayah.

4. _Fasal 3_ bertujuan untuk meminda subseksyen 5(1) Akta 249 berkenaan
dengan pelantikan anggota Lembaga oleh Menteri. _Fasal ini juga bertujuan_
untuk memotong subseksyen 5(4) Akta 249 yang tidak lagi terpakai bagi
Pengurus Besar.


-----

_Lembaga Kemajuan Wilayah Kedah (Pindaan)_ 9

_Fasal 3 juga bertujuan untuk meminda subseksyen 5(2) dan (3) yang_

berbangkit daripada pindaan yang dibuat kepada subseksyen 5(4) Akta 249
serta untuk meminda subseksyen 5(5) yang berbangkit daripada pindaan yang
dibuat kepada subseksyen 5(1) Akta 249.

5. _Fasal 4 bertujuan untuk memasukkan seksyen baharu 5a ke dalam Akta 249_
untuk memberi Menteri kuasa untuk melantik anggota silih ganti berhubung
dengan anggota tertentu Lembaga.

6. _Fasal 5_ bertujuan untuk memasukkan subseksyen 12(1a) dan (1b) baharu
ke dalam Akta 249. Subseksyen 12(1a) baharu yang dicadangkan bertujuan
untuk memperuntukkan tanggungjawab Pengerusi untuk menyelia dan mengawal
pelaksanaan dasar dan keputusan yang dibuat oleh Lembaga. Subseksyen 12(1b)
baharu yang dicadangkan pula bertujuan untuk memperuntukkan pewakilan
kuasa Pengerusi kepada mana-mana anggota Lembaga, pegawai atau pekhidmat
Lembaga untuk menjalankan apa-apa kuasa, kewajipan atau fungsi Pengerusi.

7. _Fasal 6 bertujuan untuk meminda subseksyen 13(1) dan (2) Akta 249_
untuk membezakan fungsi dan tanggungjawab Pengerusi dan Pengurus Besar.
_Fasal ini juga bertujuan untuk meminda subseksyen 13(3) Akta 249 untuk_
memperuntukkan bahawa Pengurus Besar hendaklah bertanggungjawab kepada
Menteri dan Lembaga dan bukan lagi kepada Pengerusi.

_Fasal_ _6 juga bertujuan untuk meminda subseksyen 13(5) Akta 249 untuk_

memperuntukkan bahawa Pengurus Besar hendaklah melaksanakan apa-apa
kewajipan lain atau tambahan sebagaimana yang ditentukan oleh Menteri
atau Lembaga dari semasa ke semasa dan memotong kehendak bagi Pengurus
Besar untuk melaksanakan kewajipan lain atau tambahan sebagaimana yang
diarahkan oleh Pengerusi dari semasa ke semasa. Subseksyen baharu 13(7a)
yang dicadangkan bertujuan untuk memperuntukkan pewakilan kuasa Pengurus
Besar kepada mana-mana pegawai atau pekhidmat Lembaga.

8. _Fasal 7_ bertujuan untuk meminda subseksyen 14(2) Akta 249 untuk
memperuntukkan bahawa pegawai yang menjaga tiap-tiap Bahagian hendaklah
dilantik oleh Lembaga dengan kelulusan Menteri.

9. _Fasal 8_ bertujuan untuk menggantikan seksyen 16a Akta 249 untuk
memperuntukkan bahawa Akta Badan-Badan Berkanun (Tatatertib dan Surcaj)
2000 [Akta 605] hendaklah terpakai berkenaan dengan tatatertib pekerja
Lembaga.

10. _Fasal 9_ bertujuan untuk memotong seksyen 16b, 16c, 16d, 16e, 16f,

16g dan 16h Akta 249 yang berbangkit daripada pindaan yang dibuat kepada
seksyen 16a Akta 249.

11. _Fasal 10_ bertujuan untuk memasukkan seksyen baharu 28a ke dalam

Akta 249 untuk memberi Lembaga kuasa untuk menubuhkan jawatankuasa
bagi membantu Lembaga dalam melaksanakan fungsinya.


-----

10 _Rang Undang-Undang_

12. _Fasal 11_ bertujuan untuk memasukkan seksyen baharu 32a ke dalam

Akta 249 untuk memberi Lembaga kuasa, dengan kelulusan Menteri, untuk
meminda Jadual kepada Akta 249.

13. _Fasal 12 bertujuan untuk memotong seksyen 34 dan 35 Akta 249 oleh_

sebab tiada lagi keperluan untuk tempoh kuat kuasa Akta 249 dilanjutkan
melalui persetujuan antara Kerajaan Persekutuan dengan Kerajaan Negeri.

14. _Fasal 13 bertujuan untuk meminda subperenggan 4(1) dan 6(3)_

Jadual Pertama kepada Akta 249. Pindaan kepada subperenggan 4(1) bertujuan
untuk mengurangkan bilangan mesyuarat Lembaga daripada sekali dalam sebulan
kepada sekali dalam tiap-tiap tiga bulan. Pindaan kepada subperenggan 6(3)
bertujuan untuk memperuntukkan bahawa meterai perbadanan Lembaga dan
cap hendaklah disimpan dalam jagaan Pengurus Besar.

_Fasal 13 juga bertujuan untuk memasukkan subperenggan baharu 4(2a)_

bagi menyatakan hak mengundi tiap-tiap anggota Lembaga yang hadir.

15. _Fasal 14_ bertujuan untuk memasukkan Jadual baharu Ketiga ke dalam

Akta 249 memperuntukkan perkara yang berhubungan dengan pelantikan,
mesyuarat dan tatacara jawatankuasa yang ditubuhkan di bawah Akta 249.

16. _Fasal 15 bertujuan untuk menjelaskan bahawa Akta 249 hendaklah terus_

kekal berkuat kuasa selepas tamat tempoh persetujuan yang dibuat di bawah
seksyen 34 Akta 249. Perkara ini berbangkit daripada pindaan dalam fasal 12
Rang Undang-Undang ini.

17. _Fasal 16 bertujuan untuk mengadakan peruntukan kecualian dan peralihan._

18. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2991]


-----

