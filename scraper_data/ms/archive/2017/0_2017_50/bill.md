---
Year: 2017
Bill: D.R.42/2017 - RUU Cukai Pendapatan (Pindaan) 2017 (Lulus)
Title: D.R.42/2017 - RUU Cukai Pendapatan (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/D.R.%2042_2017%20-%20bm.pdf
URL: https://www.parlimen.gov.my/files/billindex/pdf/2017/D.R.%2042_2017%20-%20bm.pdf
---
---
Reading:
D.R.42/2017
Bacaan Pertama Pada:31/10/2017
Bacaan Kedua Pada:29/11/2017
Dibentang Oleh:YB Dato' Wira Othman Bin Aziz- Timbalan Menteri Kewangan
Diluluskan Pada:29/11/2017
Dibentang Oleh:YB Dato' Wira Othman Bin Aziz- Timbalan Menteri Kewangan
---

_Cukai Pendapatan 1967_ 1

**D.R. 42/2017**

RANG UNDANG-UNDANG

_b e r n a m a_

Suatu Akta untuk meminda Akta Cukai Pendapatan 1967.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas**

**1.** Akta ini bolehlah dinamakan Akta Cukai Pendapatan
(Pindaan) 2017.

**Pindaan seksyen 112a**

**2.** Akta Cukai Pendapatan 1967 [Akta 53], yang disebut “Akta
ibu” dalam Akta ini, dipinda dalam subseksyen 112a(1), dengan
menggantikan perkataan “132b” dengan perkataan “132, 132a
or 132b, where such arrangement relates to the furnishing of a
country-by-country report,”.


-----

2 _Rang Undang-Undang_

**Pindaan seksyen 113a**

**3. Subseksyen 113a(1) Akta ibu dipinda—**

_(a) dengan menomborkannya semula sebagai seksyen 113a;_

dan

_(b) dengan menggantikan perkataan “132b”, di mana-mana jua_

terdapat, dengan perkataan “132, 132a and 132b, where
such arrangement relates to the automatic exchange of
information or the furnishing of a country-by-country
report,”.

**Pindaan seksyen 119b**

**4. Seksyen 119b Akta ibu dipinda dengan menggantikan perkataan**
“132b”, di mana-mana jua terdapat, dengan perkataan “132,
132a and 132b, where such arrangement relates to the automatic
exchange of information or the furnishing of a country-by-country
report,”.

HURAIAN

Rang Undang-Undang ini bertujuan untuk meminda Akta Cukai Pendapatan 1967
(“Akta 53”).

2. Fasal 1 mengandungi tajuk ringkas Akta yang dicadangkan.

3. _Fasal 2 bertujuan untuk meminda seksyen 112a Akta 53 untuk menjadikannya_
suatu kesalahan kegagalan mengemukakan laporan mengikut negara sebagaimana
yang dikehendaki oleh mana-mana kaedah-kaedah yang dibuat di bawah
perenggan 154(1)(c) untuk melaksanakan atau memudah cara pengendalian
perkiraan cukai dua kali di bawah seksyen 132 atau perkiraan pertukaran
maklumat percukaian di bawah seksyen 132a, sebagai tambahan kepada
perkiraan bantuan pentadbiran bersama di bawah seksyen 132b sebagaimana
dalam peruntukan yang sedia ada.

4. _Fasal 3_ bertujuan untuk meminda subseksyen 113a(1) Akta 53 untuk
menjadikannya suatu kesalahan bagi mana-mana orang yang membuat apa-apa
penyata, penyata maklumat, atau laporan yang tidak tepat atau yang memberi
apa-apa maklumat yang tidak tepat berhubung dengan perkiraan berkenaan
dengan pertukaran maklumat secara automatik atau laporan mengikut negara di
bawah mana-mana kaedah-kaedah yang dibuat di bawah perenggan 154(1)(c)
untuk melaksanakan atau memudah cara pengendalian perkiraan cukai dua
kali di bawah seksyen 132 atau perkiraan pertukaran maklumat percukaian
di bawah seksyen 132a, sebagai tambahan kepada perkiraan bantuan pentadbiran
bersama di bawah seksyen 132b sebagaimana dalam peruntukan yang sedia ada.


-----

_Cukai Pendapatan 1967_ 3

5. _Fasal_ _4 bertujuan untuk meminda seksyen 119b Akta 53, untuk menjadikannya_
suatu kesalahan kegagalan mematuhi apa-apa kaedah-kaedah yang dibuat
di bawah perenggan 154(1)(c) untuk melaksanakan atau memudah cara
pengendalian perkiraan cukai dua kali di bawah seksyen 132 atau perkiraan
pertukaran maklumat percukaian di bawah seksyen 132a, sebagai tambahan kepada
perkiraan bantuan pentadbiran bersama di bawah seksyen 132b sebagaimana
dalam peruntukan yang sedia ada, yang perkiraan tersebut berhubung dengan
perkiraan pertukaran maklumat secara automatik atau laporan mengikut negara.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3095]


-----

