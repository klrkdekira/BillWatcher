---
Year: 2017
Bill: D.R. 7/2017 - RUU  Agensi Pekerjaan Swasta (Pindaan) 2017 (Lulus)
Title: D.R. 7/2017 - RUU  Agensi Pekerjaan Swasta (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/D.R.%207_2017%20(bm).pdf
URL: https://www.parlimen.gov.my/files/billindex/pdf/2017/D.R.%207_2017%20(bm).pdf
---
---
Reading:
D.R. 7/2017
Bacaan Pertama Pada:30/03/2017
Bacaan Kedua Pada:27/07/2017
Dibentang Oleh:YB Dato' Sri Richard Riot Anak Jaem (Menteri Sumber Manusia)
Diluluskan Pada:27/07/2017
Dibentang Oleh:YB Dato' Sri Richard Riot Anak Jaem (Menteri Sumber Manusia)
---

_Agensi Pekerjaan Swasta (Pindaan)_ 1

**D.R. 7/2017**

RANG UNDANG-UNDANG

_b e r n a m a_

Suatu Akta untuk meminda Akta Agensi Pekerjaan Swasta 1981.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Agensi Pekerjaan Swasta
(Pindaan) 2017.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Agensi Pekerjaan Swasta 1981 [Akta 246], yang disebut
“Akta ibu” dalam Akta ini, dipinda dalam seksyen 2—

_(a)_ dalam nota bahu, dengan memotong perkataan “dan

**pengecualian”; dan**

_(b) dengan menggantikan subseksyen (2) dengan subseksyen_

yang berikut:

“(2) Akta ini tidak terpakai bagi Kerajaan Persekutuan
dan Kerajaan Negeri.”.


-----

2 _Rang Undang-Undang_

**Pindaan seksyen 3**

**3. Seksyen 3 Akta ibu dipinda—**

_(a)_ dengan menggantikan takrif “agensi pekerjaan swasta”

dengan takrif yang berikut:

‘ “agensi pekerjaan swasta” ertinya suatu pertubuhan
perbadanan yang diperbadankan di bawah Akta
Syarikat 2016 [Akta 777] dan diberikan lesen di bawah
Akta ini untuk menjalankan aktiviti merekrut;’;

_(b)_ dalam takrif “ditetapkan”, dengan memasukkan selepas

perkataan “Menteri” perkataan “melalui peraturan-peraturan
yang dibuat di bawah Akta ini”;

_(c)_ dengan menggantikan takrif “fi” dengan takrif yang

berikut:

‘ “fi” ertinya fi yang dinyatakan dalam Jadual
Pertama;’;

_(d)_ dalam takrif “iklan”, dengan menggantikan perkataan

“atau sesuatu dokumen dan sesuatu pengumuman yang
dibuat secara lisan atau apa jua cara yang mengeluarkan
atau memancarkan cahaya atau bunyi” dengan perkataan
“, pelawaan atau maklumat yang telah disebarkan, disiarkan
atau dipamerkan berhubung dengan aktiviti merekrut
dengan apa-apa cara atau bentuk termasuk komunikasi
lisan atau bertulis dengan cara media cetak, elektronik
atau apa-apa media lain”;

_(e)_ dengan menggantikan takrif “Ketua Pengarah” dengan

takrif yang berikut:

‘ “Ketua Pengarah” ertinya—

_(a)_ berkenaan dengan Semenanjung Malaysia, Ketua

Pengarah Tenaga Kerja yang dilantik di bawah
subseksyen 3(1) Akta Kerja 1955 [Akta 265];


-----

_Agensi Pekerjaan Swasta (Pindaan)_ 3

_(b)_ berkenaan dengan Sabah, Pengarah Tenaga

Kerja yang dilantik di bawah subseksyen 3(1)
Ordinan Buruh [Sabah Bab 67]; atau

_(c) berkenaan dengan Sarawak, Pengarah Tenaga_

Kerja yang dilantik di bawah subseksyen 3(1)
Ordinan Buruh [Sarawak Bab 76];’;

_(f)_ dengan menggantikan takrif “lesen” dengan takrif yang

berikut:

‘ “lesen” ertinya suatu lesen yang diberikan
di bawah seksyen 9a;’;

_(g)_ dengan menggantikan takrif “majikan” dengan takrif yang

berikut:

‘ “majikan” ertinya mana-mana orang yang
mendapatkan perkhidmatan agensi pekerjaan swasta
bagi maksud untuk merekrut seseorang pekerja bagi
dirinya;’;

_(h)_ dalam takrif “Menteri”, dengan menggantikan perkataan

“buruh dan tenaga rakyat” dengan perkataan “sumber
manusia”;

_(i)_ dengan memasukkan selepas takrif “Menteri” takrif yang

berikut:

‘ “merekrut” ertinya aktiviti yang dijalankan oleh
mana-mana orang, termasuk aktiviti pengiklanan,
sebagai pengantara antara majikan dan pencari kerja
untuk—

_(a)_ menawarkan untuk mencari pekerjaan, menawarkan

suatu pekerjaan atau mendapatkan pekerjaan,
bagi seseorang pencari kerja; atau

_(b) menawarkan untuk mencari pekerja, menawarkan_

pekerja atau mendapatkan pekerja, bagi seseorang
majikan;’;


-----

4 _Rang Undang-Undang_

_(j)_ dengan memasukkan sebelum takrif “pekerja” takrif yang

berikut:

‘ “pegawai tenaga kerja” ertinya pegawai yang
dilantik di bawah subseksyen 3(2) Akta Kerja 1955,
subseksyen 3(1a) Ordinan Buruh, [Sabah Bab 67] atau
subseksyen 3(1a) Ordinan Buruh, [Sarawak Bab 76],
mengikut mana-mana yang berkenaan;

_(k)_ dengan memotong takrif “pekerja”;

_(l)_ dengan memasukkan sebelum takrif “sebaran am” takrif

yang berikut:

‘ “pencari kerja” ertinya seseorang yang berdaftar
dengan suatu agensi pekerjaan swasta bagi maksud
mencari pekerjaan atau ditawarkan suatu pekerjaan
atau menerima tawaran suatu pekerjaan, tetapi tidak
termasuk bukan warganegara;’;

_(m)_ dengan memotong takrif “sebaran am”; dan

_(n)_ dengan memasukkan selepas takrif “pencari kerja” takrif

yang berikut:

‘ “wang jaminan” ertinya suatu jaminan dalam bentuk
wang tunai atau jaminan kewangan yang dikeluarkan
oleh suatu bank berlesen di bawah Akta Perkhidmatan
Kewangan 2013 [Akta 758] atau bank Islam berlesen
di bawah Akta Perkhidmatan Kewangan Islam 2013

[Akta 759] tetapi tidak termasuk bank Islam antarabangsa
berlesen, yang didepositkan menurut seksyen 14c.’.

**Penggantian seksyen 4**

**4. Akta ibu dipinda dengan menggantikan seksyen 4 dengan**
seksyen yang berikut:

“Fungsi dan kuasa Ketua Pengarah

**4. (1) Ketua Pengarah hendaklah mempunyai fungsi yang**
berikut:

_(a)_ untuk mentadbir dan mengawal selia semua perkara

yang berhubungan dengan pelesenan bagi agensi
pekerjaan swasta;


-----

_Agensi Pekerjaan Swasta (Pindaan)_ 5

_(b)_ untuk mengawal selia semua perkara yang berhubungan

dengan aktiviti merekrut yang dijalankan oleh agensi
pekerjaan swasta termasuk mengeluarkan arahan
bertulis;

_(c)_ untuk mengutip, menerima, mengguna atau merampas

wang jaminan yang didepositkan oleh agensi pekerjaan
swasta;

_(d)_ untuk mengarahkan agensi pekerjaan swasta

mengemukakan apa-apa maklumat dan dokumen
yang berhubungan dengan agensi pekerjaan swasta
dan aktivitinya;

_(e)_ untuk menghendaki agensi pekerjaan swasta

mengemukakan apa-apa maklumat untuk membantu
Ketua Pengarah bagi pelaksanaan fungsinya; dan

_(f)_ untuk melakukan apa-apa perkara bersampingan

dengan apa-apa fungsinya di bawah Akta ini.

(2) Ketua Pengarah hendaklah mempunyai kuasa untuk
melakukan semua perkara yang perlu atau suai manfaat bagi
atau yang berkaitan dengan pelaksanaan fungsinya di bawah
Akta ini.”.

**Seksyen baharu 4a**

**5. Akta ibu dipinda dengan memasukkan selepas seksyen 4**
seksyen yang berikut:

“Pewakilan fungsi dan kuasa Ketua Pengarah

**4a. (1) Tertakluk kepada subseksyen (2) dan apa-apa had**
sebagaimana yang ditetapkan oleh Menteri, pegawai tenaga
kerja boleh menjalankan semua fungsi dan kuasa yang
diberikan kepada Ketua Pengarah di bawah Akta ini dan
tiap-tiap fungsi dan kuasa yang dijalankan hendaklah disifatkan
telah dijalankan bagi maksud Akta ini.

(2) Pegawai tenaga kerja tidak boleh menjalankan apa-apa
fungsi dan kuasa Ketua Pengarah di bawah Akta ini melainkan
jika dia memegang kad kuasa yang ditandatangani oleh
Ketua Pengarah untuk memberi jika kuasa kepadanya untuk
menjalankan fungsi dan kuasa itu.”.


-----

6 _Rang Undang-Undang_

**Pemotongan seksyen 5**

**6.** Akta ibu dipinda dengan memotong seksyen 5.

**Penggantian seksyen 6**

**7.** Akta ibu dipinda dengan menggantikan seksyen 6 dengan
seksyen yang berikut:

“Perlindungan terhadap tindakan guaman dan prosiding

**undang-undang**

**6. Tiada tindakan, guaman, pendakwaan atau apa-apa**
prosiding lain boleh diambil atau dibawa, dimulakan atau
dikekalkan dalam mana-mana mahkamah terhadap Kerajaan,
Menteri, Ketua Pengarah atau mana-mana pegawai tenaga
kerja berkenaan dengan apa-apa perbuatan, kecuaian atau
keingkaran yang dilakukan atau ditinggalkan olehnya dengan
suci hati, atas sifat sedemikian.”.

**Penggantian seksyen 7**

**8.** Akta ibu dipinda dengan menggantikan seksyen 7 dengan
seksyen yang berikut:

“Kehendak bagi lesen

**7. (1) Seseorang tidak pun boleh menjalankan aktiviti**
merekrut melainkan jika dia telah diberikan suatu lesen
di bawah Akta ini.

(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi dua ratus ribu ringgit atau dipenjarakan
selama tempoh tidak melebihi tiga tahun atau kedua-duanya.”.

**Pindaan seksyen 8**

**9.** Akta ibu dipinda dengan menggantikan seksyen 8 dengan
seksyen yang berikut:

“(1) Pemohon bagi lesen di bawah Akta ini hendaklah
mengemukakan permohonan yang dibuat mengikut kategori


-----

_Agensi Pekerjaan Swasta (Pindaan)_ 7

lesen sebagaimana yang dinyatakan dalam Jadual Kedua kepada
Ketua Pengarah dalam apa-apa bentuk dan cara sebagaimana
yang ditentukan oleh Ketua Pengarah.

(2) Permohonan itu hendaklah berserta dengan fi proses
sebagaimana yang dinyatakan dalam Jadual Pertama.

(3) Apabila menerima permohonan di bawah subseksyen (1),
Ketua Pengarah boleh menghendaki pemohon untuk memberikan
butir-butir, maklumat atau dokumen lanjut yang difikirkannya
perlu.

(4) Jika apa-apa butir-butir, maklumat atau dokumen yang
dikehendaki di bawah subseksyen (3) tidak diberikan oleh
pemohon dalam tempoh yang ditentukan oleh Ketua Pengarah,
permohonan itu hendaklah disifatkan telah ditarik balik tanpa
menjejaskan suatu permohonan baharu yang dibuat oleh pemohon.

(5) Jika permohonan di bawah subseksyen (1) ditarik balik
pada bila-bila masa sebelum permohonan diluluskan atau ditolak,
fi proses yang dibayar di bawah subseksyen (2) tidak boleh
dikembalikan.”.

**Penggantian seksyen 9**

**10.** Akta ibu dipinda dengan menggantikan seksyen 9 dengan
seksyen yang berikut:

“Pematuhan syarat yang dikenakan bagi permohonan lesen

**9. (1) Ketua Pengarah boleh meluluskan suatu permohonan**
lesen yang dibuat menurut seksyen 8 jika pemohon mematuhi
syarat yang berikut:

_(a)_ pemohon ialah sebuah badan korporat yang

diperbadankan di bawah Akta Syarikat 2016—

(i) dengan modal berbayar minimum sebagaimana

yang dinyatakan dalam Jadual Kedua; dan

(ii) sekurang-kurangnya lima puluh satu peratus

daripada jumlah keseluruhan syer syarikat
itu dipegang oleh warganegara Malaysia;


-----

8 _Rang Undang-Undang_

_(b) pengarah syarikat, yang dinamakan dalam borang_

permohonan yang bertanggungjawab ke atas hal
ehwal agensi pekerjaan swasta—

(i) ialah seorang warganegara Malaysia;

(ii) bukanlah seorang bankrap yang belum

dilepaskan; dan

(iii) tidak disabitkan atas apa-apa kesalahan

di bawah mana-mana undang-undang bertulis
yang berhubung dengan antipemerdagangan
orang dan buruh paksa;

_(c) pemohon mempunyai premis yang sesuai untuk_

menjalankan aktiviti merekrut sebagaimana yang
ditentukan oleh Ketua Pengarah; dan

_(d) pemohon hendaklah mempunyai nama syarikat yang_

didahului dengan perkataan “Agensi Pekerjaan”.

(2) Walau apa pun subseksyen (1), Ketua Pengarah

boleh mengenakan apa-apa syarat lain sebagaimana yang
difikirkannya perlu.”.

**Seksyen baharu 9a dan 9b**

**11.** Akta ibu dipinda dengan memasukkan selepas seksyen 9
seksyen yang berikut:

“Pemberian atau penolakan pemberian lesen

**9a. (1) Apabila menerima dan setelah mempertimbangkan**
permohonan bagi lesen di bawah seksyen 8, Ketua Pengarah
boleh memberikan lesen atau menolak pemberian lesen.

(2) Ketua Pengarah hendaklah mengeluarkan notis bertulis
kepada pemohon mengenai keputusannya sama ada untuk
memberikan lesen atau menolak pemberian lesen di bawah
subseksyen (1).


-----

_Agensi Pekerjaan Swasta (Pindaan)_ 9

(3) Jika permohonan di bawah subseksyen (1) diluluskan,
pemohon hendaklah, dalam tempoh tiga puluh hari dari tarikh
notis di bawah subseksyen (2), membayar fi lesen yang
dinyatakan dalam Jadual Pertama dan mendepositkan wang
jaminan yang dinyatakan dalam Jadual Kedua bagi maksud
pemberian lesen itu.

(4) Jika pemohon tidak membayar fi lesen dan wang
jaminan dalam tempoh tiga puluh hari yang dinyatakan
di bawah subseksyen (3), Ketua Pengarah boleh menolak
pemberian lesen tanpa menjejaskan permohonan baharu yang
dibuat oleh pemohon.

**Kuasa untuk mengenakan syarat**

**9b. Tertakluk kepada Akta ini, Ketua Pengarah boleh**
mengenakan apa-apa syarat yang difikirkannya perlu apabila
suatu lesen diberikan di bawah seksyen 9a dan boleh meminda
syarat-syarat yang dikenakan.”.

**Penggantian seksyen 10**

**12.** Akta ibu dipinda dengan menggantikan seksyen 10 dengan
seksyen yang berikut:

“Tempoh lesen

**10.** Tiap-tiap lesen yang diberikan di bawah seksyen 9a
atau diperbaharui di bawah perenggan 11(2)(a), melainkan
jika lesen itu digantung atau dibatalkan, hendaklah sah bagi
tempoh dua puluh empat bulan dari tarikh—

_(a) pemberian lesen itu; atau_

_(b) pembaharuan lesen itu,_

mengikut mana-mana yang berkenaan.”.

**Pindaan seksyen 11**

**13.** Akta ibu dipinda dengan menggantikan seksyen 11 dengan
seksyen yang berikut:

“(1) Permohonan untuk membaharui lesen hendaklah

dikemukakan oleh pemohon kepada Ketua Pengarah berserta
dengan fi proses sebagaimana yang dinyatakan dalam Jadual


-----

10 _Rang Undang-Undang_

Pertama sekurang-kurangnya enam puluh hari sebelum habis
tempoh lesen dan hendaklah mengikut bentuk dan cara berserta
dengan apa-apa dokumen dan maklumat sebagaimana yang
ditentukan oleh Ketua Pengarah.

(2) Ketua Pengarah boleh, selepas memberi pertimbangan
kepada permohonan bagi pembaharuan lesen di bawah
subseksyen (1)—

_(a)_ membaharui lesen itu, dengan atau tanpa syarat; atau

_(b)_ menolak untuk membaharui lesen itu.

(3) Jika Ketua Pengarah membaharui lesen itu, dia hendaklah
memberitahu keputusannya itu kepada pemohon melalui notis
bertulis dan pemohon hendaklah, dalam tempoh tiga puluh
hari dari tarikh notis, membayar fi lesen sebagaimana yang
dinyatakan dalam Jadual Pertama dan mendepositkan wang
jaminan sebagaimana yang dinyatakan dalam Jadual Kedua.

(4) Ketua Pengarah hendaklah menolak permohonan membaharui
lesen jika—

_(a)_ permohonan dibuat selepas habis tempoh lesen itu;

_(b)_ permohonan tidak dibuat mengikut subseksyen (1);

_(c)_ pemohon tidak memulihkan pelanggaran atau

mengambil tindakan pembetulan dalam tempoh
sebagaimana yang dinyatakan oleh Ketua Pengarah
menurut subseksyen 11a(6); atau

_(d)_ pemohon gagal mematuhi mana-mana peruntukan Akta

ini atau mana-mana peraturan-peraturan yang dibuat
di bawah Akta ini.

(5) Jika pembaharuan lesen ditolak di bawah perenggan (2)(b),
Ketua Pengarah hendaklah memberitahu pemohon mengenai
keputusannya melalui notis bertulis.

(6) Permohonan di bawah subseksyen (1) boleh ditarik
balik pada bila-bila masa sebelum permohonan diluluskan atau
ditolak tetapi fi yang dibayar di bawah subseksyen (1) tidak
boleh dikembalikan.


-----

_Agensi Pekerjaan Swasta (Pindaan)_ 11

(7) Ketua Pengarah boleh mempertimbangkan apa-apa

permohonan untuk membaharui lesen yang diterima selepas
tempoh yang dinyatakan di bawah subseksyen (1) tetapi sebelum
habis tempoh lesen itu.

(8) Jika Ketua Pengarah membaharui lesen itu di bawah
subseksyen (7), fi proses sebagaimana yang dinyatakan dalam
Jadual Pertama boleh dikenakan dua kali ganda bagi maksud
pembaharuan lesen itu.”.

**Seksyen baharu 11a**

**14.** Akta ibu dipinda dengan memasukkan selepas seksyen 11
seksyen yang berikut:

“Penggantungan atau pembatalan lesen

**11a. (1) Ketua Pengarah boleh, melalui notis bertulis kepada**
agensi pekerjaan swasta dan tanpa apa-apa pampasan,
menggantung atau membatalkan suatu lesen yang diberikan
di bawah Akta ini jika dia berpuas hati bahawa agensi
pekerjaan swasta itu—

_(a)_ telah melanggar atau tidak mematuhi mana-mana

peruntukan Akta ini atau mana-mana peraturan-peraturan
yang dibuat di bawah Akta ini;

_(b)_ tidak mematuhi mana-mana syarat yang dikenakan

oleh Ketua Pengarah;

_(c)_ telah disabitkan atas suatu kesalahan di bawah Akta

ini atau pengarah agensi pekerjaan swasta itu telah
ditahan di bawah mana-mana undang-undang bertulis
yang berhubung dengan antipemerdagangan orang
dan buruh paksa;

_(d)_ telah digulungkan atau selainnya dibubarkan;

_(e)_ tidak mematuhi apa-apa arahan bertulis yang dikeluarkan

oleh Ketua Pengarah di bawah Akta ini;

_(f)_ telah mendorong pengeluaran lesen dengan representasi

palsu tentang fakta;


-----

12 _Rang Undang-Undang_

_(g)_ telah menggunakan lesen yang diberikan di bawah

Akta ini bagi maksud yang menyalahi undangundang; atau

_(h)_ telah terhenti menjalankan aktiviti merekrut.

(2) Ketua Pengarah tidak boleh menggantung atau
membatalkan suatu lesen melainkan jika dia berpuas hati,
selepas memberikan agensi pekerjaan swasta suatu peluang
untuk membuat apa-apa representasi secara bertulis tentang
kenapa lesen itu tidak boleh digantung atau dibatalkan dalam
tempoh yang dinyatakan dalam notis bertulis itu, lesen itu
hendaklah digantung atau dibatalkan.

(3) Selepas habis tempoh yang dinyatakan dalam notis
bertulis itu dan selepas mempertimbangkan representasi yang
dibuat di bawah subseksyen (2), Ketua Pengarah hendaklah
memutuskan sama ada atau tidak untuk menggantungkan atau
membatalkan lesen tersebut.

(4) Ketua Pengarah hendaklah memberitahu agensi pekerjaan
swasta mengenai keputusan di bawah subseksyen (3) melalui
notis bertulis.

(5) Agensi pekerjaan swasta hendaklah selepas menerima
notis bertulis mengenai penggantungan atau pembatalan di
bawah subseksyen (4)—

_(a)_ mengiklankan notis pemberhentian operasi itu

sekurang-kurangnya dalam satu surat khabar bahasa
kebangsaan yang mempunyai edaran seluruh negara;

_(b) mempamerkan notis pemberhentian operasi itu_

di ruang yang mudah dilihat di premis agensi
pekerjaan swasta berkenaan; dan

_(c) menyiarkan dalam laman sesawang agensi pekerjaan_

swasta berkenaan secara berterusan tentang
pemberhentian operasi, jika ada.

(6) Jika lesen telah digantung di bawah subseksyen (3),
Ketua Pengarah boleh menghendaki agensi pekerjaan swasta
untuk memulihkan pelanggaran atau mengambil tindakan
pembetulan dalam tempoh sebagaimana yang dinyatakan oleh
Ketua Pengarah.


-----

_Agensi Pekerjaan Swasta (Pindaan)_ 13

(7) Jika Ketua Pengarah berpuas hati bahawa agensi pekerjaan
swasta telah gagal memulihkan pelanggaran atau mengambil
tindakan pembetulan sebagaimana yang dikehendaki di bawah
subseksyen (6), Ketua Pengarah hendaklah membatalkan lesen
agensi pekerjaan swasta itu.

(8) Agensi pekerjaan swasta boleh, dalam tempoh dua puluh
satu hari dari tarikh penerimaan notis pembatalan daripada
Ketua Pengarah, merayu kepada Menteri.

(9) Jika suatu lesen—

_(a)_ telah dibatalkan, lesen itu tidak mempunyai kuat kuasa

dari tarikh pembatalan lesen dan agensi pekerjaan
swasta hendaklah dalam tempoh empat belas hari
dari tarikh pembatalan lesen itu, menyerahkan lesen
itu kepada Ketua Pengarah; atau

_(b)_ telah digantung, lesen itu tidak mempunyai kuat

kuasa semasa tempoh penggantungan.”.

**Pindaan seksyen 13**

**15.** Seksyen 13 Akta ibu dipinda—

_(a) dengan menomborkan semula seksyen yang sedia ada_

sebagai subseksyen (1);

_(b) dalam subseksyen (1) yang dinomborkan semula, dengan_

menggantikan perkataan “di mana urusan dijalankan”
dengan perkataan “sebagaimana yang dinyatakan dalam
lesen”; dan

_(c)_ dengan memasukkan selepas subseksyen (1) yang

dinomborkan semula subseksyen yang berikut:

“(2) Mana-mana agensi pekerjaan swasta yang
melanggar subseksyen (1) melakukan suatu kesalahan
dan boleh, apabila disabitkan, didenda tidak melebihi
lima puluh ribu ringgit”.”


-----

14 _Rang Undang-Undang_

**Seksyen baharu 13a, 13b, 13c, 13d, 13e, 13f dan 13g**

**16.** Akta ibu dipinda dengan memasukkan selepas seksyen 13
seksyen yang berikut:

“Penggantian lesen

**13a. (1) Jika lesen bagi suatu agensi pekerjaan hilang, musnah**
atau rosak, agensi pekerjaan swasta hendaklah memohon
salinan lesen daripada Ketua Pengarah dalam bentuk dan cara
sebagaimana yang ditentukan oleh Ketua Pengarah.

(2) Permohonan di bawah subseksyen (1) hendaklah disertakan
dengan fi proses bagi penggantian lesen sebagaimana yang
dinyatakan dalam Jadual Pertama.

(3) Mana-mana agensi pekerjaan swasta yang melanggar
subseksyen (1) atau (2) melakukan suatu kesalahan dan
boleh, apabila disabitkan boleh, didenda tidak melebihi
sepuluh ribu ringgit.

**Penyerahhakan atau pemindahan lesen**

**13b. (1) Suatu agensi pekerjaan swasta tidak boleh menyerah**
hak atau memindah lesen yang diberikan di bawah Akta ini
kepada mana-mana orang melainkan dengan kelulusan bertulis
terlebih dahulu daripada Ketua Pengarah.

(2) Mana-mana agensi pekerjaan swasta yang melanggar
subseksyen (1), melakukan suatu kesalahan dan boleh, apabila
disabitkan, didenda tidak melebihi satu ratus ribu ringgit
atau dipenjarakan selama tempoh tidak melebihi dua tahun
atau kedua-duanya.

**Sewaan atau pajakan lesen**

**13c. (1) Suatu agensi pekerjaan swasta tidak boleh menyewakan**
atau memajakkan lesen yang diberikan di bawah Akta ini
kepada mana-mana orang.


-----

_Agensi Pekerjaan Swasta (Pindaan)_ 15

(2) Mana-mana agensi pekerjaan swasta yang melanggar
subseksyen (1), melakukan suatu kesalahan dan boleh, apabila
disabitkan, didenda tidak melebihi satu ratus ribu ringgit
atau dipenjarakan selama tempoh tidak melebihi dua tahun
atau kedua-duanya.

**Dokumen pengenalan diri**

**13d. (1) Suatu agensi pekerjaan swasta yang telah diberikan**
lesen di bawah seksyen 9a hendaklah memohon kepada
Ketua Pengarah, dalam apa-apa bentuk dan cara sebagaimana
yang ditentukan oleh Ketua Pengarah, bagi dokumen pengenalan
diri untuk pekerjanya yang menjalankan aktiviti merekrut.

(2) Agensi pekerjaan swasta hendaklah memberikan dokumen
pengenalan diri itu kepada pekerjanya yang menjalankan
aktiviti merekrut.

(3) Ketua Pengarah boleh mengenakan apa-apa syarat bagi
maksud pemberian dokumen pengenalan diri kepada agensi
pekerjaan swasta.

(4) Mana-mana agensi pekerjaan swasta yang melanggar
subseksyen (1) atau (2) melakukan suatu kesalahan dan
boleh, apabila disabitkan, didenda tidak melebihi sepuluh
ribu ringgit.

(5) Mana-mana pekerja agensi pekerjaan swasta yang
tidak mengemukakan dokumen pengenalan diri apabila
diminta semasa menjalankan aktiviti merekrut melakukan
suatu kesalahan dan boleh, apabila disabitkan, didenda tidak
melebihi dua ribu ringgit.

(6) Jika suatu dokumen pengenalan diri hilang, musnah
atau rosak, agensi pekerjaan swasta hendaklah memohon
satu salinan gantian dokumen pengenalan diri kepada Ketua
Pengarah dan permohonan itu hendaklah disertakan dengan fi
proses sebagaimana yang dinyatakan dalam Jadual Pertama.

(7) Mana-mana agensi pekerjaan swasta yang melanggar
subseksyen (6), melakukan suatu kesalahan dan boleh, apabila
disabitkan, didenda tidak melebihi sepuluh ribu ringgit.


-----

16 _Rang Undang-Undang_

**Penubuhan cawangan**

**13e. (1) Suatu agensi pekerjaan swasta yang bercadang**
menubuhkan suatu cawangan hendaklah membuat permohonan
kepada Ketua Pengarah untuk mendapatkan lesen untuk
menjalankan aktiviti merekrut dalam cawangan itu.

(2) Syarat yang dinyatakan di bawah seksyen 9 hendaklah
terpakai bagi permohonan lesen di bawah seksyen ini.

(3) Setiap permohonan lesen bagi penubuhan cawangan
hendaklah dibuat kepada Ketua Pengarah dalam apa-apa bentuk
dan cara sebagaimana yang ditentukan oleh Ketua Pengarah
dan hendaklah disertakan dengan fi proses sebagaimana yang
dinyatakan dalam Jadual Pertama.

(4) Ketua Pengarah hendaklah mengeluarkan suatu notis
bertulis kepada pemohon berkenaan dengan keputusannya
sama ada untuk memberikan atau menolak untuk memberikan
suatu lesen di bawah subseksyen (1).

(5) Jika permohonan di bawah subseksyen (1) diluluskan,
pemohon hendaklah, dalam masa tiga puluh hari dari tarikh
notis di bawah subseksyen (4), membayar fi lesen sebagaimana
yang dinyatakan dalam Jadual Pertama dan mendepositkan
wang jaminan sebagaimana yang dinyatakan dalam Jadual
Kedua.

(6) Jika pemohon tidak membayar lesen fi dan wang jaminan
dalam masa tiga puluh hari sebagaimana yang dinyatakan
di bawah subseksyen (5), Ketua Pengarah boleh menolak
untuk memberikan lesen tanpa menjejaskan permohonan
baharu yang dibuat oleh pemohon.

(7) Mana-mana agensi pekerjaan swasta yang melanggar
subseksyen (1), melakukan suatu kesalahan dan boleh, apabila
disabitkan, didenda tidak melebihi dua ratus ribu ringgit atau
dipenjarakan selama tempoh tidak melebihi tiga tahun atau
kedua-duanya.


-----

_Agensi Pekerjaan Swasta (Pindaan)_ 17

**Permohonan bagi pertukaran kategori lesen**

**13f. (1) Suatu agensi pekerjaan swasta boleh memohon**
kepada Ketua Pengarah untuk menukar kategori lesennya
mengikut kategori lesen sebagaimana yang dinyatakan dalam
Jadual Kedua dalam apa-apa bentuk dan cara sebagaimana
yang ditentukan oleh Ketua Pengarah dan permohonan itu
hendaklah disertakan dengan fi proses sebagaimana yang
dinyatakan dalam Jadual Pertama.

(2) Ketua Pengarah boleh, selepas mempertimbangkan
permohonan yang dibuat di bawah subseksyen (1), meluluskan
atau menolak permohonan itu.

(3) Jika Ketua Pengarah meluluskan permohonan di bawah
subseksyen (2), Ketua Pengarah hendaklah mengeluarkan
suatu notis bertulis kepada pemohon, dan dalam tempoh
tiga puluh hari dari tarikh notis bertulis, pemohon hendaklah
membayar fi lesen sebagaimana yang dinyatakan dalam Jadual
Pertama dan mendepositkan wang jaminan sebagaimana yang
dinyatakan dalam Jadual Kedua.

(4) Jika pemohon tidak membayar fi lesen dan wang jaminan
dalam masa tiga puluh hari sebagaimana yang dinyatakan di
bawah subseksyen (3), Ketua Pengarah boleh menolak untuk
memberikan lesen tanpa menjejaskan permohonan baharu
yang dibuat oleh pemohon.

(5) Jika Ketua Pengarah menolak permohonan di bawah
subseksyen (2), Ketua Pengarah hendaklah memberitahu
pemohon dengan notis bertulis berkenaan dengan keputusannya.

**Notis pemberhentian operasi**

**13g.** (1) Suatu agensi pekerjaan swasta yang bercadang
memberhentikan operasinya pada bila-bila masa sebelum tarikh
habis tempoh lesen atau tidak berniat untuk memperbaharui
lesennya hendaklah, dalam tempoh masa sekurang-kurangnya
enam puluh hari dari tarikh pemberhentian operasi—

_(a)_ mengemukakan notis bertulis kepada Ketua Pengarah;

_(b)_ mengiklankan notis pemberhentian operasi

sekurang-kurangnya sekali dalam satu akhbar harian
berbahasa kebangsaan yang mempunyai edaran
seluruh negara;


-----

18 _Rang Undang-Undang_

_(c)_ menampal notis pemberhentian operasi di premis

agensi pekerjaan swasta itu di tempat yang sesuai
dan mudah dilihat sehingga tarikh akhir operasi;
dan

_(d)_ menyiarkan notis pemberhentian operasi dalam laman

sesawangnya secara berterusan sehingga tarikh
pemberhentian operasi, jika ada.

(2) Mana-mana agensi pekerjaan swasta yang melanggar
subseksyen (1) melakukan suatu kesalahan dan boleh, apabila
disabitkan, didenda tidak melebihi satu ratus ribu ringgit
atau dipenjarakan selama tempoh tidak melebihi dua tahun
atau kedua-duanya.”.

**Pindaan seksyen 14**

**17. Seksyen 14 Akta ibu dipinda—**

_(a) dalam subseksyen (1)—_

(i) dengan memasukkan selepas perkataan “sesuatu

perkhidmatan yang diberi fi” perkataan “kepada
pencari kerja dan pekerja bukan warganegara”;
dan

(ii) dengan menggantikan perkataan “yang ditetapkan

dalam Jadual” dengan perkataan “sebagaimana
yang dinyatakan dalam Jadual Pertama”; dan

_(b) dengan memotong subseksyen (2)._

**Seksyen baharu 14a, 14b, 14c, 14d, 14e dan 14f**

**18. Akta ibu dipinda dengan memasukkan selepas seksyen 14**
seksyen yang berikut:

“Fi pendaftaran

**14a.** Suatu agensi pekerjaan swasta boleh mengenakan
fi pendaftaran sebagaimana yang dinyatakan dalam Jadual
Pertama kepada mana-mana pencari kerja bagi semua kategori
pekerjaan di dalam atau di luar Malaysia selepas pendaftaran
pencari kerja dengan agensi pekerjaan swasta.


-----

_Agensi Pekerjaan Swasta (Pindaan)_ 19

**Fi penempatan**

**14b.** (1) Suatu agensi pekerjaan swasta boleh mengenakan
fi penempatan sebagaimana yang dinyatakan dalam Jadual
Pertama kepada mana-mana pencari kerja atau pekerja
bukan warganegara setelah penerimaan tawaran pekerjaan
oleh mereka.

(2) Fi penempatan yang dikenakan di bawah subseksyen (1)
boleh dibayar oleh majikan pencari kerja atau pekerja bukan
warganegara.

(3) Jika fi penempatan dibayar mengikut subseksyen (2), fi
penempatan tidak boleh dituntut oleh agensi pekerjaan swasta
daripada pencari kerja atau pekerja bukan warganegara itu.

**Wang jaminan**

**14c.** Apabila lesen diberikan oleh Ketua Pengarah di bawah
seksyen 9a, agensi pekerjaan swasta hendaklah mendepositkan
wang jaminan kepada Ketua Pengarah mengikut kategori lesen
sebagaimana yang dinyatakan dalam Jadual Kedua.

**Penggunaan wang jaminan oleh Ketua Pengarah**

**14d.** (1) Ketua Pengarah boleh, apabila memberi notis
terdahulu kepada agensi pekerjaan swasta, menggunakan
wang jaminan yang didepositkan di bawah Akta ini bagi
maksud untuk memastikan tanggungjawab agensi pekerjaan
swasta kepada pencari kerja, pekerja bukan warganegara atau
majikan telah dipenuhi.

(2) Jika Ketua Pengarah menggunakan wang jaminan
di bawah subseksyen (1), agensi pekerjaan swasta hendaklah
mengeluarkan deposit tambahan dalam bentuk wang jaminan
supaya jumlah wang jaminan kekal pada sepanjang masa
sebagaimana nilai yang dinyatakan dalam Jadual Kedua
selepas menerima notis bagi deposit tambahan daripada
Ketua Pengarah.


-----

20 _Rang Undang-Undang_

(3) Jika agensi pekerjaan swasta tidak mendepositkan wang
jaminan tambahan dalam tempoh yang dinyatakan dalam
notis yang disebut dalam subseksyen (2) yang dikeluarkan
oleh Ketua Pengarah, Ketua Pengarah boleh mengeluarkan
notis untuk menggantung lesen agensi pekerjaan itu.

(4) Jika agensi pekerjaan swasta tidak mendepositkan
wang jaminan tambahan dalam tempoh sebagaimana yang
dinyatakan dalam notis penggantungan, Ketua Pengarah
hendaklah membatalkan lesen agensi pekerjaan swasta itu.

**Pemulangan wang jaminan**

**14e.** (1) Ketua Pengarah boleh memulangkan wang jaminan
kepada suatu agensi pekerjaan swasta, tertakluk kepada
apa-apa potongan, apabila menerima suatu permohonan bertulis
daripada agensi pekerjaan swasta jika—

_(a)_ agensi pekerjaan swasta telah terhenti beroperasi;

_(b)_ lesen agensi pekerjaan swasta telah dibatalkan; atau

_(c)_ lesen agensi pekerjaan swasta telah habis tempoh dan

tiada permohonan untuk membaharui lesen dibuat
oleh agensi pekerjaan swasta.

(2) Ketua Pengarah boleh mengenakan apa-apa terma dan
syarat kepada agensi pekerjaan swasta apabila menerima
permohonan di bawah subseksyen (1) bagi maksud kelulusan.

(3) Apabila permohonan di bawah subseksyen (2)
diluluskan, wang jaminan hendaklah dipulangkan dalam
tempoh sembilan puluh hari kepada agensi pekerjaan swasta
dari tarikh kelulusan.

(4) Walau apa pun subseksyen (2), Ketua Pengarah boleh,
memulangkan wang jaminan kepada agensi pekerjaan swasta
secepat mungkin jika terdapat perubahan dalam kategori lesen
bagi agensi pekerjaan swasta itu.


-----

_Agensi Pekerjaan Swasta (Pindaan)_ 21

**Pelucuthakan wang jaminan**

**14f.** (1) Jika suatu agensi pekerjaan swasta telah terhenti
beroperasi atau lesennya telah dibatalkan atau habis
tempoh, agensi pekerjaan swasta itu hendaklah menuntut
wang jaminannya dalam tempoh dua belas bulan dari tarikh
pemberhentian operasi atau habis tempoh lesen.

(2) Jika agensi pekerjaan swasta itu tidak menuntut wang
jaminannya dalam tempoh yang dinyatakan dalam subseksyen (1),
Ketua Pengarah, hendaklah, melalui pemberitahuan dalam
_Warta, memberitahu agensi pekerjaan swasta yang berkaitan_
yang wang jaminan mereka akan dilucuthakkan selepas habis
tempoh tiga bulan dari tarikh _Warta._

(3) Wang jaminan yang telah dilucuthakkan di bawah
subseksyen (2) hendaklah dibayar ke dalam Kumpulan Wang
Disatukan Persekutuan.”.

**Pemotongan seksyen 15, 16 dan 17**

**19.** Akta ibu dipinda dengan memotong seksyen 15, 16 dan 17.

**Pindaan seksyen 18**

**20.** Seksyen 18 Akta ibu dipinda—

_(a) dalam perenggan (1)(b), dengan menggantikan perkataan_

“kekosongan, kelayakan dan had dan syarat pekerjaan”
dengan perkataan “iklan itu”; dan

_(b) dalam subseksyen (2), dengan menggantikan perkataan_

“melanggar subseksyen (1) bersalah atas suatu kesalahan
di bawah Akta ini” dengan perkataan “melanggar
subseksyen (1), melakukan suatu kesalahan dan boleh,
apabila disabitkan, didenda tidak melebihi lima puluh ribu
ringgit atau dipenjarakan selama tempoh tidak melebihi
satu tahun atau kedua-duanya.”.


-----

22 _Rang Undang-Undang_

**Penggantian seksyen 19**

**21.** Akta ibu dipinda dengan menggantikan seksyen 19 dengan
seksyen yang berikut:

“Penyediaan, penyenggaraan dan penyimpanan rekod

**19. (1) Tiap-tiap agensi pekerjaan swasta hendaklah menyedia,**
menyenggara dan menyimpan rekod sebagaimana yang
ditentukan oleh Ketua Pengarah seperti yang berikut:

_(a)_ rekod pendaftaran pencari kerja;

_(b)_ rekod pendaftaran majikan;

_(c)_ rekod mengenai kekosongan pekerjaan;

_(d)_ rekod penempatan pencari kerja dan pekerja bukan

warganegara;

_(e)_ rekod fi yang dipungut; dan

_(f)_ apa-apa rekod lain sebagaimana yang dikehendaki

oleh Ketua Pengarah.

(2) Agensi pekerjaan swasta hendaklah menyimpan rekod
bagi tempoh tidak kurang dari enam tahun dari tarikh
perekodan.

(3) Agensi pekerjaan swasta hendaklah mengemukakan
semua rekod di bawah subseksyen (1) jika Ketua Pengarah,
melalui arahan bertulis, menghendaki agensi pekerjaan swasta
supaya mengemukakan rekod itu.

(4) Agensi pekerjaan swasta yang melanggar subseksyen (1),
(2) atau (3) melakukan suatu kesalahan dan boleh, apabila
disabitkan, didenda tidak melebihi dua puluh ribu ringgit.”.

**Seksyen baharu 19a**

**22.** Akta ibu dipinda dengan memasukkan selepas seksyen 19
seksyen yang berikut:

“Pemberitahuan perubahan maklumat yang diberikan

**19a. Agensi pekerjaan swasta hendaklah memberitahu**
Ketua Pengarah secara bertulis apabila berlakunya apa-apa


-----

_Agensi Pekerjaan Swasta (Pindaan)_ 23

perubahan material dalam apa-apa maklumat yang diberikan
kepada Ketua Pengarah berhubung dengan—

_(a)_ maklumat yang berhubungan dengan semua rekod

di bawah seksyen 19;

_(b)_ pengarah yang dinamakan dalam borang permohonan

yang bertanggungjawab bagi hal ehwal agensi
pekerjaan swasta; dan

_(c)_ apa-apa maklumat lain atau penjelasan bertulis

sebagaimana yang dikehendaki oleh Ketua Pengarah,
berkenaan dengan apa-apa maklumat yang diberikan
oleh agensi pekerja swasta.”.

**Pemotongan seksyen 20**

**23.** Akta ibu dipinda dengan memotong seksyen 20.

**Penggantian seksyen 21**

**24.** Akta ibu dipinda dengan menggantikan seksyen 21 dengan
seksyen yang berikut:

“Kuasa penguatkuasaan, pemeriksaan dan penyiasatan

**21. Ketua Pengarah atau mana-mana pegawai tenaga kerja**
di bawah seksyen 4a hendaklah mempunyai segala kuasa
seorang pegawai polis tidak kira apa jua pangkatnya
sebagaimana yang diperuntukkan di bawah Kanun Tatacara
Jenayah [Akta 593], berhubung dengan penguatkuasaan,
pemeriksaan dan penyiasatan dan kuasa itu hendaklah sebagai
tambahan kepada kuasa yang diperuntukkan di bawah Akta
ini dan bukan pengurangan kuasa itu.”.

**Pemotongan seksyen 22**

**25.** Akta ibu dipinda dengan memotong seksyen 22.


-----

24 _Rang Undang-Undang_

**Pemotongan seksyen 24 dan 25**

**26.** Akta ibu dipinda dengan memotong seksyen 24 dan 25.

**Pindaan seksyen 26**

**27. Seksyen 26 Akta ibu dipinda—**

_(a)_ dengan menomborkan semula seksyen sedia ada sebagai

subseksyen (1);

_(b)_ dalam subseksyen (1) yang dinomborkan semula, dengan

memotong perkataan “yang mana keputusannya muktamad
dan tidak boleh dipersoalkan dalam mana-mana mahkamah
undang-undang”; dan

_(c)_ dengan memasukkan selepas subseksyen (1) yang

dinomborkan semula subseksyen yang berikut:

“(2) Menteri boleh, selepas mempertimbangkan rayuan
di bawah subseksyen (1), mengesahkan, mengakas
atau mengubah keputusan Ketua Pengarah.

(3) Bagi mengelakkan keraguan, rayuan yang dibuat
di bawah subseksyen (1), tidaklah menggantung
keputusan yang dirayu.”.

**Penggantian seksyen 27**

**28. Akta ibu dipinda dengan menggantikan seksyen 27 dengan**
seksyen yang berikut:

“Kuasa untuk membuat peraturan-peraturan

**27. (1) Menteri boleh membuat peraturan-peraturan**
sebagaimana yang perlu atau suai manfaat bagi maksud
melaksanakan peruntukan Akta ini.


-----

_Agensi Pekerjaan Swasta (Pindaan)_ 25

(2) Tanpa menjejaskan keluasan makna subseksyen (1),
peraturan-peraturan boleh dibuat bagi semua atau mana-mana
maksud yang berikut:

_(a)_ menetapkan apa-apa perkara yang dikehendaki di

bawah Akta ini supaya ditetapkan; atau

_(b)_ menetapkan denda tidak melebihi dua ratus lima puluh

ribu ringgit bagi pelanggaran atau ketidakpatuhan
dengan mana-mana peruntukan mana-mana
peraturan-peraturan yang dibuat di bawah Akta ini.”.

**Seksyen baharu 27a**

**29. Akta ibu dipinda dengan memasukkan selepas seksyen 27**
seksyen yang berikut:

“Kuasa untuk meminda Jadual

**27a. Menteri boleh, melalui perintah yang disiarkan dalam**
_Warta, meminda mana-mana Jadual.”._

**Penggantian seksyen 28**

**30. Akta ibu dipinda dengan menggantikan seksyen 28 dengan**
seksyen yang berikut:

“Kesalahan dan penalti

**28. Mana-mana orang yang—**

_(a)_ mengenakan atau menerima sendiri atau melalui

seseorang lain, bagi perkhidmatannya, apa-apa jumlah
yang lebih besar daripada fi yang dinyatakan dalam
Jadual Pertama;

_(b)_ dengan diketahuinya memperdaya mana-mana pencari

kerja, majikan atau pekerja bukan warganegara
dengan memberikan maklumat palsu; atau


-----

26 _Rang Undang-Undang_

_(c)_ melanggar mana-mana peruntukan Akta ini atau

mana-mana perundangan subsidiari yang dibuat
di bawah Akta ini,

melakukan suatu kesalahan dan apabila disabitkan, boleh
didenda tidak melebihi lima puluh ribu ringgit atau
dipenjarakan selama tempoh tidak melebihi satu tahun atau
kedua-duanya.”.

**Pemotongan seksyen 29**

**31. Akta ibu dipinda dengan memotong seksyen 29.**

**Penggantian seksyen 30**

**32. Akta ibu dipinda dengan menggantikan seksyen 30 dengan**
seksyen yang berikut:

“Kesalahan oleh pertubuhan perbadanan

**30. Mana-mana orang yang pada masa pelakuan kesalahan itu**
merupakan pengarah, pengurus, setiausaha atau pegawai lain
yang seumpama bagi pertubuhan perbadanan itu melakukan
kesalahan di bawah Akta ini, boleh dipertuduh secara berasingan
atau bersesama dalam prosiding yang sama dengan pertubuhan
perbadanan dan jika pertubuhan perbadanan itu didapati
telah melakukan kesalahan itu, hendaklah disifatkan telah
melakukan kesalahan itu melainkan jika, dengan mengambil
kira jenis fungsinya atas sifat itu dan segala hal keadaan,
dia membuktikan—

_(a)_ bahawa kesalahan itu telah dilakukan tanpa

pengetahuannya, persetujuannya atau pembiarannya;
dan

_(b)_ bahawa dia telah mengambil segala langkah yang

munasabah dan menjalankan usaha yang wajar untuk
menghalang pelakuan kesalahan itu.”.


-----

_Agensi Pekerjaan Swasta (Pindaan)_ 27

**Pindaan seksyen 31**

**33.** Seksyen 31 Akta ibu dipinda dengan menggantikan perkataan
“oleh atau bagi pihak Pendakwa Raya atau oleh seseorang pegawai
polis yang berpangkat tidak rendah daripada Inspektor” dengan
perkataan “dengan keizinan secara bertulis daripada Pendakwa
Raya”.

**Penggantian seksyen 32**

**34. Akta ibu dipinda dengan menggantikan seksyen 32 dengan**
seksyen yang berikut:

“Kuasa untuk mengkompaun kesalahan

**32. (1) Menteri boleh, dengan keizinan Pendakwa Raya,**
membuat peraturan-peraturan untuk menetapkan—

_(a)_ mana-mana kesalahan di bawah Akta ini dan apa-apa

peraturan-peraturan yang dibuat di bawah Akta ini
yang boleh dikompaun;

_(b)_ kriteria bagi mengkompaun kesalahan itu; dan

_(c)_ kaedah dan tatacara bagi mengkompaun kesalahan

itu.

(2) Ketua Pengarah boleh, dengan keizinan bertulis
Pendakwa Raya, mengkompaun apa-apa kesalahan, kecuali
kesalahan di bawah subseksyen 7(2), 13b(2), 13c(2), 13e(7),
13g(2), 18(2) dan 28 yang dilakukan oleh mana-mana orang
di bawah Akta ini atau mana-mana peraturan-peraturan yang
dibuat di bawah Akta ini dan ditetapkan sebagai kesalahan
boleh kompaun dengan membuat suatu tawaran bertulis
kepada orang yang disyaki telah melakukan kesalahan itu
untuk mengkompaun kesalahan itu apabila dibayar kepada
Ketua Pengarah suatu amaun yang tidak melebihi lima puluh
peratus amaun denda maksimum bagi kesalahan itu dalam
apa-apa masa yang dinyatakan dalam tawaran bertulisnya.

(3) Sesuatu tawaran di bawah subseksyen (2) boleh dibuat
pada bila-bila masa selepas kesalahan itu dilakukan tetapi
sebelum apa-apa pendakwaan baginya dimulakan.


-----

28 _Rang Undang-Undang_

(4) Jika amaun yang dinyatakan dalam tawaran itu tidak
dibayar dalam masa yang dinyatakan dalam tawaran itu atau
dalam apa-apa masa lanjutan yang diberikan oleh Ketua
Pengarah, pendakwaan bagi kesalahan itu boleh dimulakan
pada bila-bila masa selepas itu terhadap orang yang kepadanya
tawaran itu dibuat.

(5) Jika suatu kesalahan telah dikompaun di bawah
subseksyen (2), tiada pendakwaan boleh dimulakan berkenaan
dengan kesalahan itu terhadap orang yang kepadanya tawaran
untuk mengkompaun itu dibuat, dan mana-mana dokumen atau
benda lain yang disita berkaitan dengan kesalahan itu boleh
dilepaskan oleh Ketua Pengarah, tertakluk kepada apa-apa
terma dan syarat yang difikirkannya patut.

(6) Semua jumlah wang yang diterima oleh Ketua Pengarah
di bawah seksyen ini hendaklah dibayar ke dalam dan menjadi
sebahagian daripada Kumpulan Wang Disatukan Persekutuan.”.

**Penggantian Jadual**

**35. Akta ibu dipinda dengan menggantikan Jadual dengan Jadual**
yang berikut:

“Jadual Pertama

[Seksyen 8, 9a, 11, 13a, 13d, 13e, 13f, 14, 14a, 14b, 28]

|Jenis Fi|Jumlah Fi|
|---|---|
|Bagi penubuhan agensi pekerjaan swasta||
|(a) Fi Lesen|RM500|
|(b) Fi Proses (i) Permohonan lesen (ii) Pembaharuan lesen (iii) Permohonan lesen cawangan|RM300 RM100 RM100|


-----

_Agensi Pekerjaan Swasta (Pindaan)_ 29

|Jenis Fi|Jumlah Fi|
|---|---|
|(iv) Penggantian lesen (v) Permohonan menukar kategori lesen (vi) Dokumen pengenalan diri (vii) Penggantian dokumen pengenalan diri|RM100 RM100 RM 50 RM 50|
|Fi yang dikenakan ke atas pencari kerja atau pekerja bukan warganegara||
|(a) Fi Pendaftaran (i) Fi yang dikenakan untuk pendaftaran bagi semua kategori pekerjaan dalam Malaysia kepada pencari kerja, pendaftaran itu adalah sah bagi semua kategori pekerjaan bagi tempoh selama dua belas bulan (ii) Fi yang boleh dikenakan untuk pendaftaran semua kategori pekerjaan di luar Malaysia kepada pencari kerja, pendaftaran itu adalah sah bagi semua pekerjaan bagi tempoh selama enam bulan.|RM30 dan ke bawah RM50 dan ke bawah|
|(b) Fi Penempatan (i) Pencari kerja yang bekerja di dalam Malaysia (ii) Pencari kerja yang bekerja di luar Malaysia (iii) Pekerja bukan warganegara yang bekerja di dalam Malaysia|Tidak lebih daripada 25% gaji pokok bulanan pertama pekerja Tidak lebih daripada 25% gaji pokok bulanan pertama pekerja Tidak lebih daripada satu bulan gaji pokok bulan pertama pekerja|


-----

30 _Rang Undang-Undang_

Jadual Kedua

[Seksyen 8, 9, 9a, 11, 13e, 13f, 14c, 14d]

|Kategori lesen|Modal berbayar (RM)|Wang jaminan (RM)|Wang jaminan untuk menubuhkan cawangan baru (RM)|
|---|---|---|---|
|Lesen A – U n t u k p e n e m p a t a n pekerjaan bagi pencari kerja di dalam Malaysia|RM50,000|RM5,000|RM5,000|
|Lesen B – U n t u k p e n e m p a t a n pekerjaan bagi pencari kerja di dalam dan di luar Malaysia, dan pekhidmat domestik asing di dalam Malaysia|RM100,000|RM100,000|RM30,000|
|Lesen C – U n t u k p e n e m p a t a n pekerjaan bagi pencari kerja di dalam dan di luar Malaysia, dan pekerja bukan warganegara di dalam Malaysia|RM250,000|RM250,000|RM100,000|



**Kecualian dan peralihan**


”.


**36.** (1) Apa-apa lesen yang dikeluarkan, atau kelulusan atau
kebenaran yang diberikan di bawah Akta ibu sebelum Akta ini
mula berkuat kuasa hendaklah terus berkuat kuasa sepenuhnya
sehingga lesen itu habis tempoh, dipinda, digantung atau dibatalkan,
atau kelulusan atau kebenaran itu habis tempoh atau dibatalkan
di bawah Akta ibu, yang hanya bagi maksud itu Akta ibu itu
hendaklah terus berkuat kuasa dan berkesan sepenuhnya.

(2) Semua kaedah-kaedah dan peraturan-peraturan, borang,
arahan dan surat pemberian kuasa yang dibuat, dikeluarkan atau
diberikan di bawah Akta ibu hendaklah, setakat yang kaedahkaedah dan peraturan-peraturan, borang, arahan dan surat pemberian
kuasa itu selaras dengan Akta ini, terus berkuat kuasa sehingga
kaedah-kaedah dan peraturan-peraturan, borang, arahan dan surat
pemberian kuasa itu dibatalkan atau dipinda.


-----

_Agensi Pekerjaan Swasta (Pindaan)_ 31

(3) Apa-apa siasatan, perbicaraan atau prosiding yang dilakukan,
diambil atau dimulakan di bawah Akta ibu sebaik sebelum
permulaan kuat kuasa Akta ini hendaklah, pada permulaan kuat
kuasa Akta ini, diuruskan seolah-olah Akta ibu tidak dipinda oleh
Akta ini.

(4) Mana-mana agensi pekerjaan swasta yang, pada tarikh
permulaan kuat kuasa Akta ini, sedang mengusahakan suatu aktiviti
yang Akta ini terpakai baginya hendaklah, dalam tempoh enam
bulan dari tarikh permulaan kuat kuasa Akta ini, memohon bagi
suatu lesen di bawah Akta ini.

HURAIAN

Rang Undang-Undang ini bertujuan untuk meminda Akta Agensi Pekerjaan
Swasta 1981 (“Akta 246”). Pindaan yang dicadangkan bertujuan untuk
menjadikan peruntukan Akta lebih menyeluruh dengan menyatakan tatacara
permohonan lesen, syarat dan fi yang dikenakan dan perkara-perkara lain
yang berkaitan. Pindaan yang dicadangkan juga bertujuan untuk memperluas
peruntukan penguatkuasaan dan kesalahan.

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 246 untuk memperuntukkan_
bahawa Akta ini hendaklah terpakai bagi semua agensi pekerjaan swasta yang
menjalankan aktiviti merekrut. Walau bagaimanapun, Akta ini tidak terpakai
bagi Kerajaan Persekutuan dan Kerajaan Negeri.

4. _Fasal 3 bertujuan untuk meminda seksyen 3 Akta 246 untuk memasukkan_
takrif baharu dan meminda takrif tertentu yang sedia ada.

5. _Fasal 4 bertujuan untuk meminda seksyen 4 Akta 246 untuk mengadakan_
peruntukan bagi fungsi dan kuasa Ketua Pengarah.

6. _Fasal 5_ bertujuan untuk memasukkan seksyen baharu 4a ke dalam Akta
246 untuk memperuntukkan bahawa Ketua Pengarah boleh mewakilkan fungsi
dan kuasa di bawah Akta 246 kepada pegawai tenaga kerja.

7. _Fasal 7 bertujuan untuk meminda seksyen 6 Akta 246 untuk mengadakan_
peruntukan bagi perlindungan untuk Kerajaan, Menteri, Ketua Pengarah atau
mana-mana pegawai tenaga kerja daripada apa-apa tindakan guaman dan
prosiding undang-undang yang lain tertakluk kepada kelayakan seperti yang
dinyatakan dalam peruntukan.


-----

32 _Rang Undang-Undang_

8. _Fasal 8 bertujuan untuk meminda seksyen 7 Akta 246 untuk menghendaki_
agensi pekerjaan swasta untuk mendapatkan lesen yang sah untuk menjalankan
aktiviti merekrut.

9. _Fasal 9 bertujuan untuk meminda seksyen 8 Akta 246 untuk mengadakan_
peruntukan bagi tatacara yang lebih komprehensif bagi permohonan lesen
di bawah Akta ini.

10. _Fasal 10 bertujuan untuk meminda seksyen 9 Akta 246 untuk menghendaki_

agensi pekerjaan swasta untuk mematuhi syarat-syarat yang dibuat oleh Ketua
Pengarah di bawah Akta ini bagi maksud kelulusan permohonan lesen.

11. _Fasal 11 bertujuan untuk memasukkan seksyen baharu 9a dan 9b ke_

dalam Akta 246. Seksyen baharu 9a dan 9b memberi kuasa kepada Ketua
Pengarah untuk menentukan sama ada untuk memberikan atau menolak untuk
memberikan lesen di bawah Akta ini dan untuk mengenakan apa-apa syarat
ke atas lesen semasa pemberian lesen.

12. _Fasal 12_ bertujuan untuk menggantikan seksyen 10 Akta 246 untuk

memperuntukkan tempoh lesen.

13. _Fasal 13_ bertujuan untuk meminda seksyen 11 Akta 246 untuk

menghendaki agensi pekerjaan swasta untuk membaharui lesen dengan mematuhi
syarat-syarat yang dinyatakan di bawah pindaan yang dicadangkan.

14. _Fasal 14_ bertujuan untuk memasukkan seksyen baharu 11a ke dalam

Akta 246. Seksyen baharu 11a bertujuan untuk memberikan kuasa kepada
Ketua Pengarah untuk menggantung atau membatalkan lesen agensi pekerjaan
swasta.

15. _Fasal 15 bertujuan untuk meminda seksyen 13 Akta 246 untuk mengenakan_

kewajipan ke atas agensi pekerjaan swasta untuk mempamerkan lesen di tempat
yang mudah dilihat di premis dan untuk mengadakan peruntukan penalti bagi
pelanggaran atau kegagalan mematuhi kewajipan tersebut.

16. _Fasal 16_ bertujuan untuk memasukkan seksyen baharu 13a, 13b, 13c,

13d, 13e, 13f dan 13g ke dalam Akta 246. Seksyen baharu 13a menghendaki
agensi pekerjaan swasta untuk memohon penggantian lesen apabila lesen hilang,
musnah atau rosak manakala seksyen baharu 13b bertujuan untuk menghalang
agensi pekerjaan swasta daripada menyerah atau memindah milik hak lesen
kepada mana-mana orang tanpa persetujuan Ketua Pengarah. Selanjutnya,
seksyen baharu 13c bertujuan untuk menghalang agensi pekerjaan swasta
daripada menyewakan atau memajakkan lesen kepada mana-mana orang dan
seksyen baharu 13d bertujuan untuk menghendaki agensi pekerjaan swasta untuk
memohon kepada Ketua Pengarah dokumen pengenalan diri bagi pekerjanya
yang menjalankan aktiviti merekrut.

Seksyen baharu 13e, 13f dan 13g bertujuan untuk mengadakan peruntukan

untuk menghendaki agensi pekerjaan swasta untuk mendapatkan lesen untuk
menubuhkan cawangan, permohonan pertukaran kategori lesen oleh agensi
pekerjaan swasta dan untuk menghendaki agensi pekerjaan swasta untuk
memberitahu Ketua Pengarah jika agensi pekerjaan swasta berhasrat untuk
memberhentikan operasi sebelum lesen luput, masing-masing.


-----

_Agensi Pekerjaan Swasta (Pindaan)_ 33

17. _Fasal 17 bertujuan untuk meminda seksyen 14 Akta 246 untuk mencegah_

agensi pekerjaan swasta mengenakan fi lain ke atas pencari kerja atau pekerja
bukan warganegara selain yang dinyatakan dalam Jadual Pertama.

18. _Fasal 18 bertujuan untuk memasukkan seksyen baharu 14a, 14b, 14c,_

14d, 14e dan 14f ke dalam Akta 246. Seksyen baharu 14a dan 14b bertujuan
untuk membolehkan agensi pekerjaan swasta mengenakan fi pendaftaran
dan penempatan ke atas pencari kerja atau pekerja bukan warganegara
sebagaimana yang dinyatakan dalam Jadual Pertama Akta 246 yang dicadangkan,
masing-masing.

Seksyen baharu 14c bertujuan untuk menghendaki agensi pekerjaan swasta

untuk mengemukakan wang jaminan sebagaimana yang dinyatakan dalam Jadual
Kedua Akta ini yang dicadangkan. Seksyen baharu 14d memberikan kuasa
kepada Ketua Pengarah untuk menggunakan wang jaminan yang didepositkan
oleh agensi pekerjaan swasta jika agensi itu gagal memenuhi tanggungjawab
terhadap pencari kerja, pekerja bukan warganegara dan majikan.

Seksyen baharu 14e bertujuan untuk mengadakan peruntukan bagi pemulangan

wang jaminan kepada agensi pekerjaan swasta yang telah memberhentikan
operasi, yang lesennya dibatalkan atau lesen tamat tempoh. Seksyen baharu 14f
memberikan kuasa kepada Ketua Pengarah untuk melucut hak wang jaminan
jika agensi pekerjaan swasta gagal menuntut wang jaminan dalam hal keadaan
jika ia telah memberhentikan operasinya, lesennya dibatalkan atau lesennya
tamat tempoh.

19. _Fasal 19_ bertujuan untuk memotong seksyen 15, 16 dan 17 Akta 246.

Seksyen 15 dan 17 dipotong kerana seksyen baharu 9b sekarang memberikan
kuasa kepada Ketua Pengarah untuk mengenakan apa-apa syarat semasa
memberikan lesen. Seksyen 16 dipotong kerana peruntukan berkenaan merekrut
pencari kerja luar Malaysia telah diperuntukkan dalam seksyen 8 dan Jadual
Kedua Akta ini yang dicadangkan.

20. _Fasal 20 bertujuan untuk meminda seksyen 18 Akta 246 untuk mengadakan_

peruntukan penalti yang lebih tinggi di bawah Akta 246.

21. _Fasal 21 bertujuan untuk meminda seksyen 19 Akta 246 untuk mengenakan_

kewajipan ke atas agensi pekerjaan swasta untuk menyediakan, menyenggara
dan menyimpan rekod sebagaimana yang ditentukan oleh Ketua Pengarah.

22. _Fasal 22 bertujuan untuk memasukkan seksyen baharu 19a ke dalam_

Akta 246 untuk mengenakan kewajipan ke atas agensi pekerjaan swasta untuk
memberitahu kepada Ketua Pengarah tentang kewujudan perubahan yang material
dalam mana-mana maklumat yang dikemukakan kepada Ketua Pengarah.

23. _Fasal 24 bertujuan untuk meminda seksyen 21 Akta 246 untuk memberikan_

kuasa kepada Ketua Pengarah dan pegawainya dengan kuasa pegawai polis
apa jua pangkat sebagaimana yang diperuntukkan di bawah Kanun Tatacara
Jenayah [Akta 593], yang berhubungan dengan penguatkuasaan, pemeriksaan
dan penyiasatan.


-----

34 _Rang Undang-Undang_

24. _Fasal 25_ dan 26 bertujuan untuk memotong seksyen 22, 24 dan 25.

Seksyen 22 dipotong kerana agensi pekerjaan swasta tidak lagi dianggap
sebagai tempat awam. Seksyen 24 dipotong kerana pelucuthakan wang jaminan
kini diperuntukkan dalam seksyen baharu 14f. Seksyen 25 dipotong kerana
pembatalan lesen kini diperuntukkan dalam seksyen baharu 11a.

25. _Fasal 27 bertujuan untuk meminda seksyen 26 Akta 246 untuk menerangkan_

proses rayuan oleh pihak yang terkilan terhadap keputusan yang dibuat oleh
Ketua Pengarah di bawah Akta 246.

26. _Fasal 28 bertujuan untuk meminda seksyen 27 untuk memberi Menteri_

kuasa menetapkan denda tidak melebihi dua ratus lima puluh ribu ringgit bagi
pelanggaran atau ketidakpatuhan dengan mana-mana peruntukan mana-mana
peraturan-peraturan yang dibuat di bawah Akta 246.

27. _Fasal 29_ bertujuan untuk memasukkan seksyen baharu 27a ke dalam

Akta 246 untuk memberikan kuasa kepada Menteri untuk meminda Jadual
melalui perintah yang disiarkan dalam _Warta._

28. _Fasal 30 bertujuan untuk meminda seksyen 28 Akta 246 untuk mengadakan_

peruntukan kesalahan dan penalti dalam Akta 246.

29. _Fasal 32 bertujuan untuk meminda seksyen 30 Akta 246 untuk mengadakan_

peruntukan bagi kesalahan yang dilakukan oleh pertubuhan perbadanan.

30. _Fasal 33_ bertujuan untuk meminda seksyen 31 Akta 246 untuk

memperuntukkan bahawa prosiding bagi kesalahan di bawah Akta atau manamana peraturan-peraturan yang dibuat di bawah Akta tidak boleh dimulakan
atau dijalankan kecuali selepas mendapatkan keizinan Pendakwa Raya.

31. _Fasal 34 bertujuan untuk meminda seksyen 32 Akta 246 untuk memberikan_

kuasa kepada Menteri dengan keizinan Pendakwa Raya untuk membuat
peraturan-peraturan untuk menetapkan apa-apa kesalahan di bawah Akta 246
yang boleh dikompaun serta kriteria, kaedah dan tatacara untuk mengkompaun
kesalahan itu. Pindaan ini juga bertujuan untuk memberi kuasa kepada Ketua
Pengarah untuk mengkompaunkan kesalahan itu dengan keizinan bertulis
daripada Pendakwa Raya.

32. _Fasal 35 bertujuan untuk meminda Akta 246 dengan memasukkan Jadual_

Pertama dan Jadual Kedua yang baharu. Jadual Pertama baharu bertujuan untuk
memperuntukkan jenis-jenis fi yang dikenakan ke atas agensi pekerjaan swasta
di bawah Akta 246. Jadual Kedua baharu bertujuan untuk memperuntukkan
kategori lesen, berdasarkan modal berbayar agensi pekerjaan swasta dan skop
penempatan pekerjaan dijalankan dan jumlah wang jaminan yang dikenakan
ke atas agensi pekerjaan swasta.

33. _Fasal 36_ mengadakan peruntukan kecualian dan peralihan.

34. Pindaan lain yang tidak diperkatakan secara khusus dalam Huraian ini

adalah pindaan kecil atau berbangkit.

_IMPLIKASI KEWANGAN_

Rang Undang-undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2887]


-----

