---
Year: 2017
Bill: D.R.11/2017 - RUU Kanun Keseksaan (Pindaan) 2017 (Lulus)
Title: D.R.11/2017 - RUU Kanun Keseksaan (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/D.R.%2011_2017%20(bm).pdf
URL: https://www.parlimen.gov.my/files/billindex/pdf/2017/D.R.%2011_2017%20(bm).pdf
---
---
Reading:
D.R.11/2017
Bacaan Pertama Pada:03/04/2017
Bacaan Kedua Pada:05/04/2017
Dibentang Oleh:YB Dato' Razali bin Ibrahim - Timbalan Menteri Di Jabatan Perdana Menteri
Diluluskan Pada:05/04/2017
Dibentang Oleh:YB Dato' Razali bin Ibrahim - Timbalan Menteri Di Jabatan Perdana Menteri
---

_Kanun Keseksaan (Pindaan)_ 1

**D.R. 11/2017**

RANG UNDANG-UNDANG

_b e r n a m a_

Suatu Akta untuk meminda Kanun Keseksaan.

**[** **]**

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Kanun Keseksaan**
(Pindaan) 2017.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 292**

**2. Kanun Keseksaan [Akta 574], yang disebut “Kanun” dalam**
Akta ini, dipinda dalam seksyen 292—

_(a) dalam perenggan (a), dengan memasukkan selepas perkataan_

“obscene object” perkataan “or document”;


-----

2 _Rang Undang-Undang_

_(b) dalam perenggan_ _(b)—_

(i) dengan memasukkan selepas perkataan “obscene

object” perkataan “or document”; dan

(ii) dengan memasukkan selepas perkataan “such object”

perkataan “or document”;

_(c) dalam perenggan (c), dengan memasukkan selepas perkataan_

“obscene objects” perkataan “or documents”; dan

_(d) dalam perenggan (d), dengan memasukkan selepas perkataan_

“obscene object” perkataan “or document”.

**Pindaan seksyen 293**

**3. Kanun dipinda dalam seksyen 293—**

_(a) dalam nota bahu, dengan memasukkan selepas perkataan_

“obscene objects” perkataan “or documents”; dan

_(b) dengan memasukkan selepas perkataan “obscene object”_

perkataan “or document”.

**Penggantian seksyen 326a**

**4. Kanun dipinda dengan menggantikan seksyen 326a dengan**
seksyen yang berikut:

“Punishment for causing hurt to spouse, former spouse, etc.

**326a. (1) Whoever causes hurt to his spouse or former**
spouse, a child, an incapacitated adult or other member of
the family and commits an offence under section 323, 324,
325, 326, 334 or 335 shall be punished with imprisonment
for a term which may extend to twice of the maximum term
for which he would have been liable on conviction for that
offence under the relevant section notwithstanding any other
punishment provided for that offence.


-----

_Kanun Keseksaan (Pindaan)_ 3

(2) For the purpose of this section, “spouse”, “child”,

“incapacitated adult” and “other member of the family” have
the meanings assigned to them in section 2 of the Domestic
Violence Act 1994 [Act 521].”.

**Pindaan seksyen 376**

**5. Kanun dipinda dalam seksyen 376—**

_(a) dalam subseksyen (1), dengan menggantikan perkataan_

“shall also be liable to” dengan perkataan “shall also
be punished with”; dan

_(b) dalam subseksyen (2), dengan menggantikan perkataan_

“shall also be liable to” dengan perkataan “shall also
be punished with”.

**Pindaan seksyen 376b**

**6. Kanun dipinda dalam subseksyen 376b(1) dengan menggantikan**
perkataan “shall also be liable to” dengan perkataan “shall also
be punished with”.

**Pindaan seksyen 377b**

**7. Kanun dipinda dalam seksyen 377b dengan menggantikan**
perkataan “shall also be liable to” dengan perkataan “shall also
be punished with”.

**Pindaan seksyen 377c**

**8. Kanun dipinda dalam seksyen 377c dengan menggantikan**
perkataan “shall also be liable to” dengan perkataan “shall also
be punished with”.


-----

4 _Rang Undang-Undang_

**Pindaan seksyen 377ca**

**9. Kanun dipinda dalam seksyen 377ca—**

_(a) dalam nota bahu, dengan memasukkan selepas perkataan_

“object” perkataan “, **_etc.”; dan_**

_(b) dengan memasukkan selepas perkataan “of any object”_

perkataan “or any part of the body, except the penis”.

**Pindaan seksyen 377e**

**10. Kanun dipinda dalam seksyen 377e dengan menggantikan**
perkataan “shall also be liable to” dengan perkataan “shall also
be punished with”.

HURAIAN

Rang Undang-Undang ini bertujuan untuk meminda Kanun Keseksaan
(“Akta 574”), untuk memperluas kesalahan perhubungan seksual dengan objek
supaya termasuk mana-mana bahagian badan kecuali zakar, untuk memperluas
hukuman di bawah seksyen 326a Akta 574 bagi mereka yang menyebabkan
kecederaan kepada bekas suami atau isterinya, kanak-kanak, dsb., untuk
memasukkan dokumen lucah sebagai sebahagian daripada perkara yang
dilarang untuk dijual, dsb., dan untuk menjadikan hukuman sebat mandatori
bagi kesalahan seksual yang dinyatakan.

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2 bertujuan untuk memasukkan dokumen lucah sebagai sebahagian_
daripada perkara yang dilarang untuk dijual, dsb., di bawah seksyen 292
Akta 574. Bagi maksud ini, dokumen itu termasuklah kandungan lucah dalam
talian.

4. _Fasal 3 bertujuan untuk meminda seksyen 293 Akta 574 untuk memasukkan_
dokumen lucah sebagai sebahagian daripada perkara yang dilarang untuk dijual,
dsb., di bawah seksyen 293 Akta 574 kepada mana-mana orang yang berumur
di bawah dua puluh tahun.


-----

_Kanun Keseksaan (Pindaan)_ 5

5. _Fasal 4 bertujuan untuk menggantikan seksyen 326a Akta 574 sedia_
ada dengan seksyen baharu 326a untuk memperluas pemakaian seksyen ini
kepada orang seperti bekas suami atau isteri, kanak-kanak, orang dewasa tidak
berkeupayaan, atau anggota lain keluarga dan orang ini adalah seperti yang
ditakrif dalam seksyen 2 Akta Keganasan Rumah Tangga 1994 dan tidak terhad
bagi mereka yang masih dalam perkahwinan yang sah sahaja. Dengan cadangan
pindaan ini, mahkamah hendaklah mempunyai kuasa untuk menghukum pesalah
yang menyebabkan kecederaan kepada suami atau isterinya, bekas suami atau
isterinya, kanak-kanak, orang dewasa tidak berkeupayaan atau anggota lain
keluarga, dan melakukan kesalahan di bawah seksyen 323, 324, 325, 326, 334
atau 335 Akta 574 dengan pemenjaraan bagi tempoh yang boleh sampai dua
kali tempoh maksimum yang dia boleh dikenakan sekiranya disabitkan bagi
kesalahan itu di bawah seksyen berkaitan walau apa pun hukuman lain denda
atau sebatan diperuntukkan bagi seksyen itu.

6. _Fasal 5, 6, 7, 8, dan 10 bertujuan untuk meminda seksyen 376, 376b, 377b,_
377c dan 377e, masing-masing, untuk menjadikan hukuman sebat mandatori
bagi kesalahan seksual dalam Akta 574.

7. _Fasal 9 bertujuan untuk meminda seksyen 377ca Akta 574 sedia ada untuk_
memperluas pemakaian seksyen ini bagi kesalahan yang melibatkan perhubungan
seksual dengan menggunakan mana-mana bahagian badan selain zakar. Pindaan
yang dicadangkan ini adalah selaras dengan keputusan Mahkamah Rayuan
dalam kes Shafiee bin Awang v PP [unreported], yang menurutnya mahkamah
telah memutuskan dan menafsirkan bahawa jari termasuk dalam takrif “objek”
di bawah seksyen 377ca Akta 574. Cadangan pindaan ini dibuat bagi maksud
penjelasan dan oleh itu, perkataan “atau mana-mana bahagian badan, selain
zakar” dicadangkan untuk dimasukkan selepas perkataan “apa-apa objek” dalam
seksyen 377ca Akta 574. Dengan cadangan pindaan ini, apabila terdapat kes
bagi apa-apa kesalahan yang melibatkan perhubungan seksual dengan objek
di bawah seksyen 377ca Akta 574 yang melibatkan mana-mana bahagian badan
seperti jari atau lidah, pendakwaan boleh dimulakan di bawah seksyen 377ca
Akta 574.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam perbelanjaan
wang tambahan.

[PN(U2)3036]


-----

