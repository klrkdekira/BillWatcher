---
Year: 2017
Bill: D.R.32/2017 - RUU Suruhanjaya Penerbangan Malaysia (Pindaan) 2017 (Lulus)
Title: D.R.32/2017 - RUU Suruhanjaya Penerbangan Malaysia (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/WJW008822%20BM.pdf
URL: https://www.parlimen.gov.my/files/billindex/pdf/2017/WJW008822%20BM.pdf
---
---
Reading:
D.R.32/2017
Bacaan Pertama Pada:07/08/2017
Bacaan Kedua Pada:23/10/2017
Dibentang Oleh:Datuk Ab. Aziz bin Kaprawi  -Timbalan Menteri Pengangkutan
Diluluskan Pada:24/10/2017
Dibentang Oleh:Datuk Ab. Aziz bin Kaprawi   -Timbalan Menteri Pengangkutan
---

_Suruhanjaya Penerbangan Malaysia (Pindaan)_ 1

**D.R. 32/2017**

RANG UNDANG-UNDANG

_b e r n a m a_

Suatu Akta untuk meminda Akta Suruhanjaya Penerbangan
Malaysia 2015.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Suruhanjaya Penerbangan**
Malaysia (Pindaan) 2017.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2. Akta Suruhanjaya Penerbangan Malaysia 2015 [Akta 771],**
yang disebut “Akta ibu” dalam Akta ini, dipinda dalam seksyen 2
dengan menggantikan takrif “hak trafik udara” dengan takrif
yang berikut:


-----

2 _Rang Undang-Undang_

‘ “hak trafik udara” ertinya—

_(a) berhubung dengan laluan domestik, hak sesuatu syarikat_

penerbangan yang dilesenkan oleh Suruhanjaya untuk
mengadakan perkhidmatan udara bagi perjalanan
berjadual dalam Malaysia, dan termasuklah tempat
yang hendak dihubungkan, jenis pesawat udara
yang hendak digunakan dan kapasiti yang hendak
diberikan; atau

_(b) berhubung dengan laluan antarabangsa, hak sesuatu_

syarikat penerbangan yang dilesenkan oleh
Suruhanjaya dan ditetapkan, dinamakan atau
selainnya dibenarkan oleh Kerajaan untuk mengadakan
perkhidmatan udara bagi perjalanan berjadual dari,
ke atau merentas sesuatu negara di bawah suatu
perjanjian perkhidmatan udara, dan termasuklah
tempat yang hendak dihubungkan, laluan yang
padanya perkhidmatan udara hendaklah diberikan,
jenis pesawat udara yang hendak digunakan dan
kapasiti yang hendak diberikan;’.

**Pindaan seksyen 18**

**3. Subseksyen 18(2) Akta ibu dipinda dengan memasukkan selepas**
perenggan _(f) perenggan yang berikut:_

“(fa) untuk mengenakan dan memungut caj ke atas penumpang

di lapangan terbang di Malaysia bagi perkhidmatan
pengawalseliaan yang diberikan oleh Suruhanjaya
menurut Akta ini;”.

**Pindaan seksyen 36**

**4. Subseksyen 36(1) Akta ibu dipinda dalam teks bahasa Inggeris,**
dengan menggantikan perkataan “and under” dengan perkataan
“and in accordance with”.


-----

_Suruhanjaya Penerbangan Malaysia (Pindaan)_ 3

**Pindaan seksyen 65**

**5. Seksyen 65 Akta ibu dipinda dengan memasukkan selepas**
subseksyen (3) subseksyen yang berikut:

“(4) Suruhanjaya boleh mengenakan suatu penalti kewangan
bagi apa-apa ketidakpatuhan terhadap mana-mana garis
panduan yang dikeluarkan di bawah seksyen ini—

_(a) jika seseorang itu merupakan seorang individu, setakat_

suatu amaun yang tidak melebihi satu juta ringgit;
atau

_(b) jika seseorang itu merupakan suatu pertubuhan_

perbadanan, setakat suatu amaun yang tidak melebihi
lima peratus daripada pusing ganti tahunan pertubuhan
perbadanan itu dari tahun kewangan yang sebelumnya.

(5) Bagi maksud seksyen ini—

“tahun kewangan” ertinya tempoh yang berkenaan dengannya
apa-apa penyata kewangan yang disediakan sama ada tempoh
itu genap satu tahun atau tidak;

“pusing ganti tahunan” ertinya agregat semua jumlah wang
yang diterima semasa menjalankan perniagaan sepanjang
tahun kewangan, sebagaimana yang dinyatakan atau
selainnya ditunjukkan dalam akaun perniagaan, termasuk
pemberian daripada mana-mana Kerajaan Persekutuan atau
Kerajaan Negeri.”.

**Pindaan seksyen 66**

**6. Subseksyen 66(1) Akta ibu dipinda dengan menggantikan**
perkataan “yang diperoleh oleh Kementerian Pengangkutan” dengan
perkataan “bagi kedua-dua laluan domestik dan antarabangsa”.


-----

4 _Rang Undang-Undang_

**Pindaan seksyen 69**

**7. Subseksyen 69(1) Akta ibu dipinda—**

_(a) dalam perenggan (d) dengan memotong perkataan “dan”_

di hujung perenggan itu; dan

_(b) dengan memasukkan selepas perenggan_ _(d) perenggan_

yang berikut:

“(da) penentuan fi atau caj yang dikenakan

ke atas pengguna oleh penyedia perkhidmatan
penerbangan; dan”.

**Pindaan seksyen 98**

**8. Perenggan 98(2)(k) Akta ibu dipinda dengan memasukkan**
selepas perkataan “membayar fi itu” perkataan “, yang termasuklah
mengecualikan secara sepenuhnya atau sebahagiannya bayaran apa-apa
fi dan caj yang kena dibayar kepada Suruhanjaya di bawah Akta
ini oleh mana-mana pesawat udara, penerbangan atau orang atau
kelas pesawat udara, penerbangan, atau orang atas apa-apa terma
dan syarat yang difikirkan patut oleh Suruhanjaya.”.

**Seksyen baharu 98a**

**9. Akta ibu dipinda dengan memasukkan selepas seksyen 98**
seksyen yang berikut:

“Kuasa untuk mengeluarkan garis panduan, pekeliling,

**arahan, dsb.**

**98a. (1) Bagi maksud Akta ini atau perundangan subsidiari**
yang dibuat di bawah Akta ini, Suruhanjaya boleh mengeluarkan
garis panduan, pekeliling, arahan, nota amalan atau notis
sebagaimana yang difikirkannya sesuai untuk mengawal
selia perkara ekonomi yang berhubungan dengan industri
penerbangan awam dan boleh mengenakan apa-apa syarat
atau sekatan sebagaimana yang difikirkannya patut.


-----

_Suruhanjaya Penerbangan Malaysia (Pindaan)_ 5

(2) Tiap-tiap garis panduan, pekeliling, arahan, nota
amalan atau notis yang dikeluarkan di bawah Akta ini
atau perundangan subsidiari yang dibuat di bawah Akta ini
hendaklah disiarkan oleh Suruhanjaya mengikut apa-apa cara
yang memastikan bahawa garis panduan, pekeliling, arahan,
nota amalan atau notis itu dibawa kepada perhatian orang
yang perlu mematuhi garis panduan, pekeliling, arahan, nota
amalan atau notis itu.

(3) Suruhanjaya boleh mengenakan suatu penalti kewangan
bagi apa-apa ketidakpatuhan terhadap mana-mana garis
panduan, pekeliling, arahan, nota amalan atau notis yang
dikeluarkan di bawah seksyen ini—

_(a) jika seseorang itu merupakan seorang individu, setakat_

suatu amaun yang tidak melebihi satu juta ringgit;
atau

_(b) jika seseorang itu merupakan suatu pertubuhan_

perbadanan, setakat suatu amaun yang tidak melebihi
lima peratus daripada pusing ganti tahunan pertubuhan
perbadanan itu dari tahun kewangan yang sebelumnya.

(4) Suruhanjaya boleh membatalkan, mengubah, menyemak
semula atau meminda keseluruhan atau mana-mana bahagian
mana-mana garis panduan, pekeliling, arahan, nota amalan
atau notis yang dikeluarkan di bawah seksyen ini.

(5) Bagi maksud seksyen ini—

“tahun kewangan” ertinya tempoh yang berkenaan dengannya
apa-apa penyata kewangan yang disediakan sama ada tempoh
itu genap satu tahun atau tidak;

“pusing ganti tahunan” ertinya agregat semua jumlah wang
yang diterima semasa menjalankan perniagaan sepanjang
tahun kewangan, sebagaimana yang dinyatakan atau
selainnya ditunjukkan dalam akaun perniagaan, termasuk
pemberian daripada mana-mana Kerajaan Persekutuan atau
Kerajaan Negeri.”.


-----

6 _Rang Undang-Undang_

HURAIAN

Rang Undang-Undang ini bertujuan untuk meminda Akta Suruhanjaya Penerbangan
Malaysia 2015 (“Akta 771”) untuk mempertingkatkan keberkesanan Suruhanjaya
dalam menjalankan fungsi dan kuasanya di bawah Akta 771.

Rang Undang-Undang ini juga bertujuan untuk memastikan bahawa

Suruhanjaya akan mempunyai sumber kewangan yang mencukupi secara
berterusan bagi melindungi hak dan kepentingan pengguna dan pembangunan
industri penerbangan di Malaysia.

Peruntukan yang dicadangkan dalam Rang Undang-Undang ini juga bertujuan

untuk memberi Suruhanjaya kuasa untuk mengenakan penalti kewangan, untuk
mengenakan dan memungut caj ke atas penumpang di lapangan terbang
di Malaysia bagi perkhidmatan pengawalseliaan yang diberikan oleh Suruhanjaya.

2. _Fasal 1 mengandungi tajuk ringkas dan bertujuan untuk membenarkan_
Menteri menetapkan tarikh permulaan kuat kuasa Akta yang dicadangkan.

3. _Fasal 2 bertujuan untuk meminda takrif “hak trafik udara” berbangkit_
daripada pindaan kepada subseksyen 66(1) Akta 771.

4. _Fasal 3 bertujuan untuk memasukkan suatu perenggan baharu (fa) ke dalam_
subseksyen 18(2) Akta 771 untuk membolehkan Suruhanjaya mengenakan dan
memungut caj ke atas penumpang di lapangan terbang di Malaysia.

5. _Fasal 5 bertujuan untuk memasukkan subseksyen baharu 65(4) ke dalam_
Akta 771 untuk membenarkan Suruhanjaya mengenakan penalti kewangan bagi
apa-apa ketidakpatuhan terhadap mana-mana garis panduan yang dikeluarkan
berhubung dengan perkara-perkara persaingan.

6. _Fasal 6 bertujuan untuk meminda subseksyen 66(1) Akta 771 untuk_
menjelaskan bahawa penguntukan hak trafik udara bagi laluan domestik ialah
fungsi Suruhanjaya. Pindaan yang dicadangkan adalah untuk menggambarkan
bahawa adalah menjadi fungsi Suruhanjaya untuk mentadbir, menguntukkan
dan menguruskan kedua-dua hak trafik udara domestik dan antarabangsa.

7. _Fasal 7 bertujuan untuk memasukkan suatu perenggan baharu_ _(da) ke_
dalam subseksyen 69(1) Akta 771 untuk memberi kuasa kepada Suruhanjaya
untuk mengawal selia fi dan caj yang dikenakan secara tidak adil dan
sewenang-wenangnya oleh penyedia perkhidmatan penerbangan demi melindungi
kepentingan pengguna.

8. _Fasal 8 bertujuan untuk meminda perenggan 98(2)(k)_ Akta 771 bagi
membolehkan Suruhanjaya untuk mengecualikan secara sepenuhnya atau
sebahagiannya bayaran apa-apa fi dan caj yang kena dibayar kepada Suruhanjaya
di bawah Akta ini oleh mana-mana pesawat udara, penerbangan atau orang
atau kelas pesawat udara, penerbangan, atau orang atas terma dan syarat yang
difikirkan patut oleh Suruhanjaya.


-----

_Suruhanjaya Penerbangan Malaysia (Pindaan)_ 7

9. _Fasal 9 bertujuan untuk memasukkan seksyen baharu 98a ke dalam_
Akta 771. Seksyen 98a membolehkan Suruhanjaya mengeluarkan garis panduan,
pekeliling, arahan, nota amalan atau notis. Disebabkan pembangunan industri
penerbangan yang pesat, peruntukan baharu ini akan memudahkan pelaksanaan
amalan terbaik dalam jangka masa yang lebih singkat. Peruntukan baharu ini
juga membenarkan Suruhanjaya mengenakan penalti kewangan bagi apa-apa
ketidakpatuhan terhadap mana-mana garis panduan, pekeliling, arahan, nota
amalan atau notis yang dikeluarkan oleh Suruhanjaya.

10. Pindaan lain yang tidak diperkatakan secara khusus dalam Huraian ini
merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3085]


-----

