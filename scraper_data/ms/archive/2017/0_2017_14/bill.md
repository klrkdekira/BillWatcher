---
Year: 2017
Bill: D.R.15/2017 - RUU Pengangkutan Awam Darat (Pindaan) 2017 (Lulus)
Title: D.R.15/2017 - RUU Pengangkutan Awam Darat (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/D.R.%2015_2017%20(bm).pdf
URL: https://www.parlimen.gov.my/files/billindex/pdf/2017/D.R.%2015_2017%20(bm).pdf
---
---
Reading:
D.R.15/2017
Bacaan Pertama Pada:04/04/2017
Bacaan Kedua Pada:26/07/2017
Dibentang Oleh:YB Dato' Sri Hajah Nancy Binti Shukri - Menteri Di JPM
Diluluskan Pada:27/07/2017
Dibentang Oleh:YB Dato' Sri Hajah Nancy Binti Shukri - Menteri Di JPM
---

_Pengangkutan Awam Darat_ 1

**D.R. 15/2017**

RANG UNDANG-UNDANG

_b e r n a m a_

Suatu Akta untuk meminda Akta Pengangkutan Awam Darat 2010.

**[** **]**

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pengangkutan Awam**
Darat (Pindaan) 2017.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan kuat
kuasa peruntukan yang berlainan Akta ini.

**Pindaan seksyen 2**

**2. Akta Pengangkutan Awam Darat 2010 [Akta 715], yang disebut**
“Akta ibu” dalam Akta ini, dipinda dalam seksyen 2—

_(a) dalam takrif “pelanggan”, dengan menggantikan perkataan_

“dan termasuklah penyewa suatu perkhidmatan kenderaan
barangan” dengan perkataan “penyewa suatu perkhidmatan
kenderaan barangan atau pelanggan suatu perniagaan
pengantaraan”;


-----

_Rang Undang-Undang_

_(b) dengan memasukkan selepas takrif “pemegang lesen”_

takrif yang berikut:

‘ “pemegang lesen perniagaan pengantaraan” ertinya

pemegang lesen yang dikeluarkan di bawah Bab 2a
Bahagian II;’;

_(c) dengan menggantikan takrif “perkhidmatan kenderaan_

barangan” dengan takrif yang berikut:

‘ “perkhidmatan kenderaan barangan” ertinya—

_(a) pembawaan barangan bagi mana-mana pihak_

ketiga dengan menggunakan suatu kenderaan
barangan untuk sewa atau upah; atau

_(b) pembawaan barangan bagi mana-mana pihak_

ketiga atau pembawaan barangan sendiri
dengan menggunakan suatu kenderaan barangan
yang berkaitan dengan suatu perdagangan
atau perniagaan;’;

_(d) dengan memasukkan selepas takrif “perniagaan kenderaan_

pelancongan” takrif yang berikut:

‘ “perniagaan pengantaraan” ertinya perniagaan yang
memudahkan perkiraan, penempahan atau transaksi
bagi penyediaan perkhidmatan pengangkutan awam
darat yang dinyatakan dalam Jadual Ketiga sama ada
untuk apa-apa balasan berharga atau nilaian wang atau
selainnya;’;

_(e) dalam takrif “syarikat kereta api”, dengan memotong_

perkataan “sama ada diperbadankan atau tidak,”; dan

_(f) dengan menggantikan takrif “terminal” dengan takrif yang_

berikut:

‘ “terminal” ertinya—

_(a) stesen tunggal atau pelbagai modal dan pusat_

pengangkutan yang dikhususkan untuk
pengangkutan awam darat atau bahagian
atau pecahannya yang berhubungan dengan
pengangkutan awam darat;


-----

_Pengangkutan Awam Darat_ 3

_(b) kaunter perkhidmatan atau kaunter tiket yang_

berhubungan dengan pengangkutan awam
darat; atau

_(c) depoh kontena untuk penyimpanan kontena_

yang digunakan bagi maksud import atau
eksport;’.

**Bab baharu 2a Bahagian II**

**3. Akta ibu dipinda dengan memasukkan selepas Bab 2 Bahagian**
II bab yang berikut:

“Bab 2a

_Pelesenan perniagaan pengantaraan_

**Pelesenan perniagaan pengantaraan**

**12a. (1) Tertakluk kepada seksyen 194 dan 195, tiada**
seorang pun boleh mengendalikan atau mengadakan perniagaan
pengantaraan melainkan jika dia memegang suatu lesen yang
dikeluarkan di bawah seksyen ini.

(2) Sesuatu permohonan bagi suatu lesen di bawah seksyen
ini hendaklah dibuat kepada Suruhanjaya dalam bentuk dan
mengikut cara yang ditentukan oleh Suruhanjaya dan hendaklah
disertai dengan fi permohonan yang ditetapkan dan apa-apa
maklumat dan dokumen yang dinyatakan oleh Suruhanjaya.

(3) Pemohon hendaklah memberi Suruhanjaya maklumat yang
lengkap tentang kedudukan kewangannya untuk membuktikan
keupayaannya untuk menyenggara dan mengendalikan perniagaan
pengantaraan.

(4) Tertakluk kepada Akta ini, Suruhanjaya boleh, apabila
suatu permohonan dibuat bagi lesen di bawah seksyen ini—

_(a) meluluskan permohonan itu sepenuhnya atau_

sebahagiannya atau dengan apa-apa ubah suaian
yang difikirkan patut oleh Suruhanjaya, dan, apabila
dibayar fi yang ditetapkan, mengeluarkan lesen kepada
pemohon; atau

_(b) menolak permohonan itu._


-----

_Rang Undang-Undang_

(5) Tiap-tiap lesen yang dikeluarkan di bawah seksyen ini
hendaklah menyatakan jangka masa lesen itu dan Suruhanjaya
boleh mengenakan syarat pada lesen itu yang termasuk—

_(a) jenis dan takat perniagaan pengantaraan yang akan_

dikendalikan atau disediakan oleh pemegang lesen
perniagaan pengantaraan;

_(b) tahap am perkhidmatan yang hendak disediakan_

kepada orang yang menggunakan perkhidmatan yang
disediakan oleh perniagaan pengantaraan;

_(c) langkah untuk melindungi keselamatan dan sekuriti_

orang yang menggunakan perkhidmatan yang disediakan
oleh perniagaan pengantaraan; dan

_(d) standard prestasi yang perlu dipatuhi oleh pemegang_

lesen perniagaan pengantaraan dalam mengendalikan
perniagaan pengantaraan.

(6) Suruhanjaya boleh, pada bila-bila masa, menambahkan,
membatalkan atau mengubah mana-mana syarat yang dikenakan
pada suatu lesen yang dikeluarkan di bawah seksyen ini.

(7) Pengeluaran suatu lesen oleh Suruhanjaya di bawah
subseksyen (4) tidak boleh mengenakan apa-apa tanggungan
pada Suruhanjaya bagi apa-apa kerugian atau kerosakan yang
disebabkan oleh apa-apa perbuatan, peninggalan atau keingkaran
pemegang lesen perniagaan pengantaraan.

(8) Seseorang yang melanggar subseksyen (1) melakukan
suatu kesalahan dan boleh, apabila disabitkan, didenda tidak
melebihi lima ratus ribu ringgit atau dipenjarakan selama
tempoh tidak melebihi tiga tahun atau kedua-duanya.

(9) Seseorang pemegang lesen perniagaan pengantaraan
yang tidak mematuhi mana-mana syarat yang dikenakan pada
lesen di bawah subseksyen (5) melakukan suatu kesalahan dan
boleh, apabila disabitkan, didenda tidak kurang daripada satu
ribu ringgit tetapi tidak lebih daripada dua ratus ribu ringgit
atau dipenjarakan selama tempoh tidak melebihi dua tahun
atau kedua-duanya.


-----

_Pengangkutan Awam Darat_ 5

**Pembaharuan lesen**

**12b.** (1) Tertakluk kepada subseksyen (2) dan (3), Suruhanjaya
boleh, apabila permohonan dibuat oleh pemegang lesen
perniagaan pengantaraan, membaharui lesen itu dengan apa-apa
syarat yang difikirkan patut oleh Suruhanjaya atau menolak
permohonan itu.

(2) Sesuatu permohonan untuk membaharui lesen di bawah
subseksyen (1) hendaklah dibuat sekurang-kurangnya sembilan
puluh hari sebelum tarikh habis tempoh lesen itu dan hendaklah
disertai dengan fi pembaharuan yang ditetapkan dan apa-apa
dokumen yang dinyatakan oleh Suruhanjaya.

(3) Jika pemohon tidak mematuhi subseksyen (2) dan tidak
memberikan apa-apa alasan yang difikirkan munasabah oleh
Suruhanjaya, Suruhanjaya boleh enggan untuk meneruskan
dengan, mendengar atau menentukan permohonan itu.

(4) Jika tiada permohonan untuk membaharui lesen
dikemukakan, pemegang lesen perniagaan pengantaraan hendaklah
dalam masa empat belas hari dari tarikh habis tempoh lesen,
mengembalikan lesen itu kepada Suruhanjaya.

**Permohonan bagi pengubahan**

**12c. Apabila permohonan dibuat oleh pemegang lesen**
perniagaan pengantaraan bagi pengubahan lesen atau syarat
lesen, Suruhanjaya hendaklah mempunyai kuasa penuh dalam
budi bicaranya—

_(a) untuk meluluskan permohonan itu sepenuhnya atau_

sebahagiannya;

_(b) untuk menolak permohonan itu; atau_

_(c) untuk memerintahkan apa-apa pengubahan pada lesen_

itu atau syarat lesen itu, selain pengubahan yang
dinyatakan dalam permohonan itu.


-----

_Rang Undang-Undang_

**Pembatalan atau penggantungan lesen**

**12d. (1) Suruhanjaya boleh, melalui notis bertulis kepada**
pemegang lesen perniagaan pengantaraan dan tanpa apa-apa
pampasan, membatalkan atau menggantung mana-mana lesen
yang dikeluarkan di bawah seksyen 12a—

_(a) jika mana-mana peruntukan Akta ini atau mana-mana_

syarat lesen tidak dipatuhi;

_(b) jika pengeluaran lesen itu didorong oleh suatu representasi_

palsu mengenai fakta oleh atau bagi pihak pemegang
lesen perniagaan pengantaraan itu; atau

_(c) sekiranya berlaku kematian, ketidakupayaan, kebankrapan_

atau, dalam hal sesuatu syarikat, likuidasi pemegang
lesen perniagaan pengantaraan itu atau, apabila seorang
penerima atau pengurus dilantik berhubung dengan
perniagaan mengadakan perniagaan pengantaraan oleh
pemegang lesen perniagaan pengantaraan itu:

Dengan syarat bahawa Suruhanjaya—

(A) dalam hal perenggan (a), boleh sebagai ganti pembatalan

atau penggantungan lesen melantik suatu pihak
ketiga untuk membetulkan ketidakpatuhan itu dan
mendapatkan semula kos pembetulan itu daripada
pemegang lesen perniagaan pengantaraan itu;

(B) dalam hal kemungkiran mana-mana syarat lesen

di bawah perenggan _(a), tidak boleh membatalkan_
atau menggantung lesen itu melainkan jika ia berpuas
hati, selepas memberi pemegang lesen perniagaan
pengantaraan itu suatu peluang untuk membuat apaapa representasi bertulis yang dihasratinya untuk
dibuat, bahawa disebabkan kekerapan kemungkiran
itu, atau kemungkiran itu dilakukan dengan sengaja
atau bahaya kepada orang awam yang terlibat dalam
kemungkiran itu, lesen itu patut dibatalkan atau
digantung; atau


-----

_Pengangkutan Awam Darat_ 7

(C) dalam hal kemungkiran mana-mana peruntukan

Akta ini di bawah perenggan (a), atau perenggan (b)
atau (c), tidak boleh membatalkan atau menggantung
lesen itu melainkan jika ia berpuas hati bahawa, selepas
memberi pemegang lesen perniagaan pengantaraan itu
suatu peluang untuk membuat apa-apa representasi
bertulis yang dihasratinya untuk dibuat, lesen itu
patut dibatalkan atau digantung.

(2) Jika suatu lesen—

_(a) telah dibatalkan, lesen itu tidak mempunyai kuat_

kuasa dari tarikh pembatalan itu dan pemegang
lesen perniagaan pengantaraan itu hendaklah dalam
masa empat belas hari dari tarikh pembatalan lesen
itu mengembalikan lesen itu kepada Suruhanjaya;
atau

_(b) telah digantung, mana-mana pemegang lesen_

perniagaan pengantaraan yang berterusan
mengendalikan atau mengadakan suatu perniagaan
pengantaraan dalam tempoh penggantungan itu,
melakukan suatu kesalahan dan boleh, apabila
disabitkan, didenda tidak kurang daripada satu
ribu ringgit tetapi tidak melebihi sepuluh ribu
ringgit atau dipenjarakan selama tempoh tidak
melebihi satu tahun atau kedua-duanya.

**Pemindahan lesen dilarang**

**12e. (1) Tertakluk kepada subseksyen (3), suatu lesen yang**
dikeluarkan di bawah seksyen 12a hendaklah menjadi khas
untuk pemegang lesen perniagaan pengantaraan itu, dan tidak
boleh dipindahkan atau diserahhakkan.

(2) Seseorang pemegang lesen perniagaan pengantaraan
yang melanggar subseksyen (1) melakukan suatu kesalahan
dan boleh, apabila disabitkan, didenda tidak kurang daripada
satu ribu ringgit tetapi tidak lebih daripada sepuluh ribu ringgit
atau dipenjarakan selama tempoh tidak melebihi satu tahun
atau kedua-duanya.


-----

_Rang Undang-Undang_

(3) Walau apa pun perenggan 12d(1)(c), Suruhanjaya boleh,
sekiranya berlaku kematian, ketidakupayaan, kebankrapan atau,
dalam hal suatu syarikat, likuidasi pemegang lesen perniagaan
pengantaraan itu atau, apabila seorang penerima atau pengurus
dilantik berhubung dengan perniagaan mengadakan perniagaan
pengantaraan pemegang lesen perniagaan pengantaraan itu
atau, jika atas apa-apa sebab Suruhanjaya berpuas hati bahawa
adalah tidak adil untuk tidak berbuat demikian, membenarkan
pemindahan lesen itu.

**Kewajipan pemegang lesen perniagaan pengantaraan untuk**
**menyimpan rekod, dsb.**

**12f. (1) Menjadi kewajipan seorang pemegang lesen perniagaan**
pengantaraan untuk menyimpan apa-apa akaun dan rekod
sebagaimana yang dikehendaki oleh kaedah-kaedah yang dibuat
oleh Suruhanjaya di bawah perenggan 253(1)(m) berhubung
dengan lesen yang dikeluarkan kepadanya.

(2) Seseorang pemegang lesen perniagaan pengantaraan yang
tidak mematuhi subseksyen (1) melakukan suatu kesalahan dan
boleh, apabila disabitkan, didenda tidak kurang daripada satu
ribu ringgit tetapi tidak lebih daripada sepuluh ribu ringgit
atau dipenjarakan selama tempoh tidak melebihi satu tahun
atau kedua-duanya.

**Kewajipan pemegang lesen perniagaan pengantaraan untuk**
**memberitahu Suruhanjaya**

**12g. (1) Menjadi kewajipan tiap-tiap pemegang lesen perniagaan**
pengantaraan, pada setiap masa, untuk memberitahu Suruhanjaya
dengan serta-merta mengenai perkara yang berikut:

_(a) apa-apa prosiding atau tuntutan yang dimulakan_

atau dibuat terhadap pemegang lesen perniagaan
pengantaraan itu yang mungkin mempunyai kesan
yang buruk pada keadaan kewangannya atau terhadap
keupayaannya untuk melaksanakan apa-apa syarat
di bawah lesen itu;

_(b) apa-apa celaan atau denda yang dikenakan ke atas_

pemegang lesen perniagaan pengantaraan itu oleh
mana-mana Entiti Kerajaan; dan


-----

_Pengangkutan Awam Darat_ 9

_(c) apa-apa perubahan dalam kawalan pemegang lesen_

perniagaan pengantaraan itu.

(2) Bagi maksud seksyen ini, “kawalan”, berhubung dengan
seorang pemegang lesen perniagaan pengantaraan, ertinya
mempunyai kuasa, secara langsung atau tidak langsung, untuk
mengarahkan pengurusan dan dasar pemegang lesen perniagaan
pengantaraan itu.

(3) Seseorang pemegang lesen perniagaan pengantaraan yang
tidak mematuhi subseksyen (1) melakukan suatu kesalahan dan
boleh, apabila disabitkan, didenda tidak kurang daripada satu
ribu ringgit tetapi tidak lebih daripada sepuluh ribu ringgit
atau dipenjarakan selama tempoh tidak melebihi satu tahun
atau kedua-duanya.”.

**Pindaan seksyen 21**

**4. Seksyen 21 Akta ibu dipinda—**

_(a) dalam nota bahu, dengan memasukkan selepas perkataan_

“kenderaan perkhidmatan awam” perkataan “atau
**kenderaan pelancongan”; dan**

_(b) dengan memasukkan selepas perkataan “menggunakan_

suatu kenderaan perkhidmatan awam” perkataan “atau
kenderaan pelancongan”.

**Pindaan seksyen 34**

**5. Seksyen 34 Akta ibu dipinda—**

_(a) dalam nota bahu, dengan memotong perkataan “bas”; dan_

_(b) dengan menggantikan perkataan “bas ekspres, bas mini_

dan bas berhenti-henti” dengan perkataan “mana-mana
kelas kenderaan perkhidmatan awam”.


-----

10 _Rang Undang-Undang_

**Pindaan seksyen 51**

**6. Seksyen 51 Akta ibu dipinda—**

_(a) dalam subseksyen (6), dengan menggantikan perkataan_

“Seseorang,” dengan perkataan “Tertakluk kepada
subseksyen (5), seseorang,”; dan

_(b) dalam subseksyen (7), dengan menggantikan perkataan_

“Sesuatu syarikat” dengan perkataan “Tertakluk kepada
subseksyen (5), sesuatu syarikat”.

**Pindaan seksyen 79**

**7.** Subseksyen 79(2) Akta ibu dipinda dengan memasukkan
selepas perkataan “pemegang lesen” perkataan “, pemegang lesen
terminal, pemegang lesen perniagaan pengantaraan”.

**Pindaan seksyen 144**

**8. Seksyen 144 Akta ibu dipinda—**

_(a) dengan menggantikan perkataan “atau pemegang lesen_

terminal” dengan perkataan “, pemegang lesen terminal
atau pemegang lesen perniagaan pengantaraan”; dan

_(b)_ dengan menggantikan perkataan “dan pemegang lesen

terminal” dengan perkataan “, pemegang lesen terminal
dan pemegang lesen perniagaan pengantaraan”.

**Pindaan seksyen 166**

**9. Seksyen 166 Akta ibu dipinda dengan menggantikan perkataan**
“dan pemegang lesen terminal” dengan perkataan “, pemegang
lesen terminal dan pemegang lesen perniagaan pengantaraan”.

**Pindaan seksyen 167**

**10. Perenggan 167(1)(b) Akta ibu dipinda dengan menggantikan**
perkataan “atau pemegang lesen terminal” dengan perkataan
“, pemegang lesen terminal atau pemegang lesen perniagaan
pengantaraan”.


-----

_Pengangkutan Awam Darat_ 11

**Pindaan seksyen 169**

**11. Perenggan 169(1)(d) Akta ibu dipinda dengan menggantikan**
perkataan “dan pemegang lesen terminal” dengan perkataan
“, pemegang lesen terminal dan pemegang lesen perniagaan
pengantaraan”.

**Pindaan seksyen 171**

**12. Seksyen 171 Akta ibu dipinda—**

_(a) dalam subseksyen (1), dengan menggantikan perkataan_

“dan pemegang lesen terminal” dengan perkataan
“, pemegang lesen terminal dan pemegang lesen perniagaan
pengantaraan”; dan

_(b) dalam subseksyen (4), dengan menggantikan perkataan_

“atau pemegang lesen terminal” dengan perkataan
“, pemegang lesen terminal atau pemegang lesen perniagaan
pengantaraan”.

**Pindaan seksyen 194**

**13. Seksyen 194 Akta ibu dipinda—**

_(a) dalam subseksyen (1), dengan memasukkan selepas_

perkataan “9,” perkataan “12d,”;

_(b) dalam subseksyen (2), dengan menggantikan perkataan_

“Bab 2” dengan perkataan “Bab 2 dan 2a”; dan

_(c) dengan menggantikan perkataan “atau pemegang lesen_

terminal” di mana-mana jua terdapat dengan perkataan
“, pemegang lesen terminal atau pemegang lesen perniagaan
pengantaraan”.

**Pindaan seksyen 195**

**14. Seksyen 195 Akta ibu dipinda—**

_(a) dalam nota bahu, dengan menggantikan perkataan “atau_

**pemegang lesen terminal” dengan perkataan “, pemegang**
**lesen terminal atau pemegang lesen perniagaan**
**pengantaraan”;**


-----

12 _Rang Undang-Undang_

_(b)_ dalam teks bahasa kebangsaan, dengan menggantikan

perkataan “atau pemegang lesen terminal” di mana-mana
jua terdapat dengan perkataan “, pemegang lesen terminal
atau pemegang lesen perniagaan pengantaraan”;

_(c) dalam teks bahasa Inggeris—_

(i) dalam perenggan (a) dan (b), dengan menggantikan

perkataan “or terminal licensee” di mana-mana
jua terdapat dengan perkataan “, terminal licensee
or an intermediation business licensee”;

(ii) dalam perenggan (d), dengan menggantikan

perkataan “or terminal licensee” dengan perkataan
“, terminal licensee or intermediation business
licensee”; dan

(iii) dengan menggantikan perkataan “or terminal

licensee’s” di mana-mana jua terdapat dengan
perkataan “, terminal licensee’s or intermediation
business licensee’s”; dan

_(d) dalam subseksyen (4), dengan menggantikan perkataan_

“Bab 2” dengan perkataan “Bab 2 dan 2a”.

**Pindaan seksyen 196**

**15. Seksyen 196 Akta ibu dipinda—**

_(a)_ dalam teks bahasa kebangsaan, dalam subseksyen (2) dan (4),

dengan menggantikan perkataan “atau pemegang lesen
terminal” di mana-mana jua terdapat dengan perkataan
“, pemegang lesen terminal atau pemegang lesen perniagaan
pengantaraan”; dan

_(b) dalam teks bahasa Inggeris—_

(i) dalam subseksyen (2) dan (4), dengan menggantikan

perkataan “the licensee, licensed operator or
terminal licensee” dengan perkataan “the licensee,
the licensed operator, terminal licensee or
intermediation business licensee”; dan

(ii) dalam subseksyen (4), dengan menggantikan

perkataan “a licensee, licensed operator or terminal
licensee” dengan perkataan “a licensee, licensed
operator, terminal licensee or an intermediation
business licensee”


-----

_Pengangkutan Awam Darat_ 13

**Pindaan seksyen 197**

**16. Seksyen 197 Akta ibu dipinda—**

_(a)_ dalam teks bahasa kebangsaan, dengan menggantikan

perkataan “atau pemegang lesen terminal” di mana-mana
jua terdapat dengan perkataan “, pemegang lesen terminal
atau pemegang lesen perniagaan pengantaraan”; dan

_(b) dalam teks bahasa Inggeris—_

(i) dengan menggantikan perkataan “a licensee, licensed

operator or terminal licensee” di mana-mana jua
terdapat dengan perkataan “a licensee, licensed
operator, terminal licensee or an intermediation
business licensee”; dan

(ii) dengan menggantikan perkataan “licensee, licensed

operator or terminal licensee” di mana-mana jua
terdapat dengan perkataan “licensee, licensed
operator, terminal licensee or intermediation
business licensee”.

**Pindaan seksyen 199**

**17.** Seksyen 199 Akta ibu dipinda dengan memasukkan selepas
perkataan “satu ribu ringgit” perkataan “atau dipenjarakan selama
tempoh tidak melebihi tiga bulan atau kedua-duanya”.

**Pindaan seksyen 200**

**18.** Seksyen 200 Akta ibu dipinda—

_(a) dengan memasukkan selepas perkataan “apa-apa kacau_

ganggu” perkataan “di suatu terminal atau”;

_(b) dengan menggantikan perenggan_ _(b) dengan perenggan_

yang berikut:

“(b) mengamang, menggalang atau menghalang

seseorang pemegang lesen, pemegang lesen
terminal, pemegang lesen perniagaan
pengantaraan atau pengendali berlesen atau
seorang pekerja pemegang lesen, pemegang lesen


-----

14 _Rang Undang-Undang_

terminal, pemegang lesen perniagaan
pengantaraan atau pengendali berlesen itu,
termasuk seorang pegawai kereta api, daripada
mengadakan perkhidmatan pengangkutan awam
darat atau dalam pelaksanaan kewajipan pekerja
sedemikian,”;

_(c) dengan memasukkan selepas perkataan “pemegang lesen”_

di mana-mana jua terdapat perkataan “, pemegang lesen
terminal, pemegang lesen perniagaan pengantaraan”;
dan

_(d) dengan memasukkan selepas perkataan “pengendali berlesen_

itu dari” perkataan “terminal,”.

**Pindaan seksyen 210**

**19. Seksyen 210 Akta ibu dipinda—**

_(a) dalam teks bahasa kebangsaan, dengan menggantikan_

perkataan “atau pemegang lesen terminal” di mana-mana
jua terdapat dengan perkataan “, pemegang lesen terminal
atau pemegang lesen perniagaan pengantaraan”;

_(b) dalam teks bahasa Inggeris—_

(i) dengan menggantikan perkataan “A licensee, licensed

operator or terminal licensee” di mana-mana jua
terdapat dengan perkataan “A licensee, licensed
operator, terminal licensee or an intermediation
business licensee”; dan

(ii) dalam subseksyen (1), dengan menggantikan

perkataan “the licensee, licensed operator or
terminal licensee” dengan perkataan “the licensee,
licensed operator, terminal licensee or intermediation
business licensee”; dan

_(c) dalam subseksyen (2), dengan memasukkan selepas_

perkataan “dua ratus ribu ringgit” perkataan “atau
dipenjarakan selama tempoh tidak melebihi dua tahun
atau kedua-duanya”.


-----

_Pengangkutan Awam Darat_ 15

**Pindaan seksyen 216**

**20. Subseksyen 216(1) Akta ibu dipinda dengan memotong**
perkataan “seseorang pemegang lesen, pengendali berlesen atau
pemegang lesen terminal”.

**Pindaan seksyen 230**

**21.** Perenggan 230(a) Akta ibu dipinda dengan memasukkan selepas
perkataan “pemegang lesen terminal” perkataan “, pemegang lesen
perniagaan pengantaraan”.

**Pindaan seksyen 237**

**22.** Seksyen 237 Akta ibu dipinda—

_(a) dalam teks bahasa kebangsaan, dengan menggantikan_

perkataan “atau pemegang lesen terminal” di mana-mana
jua terdapat dengan perkataan “, pemegang lesen terminal
atau pemegang lesen perniagaan pengantaraan”; dan

_(b) dalam teks bahasa Inggeris—_

(i) dalam subseksyen (1)—

(A) dengan menggantikan perkataan “a

licensee, licensed operator or terminal
licensee” dengan perkataan “a licensee,
licensed operator, terminal licensee or an
intermediation business licensee”; dan

(B) dengan menggantikan perkataan “the

licensee, licensed operator or terminal
licensee” dengan perkataan “the licensee,
licensed operator, terminal licensee or
intermediation business licensee”; dan

(ii) dalam subseksyen (2), dengan menggantikan

perkataan “or terminal licensee” dengan perkataan
“, terminal licensee or an intermediation business
licensee”.


-----

16 _Rang Undang-Undang_

Seksyen baharu 241a

**23. Akta ibu dipinda dengan memasukkan selepas seksyen 241**
seksyen yang berikut:

“Majistret mempunyai bidang kuasa penuh

**241a. Walau apa pun peruntukan mana-mana undang-undang**
bertulis yang bertentangan, mahkamah Majistret mempunyai
bidang kuasa untuk membicarakan apa-apa kesalahan
di bawah Akta ini dan boleh menjatuhkan hukuman penuh
bagi kesalahan itu.”.

**Pindaan seksyen 245**

**24. Seksyen 245 Akta ibu dipinda—**

_(a) dalam perenggan (1)(b), dengan memotong perkataan_

“atau” di hujung perenggan itu;

_(b) dalam perenggan (1)(c), dengan menggantikan noktah di_

hujung perenggan itu dengan perkataan “; atau”;

_(c) dengan memasukkan selepas perenggan (1)(c) perenggan_

yang berikut:

“(d) dengan menghantarkan dokumen kepada orang

itu secara elektronik.”; dan

_(d)_ dengan memasukkan selepas subseksyen (2) subseksyen

yang berikut:

“(3) Jika sesuatu dokumen diserahkan melalui pos
dalam bentuk surat prabayar, dokumen itu hendaklah
disifatkan sebagai telah diserahkan pada hari yang
berikutnya dokumen itu sepatutnya diterima, dalam
penjalanan biasa pos.

(4) Jika seseorang yang diserahkan dokumen melalui
pos dengan surat prabayar diberitahu tentang hakikat
bahawa adanya surat prabayar yang menantinya
di pejabat pos, dan orang itu enggan atau mengabaikan
untuk mengambil surat prabayar itu, dokumen itu
hendaklah disifatkan sebagai telah diserahkan kepadanya
pada tarikh ia dimaklumkan demikian.”.


-----

_Pengangkutan Awam Darat_ 17

**Pindaan seksyen 251**

**25. Subseksyen 251(1) Akta ibu dipinda dengan menggantikan**
perkataan “atau pemegang lesen terminal” dengan perkataan
“, pemegang lesen terminal atau pemegang lesen perniagaan
pengantaraan”.

**Pindaan seksyen 252**

**26. Subseksyen 252(1) Akta ibu dipinda—**

_(a) dalam perenggan_ _(g), dengan menggantikan perkataan_

“tren kereta api” dengan perkataan “kenderaan yang
berkaitan dan tren kereta api, dan konduktor bagi kenderaan
perkhidmatan awam”; dan

_(b) dalam perenggan_ _(r), dengan menggantikan perkataan_

“dan pemegang lesen terminal” dengan perkataan
“, pemegang lesen terminal dan pemegang lesen perniagaan
pengantaraan”.

**Pindaan seksyen 253**

**27. Subseksyen 253(1) Akta ibu dipinda—**

_(a) dalam perenggan_ _(m), dengan memasukkan selepas_

perkataan “pengendali berlesen” perkataan “, pemegang
lesen terminal, pemegang lesen perniagaan pengantaraan”;

_(b) dalam perenggan_ _(n), dengan menggantikan perkataan_

“dan pemegang lesen terminal” dengan perkataan
“, pemegang lesen terminal dan pemegang lesen perniagaan
pengantaraan”;

_(c) dalam perenggan_ _(o), dengan memasukkan selepas_

perkataan “pengendali berlesen” perkataan “, pemegang
lesen terminal, pemegang lesen perniagaan pengantaraan”;

_(d) dalam perenggan (r), dengan menggantikan perkataan_

“tren kereta api” dengan perkataan “kenderaan yang
berkaitan dan tren kereta api, dan konduktor kenderaan
perkhidmatan awam”;


-----

18 _Rang Undang-Undang_

_(e) dengan memotong perenggan (w);_

_(f) dalam perenggan (mm), dengan menggantikan perkataan_

“dan pemegang lesen terminal” dengan perkataan
“, pemegang lesen terminal dan pemegang lesen perniagaan
pengantaraan”;

_(g) dalam perenggan_ _(rr), dengan menggantikan noktah_

di hujung perenggan itu dengan perkataan “; dan”; dan

_(h) dengan memasukkan selepas perenggan (rr) perenggan_

yang berikut:

“(ss) memperuntukkan bentuk dan kandungan mana
mana perkiraan atau perjanjian di antara
pengendali berlesen perkhidmatan kenderaan
perkhidmatan awam dengan pemandu kenderaan
perkhidmatan awam.”.

**Pindaan seksyen 255**

**28. Seksyen 255 Akta ibu dipinda dengan menggantikan perkataan**
“Jadual Pertama dan Jadual Kedua” dengan perkataan “Jadual
kepada Akta ini”.

**Pindaan seksyen 256**

**29. Seksyen 256 Akta ibu dipinda dengan memasukkan selepas**
perkataan “pemegang lesen terminal” perkataan “, pemegang lesen
perniagaan pengantaraan”.

**Pindaan Jadual Pertama**

**30. Jadual Pertama kepada Akta ibu dipinda—**

_(a) dalam butiran 1—_

(i) dalam takrif “kereta sewa dan pandu”, dengan

menggantikan noktah di hujung perenggan itu
dengan koma bernoktah; dan


-----

_Pengangkutan Awam Darat_ 19

(ii) dengan memasukkan selepas takrif “kereta sewa

dan pandu” takrif yang berikut:

‘ “kenderaan e-hailing” ertinya suatu kenderaan
motor yang muatan duduknya empat orang dan
tidak lebih daripada sebelas orang (termasuk
pemandu) yang digunakan untuk membawa
orang dalam mana-mana perjalanan sebagai
balasan bagi tambang perseorangan atau tambang
berasingan bagi setiap satunya, yang perkiraan,
penempahan atau transaksi, dan tambang bagi
perjalanan itu dipermudah melalui suatu aplikasi
elektronik mudah alih yang disediakan oleh
suatu perniagaan pengantaraan.’; dan

_(b) dalam butiran 2—_

(i) dalam perenggan (l), dengan memotong perkataan

“dan” di hujung perenggan itu;

(ii) dalam perenggan (m), dengan menggantikan noktah

di hujung perenggan itu dengan perkataan “; dan”;
dan

(iii) dengan memasukkan selepas perenggan (m) perenggan

yang berikut:

“(n) kenderaan _e-hailing.”._

**Jadual Ketiga baharu**

**31. Akta ibu dipinda dengan memasukkan selepas Jadual Kedua**
jadual yang berikut:

“Jadual Ketiga

[Seksyen 2]

PERKHIDMATAN PENGANGKUTAN AWAM DARAT DI BAWAH

PERNIAGAAN PENGANTARAAN

1. Perkhidmatan kenderaan perkhidmatan awam.”.


-----

20 _Rang Undang-Undang_

**Kecualian dan peralihan**

**32. (1) Mana-mana orang yang mengendalikan atau mengadakan**
apa-apa perkhidmatan yang berhubungan dengan perniagaan
pengantaraan, sebelum tarikh permulaan kuat kuasa Akta ini,
hendaklah membuat permohonan bagi suatu lesen mengikut Akta ini
dalam masa satu tahun dari tarikh permulaan kuat kuasa Akta ini.

(2) Apa-apa permohonan bagi suatu lesen yang belum selesai
pada tarikh permulaaan kuat kuasa Akta ini hendaklah diuruskan
di bawah Akta ibu sebagaimana yang dipinda oleh Akta ini.

(3) Apa-apa tindakan, penyiasatan atau prosiding yang dimulakan
atau yang belum selesai sebaik sebelum tarikh permulaan kuat
kuasa Akta ini hendaklah, selepas tarikh permulaan kuat kuasa
Akta ini, diteruskan seolah-olah Akta ibu tidak dipinda oleh Akta
ini.

(4) Apa-apa obligasi, liabiliti, penalti atau hukuman yang
terakru atau dikenakan di bawah Akta ibu, boleh diteruskan,
dikuatkuasakan, dikenakan dan diuruskan, mengikut mana-mana
yang berkenaan, seolah-olah Akta ibu tidak dipinda oleh Akta
ini.

HURAIAN

Rang Undang-Undang ini bertujuan untuk meminda Akta Pengangkutan Awam
Darat 2010 (“Akta 715”).

2. _Fasal 1_ mengandungi tajuk ringkas dan peruntukan tentang permulaan
kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 715 untuk memasukkan_
takrif baharu “perniagaan pengantaraan” dan untuk meminda takrif tertentu
yang sedia ada.

4. _Fasal 3 bertujuan untuk memasukkan Bab baharu 2a Bahagian II untuk_
mengawal selia pelesenan perniagaan pengantaraan.

Seksyen baharu 12a yang dicadangkan mengadakan peruntukan bagi

pelesenan perniagaan pengantaraan, termasuk permohonan, syarat yang boleh
dikenakan pada suatu lesen yang dikeluarkan oleh Suruhanjaya dan kesalahan
mengendalikan suatu perniagaan pengantaraan tanpa lesen.


-----

_Pengangkutan Awam Darat_ 21

Seksyen baharu 12b yang dicadangkan mengadakan peruntukan bagi

pembaharuan suatu lesen perniagaan pengantaraan termasuk permohonan dan
syarat bagi pembaharuan lesen itu dalam tempoh masa dan mengikut cara
yang ditentukan oleh Suruhanjaya.

Seksyen baharu 12c yang dicadangkan memberi Suruhanjaya kuasa untuk

meluluskan atau menolak permohonan oleh pemegang lesen perniagaan
pengantaraan untuk mengubah lesen atau syarat lesen itu.

Seksyen baharu 12d yang dicadangkan mengadakan peruntukan bagi hal

keadaan yang Suruhanjaya boleh membatalkan atau menggantung suatu lesen
perniagaan pengantaraan.

Seksyen baharu 12e yang dicadangkan memperuntukkan bahawa lesen

perniagaan pengantaraan tidak boleh dipindahkan atau diserahhakkan kepada
mana-mana orang lain. Seksyen 12e yang dicadangkan juga memperuntukkan
bahawa Suruhanjaya boleh membenarkan pemindahan atau penyerahhakan
lesen perniagaan pengantaraan itu kepada mana-mana orang lain.

Seksyen baharu 12f yang dicadangkan menghendaki pemegang lesen

perniagaan pengantaraan untuk menyimpan akaun dan rekod mengikut kaedahkaedah yang dibuat oleh Suruhanjaya.

Seksyen baharu 12g yang dicadangkan mengadakan peruntukan bagi kewajipan

bagi suatu pemegang lesen perniagaan pengantaraan untuk memberitahu
Suruhanjaya mengenai apa-apa prosiding atau tuntutan terhadap pemegang lesen
yang mungkin mempunyai kesan buruk kepada keadaan kewangan pemegang
lesen dan menjejaskan keupayaan pemegang lesen itu untuk melaksanakan
apa-apa syarat di bawah lesen itu.

5. _Fasal 4 bertujuan untuk meminda seksyen 21 Akta 715 untuk meluaskan_
kuasa Suruhanjaya untuk membenarkan permohonan oleh pengendali berlesen
bagi kenderaan perkhidmatan awam untuk memasukkan perubahan sementara
kepada penggunaan kenderaan pelancongan.

6. _Fasal 5 bertujuan untuk meminda seksyen 34 Akta 715 untuk meluaskan_
ruang lingkup pengelasan dan penomboran laluan bas kepada semua kelas
kenderaan perkhidmatan awam.

7. _Fasal 6 bertujuan untuk meminda seksyen 51 Akta 715 untuk mengadakan_
peruntukan bagi kehendak bagi maksud lesen pengendali.

8. _Fasal 7 bertujuan untuk meminda seksyen 79 Akta 715 berbangkit daripada_
pemasukan Bab baharu 2a Bahagian II untuk mengawal selia pelesenan
perniagaan pengantaraan.

9. _Fasal 8 bertujuan untuk meminda seksyen 144 Akta 715 berbangkit_
daripada pemasukan Bab baharu 2a Bahagian II untuk mengawal selia pelesenan
perniagaan pengantaraan.


-----

22 _Rang Undang-Undang_

10. _Fasal 9, 10, 11, 12, 13, 14, 15 dan_ _16 bertujuan untuk meminda_

masing-masing seksyen 166, 167, 169, 171, 194, 195, 196 dan 197 Akta 715
berbangkit daripada pemasukan Bab baharu 2a Bahagian II untuk mengawal
selia pelesenan perniagaan pengantaraan.

11. _Fasal 18, 19, 21 dan 22 bertujuan untuk meminda masing-masing seksyen_

200, 210, 230 dan 237 Akta 715 berbangkit daripada pemasukan Bab baharu
2a Bahagian II untuk mengawal selia pelesenan perniagaan pengantaraan.
Perenggan 200(b) Akta 715 yang dicadangkan bertujuan untuk membenarkan
Suruhanjaya mengambil tindakan terhadap mana-mana orang yang mengamang,
menggalang atau menghalang seseorang pemegang lesen, pemegang lesen
terminal, pemegang lesen perniagaan pengantaraan atau pengendali berlesen
atau pekerja pemegang lesen, pemegang lesen terminal, pemegang lesen
perniagaan pengantaraan atau pengendali berlesen.

12. _Fasal 23 bertujuan untuk memasukkan seksyen baharu 241a untuk_

memberi Majistret kuasa untuk mengawardkan hukuman penuh bagi apa-apa
kesalahan di bawah Akta 715.

13. _Fasal 24 bertujuan untuk meminda seksyen 245 Akta 715 untuk mengadakan_

peruntukan bagi cara penyampaian dokumen.

14. _Fasal 28 bertujuan untuk meminda seksyen 255 Akta 715 berbangkit_

daripada pemasukan Jadual Ketiga ke dalam Akta 715.

15. _Fasal 29 bertujuan untuk meminda seksyen 256 Akta 715 berbangkit_

daripada pemasukan Bab baharu 2a Bahagian II untuk mengawal selia pelesenan
perniagaan pengantaraan.

16. _Fasal 30 bertujuan untuk meminda Jadual Pertama Akta 715 untuk_

memasukkan takrif baharu “kenderaan e-hailing”.

17. _Fasal 31 bertujuan untuk memasukkan Jadual baharu Ketiga ke dalam_

Akta 715 untuk mengadakan peruntukan bagi kategori baharu perkhidmatan
kenderaan awam darat di bawah perniagaan pengantaraan.

18. _Fasal 32 bertujuan untuk mengadakan peruntukan kecualian dan peralihan._

19. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3033]


-----

