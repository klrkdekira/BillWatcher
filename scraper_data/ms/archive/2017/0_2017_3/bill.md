---
Year: 2017
Bill: D.R. 4/2017 - RUU Saraan Hakim (Pindaan) 2017 (Lulus)
Title: D.R. 4/2017 - RUU Saraan Hakim (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/D.R.%204_2017%20(BM).pdf
URL: https://www.parlimen.gov.my/files/billindex/pdf/2017/D.R.%204_2017%20(BM).pdf
---
---
Reading:
D.R. 4/2017
Bacaan Pertama Pada:21/03/2017
Bacaan Kedua Pada:30/03/2017
Dibentang Oleh:YB Dato' Razali bin Ibrahim - Timbalan Menteri Di Jabatan Perdana Menteri
Diluluskan Pada:30/03/2017
Dibentang Oleh:YB Dato' Razali bin Ibrahim - Timbalan Menteri Di Jabatan Perdana Menteri
---

_Saraan Hakim (Pindaan)_ 1

**D.R. /2017**

RANG UNDANG-UNDANG

_b e r n a m a_

Suatu Akta untuk meminda Akta Saraan Hakim 1971.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Saraan Hakim (Pindaan)
2017.

(2) Akta ini mula berkuat kuasa pada 1 Jun 2017.

**Pindaan seksyen 4**

**2.** Akta Saraan Hakim 1971 [Akta 45], yang disebut “Akta ibu”
dalam Akta ini, dipinda dalam seksyen 4—

_(a)_ dengan menomborkan semula seksyen yang sedia ada

sebagai subseksyen (1); dan

_(b)_ dengan memasukkan selepas subseksyen (1) yang

dinomborkan semula itu subseksyen yang berikut:

“(2) Bagi maksud menghitung pencen seseorang
Hakim, tempoh perkhidmatan seseorang Hakim dalam
suatu jawatan yang lain di bawah seksyen 8c hendaklah
dihitung sebagai tempoh perkhidmatan sebagai Hakim.”.


-----

2 _Rang Undang-Undang_

**Pindaan seksyen 5**

**3. Seksyen 5 Akta ibu dipinda dengan menggantikan subseksyen (2)**
dengan subseksyen yang berikut:

“(2) Bagi maksud subseksyen (1), jika seseorang Hakim
telah, sebagaimana yang dikehendaki oleh Yang di-Pertuan
Agong di bawah perenggan 8c(1)(b), melepaskan jawatannya
untuk berkhidmat dalam suatu jawatan yang lain selama
apa-apa tempoh demi kepentingan negara dan selepas
menamatkan tempoh perkhidmatannya dalam jawatan yang
lain itu—

_(a)_ dilantik semula serta-merta untuk memegang jawatan

Hakim, tempoh perkhidmatannya sebagai Hakim
sebelum, dan tempoh dia berkhidmat dalam jawatan
yang lain itu selepas, dia melepaskan jawatannya
sebagai Hakim hendaklah dihitung sebagai tempoh
perkhidmatan sebagai Hakim; atau

_(b)_ tidak dilantik semula untuk memegang jawatan

Hakim oleh sebab dia telah mencapai umur
persaraannya menurut subseksyen 8c(3), tempoh
perkhidmatannya sebagai Hakim sebelum, dan
tempoh dia berkhidmat dalam jawatan yang lain
itu sehingga dia mencapai umur persaraannya
selepas, dia melepaskan jawatannya sebagai Hakim
hendaklah dihitung sebagai tempoh perkhidmatan
sebagai Hakim.”.

**Pindaan seksyen 8**

**4.** Seksyen 8 Akta ibu dipinda dengan menggantikan perenggan (c)
dengan perenggan yang berikut:

“(c) meletakkan jawatan Hakim selepas dia memegang jawatan

Hakim selama tempoh berterusan yang tidak kurang daripada
lima tahun, termasuk tempoh perkhidmatannya sebagai
Pesuruhjaya Kehakiman sebaik sebelum pelantikannya
sebagai seorang Hakim; atau”.


-----

_Saraan Hakim (Pindaan)_ 3

**Penggantian seksyen 8c**

**5. Akta ibu dipinda dengan menggantikan seksyen 8c dengan**
seksyen yang berikut:

“Perkhidmatan dalam jawatan yang lain demi kepentingan

**negara**

**8c. (1) Seseorang Hakim Mahkamah Persekutuan, Mahkamah**
Rayuan atau Mahkamah Tinggi boleh dikehendaki oleh Yang
di-Pertuan Agong demi kepentingan negara untuk—

_(a)_ berkhidmat dalam suatu jawatan yang lain tanpa

melepaskan jawatannya sebagai Hakim; atau

_(b) melepaskan jawatan Hakim untuk berkhidmat dalam_

suatu jawatan yang lain,

selama apa-apa tempoh yang dinyatakan oleh Yang
di-Pertuan Agong.

(2) Bagi maksud subseksyen (1), jika seseorang Hakim
dikehendaki untuk berkhidmat dalam suatu jawatan yang
lain demi kepentingan negara, saraan yang Hakim itu adalah
berhak kepadanya di bawah Akta ini dalam tempoh dia
berkhidmat dalam jawatan yang lain itu hendaklah dibayar
oleh badan yang Hakim itu berkhidmat dalam jawatan yang
lain itu.

(3) Jika Hakim Mahkamah Persekutuan, Mahkamah
Rayuan atau Mahkamah Tinggi dikehendaki untuk melepaskan
jawatan Hakim untuk berkhidmat dalam jawatan yang lain
di bawah perenggan (1)(b) dan selepas menamatkan tempoh
perkhidmatannya dalam jawatan yang lain itu, tidak dilantik
semula untuk memegang jawatan Hakim oleh sebab dia
telah mencapai umur persaraannya, dia hendaklah disifatkan
telah berkhidmat sebagai Hakim sehingga umur enam puluh
enam tahun dan bersara menurut perenggan 8(a).”.

HURAIAN

Rang Undang-Undang ini bertujuan untuk meminda Akta Saraan Hakim 1971
(“Akta 45”).


-----

4 _Rang Undang-Undang_

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2 bertujuan untuk meminda seksyen 4 Akta 45 untuk memperuntukkan_
bahawa tempoh seseorang Hakim berkhidmat dalam jawatan yang lain di bawah
seksyen 8c hendaklah dihitung sebagai tempoh perkhidmatan sebagai Hakim
bagi maksud menghitung pencen Hakim.

4. _Fasal 3 bertujuan untuk meminda subseksyen 5(2) Akta 45 yang berbangkit_
daripada pindaan yang dicadangkan kepada seksyen 8c.

5. _Fasal 4_ bertujuan untuk meminda perenggan 8(c) Akta 45 untuk
membolehkan seseorang Hakim meletakkan jawatannya pada apa-apa umur
tanpa kehilangan hak pencennya dengan syarat bahawa dia telah memegang
jawatan Hakim selama tempoh berterusan yang tidak kurang daripada lima
tahun. Pindaan itu selanjutnya untuk bertujuan menjelaskan bahawa tempoh
perkhidmatan berterusan tidak kurang daripada lima tahun adalah termasuk
tempoh perkhidmatannya sebagai Pesuruhjaya Kehakiman sebaik sebelum
pelantikannya sebagai seorang Hakim.

6. _Fasal 5 bertujuan untuk menggantikan seksyen 8_ c Akta 45 untuk
meluaskan kuasa Yang di-Pertuan Agong untuk menghendaki seseorang Hakim
berkhidmat dalam jawatan yang lain pada apa-apa umur sama ada tanpa
melepaskan jawatannya sebagai Hakim atau dengan melepaskan jawatannya
sebagai Hakim. Dalam hal keadaan jika seseorang Hakim dikehendaki untuk
berkhidmat dalam jawatan yang lain demi kepentingan negara, saraan yang
Hakim itu adalah berhak kepadanya di bawah Akta ini dalam tempoh dia
berkhidmat dalam jawatan yang lain itu hendaklah dibayar oleh badan yang
Hakim itu berkhidmat dalam jawatan yang lain itu. Sekiranya dia dikehendaki
untuk melepaskan jawatannya sebagai Hakim dan tidak dilantik semula sebagai
Hakim, dia hendaklah disifatkan telah berkhidmat sebagai Hakim sehingga
umur enam puluh enam tahun dan bersara menurut perenggan 8(a) Akta 45.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3035]


-----

