---
Year: 2017
Bill: D.R.37/2017 - RUU Agensi Penguatkuasaan Maritim Malaysia (Pindaan) 2017 (Lulus)
Title: D.R.37/2017 - RUU Agensi Penguatkuasaan Maritim Malaysia (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/D.R.%2037_2017%20-%20bm.pdf
URL: https://www.parlimen.gov.my/files/billindex/pdf/2017/D.R.%2037_2017%20-%20bm.pdf
---
---
Reading:
D.R.37/2017
Bacaan Pertama Pada:23/10/2017
Bacaan Kedua Pada:25/10/2017
Dibentang Oleh:YB Dato' Seri Dr. Shahidan Bin Kassim - Menteri di JPM
Diluluskan Pada:25/10/2017
Dibentang Oleh:YB Dato' Seri Dr. Shahidan Bin Kassim - Menteri di JPM
---

_Agensi Penguatkuasaan Maritim Malaysia (Pindaan)_ 1

**D.R. 37/2017**

RANG UNDANG-UNDANG

_b e r n a m a_

Suatu Akta untuk meminda Akta Agensi Penguatkuasaan Maritim
Malaysia 2004.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas**

**1. Akta ini bolehlah dinamakan Akta Agensi Penguatkuasaan**
Maritim Malaysia (Pindaan) 2017.

**Seksyen baharu** **5a, 5b, 5c dan** **5d**

**2.** Akta Agensi Penguatkuasaan Maritim Malaysia 2004

[Akta 633], yang disebut “Akta ibu” dalam Akta ini, dipinda
dengan memasukkan selepas seksyen 5 seksyen yang berikut:

“Penubuhan Pasukan Sukarelawan Maritim Malaysia

**5a.** Suatu badan ditubuhkan yang dikenali sebagai Pasukan
Sukarelawan Maritim Malaysia.


-----

_Rang Undang-Undang_

**Anggota Pasukan Sukarelawan Maritim Malaysia**

**5b.** (1) Mana-mana orang boleh memohon untuk menjadi
anggota Pasukan Sukarelawan Maritim Malaysia jika—

_(a) dia berumur lapan belas tahun atau lebih;_

_(b) dia seorang warganegara Malaysia;_

_(c) dia mempunyai kelayakan yang ditentukan oleh_

Ketua Pengarah; dan

_(d) dia memenuhi kehendak lain yang ditentukan oleh_

Ketua Pengarah.

(2) Suatu permohonan untuk menjadi anggota Pasukan
Sukarelawan Maritim Malaysia hendaklah dibuat dalam borang
dan mengikut cara yang ditentukan oleh Ketua Pengarah.

(3) Ketua Pengarah boleh meluluskan atau menolak mana-mana
orang menjadi anggota Pasukan Sukarelawan Maritim Malaysia.

(4) Ketua Pengarah boleh memanggil mana-mana anggota
Pasukan Sukarelawan Maritim Malaysia untuk melaksanakan
secara sukarela apa-apa tugas yang ditentukan oleh Ketua
Pengarah.

(5) Seseorang anggota Pasukan Sukarelawan Maritim
Malaysia adalah tertakluk kepada arahan, perintah dan
kawalan Ketua Pengarah semasa melaksanakan apa-apa tugas
di bawah subseksyen (4).

(6) Seseorang anggota Pasukan Sukarelawan Maritim
Malaysia—

_(a) boleh dibayar apa-apa elaun yang ditentukan_

oleh Menteri selepas berunding dengan Menteri
Kewangan; dan

_(b) tidak berhak kepada apa-apa saraan._

(7) Seseorang anggota Pasukan Sukarelawan Maritim
Malaysia semasa melaksanakan apa-apa tugas di bawah Akta
ini hendaklah disifatkan sebagai penjawat awam mengikut
pengertian Kanun Keseksaan [Akta 574].


-----

_Agensi Penguatkuasaan Maritim Malaysia (Pindaan)_ 3

**Penubuhan Pasukan Kadet Maritim Malaysia**

**5c. Menteri boleh menubuhkan suatu badan yang dikenali**
sebagai Pasukan Kadet Maritim Malaysia bagi mana-mana
kawasan di Malaysia.

**Pendaftaran ke dalam Pasukan Kadet Maritim Malaysia**

**5d.** (1) Mana-mana orang boleh memohon untuk didaftarkan
ke dalam Pasukan Kadet Maritim Malaysia jika—

_(a) tertakluk kepada Akta Pendidikan 1996 [Akta 550],_

dia seorang murid yang menjalani pelajaran
sepenuh masa di mana-mana sekolah menengah
yang ditentukan oleh Menteri setelah berunding
dengan Menteri yang dipertanggungkan dengan
tanggungjawab bagi pelajaran; atau

_(b) dia seorang pelajar—_

(i) yang berdaftar dan mengikuti bidang pengajian

atau latihan sama ada sepenuh masa atau
separuh masa di mana-mana institusi pengajian
atau latihan yang ditentukan oleh Menteri
setelah berunding dengan Menteri yang
dipertanggungkan dengan tanggungjawab
bagi institusi pengajian atau latihan itu;

(ii) yang merupakan warganegara Malaysia; dan

(iii) yang berumur di bawah tiga puluh tahun.

(2) Suatu permohonan untuk didaftarkan ke dalam Pasukan
Kadet Maritim Malaysia hendaklah dibuat dalam borang dan
mengikut cara yang ditentukan oleh Ketua Pengarah.

(3) Ketua Pengarah boleh mendaftarkan atau enggan

mendaftarkan mana-mana orang ke dalam Pasukan Kadet
Maritim Malaysia.

(4) Mana-mana orang yang telah didaftarkan ke dalam
Pasukan Kadet Maritim Malaysia tidak berhak kepada apa-apa
elaun atau saraan.”.


-----

4 _Rang Undang-Undang_

**Seksyen baharu** **7a**

**3.** Akta ibu dipinda dengan memasukkan selepas seksyen 7
seksyen yang berikut:

“Kuasa tambahan

**7a.** (1) Sebagai tambahan kepada dan tanpa menjejaskan kuasa
sedia ada Agensi di bawah Akta ini, apabila membawa dan
menjaga mana-mana orang dalam tahanan Agensi, seseorang
pegawai Agensi hendaklah mempunyai segala kuasa seorang
pegawai polis yang berpangkat Koperal dan lebih rendah dan
kuasa seorang pegawai penjara yang berpangkat Sarjan dan
lebih rendah di bawah Akta Penjara 1995 [Akta 537].

(2) Bagi maksud Akta ini—

_(a) jika sesuatu perintah, perakuan atau apa-apa_

perbuatan lain dikehendaki supaya diberikan,
dikeluarkan atau dilakukan oleh seseorang pegawai
penjaga Daerah Polis di bawah mana-mana
undang-undang bertulis, perintah, perakuan atau
perbuatan itu boleh diberikan, dikeluarkan atau
dilakukan oleh seseorang pegawai Agensi dan
bagi maksud itu, tempat perintah, perakuan atau
perbuatan itu diberikan, dikeluarkan atau dilakukan
hendaklah disifatkan sebagai Daerah Polis
di bawah jagaannya;

_(b) seseorang pegawai Agensi hendaklah mempunyai_

segala kuasa yang diberikan kepada seseorang
pegawai penjaga balai polis di bawah mana-mana
undang-undang bertulis, dan bagi maksud itu
pejabat pegawai itu hendaklah disifatkan sebagai
suatu balai polis; dan

_(c) seseorang pegawai Agensi hendaklah mempunyai_

segala kuasa seorang pegawai polis tidak kira apa
jua pangkatnya sebagaimana yang diperuntukkan
di bawah Kanun Tatacara Jenayah dan Akta
Pendaftaran Penjenayah dan Orang-Orang Yang
Tidak Diingini 1969 [Akta 7], dan kuasa itu


-----

_Agensi Penguatkuasaan Maritim Malaysia (Pindaan)_ 5

hendaklah sebagai tambahan kepada kuasa
yang diperuntukkan di bawah Akta ini dan
bukan pengurangannya, tetapi sekiranya terdapat
apa-apa ketidakselarasan atau percanggahan antara
peruntukan Akta ini dengan peruntukan Kanun
Tatacara Jenayah, peruntukan Akta ini hendaklah
mengatasi peruntukan Kanun Tatacara Jenayah.”.

**Pindaan seksyen 10**

**4.** Seksyen 10 Akta ibu dipinda dengan memasukkan selepas
perkataan “pegawai Agensi” perkataan “atau mana-mana anggota
Pasukan Sukarelawan Maritim Malaysia”.

**Pindaan seksyen 11**

**5.** Seksyen 11 Akta ibu dipinda—

_(a)_ dalam teks bahasa kebangsaan—

(i) dengan memasukkan selepas perkataan “pegawai

Agensi” perkataan “dan anggota Pasukan Sukarelawan
Maritim Malaysia”; dan

(ii) dengan memasukkan selepas perkataan “pegawai”

di mana-mana jua terdapat perkataan “atau anggota”;
dan

_(b)_ dalam teks bahasa Inggeris, dengan memasukkan selepas

perkataan “officer of the Agency” perkataan “and member
of the Malaysian Maritime Volunteer Corps”.

**Pindaan seksyen 18**

**6.** Seksyen 18 Akta ibu dipinda dengan memasukkan selepas
perkataan “pegawai-pegawai Agensi” perkataan “dan anggota
Pasukan Sukarelawan Maritim Malaysia”.


-----

6 _Rang Undang-Undang_

HURAIAN

Rang Undang-Undang ini bertujuan untuk meminda Akta Agensi Penguatkuasaan
Maritim Malaysia 2004 (“Akta 633”).

2. _Fasal 1 mengandungi tajuk ringkas Akta yang dicadangkan._

3. Fasal 2 bertujuan untuk memasukkan seksyen baharu 5a, 5b, 5c dan 5d
ke dalam Akta 633.

Seksyen baharu 5a yang dicadangkan bertujuan untuk mengadakan peruntukan

bagi penubuhan Pasukan Sukarelawan Maritim Malaysia.

Seksyen baharu 5b yang dicadangkan bertujuan untuk mengadakan

peruntukan bagi orang yang boleh menjadi anggota Pasukan Sukarelawan
Maritim Malaysia. Seksyen baharu 5b juga bertujuan untuk memperuntukkan
bahawa seseorang anggota Pasukan Sukarelawan Maritim Malaysia boleh
dipanggil untuk melaksanakan apa-apa tugas dan anggota itu adalah di bawah
arahan, perintah dan kawalan Ketua Pengarah. Seksyen baharu 5b selanjutnya
memperuntukkan bahawa seseorang anggota Pasukan Sukarelawan Maritim
Malaysia semasa melaksanakan apa-apa tugas di bawah Akta 633 hendaklah
disifatkan sebagai seorang penjawat awam.

Seksyen baharu 5c yang dicadangkan bertujuan untuk mengadakan peruntukan

bagi penubuhan Pasukan Kadet Maritim Malaysia dan seksyen baharu 5d
yang dicadangkan mengadakan peruntukan bagi orang yang boleh didaftarkan
ke dalam Pasukan Kadet Maritim Malaysia.

4. _Fasal 3 bertujuan untuk memasukkan seksyen baharu_ 7a ke dalam
Akta 633 untuk memperuntukkan bahawa pegawai Agensi hendaklah mempunyai
segala kuasa seorang pegawai polis yang berpangkat Koperal dan lebih rendah
dan kuasa seorang pegawai penjara yang berpangkat Sarjan dan lebih rendah
di bawah Akta Penjara 1995 [Akta 537] apabila membawa dan menjaga
mana-mana orang dalam tahanan Agensi. Perenggan 7a(2)(b) bertujuan untuk
menyifatkan pejabat Agensi sebagai suatu balai polis bagi maksud Akta 633.

5. _Fasal 4 bertujuan untuk meminda seksyen 10 Akta 663 untuk mengadakan_
peruntukan bagi perlindungan kepada mana-mana anggota Pasukan Sukarelawan
Maritim Malaysia daripada dikenakan apa-apa tindakan yang telah dilakukan
atau yang ditinggalkan daripada dilakukan olehnya dengan suci hati dalam
melaksanakan tugasnya di bawah Akta 633.

6. _Fasal 5 bertujuan untuk meminda seksyen 11 Akta 633 untuk memperuntukkan_
bahawa anggota Pasukan Sukarelawan Maritim Malaysia hendaklah apabila
diminta, mengisytiharkan jawatannya dan mengemukakan kad kuasa yang
dikeluarkan kepada anggota itu dalam melaksanakan tugasnya di bawah
Akta 633.

7. Fasal 6 bertujuan untuk meminda seksyen 18 Akta 633 untuk memberikan
kuasa kepada Ketua Pengarah untuk mengeluarkan Perintah Tetap berhubung
dengan kawalan am, latihan, tugas dan tanggungjawab anggota Pasukan
Sukarelawan Maritim Malaysia.


-----

_Agensi Penguatkuasaan Maritim Malaysia (Pindaan)_ 7

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3070]


-----

