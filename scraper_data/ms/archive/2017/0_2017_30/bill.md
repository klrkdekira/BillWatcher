---
Year: 2017
Bill: D.R.31/2017 - RUU Tabung Angkatan Tentera (Pindaan) 2017 (Lulus)
Title: D.R.31/2017 - RUU Tabung Angkatan Tentera (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/WJW008824%20BM.pdf
URL: https://www.parlimen.gov.my/files/billindex/pdf/2017/WJW008824%20BM.pdf
---
---
Reading:
D.R.31/2017
Bacaan Pertama Pada:07/08/2017
Bacaan Kedua Pada:10/08/2017
Dibentang Oleh:Dato' Sri Mohd Johari Bin Baharum  -Timbalan Menteri Pertahanan
Diluluskan Pada:10/08/2017
Dibentang Oleh:Dato' Sri Mohd Johari Bin Baharum  -Timbalan Menteri Pertahanan
---

_Tabung Angkatan Tentera (Pindaan)_ 1

**D.R. 31/2017**

RANG UNDANG-UNDANG

_b e r n a m a_

Suatu Akta untuk meminda Akta Tabung Angkatan Tentera 1973.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Tabung Angkatan Tentera
(Pindaan) 2017.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Tabung Angkatan Tentera 1973 [Akta 101], yang disebut
“Akta ibu” dalam Akta ini, dipinda dalam seksyen 2—

_(a) dengan memotong takrif “skim itu”; dan_


-----

2 _Rang Undang-Undang_

_(b) dengan memasukkan selepas takrif “personel bersara”_

takrif yang berikut:

‘ “skim anuiti veteran” ertinya skim yang ditubuhkan
di bawah seksyen 15d bagi pembayaran anuiti;’.

**Pindaan seksyen 3**

**3.** Seksyen 3 Akta ibu dipinda—

_(a) dalam perenggan (1)(a), dengan memasukkan selepas_

perkataan “(3)(a)” perkataan “, dan skim anuiti
veteran bagi faedah orang yang dinyatakan di bawah
perenggan (3)(aa)”;

_(b) dalam subseksyen (2)—_

(i) dengan menomborkan semula perenggan _(bb)_

dan _(bc) sedia ada masing-masing sebagai_
perenggan _(bc) dan_ _(bd);_

(ii) dengan memasukkan selepas perenggan _(ba)_

perenggan yang berikut:

“(bb) pembayaran anuiti menurut skim anuiti

veteran;”; dan

(iii) dalam perenggan (bd) yang dinomborkan semula,

dengan menggantikan perkataan “perenggan (bb)”
dengan perkataan “perenggan _(bc)”;_

_(c) dalam subseksyen (3), dengan memasukkan selepas_

subperenggan _(a)(iii) perenggan yang berikut:_

“(aa) faedah di bawah skim anuiti veteran hendaklah

diberikan kepada askar-lasykar yang disebut
dalam perenggan 15d(1)(a) dan pegawai yang
disebut dalam perenggan 15d(1)(b); dan”; dan

_(d) dalam subseksyen (4), dengan menggantikan perkataan_

“(2)(bb) dan (bc)” dengan perkataan “(2)(bc) dan (bd)”.


-----

_Tabung Angkatan Tentera (Pindaan)_ 3

**Pindaan seksyen 9**

**4.** Seksyen 9 Akta ibu dipinda dengan menggantikan subseksyen (3)
dengan subseksyen yang berikut:

“(3) Jika seseorang askar-lasykar berkelayakan untuk pencen—

_(a) potongan gajinya di bawah subseksyen (1) hendaklah_

diteruskan sehingga dia diberhentikan daripada
perkhidmatan dengan angkatan tetap Malaysia;

_(b) pembayaran di bawah subseksyen (2) hendaklah_

terhenti daripada dibuat berkenaan dengan caruman
yang dibuat di bawah perenggan _(a); dan_

_(c) segala pembayaran yang telah dibuat di bawah_

subseksyen (2) yang masih ada pada kredit akaun
askar-lasykar itu hendaklah dikeluarkan dan dikreditkan
ke dalam Kumpulan Wang Disatukan.”.

**Pindaan seksyen 9a**

**5.** Seksyen 9a Akta ibu dipinda—

_(a) dalam subseksyen (3)—_

(i) dalam teks bahasa Inggeris, dengan menggantikan

perkataan “not” dengan perkataan “neither”;

(ii) dengan memasukkan selepas perkataan “ganjaran

tamat perkhidmatan” perkataan “dan juga tidak
memilih untuk menyertai skim anuiti veteran”;

(iii) dalam perenggan (a), dengan memasukkan selepas

koma bernoktah di hujung perenggan itu perkataan
“dan”;

(iv) dalam perenggan (b), dengan menggantikan perkataan

“; dan” di hujung perenggan itu dengan noktah;
dan

(v) dengan memotong perenggan _(c); dan_


-----

4 _Rang Undang-Undang_

_(b) dengan memasukkan selepas subseksyen (3) subseksyen_

yang berikut:

“(3a) Seseorang pegawai yang mencarum di bawah

subseksyen (1) yang telah menamatkan kurang
daripada dua puluh tahun perkhidmatan dan tidak
memilih untuk dibayar ganjaran tamat perkhidmatan
tetapi memilih untuk menyertai skim anuiti veteran
hendaklah, apabila genap tempoh perkhidmatannya,
dibayar nilai carumannya kepada Tabung dan dividen
bagi tempoh caruman itu, dan nilai caruman daripada
Kumpulan Wang Disatukan yang direkodkan mengikut
subseksyen (2) hendaklah dibayar ke dalam Tabung
bagi kredit akaun pegawai itu.”.

**Pindaan seksyen 11**

**6. Seksyen 11 Akta ibu dipinda dalam perenggan (2)(ba) dengan**
menggantikan perkataan “itu” di mana-mana jua terdapat dengan
perkataan “yang ditubuhkan di bawah seksyen 15a”.

**Pindaan seksyen 12**

**7. Seksyen 12 Akta ibu dipinda—**

_(a) dalam subseksyen (1), dengan menggantikan perkataan_

“subseksyen” dengan perkataan “subseksyen (1a) dan”;
dan

_(b) dengan memasukkan selepas subseksyen (1) subseksyen_

yang berikut:

“(1a) Jika pengeluaran di bawah perenggan (1)(b) atau (c)
dibuat oleh seorang askar-lasykar yang disebut dalam
perenggan 15d(1)(a) atau seorang pegawai yang disebut
dalam perenggan 15d(1)(b)—

_(a)_ pengeluaran itu hanya terpakai bagi—

(i) berkenaan dengan seorang askar-lasykar—

(A) carumannya kepada Tabung dan

dividen bagi tempoh caruman itu;
dan


-----

_Tabung Angkatan Tentera (Pindaan)_ 5

(B) dividen bagi pembayaran yang

dibuat di bawah subseksyen 9(2)
tetapi tidak termasuk dividen bagi
tahun sebelum pemberhentian
askar-lasykar itu daripada
perkhidmatan dengan angkatan
tetap Malaysia; atau

(ii) berkenaan dengan seorang pegawai,

carumannya kepada Tabung dan dividen
bagi tempoh caruman itu; dan

_(b)_ baki amaun yang ada pada kredit akaun

askar-lasykar atau pegawai itu di bawah Akta ini
hanya boleh dikeluarkan apabila askar-lasykar
atau pegawai itu, mengikut mana-mana yang
berkenaan, mati atau dalam hal keadaan yang
diluluskan oleh Lembaga.”.

**Seksyen baharu 15d**

**8. Akta ibu dipinda dengan memasukkan selepas seksyen 15c**
seksyen yang berikut:

“Penubuhan skim anuiti veteran

**15d. (1) Suatu skim yang bernama skim anuiti veteran**
hendaklah ditubuhkan bagi pembayaran anuiti kepada—

_(a) seorang askar-lasykar yang memenuhi syarat yang_

berikut:

(i) dia telah diberhentikan daripada perkhidmatan

dengan angkatan tetap Malaysia kecuali atas
alasan salah laku; dan

(ii) dia tidak berkelayakan untuk pencen; dan

_(b) seorang pegawai yang memenuhi syarat yang berikut:_

(i) dia telah menamatkan kurang daripada

dua puluh tahun perkhidmatan dan tidak
ditamatkan atas alasan salah laku;


-----

6 _Rang Undang-Undang_

(ii) dia tidak memilih untuk dibayar ganjaran

tamat perkhidmatan; dan

(iii) dia telah memilih untuk menyertai skim anuiti

veteran.

(2) Anuiti hendaklah dibayar secara bulanan mengikut
apa-apa kuantum sebagaimana yang ditentukan oleh Lembaga
daripada keuntungan tahunan yang diisytiharkan ke atas—

_(a) bayaran yang dikreditkan di bawah subseksyen 9(2)_

kepada akaun seorang askar-lasykar yang disebut
dalam perenggan (1)(a); atau

_(b) nilai caruman daripada Kumpulan Wang Disatukan_

yang direkodkan mengikut subseksyen 9a(2) dan
dibayar ke dalam Tabung bagi kredit akaun pegawai
yang disebut dalam perenggan (1)(b).

(3) Pembayaran anuiti di bawah subseksyen (2) hendaklah
terhenti daripada kena dibayar jika amaun yang disebut
dalam perenggan (2)(a) atau (b), mengikut mana-mana yang
berkenaan, dikeluarkan di bawah perenggan 12(1a)(b).

(4) Caruman bagi kredit seorang askar-lasykar yang disebut
dalam perenggan 15d(1)(a) dan seorang pegawai yang disebut
dalam perenggan 15d(1)(b) tidak boleh dikira bagi maksud
seksyen 15c.”.

**Pindaan seksyen 22**

**9.** Seksyen 22 Akta ibu dipinda—

_(a) dengan menomborkan semula perenggan_ _(aa) sedia ada_

sebagai perenggan _(ab); dan_

_(b) dengan memasukkan selepas perenggan_ _(a)_ perenggan

yang berikut:

“(aa) perkara yang berhubungan dengan pelaksanaan

skim anuiti veteran termasuk cara pembayaran
anuiti dan peruntukan bagi penamaan orang untuk
menerima apa-apa amaun yang ada pada kredit
akaun seseorang askar-lasykar dan seseorang
pegawai dalam hal kematiannya;”


-----

_Tabung Angkatan Tentera (Pindaan)_ 7

**Peruntukan kecualian**

**10.** Akta ini tidak terpakai bagi askar-lasykar yang, pada tarikh
Akta ini mula berkuat kuasa, masih berkhidmat dalam angkatan
tetap Malaysia dan tidak memilih untuk menyertai skim anuiti
veteran, dan peruntukan Akta ibu yang berkuat kuasa sebaik
sebelum Akta ini mula berkuat kuasa hendaklah terpakai bagi
askar-lasykar itu seolah-olah Akta ini tidak diperbuat.

HURAIAN

Rang Undang-Undang ini bertujuan untuk meminda Akta Tabung Angkatan Tentera
1973 (“Akta 101”). Pindaan yang dicadangkan bertujuan untuk memperuntukkan
tentang pembayaran anuiti kepada askar-lasykar yang diberhentikan daripada
perkhidmatan, dan pegawai yang telah menamatkan kurang daripada dua puluh
tahun perkhidmatan dan memilih untuk menyertai skim anuiti veteran. Pindaan
yang dicadangkan juga bertujuan untuk menghendaki supaya pemotongan gaji
bagi caruman askar-lasykar yang berkelayakan untuk pencen diteruskan jika
perkhidmatan mereka disambung sehingga mereka diberhentikan daripada
perkhidmatan dengan angkatan tetap Malaysia.

2. _Fasal 1 mengandungi tajuk ringkas Akta yang dicadangkan dan kuasa_
Menteri untuk menetapkan tarikh permulaan kuat kuasa Akta yang dicadangkan.

3. Fasal _2_ bertujuan untuk memasukkan takrif baharu “skim anuiti veteran”
ke dalam Akta 101.

4. _Fasal 3 bertujuan untuk meminda seksyen 3 Akta 101 untuk membenarkan_
Tabung digunakan bagi pembayaran anuiti di bawah skim anuiti veteran.

5. _Fasal 4 bertujuan untuk meminda subseksyen 9(3) Akta 101 untuk_
memperuntukkan bahawa caruman seseorang askar-lasykar yang berkelayakan
untuk pencen hendaklah diteruskan sehingga dia diberhentikan daripada
perkhidmatan dengan angkatan tetap Malaysia dan pembayaran yang dibuat
kepada Tabung daripada Kumpulan Wang Disatukan di bawah subseksyen 9(2)
Akta 101 hendaklah terhenti dibuat.

6. _Fasal 5 bertujuan untuk meminda seksyen 9a Akta 101 untuk memasukkan_
subseksyen baharu (3a) untuk memperuntukkan bahawa jika seseorang pegawai
yang telah menamatkan kurang daripada dua puluh tahun perkhidmatan memilih
untuk menyertai skim anuiti veteran, nilai caruman daripada Kumpulan Wang
Disatukan yang direkodkan mengikut subseksyen (2) hendaklah dibayar ke
dalam Tabung bagi kredit akaun pegawai itu.


-----

8 _Rang Undang-Undang_

7. _Fasal 7 bertujuan untuk meminda seksyen 12 Akta 101 untuk memasukkan_
subseksyen baharu (1a) untuk memperuntukkan bahawa berkenaan dengan
seorang askar-lasykar dan pegawai yang baginya skim anuiti veteran terpakai,
hanya caruman askar-lasykar dan pegawai itu dan dividen yang ditentukan
boleh dikeluarkan. Caruman daripada Kumpulan Wang Disatukan hanya boleh
dikeluarkan apabila kematian askar-lasykar dan pegawai itu atau dalam hal
keadaan yang diluluskan oleh Lembaga.

8. _Fasal 8 bertujuan untuk memasukkan seksyen baharu 15d ke dalam_
Akta 101 untuk memperuntukkan tentang penubuhan skim anuiti veteran,
penentuan kuantum anuiti dan pemberhentian pembayaran anuiti.

9. _Fasal 9_ bertujuan untuk memasukkan perenggan baharu 22(aa) untuk
membenarkan Lembaga, dengan kelulusan Menteri, membuat peraturan-peraturan
yang berhubungan dengan pelaksanaan skim anuiti veteran.

10. _Fasal 10_ bertujuan untuk memperuntukkan peruntukan kecualian

yang berhubungan dengan pemakaian skim anuiti veteran bagi seseorang
askar-lasykar yang masih berkhidmat dengan angkatan tetap dan tidak memilih
untuk menyertai skim anuiti veteran pada tarikh Akta yang dicadangkan mula
berkuat kuasa.

11. Pindaan lain yang tidak diperkatakan secara khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3079]


-----

