---
Year: 2017
Bill: D.R.25/2017 - RUU Bantuan Guaman (Pindaan) 2017 (Lulus)
Title: D.R.25/2017 - RUU Bantuan Guaman (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/D.R.%2025_2017%20(bm).pdf
URL: https://www.parlimen.gov.my/files/billindex/pdf/2017/D.R.%2025_2017%20(bm).pdf
---
---
Reading:
D.R.25/2017
Bacaan Pertama Pada:27/07/2017
Bacaan Kedua Pada:03/08/2017
Dibentang Oleh:YB Dato' Sri Azalina binti Dato' Othman Said - Menteri Di Jabatan Perdana Menteri
Diluluskan Pada:03/08/2017
Dibentang Oleh:YB Dato' Sri Azalina binti Dato' Othman Said - Menteri Di Jabatan Perdana Menter
---

_Bantuan Guaman (Pindaan)_ 1

**D.R. 25/2017**

RANG UNDANG-UNDANG

_b e r n a m a_

Suatu Akta untuk meminda Akta Bantuan Guaman 1971.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Bantuan Guaman
(Pindaan) 2017.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Bantuan Guaman 1971 [Akta 26], yang disebut “Akta
ibu” dalam Akta ini, dipinda dalam seksyen 2—

_(a) dengan memasukkan sebelum takrif “hakim” takrif yang_

berikut:

‘ “bantuan guaman” ertinya khidmat bantuan guaman
sebagaimana yang diperuntukkan dalam seksyen 2a;’;
dan


-----

2 _Rang Undang-Undang_

_(b) dengan memasukkan selepas takrif “hakim” takrif yang_

berikut:

‘ “kanak-kanak” mempunyai erti yang diberikan
kepadanya dalam Akta Kanak-Kanak 2001 [Akta 611];’.

**Bahagian baharu** **Ia**

**3.** Akta ibu dipinda dengan memasukkan selepas Bahagian I
Bahagian yang berikut:

“Bahagian Ia

KHIDMAT BANTUAN GUAMAN

**Khidmat bantuan guaman**

**2a. (1) Khidmat bantuan guaman yang diberikan di bawah**
Akta ini hendaklah terdiri daripada yang berikut:

_(a)_ bantuan guaman dalam kes jenayah sebagaimana

yang diperuntukkan dalam Bahagian III;

_(b)_ bantuan guaman dalam tindakan sivil sebagaimana

yang diperuntukkan dalam Bahagian IV;

_(c)_ nasihat guaman sebagaimana yang diperuntukkan

dalam Bahagian V;

_(d)_ khidmat pengantaraan sebagaimana yang diperuntukkan

dalam Bahagian Va; dan

_(e)_ khidmat pendamping guaman sebagaimana yang

diperuntukkan dalam Bahagian Vb.

(2) Khidmat bantuan guaman yang disebut dalam subseksyen (1)
boleh diberi kepada warganegara Malaysia sahaja.

**Fi pendaftaran**

**2b. (1) Mana-mana orang yang telah layak bagi bantuan**
guaman di bawah Akta ini adalah dikehendaki untuk membayar
kepada Ketua Pengarah Bantuan Guaman fi pendaftaran
sebagaimana yang ditetapkan oleh Menteri.


-----

_Bantuan Guaman (Pindaan)_ 3

(2) Fi pendaftaran yang dibayar di bawah subseksyen (1)
hendaklah dibelanjakan bagi maksud mentadbir khidmat
bantuan guaman.”.

**Pindaan seksyen 15**

**4.** Seksyen 15 Akta ibu dipinda dengan menggantikan
perenggan 15(2)(b) dengan perenggan yang berikut:

“(b) dia berpuas hati bahawa pemohon itu memenuhi kriteria

dan ujian kemampuan sebagaimana yang ditetapkan oleh
Menteri.”.

**Pindaan seksyen 16**

**5.** Seksyen 16 Akta ibu dipinda dengan menggantikan
perenggan 16(1)(b) dengan perenggan yang berikut:

“(b) dia berpuas hati bahawa pemohon itu memenuhi kriteria

dan ujian kemampuan sebagaimana yang ditetapkan oleh
Menteri.”.

**Pemotongan seksyen** **16b**

**6.** Akta ibu dipinda dengan memotong seksyen 16b.

**Pindaan seksyen 18**

**7.** Subseksyen 18(1) Akta ibu dipinda dengan menggantikan
perkataan “sekali gus atau secara ansuran” dengan perkataan “bagi
suatu jumlah wang sebagaimana yang ditetapkan oleh Menteri
bagi maksud mentadbir khidmat bantuan guaman”.

**Pindaan seksyen 29**

**8.** Seksyen 29 Akta ibu dipinda—

_(a)_ dalam subseksyen (1), dengan menggantikan perkataan

“orang yang bermastautin dan berada di” dengan perkataan
“warganegara”; dan


-----

4 _Rang Undang-Undang_

_(b)_ dengan menggantikan subseksyen (4) dengan subseksyen

yang berikut:

“(4) Seseorang yang meminta nasihat guaman
hendaklah memohon kepada Ketua Pengarah Bantuan
Guaman dan adalah dikehendaki untuk memuaskan
hati Ketua Pengarah Bantuan Guaman bahawa dia
tidak mampu untuk mendapatkan nasihat guaman itu
mengikut cara biasa.”.

**Bahagian baharu** **Vb**

**9.** Akta ibu dipinda dengan memasukkan selepas Bahagian Va
Bahagian yang berikut:

“Bahagian Vb

KHIDMAT PENDAMPING GUAMAN

**Penyediaan khidmat pendamping guaman**

**29g.** (1) Tertakluk kepada Bahagian ini, khidmat pendamping
guaman berhubung dengan mana-mana prosiding bagi perihal
kesalahan yang dinyatakan dalam Jadual Kelima boleh
disediakan bagi mana-mana orang.

(2) Menteri boleh melalui perintah meminda Jadual Kelima.

**Kelayakan bagi khidmat pendamping guaman**

**29h.** (1) Mana-mana orang layak untuk membuat permohonan
kepada Ketua Pengarah Bantuan Guaman untuk mendapatkan
khidmat pendamping guaman jika—

_(a)_ dia ialah seorang kanak-kanak yang menjadi mangsa

mana-mana kesalahan sebagaimana yang dinyatakan
dalam Jadual Kelima; dan

_(b)_ dia masih seorang kanak-kanak pada masa prosiding

dimulakan di mahkamah.


-----

_Bantuan Guaman (Pindaan)_ 5

(2) Ketua Pengarah Bantuan Guaman boleh memberikan
suatu perakuan bantuan guaman kepada seseorang pemohon
yang berhak di bawah Bahagian ini kepada khidmat pendamping
guaman apabila dia berpuas hati bahawa pemohon itu telah
memenuhi kehendak dalam subseksyen (1).

(3) Mana-mana orang yang diberikan perakuan bantuan
guaman di bawah subseksyen (2) boleh dikehendaki untuk
membayar kepada Ketua Pengarah Bantuan Guaman suatu
sumbangan bagi suatu jumlah wang sebagaimana yang
ditetapkan oleh Menteri.

(4) Sumbangan yang dibayar di bawah subseksyen (3)
hendaklah dibelanjakan bagi maksud mentadbir khidmat
bantuan guaman.

**Khidmat pendamping guaman**

**29i.** (1) Khidmat pendamping guaman boleh diberi bagi
maksud yang berikut:

_(a)_ untuk menasihati penjaga, atau pelindung orang

yang dibantu yang dibenarkan di bawah mana-mana
undang-undang bertulis mengenai perkara
undang-undang;

_(b)_ untuk mendapatkan maklumat yang berkaitan yang

berhubungan dengan pertuduhan terhadap mana-mana
orang tertuduh dalam mana-mana prosiding jenayah
yang orang yang dibantu merupakan mangsa;

_(c)_ untuk mendampingi orang yang dibantu dalam

mana-mana prosiding di mahkamah, dan dengan
kebenaran mahkamah, untuk bercakap bagi pihak
orang yang dibantu, jika perlu; dan

_(d)_ untuk menasihati penjaga, atau pelindung orang

yang dibantu yang dibenarkan di bawah mana-mana
undang-undang bertulis mengenai apa-apa perkara
yang berhubungan dengan apa-apa tindakan sivil
yang boleh dibawa atau dimulakan oleh orang yang
dibantu, jika ada.


-----

6 _Rang Undang-Undang_

(2) Ketua Pengarah Bantuan Guaman boleh pada bila-bila
masa memberhentikan khidmat pendamping guaman yang
diberi kepada orang yang dibantu.”.

**Pindaan seksyen 32**

**10.** Subseksyen 32(2) Akta ibu dipinda—

_(a)_ dalam perenggan (ca), dengan memotong perkataan “dan”

di hujung perenggan itu; dan

_(b)_ dengan memasukkan selepas perenggan _(ca) perenggan_

yang berikut:

“(cb) untuk mengawal selia amalan dan tatacara

khidmat pendamping guaman; dan”.

**Jadual baharu Kelima**

**11.** Akta ibu dipinda dengan memasukkan selepas Jadual Keempat
Jadual yang berikut:

“Jadual Kelima

[Subseksyen 29g(1)]

PERIHAL KESALAHAN YANG BERKENAAN DENGANNYA

KHIDMAT PENDAMPING GUAMAN BOLEH DIBERIKAN

Semua kesalahan seksual terhadap kanak-kanak yang

diperuntukkan dalam mana-mana undang-undang bertulis.”.

**Kecualian**

**12.** Mana-mana permohonan yang telah dibuat atau tindakan

yang dimulakan di bawah Akta ibu yang belum selesai sebelum
mula berkuatkuasanya Akta ini hendaklah terus menjadi sah dan
hendaklah diuruskan di bawah Akta ibu seolah-olah Akta ibu
tidak dipinda oleh Akta ini.


-----

_Bantuan Guaman (Pindaan)_ 7

HURAIAN

Rang Undang-Undang ini bertujuan untuk meminda Akta Bantuan Guaman 1971
(“Akta 26”). Pindaan yang dicadangkan bertujuan untuk mengukuhkan aspek
pelaksanaan khidmat bantuan guaman ke arah menyediakan khidmat yang lebih
baik. Secara khususnya, pindaan ini bertujuan untuk mengadakan peruntukan
bagi khidmat pendamping guaman bagi kanak-kanak yang merupakan mangsa
mana-mana kesalahan sebagaimana yang dinyatakan dalam Jadual Kelima
yang dicadangkan.

2. _Fasal 1 bertujuan untuk mengadakan peruntukan bagi tajuk ringkas dan_
permulaan kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 26 untuk memasukkan_
takrif baharu “bantuan guaman” dan “kanak-kanak”.

4. _Fasal 3 bertujuan untuk memasukkan Bahagian baharu Ia ke dalam Akta 26._
Seksyen 2a yang dicadangkan bertujuan untuk memperuntukkan bahawa
khidmat bantuan guaman boleh diberi kepada warganegara Malaysia sahaja.
Seksyen 2b yang dicadangkan bertujuan untuk menghendaki mana-mana orang
yang layak bagi bantuan guaman di bawah Akta 26 untuk membayar kepada
Ketua Pengarah Bantuan Guaman fi pendaftaran sebagaimana yang ditetapkan
oleh Menteri yang hendaklah dibelanjakan bagi maksud mentadbir khidmat
bantuan guaman.

5. _Fasal 4 dan_ _5 bertujuan untuk meminda perenggan 15(2)(b) dan 16(1)(b)_
Akta 26, masing-masing untuk memberi Menteri kuasa untuk menetapkan
kriteria dan ujian kemampuan yang hendaklah dipenuhi oleh pemohon supaya
diberikan perakuan bantuan guaman oleh Ketua Pengarah Bantuan Guaman
yang berkaitan dengan apa-apa prosiding sivil atau apa-apa prosiding yang lain.

6. _Fasal 6 bertujuan untuk memotong seksyen 16b Akta 26 untuk mengeluarkan_
kehendak untuk membayar kepada Ketua Pengarah Bantuan Guaman suatu
jumlah wang sebanyak dua ringgit sebagai fi pendaftaran. Peruntukan yang
dipotong itu digubal semula dalam seksyen 2b yang dicadangkan (fasal 3) yang
memperuntukkan bahawa jumlah wang fi pendaftaran hendaklah sebagaimana
yang ditetapkan oleh Menteri.

7. _Fasal 7 bertujuan untuk meminda subseksyen 18(1) Akta 26 untuk memberi_
Menteri kuasa untuk menetapkan jumlah wang sumbangan yang dikehendaki
untuk dibayar kepada Ketua Pengarah Bantuan Guaman bagi maksud mentadbir
khidmat bantuan guaman.

8. Fasal 8 bertujuan untuk meminda seksyen 29 Akta 26. _Subfasal 8(a)_
bertujuan untuk meminda subseksyen 29(1) Akta 26 untuk mengehadkan
nasihat guaman yang diberikan mengenai apa-apa perkara yang dinyatakan
dalam Jadual Kedua, Ketiga dan Keempat kepada warganegara Malaysia
sahaja. _Subfasal 8(b) bertujuan untuk meminda subseksyen 29(4) Akta 26_
untuk menghendaki seseorang yang meminta nasihat guaman untuk memohon
kepada Ketua Pengarah Bantuan Guaman dan memuaskan hati Ketua Pengarah
Bantuan Guaman bahawa dia tidak mampu untuk mendapatkan nasihat guaman
itu mengikut cara biasa.


-----

8 _Rang Undang-Undang_

9. _Fasal 9 bertujuan untuk memasukkan Bahagian baharu_ Vb ke dalam
Akta 26 yang memperkatakan khidmat pendamping guaman.

Seksyen 29g yang dicadangkan bertujuan untuk memperuntukkan bahawa

tertakluk kepada peruntukan Bahagian Vb yang dicadangkan, khidmat pendamping
guaman berhubung dengan mana-mana prosiding bagi perihal kesalahan yang
dinyatakan dalam Jadual Kelima yang dicadangkan boleh disediakan bagi
mana-mana orang dan bahawa Menteri boleh melalui perintah meminda Jadual
Kelima.

Seksyen 29h yang dicadangkan bertujuan untuk memperuntukkan bahawa

mana-mana orang yang merupakan seorang kanak-kanak dan yang menjadi
mangsa mana-mana kesalahan sebagaimana yang dinyatakan dalam Jadual Kelima
yang dicadangkan dan masih kanak-kanak pada masa prosiding dimulakan di
mahkamah boleh memohon untuk mendapatkan khidmat pendamping guaman
dan diberikan perakuan bantuan guaman bahawa pemohon itu berhak kepada
khidmat pendamping guaman. Seksyen 29h yang dicadangkan juga bertujuan
untuk menghendaki pemohon yang diberikan perakuan bantuan guaman untuk
membayar kepada Ketua Pengarah Bantuan Guaman suatu sumbangan bagi
suatu jumlah wang sebagaimana yang ditetapkan oleh Menteri yang hendaklah
dibelanjakan bagi maksud mentadbir khidmat bantuan guaman.

Seksyen 29i yang dicadangkan bertujuan untuk mengadakan peruntukan

bagi maksud khidmat pendamping guaman yang antara lain untuk menasihati
penjaga, atau pelindung orang yang dibantu yang dibenarkan di bawah
mana-mana undang-undang bertulis mengenai perkara undang-undang, untuk
mendapatkan maklumat yang berkaitan yang berhubungan dengan pertuduhan
terhadap orang tertuduh dalam mana-mana prosiding jenayah yang orang yang
dibantu merupakan mangsa dan untuk mendampingi orang yang dibantu dalam
mana-mana prosiding di mahkamah, dan dengan kebenaran mahkamah, untuk
bercakap bagi pihak orang yang dibantu. Seksyen 29i yang dicadangkan juga
memberi Ketua Pengarah Bantuan Guaman kuasa untuk memberhentikan pada
bila-bila masa khidmat pendamping guaman yang diberi kepada orang yang
dibantu.

10. _Fasal 10 bertujuan untuk meminda subseksyen 32(2) Akta 26 untuk_

memberi Menteri kuasa untuk membuat peraturan-peraturan untuk mengawal
selia amalan dan tatacara khidmat pendamping guaman.

11. _Fasal 11 bertujuan untuk memasukkan Jadual baharu Kelima ke dalam_

Akta 26 untuk mengadakan peruntukan bagi perihal kesalahan yang berkenaan
dengannya khidmat pendamping guaman boleh diberikan.

12. _Fasal 12 memperkatakan tentang peruntukan kecualian._

_IMPLIKASI KEWANGAN_

Rang Undang–Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3077]


-----

