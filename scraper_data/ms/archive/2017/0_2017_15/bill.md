---
Year: 2017
Bill: D.R.16//2017 - RUU Lembaga Pelesenan Kenderaan Perdagangan (Pindaan) 2017 (Lulus)
Title: D.R.16//2017 - RUU Lembaga Pelesenan Kenderaan Perdagangan (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/D.R.%2016_2017%20(bm).pdf
URL: https://www.parlimen.gov.my/files/billindex/pdf/2017/D.R.%2016_2017%20(bm).pdf
---
---
Reading:
D.R.16//2017
Bacaan Pertama Pada:04/04/2017
Bacaan Kedua Pada:27/07/2017
Dibentang Oleh:YB Dato' Sri Hajah Nancy Binti Shukri - Menteri Di JPM
Diluluskan Pada:27/07/2017
Dibentang Oleh:YB Dato' Sri Hajah Nancy Binti Shukri - Menteri Di JPM
---

_Lembaga Pelesenan Kenderaan Perdagangan (Pindaan)_ 1

**D.R. 16/2017**

RANG UNDANG-UNDANG

_b e r n a m a_

Suatu Akta untuk meminda Akta Lembaga Pelesenan Kenderaan
Perdagangan 1987.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Lembaga Pelesenan**
Kenderaan Perdagangan (Pindaan) 2017.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan kuat
kuasa peruntukan yang berlainan Akta ini.


-----

2 _Rang Undang-Undang_

**Pindaan seksyen 2**

**2. Akta Lembaga Pelesenan Kenderaan Perdagangan 1987**

[Akta 334], yang disebut “Akta ibu” dalam Akta ini, dipinda
dalam seksyen 2—

_(a) dengan memasukkan selepas takrif “kenderaan dibenarkan”_

takrif yang berikut:

‘ “kenderaan _e-hailing” ertinya suatu kenderaan_
motor yang muatan duduknya empat orang dan tidak
lebih daripada sebelas orang (termasuk pemandu) yang
digunakan untuk membawa orang dalam mana-mana
perjalanan sebagai balasan bagi tambang perseorangan
atau tambang berasingan bagi setiap satunya, yang
perkiraan, penempahan atau transaksi, dan tambang
bagi perjalanan itu dipermudah melalui suatu aplikasi
elektronik mudah alih yang disediakan oleh suatu
perniagaan pengantaraan;’;

_(b) dalam takrif “lesen”, dengan memasukkan selepas perkataan_

“seksyen 18” perkataan “kecuali lesen perniagaan
pengantaraan yang dikeluarkan di bawah Bahagian IVa”;

_(c) dengan memasukkan selepas takrif “lesen” takrif yang_

berikut:

‘ “lesen perniagaan pengantaraan” ertinya suatu
lesen yang dikeluarkan di bawah Bahagian IVa;’ dan

_(d) dengan memasukkan sebelum takrif “pihak berkuasa_

tempatan” takrif yang berikut:

‘ “perniagaan pengantaraan” ertinya perniagaan yang
memudahkan perkiraan, penempahan atau transaksi
kenderaan _e-hailing sama ada untuk apa-apa balasan_
berharga atau nilaian wang atau selainnya;’.

**Pindaan seksyen 10**

**3. Subseksyen 10(1) Akta ibu dipinda dengan memasukkan selepas**
perkataan “lesen” perkataan “atau lesen perniagaan pengantaraan”.


-----

_Lembaga Pelesenan Kenderaan Perdagangan (Pindaan)_ 3

**Pindaan seksyen 14**

**4. Seksyen 14 Akta ibu dipinda dengan memasukkan selepas**
subseksyen (1a) subseksyen yang berikut:

“(1b) Bagi maksud Akta ini, kenderaan _e-hailing hendaklah_
menjadi suatu kenderaan perkhidmatan awam dan tertakluk
kepada suatu lesen perniagaan pengantaraan yang dikeluarkan
di bawah Bahagian IVa.”.

**Pindaan seksyen 26**

**5. Seksyen 26 Akta ibu dipinda—**

_(a) dengan memasukkan selepas perkataan “pemegang lesen”_

perkataan “atau pemegang lesen perniagaan pengantaraan”;
dan

_(b) dengan memasukkan selepas perkataan “lesen” di mana-mana_

jua terdapat perkataan “atau lesen perniagaan pengantaraan”.

**Bahagian baharu IVa**

**6. Akta ibu dipinda dengan memasukkan selepas Bahagian IV**
bahagian yang berikut:

“Bahagian IVa

PELESENAN PERNIAGAAN PENGANTARAAN

**Pelesenan perniagaan pengantaraan**

**26a.** (1) Tiada seorang pun boleh mengendalikan atau
mengadakan perniagaan pengantaraan melainkan jika dia
memegang suatu lesen perniagaan pengantaraan yang dikeluarkan
di bawah seksyen ini.

(2) Sesuatu permohonan bagi suatu lesen perniagaan
pengantaraan di bawah seksyen ini hendaklah dibuat kepada
Lembaga dalam bentuk dan mengikut cara yang ditentukan
oleh Lembaga dan hendaklah disertai dengan fi permohonan
yang ditetapkan dan apa-apa maklumat dan dokumen yang
dinyatakan oleh Lembaga.


-----

_Rang Undang-Undang_

(3) Pemohon hendaklah memberi Lembaga maklumat yang
lengkap tentang kedudukan kewangannya untuk membuktikan
keupayaannya untuk menyenggara dan mengendalikan perniagaan
pengantaraan.

(4) Tertakluk kepada Akta ini, Lembaga boleh, apabila
suatu permohonan dibuat bagi lesen perniagaan pengantaraan
di bawah seksyen ini—

_(a) meluluskan permohonan itu sepenuhnya atau_

sebahagiannya atau dengan apa-apa ubah suaian yang
difikirkan patut oleh Lembaga, dan, apabila dibayar
fi yang ditetapkan, mengeluarkan lesen perniagaan
pengantaraan kepada pemohon; atau

_(b) menolak permohonan itu._

(5) Tiap-tiap lesen perniagaan pengantaraan yang dikeluarkan
di bawah seksyen ini hendaklah menyatakan jangka masa
lesen itu dan Lembaga boleh mengenakan syarat pada lesen
perniagaan pengantaraan itu yang termasuk—

_(a) jenis dan takat perniagaan pengantaraan yang akan_

dikendalikan atau disediakan oleh pemegang lesen
perniagaan pengantaraan;

_(b) tahap am perkhidmatan yang hendak disediakan kepada_

orang yang menggunakan perkhidmatan yang disediakan
oleh pemegang lesen perniagaan pengantaraan;

_(c) langkah untuk melindungi keselamatan dan sekuriti_

orang yang menggunakan perkhidmatan yang disediakan
oleh perniagaan pengantaraan; dan

_(d) standard prestasi yang perlu dipatuhi oleh pemegang_

lesen perniagaan pengantaraan dalam mengendalikan
perniagaan pengantaraan.

(6) Lembaga boleh, pada bila-bila masa, menambahkan,

membatalkan atau mengubah mana-mana syarat yang dikenakan
pada suatu lesen perniagaan pengantaraan yang dikeluarkan
di bawah seksyen ini.


-----

_Lembaga Pelesenan Kenderaan Perdagangan (Pindaan)_ 5

(7) Pengeluaran suatu lesen perniagaan pengantaraan oleh

Lembaga di bawah subseksyen (4) tidak boleh mengenakan
apa-apa tanggungan pada Lembaga bagi apa-apa kerugian atau
kerosakan yang disebabkan oleh apa-apa perbuatan, peninggalan
atau keingkaran pemegang lesen perniagaan pengantaraan.

(8) Seseorang yang melanggar subseksyen (1) melakukan
suatu kesalahan dan boleh, apabila disabitkan, didenda tidak
lebih daripada lima ratus ribu ringgit atau dipenjarakan selama
tempoh tidak melebihi tiga tahun atau kedua-duanya.

(9) Seseorang pemegang lesen perniagaan pengantaraan
yang tidak mematuhi mana-mana syarat yang dikenakan pada
lesen di bawah subseksyen (5) melakukan suatu kesalahan dan
boleh, apabila disabitkan, didenda tidak kurang daripada satu
ribu ringgit tetapi tidak lebih daripada dua ratus ribu ringgit
atau dipenjarakan selama tempoh tidak melebihi dua tahun
atau kedua-duanya.

**Pembaharuan lesen**

**26b.** (1) Tertakluk kepada subseksyen (2) dan (3), Lembaga
boleh, apabila permohonan dibuat oleh pemegang lesen perniagaan
pengantaraan, membaharui lesen perniagaan pengantaraan itu
dengan apa-apa syarat yang difikirkan patut oleh Lembaga
atau menolak permohonan itu.

(2) Sesuatu permohonan untuk membaharui lesen perniagaan
pengantaraan di bawah subseksyen (1) hendaklah dibuat
sekurang-kurangnya sembilan puluh hari sebelum tarikh habis
tempoh lesen perniagaan pengantaraan itu dan hendaklah
disertai dengan fi pembaharuan yang ditetapkan dan apa-apa
dokumen yang dinyatakan oleh Lembaga.

(3) Jika pemegang lesen perniagaan pengantaraan tidak
mematuhi subseksyen (2) dan tidak memberikan apa-apa
alasan yang difikirkan munasabah oleh Lembaga, Lembaga
boleh enggan untuk meneruskan dengan, mendengar atau
menentukan permohonan itu.


-----

_Rang Undang-Undang_

(4) Jika tiada permohonan untuk membaharui lesen perniagaan
pengantaraan dikemukakan, pemegang lesen perniagaan
pengantaraan hendaklah, dalam masa empat belas hari dari tarikh
habis tempoh lesen perniagaan pengantaraan, mengembalikan
lesen perniagaan pengantaraan itu kepada Lembaga.

**Permohonan bagi pengubahan**

**26c. Apabila permohonan dibuat oleh pemegang lesen perniagaan**
pengantaraan bagi pengubahan lesen perniagaan pengantaraan
atau syarat lesen perniagaan pengantaraan, Lembaga hendaklah
mempunyai kuasa penuh dalam budi bicaranya—

_(a) untuk meluluskan permohonan itu sepenuhnya atau_

sebahagiannya;

_(b) untuk menolak permohonan itu; atau_

_(c)_ untuk memerintahkan apa-apa pengubahan pada

lesen perniagaan pengantaraan itu atau syarat lesen
perniagaan pengantaraan itu, selain pengubahan yang
dinyatakan dalam permohonan itu.

**Pembatalan atau penggantungan lesen perniagaan**
**pengantaraan**

**26d. (1) Lembaga boleh, melalui notis bertulis kepada pemegang**
lesen perniagaan pengantaraan dan tanpa apa-apa pampasan,
membatalkan atau menggantung mana-mana lesen perniagaan
pengantaraan yang dikeluarkan di bawah seksyen 26a—

_(a) jika mana-mana peruntukan Akta ini atau mana-mana_

syarat lesen perniagaan pengantaraan tidak dipatuhi;

_(b)_ jika pengeluaran lesen perniagaan pengantaraan itu

didorong oleh suatu representasi palsu mengenai
fakta oleh atau bagi pihak pemegang lesen perniagaan
pengantaraan itu; atau

_(c) sekiranya berlaku kematian, ketidakupayaan, kebankrapan_

atau, dalam hal suatu syarikat, likuidasi pemegang
lesen perniagaan pengantaraan itu atau, apabila seorang
penerima atau pengurus dilantik berhubung dengan
perniagaan menyediakan perniagaan pengantaraan
oleh pemegang lesen perniagaan pengantaraan itu:


-----

_Lembaga Pelesenan Kenderaan Perdagangan (Pindaan)_ 7

Dengan syarat bahawa Lembaga—

(A) dalam hal perenggan (a), boleh sebagai ganti pembatalan

atau penggantungan lesen perniagaan pengantaraan
melantik suatu pihak ketiga untuk membetulkan
ketidakpatuhan itu dan mendapatkan semula kos
pembetulan itu daripada pemegang lesen perniagaan
pengantaraan itu;

(B) dalam hal kemungkiran mana-mana syarat lesen

perniagaan pengantaraan di bawah perenggan _(a),_
tidak boleh membatalkan atau menggantung lesen
perniagaan pengantaraan itu melainkan jika ia berpuas
hati, selepas memberi pemegang lesen perniagaan
pengantaraan itu suatu peluang untuk membuat apa-apa
representasi bertulis yang dihasratinya untuk dibuat,
bahawa disebabkan kekerapan kemungkiran itu, atau
kemungkiran itu dilakukan dengan sengaja atau bahaya
kepada orang awam yang terlibat dalam kemungkiran
itu, lesen perniagaan pengantaraan itu patut dibatalkan
atau digantung; atau

(C) dalam hal kemungkiran mana-mana peruntukan Akta ini

di bawah perenggan (a), atau perenggan (b) atau (c),
tidak boleh membatalkan atau menggantung lesen
perniagaan pengantaraan itu melainkan jika ia berpuas
hati bahawa, selepas memberi pemegang lesen
perniagaan pengantaraan itu suatu peluang untuk
membuat apa-apa representasi bertulis yang dihasratinya
untuk dibuat, lesen perniagaan pengantaraan itu patut
dibatalkan atau digantung.

(2) Jika suatu lesen perniagaan pengantaraan—

_(a)_ telah dibatalkan, lesen perniagaan pengantaraan itu

tidak mempunyai kuat kuasa dari tarikh pembatalan
itu dan pemegang lesen perniagaan pengantaraan
itu hendaklah dalam masa empat belas hari dari
tarikh pembatalan lesen perniagaan pengantaraan itu
mengembalikan lesen perniagaan pengantaraan itu
kepada Lembaga; atau


-----

_Rang Undang-Undang_

_(b)_ telah digantung, pemegang lesen perniagaan pengantaraan

yang berterusan mengendalikan atau menyediakan suatu
perniagaan pengantaraan dalam tempoh penggantungan
itu, melakukan suatu kesalahan dan boleh, apabila
disabitkan, didenda tidak kurang daripada satu ribu
ringgit tetapi tidak melebihi sepuluh ribu ringgit atau
dipenjarakan selama tempoh tidak melebihi satu tahun
atau kedua-duanya.

**Pemindahan lesen dilarang**

**26e. (1) Tertakluk kepada subseksyen (3), suatu lesen perniagaan**
pengantaraan yang dikeluarkan di bawah seksyen 26a hendaklah
menjadi khas untuk pemegang lesen perniagaan pengantaraan
itu, dan tidak boleh dipindahkan atau diserahhakkan.

(2) Seseorang pemegang lesen perniagaan pengantaraan
yang melanggar subseksyen (1) melakukan suatu kesalahan
dan boleh, apabila disabitkan, didenda tidak kurang daripada
satu ribu ringgit tetapi tidak lebih daripada sepuluh ribu ringgit
atau dipenjarakan selama tempoh tidak melebihi satu tahun
atau kedua-duanya.

(3) Walau apa pun perenggan 26d(1)(c), Lembaga boleh,
sekiranya berlaku kematian, ketidakupayaan, kebankrapan atau,
dalam hal suatu syarikat, likuidasi pemegang lesen perniagaan
pengantaraan itu atau, apabila seorang penerima atau pengurus
dilantik berhubung dengan perniagaan mengadakan perniagaan
pengantaraan pemegang lesen perniagaan pengantaraan itu
atau, jika atas apa-apa sebab Lembaga berpuas hati bahawa
adalah tidak adil untuk tidak berbuat demikian, membenarkan
pemindahan lesen perniagaan pengantaraan itu.

**Kewajipan pemegang lesen perniagaan pengantaraan untuk**
**menyimpan rekod, dsb.**

**26f.** (1) Menjadi kewajipan seorang pemegang lesen perniagaan
pengantaraan untuk menyimpan apa-apa akaun dan rekod
sebagaimana yang dikehendaki oleh Lembaga di bawah
seksyen 40 berhubungan dengan lesen perniagaan pengantaraan
yang dikeluarkan kepadanya.


-----

_Lembaga Pelesenan Kenderaan Perdagangan (Pindaan)_ 9

(2) Seseorang pemegang lesen perniagaan pengantaraan yang
tidak mematuhi subseksyen (1) melakukan suatu kesalahan dan
boleh, apabila disabitkan, didenda tidak kurang daripada satu
ribu ringgit tetapi tidak lebih daripada sepuluh ribu ringgit
atau dipenjarakan selama tempoh tidak melebihi satu tahun
atau kedua-duanya.

**Kewajipan pemegang lesen perniagaan pengantaraan untuk**
**memberitahu Lembaga**

**26g. (1) Menjadi kewajipan tiap-tiap pemegang lesen perniagaan**
pengantaraan, pada setiap masa, untuk memberitahu Lembaga
dengan serta-merta mengenai perkara yang berikut:

_(a) apa-apa prosiding atau tuntutan yang dimulakan_

atau dibuat terhadap pemegang lesen perniagaan
pengantaraan itu yang mungkin mempunyai kesan
yang buruk pada keadaan kewangannya atau terhadap
keupayaannya untuk melaksanakan apa-apa syarat
di bawah lesen perniagaan pengantaraan itu;

_(b) apa-apa celaan atau denda yang dikenakan ke atas_

pemegang lesen perniagaan pengantaraan itu oleh
Kerajaan; dan

_(c) apa-apa perubahan dalam kawalan pemegang lesen_

perniagaan pengantaraan itu.

(2) Bagi maksud seksyen ini, “kawalan”, berhubung dengan
seorang pemegang lesen perniagaan pengantaraan, ertinya
mempunyai kuasa, secara langsung atau tidak langsung, untuk
mengarahkan pengurusan dan dasar pemegang lesen perniagaan
pengantaraan itu.

(3) Seseorang pemegang lesen perniagaan pengantaraan yang
tidak mematuhi subseksyen (1) melakukan suatu kesalahan dan
boleh, apabila disabitkan, didenda tidak kurang daripada satu
ribu ringgit tetapi tidak lebih daripada sepuluh ribu ringgit
atau dipenjarakan selama tempoh tidak melebihi satu tahun
atau kedua-duanya.”.


-----

10 _Rang Undang-Undang_

**Pindaan seksyen 27**

**7. Seksyen 27 Akta ibu dipinda—**

_(a) dalam teks bahasa kebangsaan, dengan memasukkan selepas_

perkataan “lesen” di mana-mana jua terdapat perkataan
“atau lesen perniagaan pengantaraan”; dan

_(b)_ dalam teks bahasa Inggeris—

(i) dengan memasukkan selepas perkataan

“a licence” di mana-mana jua terdapat perkataan
“or an intermediation business licence”; dan

(ii) dengan memasukkan selepas perkataan “such

licence” perkataan “or intermediation business
licence”.

**Pindaan seksyen 30**

**8. Seksyen 30 Akta ibu dipinda dengan mengantikan perkataan**
“di bawah subseksyen 15(3) atau seksyen 22” dengan perkataan
“di bawah subseksyen 15(3), seksyen 22 atau 26c”.

**Pindaan seksyen 31**

**9. Akta ibu dipinda dengan menggantikan seksyen 31 dengan**
seksyen yang berikut:

“31. Walau apa pun seksyen 17 dan 26a, jika Menteri meluluskan
sepenuhnya sesuatu rayuan terhadap sesuatu perintah yang
membatalkan sesuatu lesen atau lesen perniagaan pengantaraan
yang diberikan di bawah Akta ini, kesahan lesen atau lesen
perniagaan pengantaraan itu hendaklah sesudah itu dilanjutkan
selama suatu tempoh yang bersamaan dengan tempoh yang
lesen atau lesen perniagaan pengantaraan itu tidak mempunyai
kuat kuasa dan tempoh lanjutan itu hendaklah dimasukkan
ke dalam lesen atau lesen perniagaan pengantaraan dengan
sewajarnya.”.

**Pindaan seksyen 33**

**10. Seksyen 33 Akta ibu dipinda—**

_(a)_ dengan menomborkan semula seksyen yang sedia ada

sebagai subseksyen (1); dan


-----

_Lembaga Pelesenan Kenderaan Perdagangan (Pindaan)_ 11

_(b) dengan memasukkan selepas subseksyen (1) yang_

dinomborkan semula subseksyen yang berikut:

“(2) Bagi maksud Akta ini, subseksyen (1) tidak
terpakai bagi kenderaan _e-hailing.”._

**Pindaan seksyen 36**

**11. Subseksyen 36(1) Akta ibu dipinda—**

_(a)_ dengan memasukkan selepas perkataan “seksyen 15”

perkataan “dan subseksyen 26a(1)”;

_(b)_ dengan memasukkan selepas perkataan “lesen” di mana-mana

jua terdapat perkataan “atau lesen perniagaan pengantaraan”;
dan

_(c) dalam perenggan_ _(a), dengan menggantikan perkataan_

“apa-apa lesen lain” dengan perkataan “apa-apa lesen
atau lesen perniagaan pengantaraan lain”.

**Pindaan seksyen 37**

**12. Seksyen 37 Akta ibu dipinda—**

_(a)_ dalam nota bahu, dengan memasukkan selepas perkataan

“pemegang lesen” perkataan “atau pemegang lesen
**perniagaan pengantaraan”; dan**

_(b) dalam subseksyen (1)—_

(i) dengan memasukkan selepas perkataan “lesen”

perkataan “atau lesen perniagaan pengantaraan”;

(ii) dalam perenggan _(b)—_

(A) dengan menggantikan perkataan “dalam

perniagaan pemegang lesen” dengan
perkataan “dalam perniagaan pemegang
lesen atau pemegang lesen perniagaan
pengantaraan”;

(B) dalam teks bahasa kebangsaan, dengan

memasukkan selepas perkataan “jika
pemegang lesen” perkataan “atau pemegang
lesen perniagaan pengantaraan”;

(C) dalam teks bahasa kebangsaan, dengan

memasukkan selepas perkataan “jika
pemegang lesen” perkataan “atau pemegang
l i ” d


-----

12 _Rang Undang-Undang_

(D) dalam teks bahasa Inggeris, dengan

memasukkan selepas perkataan “in the case
of the holder” perkataan “of a licence or
the holder of an intermediation business
licence”; dan

(iii) dalam perenggan (c), dengan menggantikan

perkataan “hak yang dipunyai oleh pemegang
lesen” dengan perkataan “hak yang dipunyai oleh
pemegang lesen atau pemegang lesen perniagaan
pengantaraan”.

**Pindaan seksyen 42**

**13. Seksyen 42 Akta ibu dipinda—**

_(a)_ dalam subseksyen (1)—

(i) dalam teks bahasa kebangsaan, dengan memasukkan

selepas perkataan “lesen” di mana-mana jua
terdapat perkataan “atau lesen perniagaan
pengantaraan”; dan

(ii) dalam teks bahasa Inggeris—

(A) dalam perenggan (a), dengan memasukkan

selepas perkataan “licence” di mana-mana
jua terdapat perkataan “or intermediation
business licence”; dan

(B) dalam perenggan (b), dengan memasukkan

selepas perkataan “licence” di mana-mana
jua terdapat perkataan “or an intermediation
business licence”;

_(b) dalam subseksyen (3)—_

(i) dalam perenggan (a), dengan memasukkan selepas

perkataan “lesen” perkataan “atau lesen perniagaan
pengantaraan”;

(ii) dalam perenggan (c), dengan memasukkan selepas

perkataan “lesen” perkataan “, lesen perniagaan
pengantaraan”;


-----

_Lembaga Pelesenan Kenderaan Perdagangan (Pindaan)_ 13

(iii) dalam perenggan _(d)—_

(A) dengan memasukkan selepas perkataan

“apa-apa lesen” perkataan “atau lesen
perniagaan pengantaraan”; dan

(B) dengan memasukkan selepas perkataan

“sesuatu lesen” perkataan “atau lesen
perniagaan pengantaraan”;

(iv) dalam perenggan (e), dengan memasukkan selepas

perkataan “lesen” perkataan “atau lesen perniagaan
pengantaraan”; dan

(v) dalam proviso, dengan memasukkan selepas

perkataan “lesen” di mana-mana jua terdapat
perkataan “atau lesen perniagaan pengantaraan”;
dan

_(c)_ dalam subseksyen (4), dengan memasukkan selepas

perkataan “lesen” di mana-mana jua terdapat perkataan
“atau lesen perniagaan pengantaraan”.

**Seksyen baharu 43a**

**14. Akta ibu dipinda dengan memasukkan selepas seksyen 43**
seksyen yang berikut:

“Kesalahan oleh pertubuhan perbadanan

**43a. (1) Jika sesuatu pertubuhan perbadanan melakukan suatu**
kesalahan di bawah Akta ini, mana-mana orang yang pada
masa pelakuan kesalahan itu ialah seorang pengarah, ketua
pegawai eksekutif, ketua pegawai operasi, pengurus, setiausaha
atau pegawai lain yang seumpamanya dalam pertubuhan
perbadanan itu atau yang berupa bertindak atas mana-mana
sifat sedemikian atau yang mengikut apa-apa cara atau sehingga
apa-apa takat bertanggungjawab bagi pengurusan apa-apa
hal ehwal pertubuhan perbadanan itu atau yang membantu
dalam pengurusan sedemikian—

_(a) boleh dipertuduh secara berasingan atau bersesama dalam_

prosiding yang sama bersekali dengan pertubuhan
perbadanan itu; dan


-----

14 _Rang Undang-Undang_

_(b) jika pertubuhan perbadanan itu didapati telah melakukan_

kesalahan itu, hendaklah disifatkan telah melakukan
kesalahan itu melainkan jika, dengan mengambil kira
jenis fungsinya atas sifat itu dan segala hal keadaan,
dia membuktikan—

(i) bahawa kesalahan itu telah dilakukan

tanpa pengetahuannya, persetujuannya atau
pembiarannya; dan

(ii) bahawa dia telah mengambil segala langkah

berjaga-jaga yang munasabah dan telah
menjalankan segala usaha yang wajar untuk
mengelakkan pelakuan kesalahan itu.

(2) Jika mana-mana orang di bawah Akta ini boleh dikenakan

apa-apa hukuman atau penalti bagi perbuatan, peninggalan,
pengabaian atau keingkarannya, dia boleh dikenakan hukuman
atau penalti yang sama bagi tiap-tiap perbuatan, peninggalan,
pengabaian atau keingkaran mana-mana pekerja atau ejennya,
atau pekerja ejen itu, jika perbuatan, peninggalan, pengabaian
atau keingkaran itu telah dilakukan—

_(a) oleh pekerja orang itu dalam masa penggajiannya;_

_(b) oleh ejen itu semasa bertindak bagi pihak orang itu;_

atau

_(c) oleh pekerja ejen itu dalam masa penggajian pekerja_

itu dengan ejen itu atau selainnya bagi pihak ejen
itu yang bertindak bagi pihak orang itu.”.

**Pindaan seksyen 44b**

**15. Seksyen 44b Akta ibu dipinda—**

_(a) dalam teks bahasa kebangsaan, dengan memasukkan selepas_

perkataan “lesen” perkataan “atau lesen perniagaan
pengantaraan”; dan

_(b) dalam teks bahasa Inggeris, dengan menggantikan perkataan_

“license” dengan perkataan “licence or an intermediation
business licence”.


-----

_Lembaga Pelesenan Kenderaan Perdagangan (Pindaan)_ 15

**Pindaan seksyen 46**

**16. Seksyen 46 Akta ibu dipinda—**

_(a)_ dalam subseksyen (1)—

(i) dengan memasukkan selepas perkataan “sesuatu

lesen” perkataan “atau lesen perniagaan
pengantaraan”; dan

(ii) dengan memasukkan selepas perkataan “lesen”

di mana-mana jua terdapat perkataan “atau lesen
perniagaan pengantaraan”; dan

_(b) dalam subseksyen (2), dengan memasukkan selepas_

perkataan “lesen” perkataan “atau lesen perniagaan
pengantaraan”.

**Pindaan seksyen 47**

**17. Seksyen 47 Akta ibu dipinda dalam perenggan (d), (e), (f) dan (h),**
dengan memasukkan selepas perkataan “lesen” masing-masing
perkataan “atau lesen perniagaan pengantaraan”.

**Pindaan seksyen 52**

**18. Seksyen 52 Akta ibu dipinda—**

_(a) dalam nota bahu, dengan memasukkan selepas perkataan_

“lesen” perkataan “atau lesen perniagaan pengantaraan”;

_(b) dalam subseksyen (1), dengan memasukkan selepas_

perkataan “lesen” di mana-mana jua terdapat perkataan
“atau lesen perniagaan pengantaraan”;

_(c)_ dalam subseksyen (2)—

(i) dengan memasukkan selepas perkataan “lesen”

perkataan “atau lesen perniagaan pengantaraan”;
dan


-----

16 _Rang Undang-Undang_

(ii) dengan menggantikan perkataan “bahawa lesen

tersebut” dengan perkataan “bahawa lesen atau
lesen perniagaan pengantaraan tersebut”; dan

_(d) dalam subseksyen (3)—_

(i) dengan memasukkan selepas perkataan “lesen”

di mana-mana jua terdapat perkataan “atau lesen
perniagaan pengantaraan”; dan

(ii) dengan memasukkan selepas perkataan “seksyen 19”

perkataan “atau subseksyen 26a(5)”.

**Pindaan seksyen 56**

**19. Subseksyen 56(1) Akta ibu dipinda—**

_(a)_ dalam perenggan _(b),_ _(c) dan_ _(e), dengan memasukkan_

selepas perkataan “lesen” di mana-mana jua terdapat
perkataan “atau lesen perniagaan pengantaraan”;

_(b) dalam perenggan (g), dengan memasukkan selepas perkataan_

“lesen” perkataan “atau lesen perniagaan pengantaraan”;

_(c) dalam perenggan_ _(h), dengan memasukkan selepas_

perkataan “pemegang lesen” perkataan “atau pemegang
lesen perniagaan pengantaraan”;

_(d) dalam perenggan_ _(k), dengan menggantikan koma_

di hujung perenggan itu dengan koma bernoktah; dan

_(e) dengan memasukkan selepas perenggan (k) perenggan_

yang berikut:

“(l) mengawal selia apa-apa perkiraan atau perjanjian

antara pemegang lesen yang merupakan suatu
syarikat, suatu perkongsian atau suatu firma
dengan pemandu kenderaan perkhidmatan awam;

_(m) mengawal selia apa-apa perkiraan atau perjanjian_

berkenaan dengan pengiklanan atas kenderaan
dibenarkan,”.


-----

_Lembaga Pelesenan Kenderaan Perdagangan (Pindaan)_ 17

**Kecualian dan peralihan**

**20. (1) Mana-mana orang yang mengendalikan atau mengadakan**
apa-apa perkhidmatan yang berhubungan dengan perniagaan
pengantaraan, sebelum tarikh permulaan kuat kuasa Akta ini,
hendaklah membuat permohonan bagi suatu lesen mengikut Akta ini
dalam masa satu tahun dari tarikh permulaan kuat kuasa Akta ini.

(2) Apa-apa tindakan, penyiasatan atau prosiding yang dimulakan
atau yang belum selesai sebelum tarikh permulaan kuat kuasa
Akta ini hendaklah, selepas tarikh permulaan kuat kuasa Akta
ini, diteruskan seolah-olah Akta ibu tidak dipinda oleh Akta ini.

(3) Apa-apa obligasi, liabiliti, penalti, atau hukuman yang
terakru atau dikenakan di bawah Akta ibu, boleh diteruskan,
dikuatkuasakan, dikenakan dan diuruskan, mengikut mana-mana
yang berkenaan, seolah-olah Akta ibu tidak dipinda oleh Akta
ini.

HURAIAN

Rang Undang-Undang ini bertujuan untuk meminda Akta Lembaga Pelesenan
Kenderaan Perdagangan 1987 (“Akta 334”).

2. _Fasal 1 mengandungi tajuk ringkas dan peruntukan tentang permulaan_
kuat kuasa Akta yang dicadangkan.

3. _Fasal 2 bertujuan untuk memasukkan takrif baharu “kenderaan e-hailing”,_
“lesen perniagaan pengantaraan” dan “perniagaan pengantaraan” dan untuk
meminda takrif tertentu yang sedia ada.

4. _Fasal 3 bertujuan untuk meminda seksyen 10 Akta 334 berbangkit daripada_
pemasukan Bab baharu IVa untuk mengawal selia pelesenan perniagaan
pengantaraan.

5. _Fasal 4 bertujuan untuk memasukkan subseksyen baharu (1b) ke dalam_
seksyen 14 Akta 334 untuk mengadakan peruntukan bahawa kenderaan e-hailing
hendaklah menjadi suatu kenderaan perkhidmatan awam tertakluk kepada suatu
lesen perniagaan pengantaraan yang dikeluarkan di bawah Bahagian IVa.

6. _Fasal 5 bertujuan untuk meminda seksyen 26 Akta 334 berbangkit daripada_
pemasukan Bab baharu IVa untuk mengawal selia pelesenan perniagaan
pengantaraan.


-----

18 _Rang Undang-Undang_

7. _Fasal 6_ bertujuan untuk memasukkan Bahagian baharu IVa ke dalam
Akta 334 untuk mengawal selia pelesenan perniagaan pengantaraan.

Seksyen baharu 26a yang dicadangkan mengadakan peruntukan bagi pelesenan

perniagaan pengantaraan, termasuk permohonan, syarat yang boleh dikenakan
pada suatu lesen yang dikeluarkan oleh Lembaga dan kesalahan mengendalikan
suatu perniagaan pengantaraan tanpa lesen.

Seksyen baharu 26b yang dicadangkan mengadakan peruntukan bagi

pembaharuan suatu lesen perniagaan pengantaraan termasuk permohonan dan
syarat bagi pembaharuan lesen itu dalam tempoh masa dan mengikut cara
yang ditentukan oleh Lembaga.

Seksyen baharu 26c yang dicadangkan memberi Lembaga kuasa untuk

meluluskan atau menolak permohonan oleh pemegang lesen perniagaan
pengantaraan untuk mengubah lesen atau syarat lesen itu.

Seksyen baharu 26d yang dicadangkan mengadakan peruntukan bagi hal

keadaan yang Lembaga boleh membatalkan atau menggantung suatu lesen
perniagaan pengantaraan.

Seksyen baharu 26e yang dicadangkan memperuntukkan bahawa lesen

perniagaan pengantaraan tidak boleh dipindahkan atau diserahhakkan kepada
mana-mana orang lain. Seksyen 26e yang dicadangkan juga memperuntukkan
bahawa Lembaga boleh membenarkan pemindahan atau penyerahhakan lesen
perniagaan pengantaraan itu kepada mana-mana orang lain.

Seksyen baharu 26f yang dicadangkan menghendaki pemegang lesen

perniagaan pengantaraan untuk menyimpan akaun dan rekod mengikut kaedahkaedah yang dibuat oleh Lembaga.

Seksyen baharu 26g yang dicadangkan mengadakan peruntukan bagi kewajipan

pemegang lesen perniagaan pengantaraan untuk memberitahu Lembaga mengenai
apa-apa prosiding atau tuntutan terhadap pemegang lesen perniagaan pengantaraan
yang mungkin mempunyai kesan buruk kepada keadaan kewangan pemegang
lesen perniagaan pengantaraan itu dan menjejaskan keupayaan pemegang lesen
perniagaan pengantaraan itu untuk melaksanakan apa-apa syarat di bawah lesen
itu.

8. _Fasal 7, 8, 9, 10, 11, 12 dan 13 bertujuan untuk masing-masing meminda_
seksyen 27, 30, 31, 33, 36, 37 dan 42 Akta 334 berbangkit daripada pemasukan
Bahagian baharu IVa ke dalam Akta 334 untuk mengawal selia pelesenan
perniagaan pengantaraan.

9. _Fasal 14 bertujuan untuk memasukkan seksyen baharu 43a untuk menetapkan_
liabiliti terhadap pegawai syarikat apabila suatu pertubuhan perbadanan
melakukan kesalahan di bawah Akta 334.

10. _Fasal 15,_ _16,_ _17,_ _18 dan_ _19 bertujuan untuk meminda masing-masing_

seksyen 44b, 46, 47, 52 dan 56 Akta 334 berbangkit daripada pemasukan
Bahagian baharu IVa untuk mengawal selia pelesenan perniagaan pengantaraan.


-----

_Lembaga Pelesenan Kenderaan Perdagangan (Pindaan)_ 19

11. _Fasal 20 bertujuan untuk mengadakan peruntukan kecualian dan peralihan._

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3064]


-----

