---
Year: 2017
Bill: D.R. 1/2017 - RUU Timbang dan Sukat (Pindaan) 2017 (Lulus)
Title: D.R. 1/2017 - RUU Timbang dan Sukat (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/RUU%20Timbang%20dan%20Sukat%20(Pindaan)%202017.pdf
URL: https://www.parlimen.gov.my/files/billindex/pdf/2017/RUU%20Timbang%20dan%20Sukat%20(Pindaan)%202017.pdf
---
---
Reading:
D.R. 1/2017
Bacaan Pertama Pada:13/03/2017
Bacaan Kedua Pada:30/03/2017
Dibentang Oleh:YB Dato' Henry Sum Agong - Timbalan Menteri KPDNKK
Diluluskan Pada:30/03/2017
Dibentang Oleh:YB Dato&amp;#039; Henry Sum Agong - Timbalan Menteri KPDNKK
---

_Timbang dan Sukat (Pindaan)_ 1

**D.R. /2017**

RANG UNDANG-UNDANG

_b e r n a m a_

Suatu Akta untuk meminda Akta Timbang dan Sukat 1972.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Timbang dan Sukat
(Pindaan) 2017.

(2) Kecuali bagi perenggan 2(a) dan 11(b) dan seksyen 12 dan 13,
Akta ini mula berkuat kuasa pada tarikh yang ditetapkan oleh
Menteri melalui pemberitahuan dalam _Warta._

**Pindaan seksyen 12**

**2.** Akta Timbang dan Sukat 1972 [Akta 71], yang disebut “Akta
ibu” dalam Akta ini, dipinda dalam seksyen 12—

_(a)_ dengan memasukkan selepas subseksyen (2) subseksyen

yang berikut:

“(2a) Menteri boleh, melalui perintah yang disiarkan
dalam _Warta, meminda Jadual Kedua.”; dan_


-----

2 _Rang Undang-Undang_

_(b)_ dalam subseksyen (3), dengan menggantikan perkataan

“empat” dengan perkataan “empat puluh”.

**Pindaan seksyen 14**

**3.** Subseksyen 14(6) Akta ibu dipinda dengan menggantikan
perkataan “empat” dengan perkataan “empat puluh”.

**Pindaan seksyen 14b**

**4.** Seksyen 14b Akta ibu dipinda—

_(a) dalam subseksyen (3), dengan menggantikan perkataan_

“satu” dengan perkataan “sepuluh”;

_(b) dalam subseksyen (5), dengan menggantikan perkataan_

“tiga” dengan perkataan “dua puluh lima”;

_(c) dalam subseksyen (6), dengan menggantikan perkataan_

“lima ratus” dengan perkataan “lima ribu”;

_(d) dalam subseksyen (9), dengan menggantikan perkataan_

“satu” dengan perkataan “sepuluh”; dan

_(e) dalam subseksyen (10), dengan menggantikan perkataan_

“tiga” dengan perkataan “dua puluh lima”.

**Pindaan seksyen 16**

**5.** Seksyen 16 Akta ibu dipinda dengan menggantikan perkataan
“empat” dengan perkataan “empat puluh”.

**Pindaan seksyen 17**

**6.** Seksyen 17 Akta ibu dipinda dengan menggantikan perkataan
“lima” dengan perkataan “lima puluh”.


-----

_Timbang dan Sukat (Pindaan)_ 3

**Pindaan seksyen 18**

**7.** Seksyen 18 Akta ibu dipinda—

_(a) dalam subseksyen (2), dengan menggantikan perkataan_

“empat” dengan perkataan “empat puluh”; dan

_(b) dalam subseksyen (3), dengan menggantikan perkataan_

“lima” dengan perkataan “lima puluh”.

**Pindaan seksyen 19**

**8.** Seksyen 19 Akta ibu dipinda dengan menggantikan perkataan
“lima ratus” dengan perkataan “lima ribu”.

**Pindaan seksyen 20**

**9.** Seksyen 20 Akta ibu dipinda, dalam subseksyen (1) dan (3),
dengan menggantikan perkataan “lima” dengan perkataan “lima
puluh”.

**Pindaan seksyen 20a**

**10.** Subseksyen 20a(1) Akta ibu dipinda dengan menggantikan
perkataan “empat” dengan perkataan “empat puluh”.

**Pindaan seksyen 28**

**11.** Seksyen 28 Akta ibu dipinda—

_(a)_ dalam subseksyen (2), dengan menggantikan perkataan

“empat” dengan perkataan “empat puluh”; dan

_(b)_ dengan memasukkan selepas subseksyen (2) subseksyen

yang berikut:

“(3) Bagi maksud subseksyen (1), mana-mana orang
yang gagal untuk menzahirkan atau meninggalkan
untuk memberikan apa-apa maklumat, dokumen atau
keterangan yang berkaitan, atau memberikan, sebagai


-----

4 _Rang Undang-Undang_

benar, apa-apa maklumat, dokumen atau keterangan
yang dia tahu atau ada sebab untuk mempercayai adalah
palsu atau mengelirukan melakukan suatu kesalahan dan
boleh, apabila disabitkan, didenda tidak melebihi lima
puluh ribu ringgit atau dipenjarakan selama tempoh
tidak melebihi empat tahun atau kedua-duanya.”.

**Pindaan seksyen 29**

**12.** Subseksyen 29(2) Akta ibu dipinda dengan memasukkan selepas
perenggan (gi) perenggan yang berikut:

“(gj) menetapkan suatu penalti denda tidak melebihi

dua puluh lima ribu ringgit bagi pelanggaran atau
ketidakpatuhan mana-mana peruntukan mana-mana
peraturan-peraturan yang dibuat di bawah Akta
ini;”.

**Pindaan seksyen 30**

**13.** Seksyen 30 Akta ibu dipinda—

_(a)_ dengan menggantikan nota bahu dengan nota bahu yang

berikut:

“Ralat maksimum yang dibenarkan”; dan

_(b)_ dalam subseksyen (1) dan (2), dengan menggantikan

perkataan “had selisih” dengan perkataan “ralat maksimum
yang dibenarkan”.

HURAIAN

Rang Undang-Undang ini bertujuan untuk meminda Akta Timbang dan
Sukat 1972 (“Akta 71”).

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.


-----

_Timbang dan Sukat (Pindaan)_ 5

3. _Subfasal 2(a) bertujuan untuk memberi Menteri kuasa untuk meminda_
Jadual Kedua Akta 71 mengenai sukatan linear melalui perintah yang disiarkan
dalam _Warta_ atas alasan ini lebih praktikal.

4. _Subfasal 2(b)_ dan _11(a)_ dan _fasal 3, 4, 5, 6, 7, 8, 9_ dan 10 masingmasing bertujuan untuk meminda subseksyen 12(3) dan subseksyen 28(2) dan
seksyen 14, 14b, 16, 17, 18, 19, 20 dan 20a Akta 71, untuk menaikkan denda
yang dikenakan bagi kesalahan di bawah seksyen-seksyen itu.

Kenaikan denda antara lima ribu ringgit hingga lima puluh ribu ringgit

bertujuan untuk mencegah perniagaan yang melakukan fraud atau amalan tidak
adil dengan mengambil kesempatan ke atas pengguna, juga untuk melindungi
hak pengguna, mencegah penggunaan alat timbang atau sukat yang tidak sesuai
dalam perniagaan dan untuk memastikan semua peniaga menjalankan perniagaan
mereka dengan menggunakan alat timbang atau sukat yang mematuhi standard
yang diluluskan oleh Kerajaan.

5. _Subfasal 11(b) bertujuan untuk meminda seksyen 28 Akta 71 untuk_
memasukkan subseksyen baharu (3). Subseksyen (3) yang dicadangkan
bertujuan untuk menjadikan suatu kesalahan bagi mana-mana orang yang gagal
untuk menzahirkan atau meninggalkan untuk memberikan apa-apa maklumat,
dokumen atau keterangan yang berkaitan, atau memberikan, sebagai benar,
apa-apa maklumat, dokumen atau keterangan yang dia tahu atau ada sebab
untuk mempercayai adalah palsu atau mengelirukan bagi maksud pemeriksaan
timbang dan sukat, dsb., di bawah subseksyen (1) seksyen yang sama.

6. _Fasal 12 bertujuan untuk meminda seksyen 29 Akta 71 untuk memasukkan_
perenggan baharu (2)(gj). Perenggan (2)(gj) yang dicadangkan bertujuan untuk
memperuntukkan penalti bagi apa-apa kesalahan yang dilakukan di bawah
mana-mana peraturan-peraturan yang dibuat di bawah Akta 71.

7. Fasal 13 bertujuan untuk meminda seksyen 30 Akta 71 untuk menggantikan
istilah “had selisih” kepada “ralat maksimum yang dibenarkan” supaya selaras
dengan standard semasa antarabangsa.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3014]


-----

