---
Year: 2017
Bill: D.R.18/2017 - RUU Kawalan Harga dan Antipencatutan (Pindaan) 2017 (Lulus)
Title: D.R.18/2017 - RUU Kawalan Harga dan Antipencatutan (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/D.R%2018_2017%20(bm).pdf
URL: https://www.parlimen.gov.my/files/billindex/pdf/2017/D.R%2018_2017%20(bm).pdf
---
---
Reading:
D.R.18/2017
Bacaan Pertama Pada:25/07/2017
Bacaan Kedua Pada:01/08/2017
Dibentang Oleh:YB Dato' Seri Hamzah bin Zainudin- Menteri KPDNKK
Diluluskan Pada:02/08/2017
Dibentang Oleh:YB Dato' Seri Hamzah bin Zainudin- Menteri KPDNKK
---

_Kawalan Harga dan Antipencatutan (Pindaan)_ 1

**D.R. 18/2017**

RANG UNDANG-UNDANG

_b e r n a m a_

Suatu Akta untuk meminda Akta Kawalan Harga dan
Antipencatutan 2011.

[ ]

**DIPERBUAT** oleh Parlimen Malaysia seperti yang berikut:

**Nama dan permulaan kuat kuasa**

**1.** (1) Akta ini bolehlah dinamakan Akta Kawalan Harga dan
Antipencatutan (Pindaan) 2017.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Seksyen baharu 10b dan 10c**

**2. Akta Kawalan Harga dan Antipencatutan 2011 [Akta** _723], yang_
disebut “Akta ibu” dalam Akta ini, dipinda dengan memasukkan
selepas seksyen 10a seksyen yang berikut:

“Pempameranan harga atau caj termasuk cukai kerajaan,

**dsb.**

**10b. (1) Jika dalam penjalanan perdagangan atau perniagaan**
yang ditetapkan oleh Menteri, mana-mana orang mempamerkan,
mengiklankan, menyiarkan atau menyebut atau menyebabkan


-----

2 _Rang Undang-Undang_

untuk dipamerkan, diiklankan, disiarkan atau disebut harga
apa-apa barangan atau caj bagi apa-apa perkhidmatan, mengikut
apa-apa cara, orang itu hendaklah memasukkan dalam harga
atau caj itu—

_(a) kecuali jika suatu kelulusan di bawah subseksyen 9(7)_

Akta Cukai Barang dan Perkhidmatan 2014 [Akta 762]
telah diperoleh, semua cukai, duti dan caj kerajaan;
dan

_(b) semua caj lain yang hendak dikenakan oleh orang itu_

ke atas barangan atau perkhidmatan itu.

(2) Mana-mana orang yang melanggar subseksyen (1)
melakukan suatu kesalahan.

**Kuasa Pengawal untuk mendapatkan maklumat**

**10c.** (1) Pengawal boleh, melalui notis secara bertulis,
mengarahkan mana-mana orang yang membekalkan atau
menawarkan untuk membekalkan apa-apa barangan atau
perkhidmatan untuk memberi Pengawal, dalam tempoh dan
mengikut cara dan bentuk yang dinyatakan dalam notis itu,
apa-apa penyata, dokumen atau maklumat yang mengandungi
harga apa-apa barangan atau caj bagi apa-apa perkhidmatan
yang dikenakan oleh orang itu dan apa-apa maklumat lain
yang difikirkan perlu oleh Pengawal.

(2) Mana-mana orang yang diarahkan untuk memberikan
apa-apa penyata, dokumen atau maklumat di bawah subseksyen (1)
hendaklah memberikan penyata, dokumen atau maklumat
yang benar, tepat dan lengkap.

(3) Mana-mana orang yang melanggar subseksyen (1) atau (2)
melakukan suatu kesalahan.”.

**Pindaan seksyen 28**

**3. Subseksyen 28(1) Akta ibu dipinda dengan memasukkan selepas**
perkataan “bagi maksud” perkataan “memeriksa,”.


-----

_Kawalan Harga dan Antipencatutan (Pindaan)_ 3

HURAIAN

Rang Undang-Undang ini bertujuan untuk meminda Akta Kawalan Harga dan
Antipencatutan 2011 (“Akta 723”).

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. Fasal 2 bertujuan untuk memasukkan seksyen baharu 10b dan 10c
ke dalam Akta 723.

Seksyen 10b yang dicadangkan bertujuan untuk menghendaki mana-mana

orang yang mempamerkan, mengiklankan, menyiarkan atau menyebut atau
menyebabkan untuk dipamerkan, diiklankan, disiarkan atau disebut harga
apa-apa barangan atau caj bagi apa-apa perkhidmatan untuk memasukkan dalam
harga atau caj itu semua cukai, duti dan caj kerajaan dan semua caj lain yang
hendak dikenakan oleh orang itu ke atas barangan atau perkhidmatannya.

Ini adalah untuk menangani pempameranan harga atau caj yang tertakluk

kepada pelbagai caj tambahan, yang menyebabkan harga atau caj akhir yang lebih
tinggi perlu dibayar oleh pengguna. Seksyen 10b yang dicadangkan dimasukkan
ke dalam Akta 723 untuk menggalakkan ketelusan dalam pempameranan,
pengiklanan, penyiaran atau sebutan harga atau caj.

Seksyen 10c yang dicadangkan bertujuan untuk memberi Pengawal kuasa

untuk mengarahkan mana-mana orang yang membekalkan atau menawarkan
untuk membekalkan apa-apa barangan atau perkhidmatan untuk memberi
Pengawal apa-apa penyata, dokumen atau maklumat yang mengandungi harga
apa-apa barangan atau caj bagi apa-apa perkhidmatan yang dikenakan oleh
orang itu dan apa-apa maklumat lain yang difikirkan perlu oleh Pengawal.
Penyata, dokumen atau maklumat yang diberikan oleh orang itu hendaklah
benar, tepat dan lengkap.

Maklumat yang dipungut di bawah seksyen 10c yang dicadangkan akan

membolehkan kerajaan untuk memperoleh data mengenai harga barangan dan
caj bagi perkhidmatan bagi maksud analisis. Harga dan caj yang dipungut dan
dianalisis akan membantu kerajaan untuk memantau harga barangan dan caj
bagi perkhidmatan di pasaran.

Mana-mana orang yang melanggar peruntukan seksyen 10b dan 10c yang

dicadangkan melakukan suatu kesalahan dan boleh didenda dengan penalti
am di bawah seksyen 57 Akta 723 iaitu denda tidak melebihi satu ratus ribu
ringgit dan, bagi kesalahan kali yang kedua atau yang berikutnya, didenda
tidak melebihi dua ratus lima puluh ribu ringgit jika orang itu suatu pertubuhan
perbadanan dan didenda tidak melebihi lima puluh ribu ringgit atau dipenjarakan
selama tempoh tidak melebihi dua tahun atau kedua-dua denda dan penjara dan,
bagi kesalahan kali yang kedua atau yang berikutnya, didenda tidak melebihi
satu ratus ribu ringgit atau dipenjarakan selama tempoh tidak melebihi lima
tahun atau kedua-dua denda dan penjara jika orang itu bukan suatu pertubuhan
perbadanan.


-----

4 _Rang Undang-Undang_

4. Fasal 3 bertujuan untuk meminda subseksyen 28(1) Akta 723 untuk
membenarkan Penolong Pengawal mempunyai akses kepada mana-mana tempat
atau premis yang apa-apa perniagaan dijalankan bagi maksud memeriksa harga
barangan atau caj bagi perkhidmatan.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3065]


-----

