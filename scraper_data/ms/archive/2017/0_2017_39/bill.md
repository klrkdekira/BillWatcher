---
Year: 2017
Bill: D.R.36/2017 - RUU Pusat Jagaan (Pindaan) 2017 (Lulus)
Title: D.R.36/2017 - RUU Pusat Jagaan (Pindaan) 2017 (Lulus)
Download URL: https://www.parlimen.gov.my/files/billindex/pdf/2017/D.R.%2036_2017%20-%20bm.pdf
URL: https://www.parlimen.gov.my/files/billindex/pdf/2017/D.R.%2036_2017%20-%20bm.pdf
---
---
Reading:
D.R.36/2017
Bacaan Pertama Pada:23/10/2017
Bacaan Kedua Pada:29/11/2017
Dibentang Oleh:YB Datuk Hajah Azizah Binti Datuk Seri Panglima Mohd. Dun - Tim. Men. KPWKM
Diluluskan Pada:29/11/2017
Dibentang Oleh:YB Datuk Hajah Azizah Binti Datuk Seri Panglima Mohd. Dun - Tim. Men. KPWKM
---

_Pusat Jagaan (Pindaan)_ 1

**D.R. 36/2017**

RANG UNDANG-UNDANG

_b e r n a m a_

Suatu Akta untuk meminda Akta Pusat Jagaan 1993.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pusat Jagaan (Pindaan)**
2017.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2. Akta Pusat Jagaan 1993 [Akta 506],** yang disebut “Akta ibu”
dalam Akta ini, dipinda dalam seksyen 2 dalam takrif “penghuni”,
dengan memasukkan selepas perkataan “seseorang” perkataan
“di bawah umur enam puluh tahun”.


-----

2 _Rang Undang-Undang_

**Pindaan seksyen 3**

**3. Seksyen 3 Akta ibu dipinda—**

_(a)_ dalam perenggan (e), dengan memotong perkataan “atau”

di hujung perenggan;

_(b)_ dalam perenggan _(f), dengan menggantikan noktah_

di hujung perenggan dengan perkataan “; atau”; dan

_(c)_ dengan memasukkan selepas perenggan _(f) perenggan_

yang berikut:

“(g) mana-mana kemudahan dan perkhidmatan jagaan

kesihatan warga emas swasta yang berlesen
di bawah Akta Kemudahan dan Perkhidmatan
Jagaan Kesihatan Warga Emas Swasta 2017

[Akta ].”.

**Seksyen baharu** **11b**

**4. Akta ibu dipinda dengan memasukkan selepas seksyen** 11a
seksyen yang berikut:

“Orang yang berumur enam puluh tahun dan ke atas boleh

**diterima masuk**

**11b.** Pengendali pusat jagaan berdaftar boleh menerima masuk
mana-mana orang yang berumur enam puluh tahun dan ke atas
sebagai orang yang diterima untuk jagaan di pusat jagaan
berdaftar dan penerimaan masuk itu hendaklah berdasarkan
kriteria sebagaimana yang ditetapkan oleh Menteri selepas
berunding dengan Menteri yang dipertanggungkan dengan
tanggungjawab bagi Akta Kemudahan dan Perkhidmatan
Jagaan Kesihatan Warga Emas Swasta 2017.”.

HURAIAN

Rang Undang-Undang ini bertujuan untuk meminda Akta Pusat Jagaan 1993
(“Akta 506”).

2. _Fasal 1 mengandungi tajuk ringkas Akta yang dicadangkan dan memberi_
Menteri kuasa untuk menetapkan tarikh permulaan kuat kuasa Akta.


-----

_Pusat Jagaan (Pindaan)_ 3

3. _Fasal 2_ bertujuan untuk meminda seksyen 2 Akta 506 untuk meminda
takrif “penghuni” untuk mengecualikan jagaan orang yang berumur enam puluh
tahun dan ke atas yang diletakkan di bawah Akta Kemudahan dan Perkhidmatan
Jagaan Kesihatan Warga Emas Swasta 2017 [Akta ].

4. _Fasal 3 bertujuan untuk meminda seksyen 3 Akta 506 untuk memperuntukkan_
bahawa Akta 506 tidak terpakai bagi mana-mana kemudahan dan perkhidmatan
jagaan kesihatan warga emas swasta yang berlesen di bawah Akta Kemudahan
dan Perkhidmatan Jagaan Kesihatan Warga Emas Swasta 2017.

5. Fasal 4 bertujuan untuk memasukkan seksyen baharu 11b ke dalam Akta 506
untuk membenarkan pengendali pusat jagaan berdaftar menerima masuk orang
yang berumur enam puluh tahun dan ke atas sebagai orang yang diterima untuk
jagaan di pusat jagaan berdaftar dan penerimaan masuk itu hendaklah berdasarkan
kriteria sebagaimana yang ditetapkan oleh Menteri. Seksyen baharu 11b
bersamaan dengan seksyen 43 Akta Kemudahan dan Perkhidmatan Jagaan
Kesihatan Warga Emas Swasta 2017 bagi membolehkan kelonggaran penjagaan
berdasarkan kriteria sebagaimana yang ditetapkan oleh Menteri misalnya untuk
membolehkan pasangan suami isteri menerima penjagaan di kemudahan yang
sama yang jika tidak kerana perkiraan di bawah seksyen baharu 11b tidak
dibenarkan kerana had umur yang ditentukan.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam perbelanjaan
wang tambahan.

[PN(U2)3021]


-----

