---
Year: 1998
Bill: D.R.38/1998 - Rang Undang-Undang Levi Keuntungan Luar Biasa 1998 (Lulus)
Title: D.R.38/1998 - Rang Undang-Undang Levi Keuntungan Luar Biasa 1998 (Lulus)
Download URL: https://www.parlimen.gov.my/files/billindex/pdf/1998/DR381998.pdf
URL: https://www.parlimen.gov.my/files/billindex/pdf/1998/DR381998.pdf
---
---
Reading:
D.R.38/1998
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 38/98

**Naskhah Sahihâ€”Bahasa Kebangsaan**

RANG UNDANG-UNDANG LEVI KEUNTUNGAN
LUAR BIASA 1998

SUSUNAN FASAL

Fasal

1. Tajuk ringkas dan permulaan kuat kuasa.

2. Tafsiran.

3. Kuasa Ketua Pengarah.

4. Kuasa pegawai kastam yang hak.

5. Kad kuasa hendaklah ditunjukkan.

6. Pengenaan levi.

7. Perintah hendaklah dibentangkan.

8. Pendaftaran.

9. Penalti kerana pembayaran lambat.

10. Levi boleh dituntut sebagai hutang sivil.

11. Pengemukaan penyata.

12. Pentaksiran levi.

13. Pembayaran balik levi.

14. Pembayaran balik levi yang terlebih bayar atau tersilap bayar.

15. Pembayaran levi atau penalti yang terkurang bayar atau tersilap dibayar
balik.

16. Kewajipan menyimpan rekod.

17. Orang-orang terikat untuk memberikan maklumat.

18. Akses ke tempat atau premis.

19. Penalti kerana membuat penyata yang tidak betul dan kerana memalsukan
dokumen.

20. Penalti kerana enggan menjawab soalan atau kerana memberikan
maklumat palsu.

21. Tidak mematuhi kehendak Akta ini.


-----

2 _Rang Undang-Undang_

Fasa)

22. Kesalahan dan penalti am.

23. Kuasa untuk mengkompaun.

24. Kesalahan oleh pertubuhan perbadanan.

25. Pemulaan pendakwaan.

26. Menyubahati kesalahan.

27. Kuasa Menteri untuk memakai Akta Kastam 1967.

28. Peraturan.


-----

RANG UNDANG-UNDANG

_b e r n a m a_

Suatu Akta bagi mengadakan peruntukan bagi pengenaan levi
atas keuntungan luar biasa yang diperoleh daripada pengeluaran
barang-barang dan bagi perkara-perkara yang berkaitan dan

bersampingan dengannya.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

1. (1) Akta ini bolehlah dinamakan Akta Levi Keuntungan Luar

Biasa 1998.

(2) Akta ini hendaklah mula berkuat kuasa pada 1 Januari 1999.

**Tafsiran**

2. Dalam Akta ini, melainkan jika konteksnya menghendaki makna
yang lainâ€”

"barang-barang" ertinya segala jenis harta alih dan harta tak

alih;

"barang-barang ditetapkan" ertinya barang-barang yang ditetapkan

melalui perintah yang dibuat di bawah seksyen 6;

"ditetapkan", melainkan jika dinyatakan selainnya, ertinya

ditetapkan melalui peraturan-peraturan yang dibuat di bawah seksyen
# 28;


-----

4 _Rang Undang-Undang_

"Jabatan" ertinya Jabatan Kastam dan Eksais Diraja Malaysia;

"Ketua Pengarah" ertinya Ketua Pengarah Kastam dan Eksais

yang dilantik di bawah subseksyen 3(1) Akta Kastam l961[Akta
_235];_

"Kumpulan Wang" ertinya Kumpulan Wang Disatukan

Persekutuan;

"levi" ertinya levi yang dikenakan di bawah seksyen 6;

"Menteri" ertinya Menteri yang dipertanggungkan dengan

tanggungjawab bagi kewangan;

"pegawai kastam yang hak" hendaklah mempunyai erti yang

sama seperti yang diberikan kepada ungkapan itu dalam seksyen
2 Akta Kastam 1967.

# Kuasa Ketua Pengarah

3. Tertakluk kepada arahan dan kawalan Menteri, Ketua Pengarah
hendaklah mempunyai pengawasan ke atas semua perkara yang
berhubungan dengan levi di bawah Akta ini.

# Kuasa pegawai kastam yang hak

4. Mana-mana pegawai kastam yang hak hendaklah, sebagai
tambahan kepada kewajipan dan kuasa yang diberikan di bawah
Akta Kastam 1967, mempunyai segala kewajipan dan kuasa untuk
menguatkuasakan dan memastikan pematuhan wajar peruntukan
Akta ini.

**Kad kuasa hendaklah ditunjukkan**

5. (1) Tiap-tiap pegawai kastam yang hak apabila bertindak
terhadap mana-mana orang di bawah Akta ini hendaklah, jika tidak
berpakaian seragam, apabila diminta menyatakan jawatannya dan
mengemukakan kepada orang yang terhadapnya dia bertindak itu
dokumen yang membuktikan identitinya sebagaimana yang
diarahkan oleh Ketua Pengarah supaya dibawa bersama oleh pegawai
# itu.


-----

_Levi Keuntungan Luar Biasa_

(2) Tidaklah menjadi suatu kesalahan jika inana-mana orang

# enggan mematuhi apa-apa tuntutan yang dibuat oleh mana-mana
pegawai yang bertindak atau berupa sebagai bertindak di bawah
Akta ini jika pegawai itu tidak berpakaian seragam dan enggan
menyatakan jawatannya dan mengemukakan dokumen

pengenalannya apabila diminta berbuat demikian oleh orang itu.

**Pengenaan levi**

6. (1) Maka hendaklah dikenakan dan dilevikan suatu levi yang
dinamai levi keuntungan luar biasa atas apa-apa amaun yang
ditetapkan oleh Menteri melalui perintah yang disiarkan dalam
_Warta yang melebihi apa-apa amaun untung yang ditetapkan oleh_

Menteri dalam perintah itu dan diperoleh daripada pengeluaran
barang-barang ditetapkan.

(2) Perintah yang dibuat di bawah subseksyen (1) boleh

menetapkan amaun dan kadar yang berlainan bagi jenis barang
yang berlainan.

(3) Levi hendaklah dibayar oleh pengeluar barang-barang

ditetapkan dan hendaklah dibayar ke dalam Kumpulan Wang.

(4) Mana-mana orang yang tidak membayar apa-apa levi yang

dikenakan di bawah seksyen ini adalah melakukan suatu kesalahan
dan apabila disabitkan boleh didenda tidak melebihi sepuluh kali
amaun levi yang kena dibayar atau dipenjarakan selama tempoh
tidak melebihi tiga tahun atau kedua-duanya.

(5) Pendakwaan mana-mana orang di bawah seksyen ini tidaklah

melepaskan orang itu daripada liabiliti untuk membayar apa-apa
levi yang baginya dia bertanggungan atau mungkin bertanggungan
atau daripada liabiliti untuk membuat apa-apa penyata yang dia
dikehendaki supaya membuatnya oleh Akta ini.

# Perintah hendaklah dibentangkan

7. (1) Perintah yang menentukan amaun levi yang hendaklah
dilevikan di bawah Akta ini hendaklah dibentangkan dalam
mesyuarat Dewan Rakyat yang berikutnya.


-----

_Rang Undang-Undang_

(2) Sesuatu perintah yang dibentangkan dalam mesyuarat Dewan

Rakyat hendaklah terhenti berkuat kuasa apabila habis tempoh

120 hari dari tarikh pembentangannya atau apa-apa tempoh lanjutan

sebagaimana yang diarahkan oleh Dewan Rakyat melalui ketetapan

jika perintah itu tidak disahkan oleh suatu ketetapan yang diluluskan

oleh Dewan Rakyat dalam tempoh atau tempoh lanjutan itu.

# Pendaftaran

8. Tiap-tiap orang yang mengeluarkan barang-barang ditetapkan
hendaklah mendaftar dengan Jabatan.

# Penalti kerana pembayaran lambat

9. (1) Jika apa-apa amaun levi masih belum dibayar selepas
hari terakhir levi itu kena dibayar, maka suatu penalti yang
bersamaan dengan sepuluh peratus daripada amaun yang belum
dibayar itu hendaklah dengan itu kena dibayar.

(2) Jika levi yang genap masa dan kena dibayar itu masih

belum dibayar selama lebih daripada tiga puluh hari selepas hari
terakhir levi itu kena dibayar maka kadar penalti di bawah
subseksyen (1) atas levi yang belum dibayar itu hendaklah ditambah
sebanyak sepuluh peratus bagi tempoh tiga puluh hari yang kedua
selepas hari terakhir itu dan bagi tiap-tiap tempoh tiga puluh hari
yang berikutnya atau apa-apa bahagian daripadanya selama masa
amaun itu masih belum dibayar hingga kepada maksimum sebanyak
lima puluh peratus.

**Levi boleh dituntut sebagai hutang sivil**

**10. Tanpa menjejaskan apa-apa remedi lain, apa-apa levi yang**
genap masa dan kena dibayar dan apa-apa penalti yang terakru
di bawah Akta ini boleh dituntut sebagai suatu hutang sivil yang
terhutang kepada Kerajaan.

**Pengemukaan penyata**

**11. (1) Tiap-tiap orang yang mengeluarkan barang-barang**

# ditetapkan hendaklah dalam masa yang ditetapkan menyerahkan
kepada pegawai kastam yang hak suatu penyata dalam bentuk


-----

_Levi Keuntungan Luar Biasa_ _1_

yang ditetapkan yang menyatakan amaun levi yang kena dibayar,
# kuantiti atau jumlah barang-barang ditetapkan yang dikeluarkan
dan apa-apa butir lain sebagaimana yang dikehendaki oleh Ketua
# Pengarah.

(2) Tiap-tiap penyata yang dikemukakan mengikut subseksyen

(1) hendaklah disertakan dengan bayaran amaun yang kena dibayar
sebagai levi.

# Pentaksiran levi

**12. (1) Apa-apa penyata yang dikemukakan di bawah seksyen**

11 boleh disetuju terima oleh pegawai kastam yang hak sebagai

bukti yang cukup mengenai perkara-perkara yang terkandung
dalamnya, dan levi bolehlah ditaksirkan dengan sewajarnya.

(2) Jika pegawai kastam yang hak itu ada sebab untuk

mempercayai bahawa amaun levi yang ditunjukkan dalam suatu
penyata yang dibuat oleh mana-mana orang di bawah seksyen 11
# adalah kurang daripada amaun yang kena dibayar di bawah
Akta ini, maka dia boleh mentaksirkan levi mengikut apa-apa
arnaun yang lebih besar sebagaimana yang difikirkannya patut.

# Pembayaran batik levi

 13. Menteri boleh, jika dia berpuas hati bahawa adalah adil dan

patut untuk berbuat demikian berkenaan dengan levi yang telah
dibayar di bawah Akta ini, mengarahkan supaya dibayar balik
keseluruhan atau apa-apa bahagian levi itu dalam apa-apa tempoh
sebagaimana yang ditentukannya dalam arahan itu, dan dalam
# mengarahkan pembayaran balik sedemikian boleh mengenakan apa-
apa syarat sebagaimana yang difikirkannya patut.

# Pembayaran balik levi yang terlebih bayar atau tersilap bayar

**14. (1) Tertakluk kepada subseksyen (2), jika Ketua Pengarah**

# berpuas hati bahawa apa-apa wang telah terlebih bayar atau tersilap
bayar sebagai levi di bawah Akta ini, dia boleh memerintahkan
pembayaran balik wang yang terlebih bayar atau tersilap bayar
itu.


-----

_Rang Undang-Undang_

(2) Ketua Pengarah tidak boleh mengarahkan pembayaran balik

sedemikian melainkan jika suatu tuntutan berkenaan dengannya
dibuat dalam masa satu tahun selepas pembayaran lebih atau
pembayaran silap itu dibuat.

**Pembayaran levi atau penalti yang terkurang bayar atau tersilap**
**dibayar balik**

**15. Jika keseluruhan atau mana-mana bahagian apa-apa levi atau**
penalti di bawah seksyen 9 belum lagi dibayar, atau setelah dibayar
telah tersilap dibayar balik, maka, dengan syarat suatu tuntutan
dibuat dalam tempoh tiga tahun dari tarikh levi atau penalti itu
dibayar, atau bayaran balik dibuat, mengikut mana-mana yang
berkenaan, orang yang bertanggungan membayar levi atau penalti
itu, atau orang yang kepadanya bayaran balik itu telah tersilap
dibuat, mengikut mana-mana yang berkenaan, hendaklah membayar
kekurangan atau membayar balik amaun yang terlebih dibayar
kepadanya itu.

# Kewajipan menyimpan rekod

**16. (1) Tiap-tiap pengeluar barang-barang ditetapkan hendaklah**
menyimpan buku akaun atau rekod lain sebagaimana yang diarahkan
oleh Ketua Pengarah yang menunjukkan rekod yang penuh dan
benar yang dikemaskinikan mengenai semua transaksi yang
menyentuh atau mungkin menyentuh liabilitinya untuk membayar
levi di bawah Akta ini dan hendaklah menyimpan buku akaun
atau rekod lain itu dalam bahasa kebangsaan atau bahasa Inggeris.

(2) Buku akaun dan rekod lain yang dikehendaki supaya

disimpan mengikut seksyen ini hendaklah dikekalkan selama tempoh
enam tahun dari tarikh yang terakhir berkenaan dengan pengeluaran
barang-barang ditetapkan yang berkaitan dengan rekod itu.

**Orang-orang terikat untuk memberikan maklumat**

**17.** (1) Tiap-tiap orang yang mempunyai maklumat tentang

apa-apa perkara yang menjadi kewajipan pegawai kastam yang
hak menyiasatnya hendaklah, apabila dikehendaki olehnya supaya
berbuat demikian, memberikan maklumat itu.


-----

_Levi Keuntungan Luar Biasa_ 9

(2) Tiap-tiap orang yang dikehendaki oleh pegawai kastam yang

hak supaya mengemukakan dokumen atau benda lain yang orang
itu berkuasa mengemukakannya, dan dokumen itu ialah dokumen
atau benda yang dikehendaki di bawah Akta ini atau suatu dokumen
atau benda yang digunakan dalam apa-apa transaksi atau perkara
lain yang berhubungan dengan levi atau suatu dokumen atau
benda yang menjadi kewajipan pegawai kastam yang hak itu

menyiasatnya di bawah Akta ini hendaklah mengemukakan dokumen
atau benda itu.

**Akses ke tempat atau premis**

**18. (1) Bagi maksud Akta ini, mana-mana pegawai kanan kastam**

hendaklah setiap masa mempunyai akses ke mana-mana tempat
atau premis di mana seseorang pengeluar barang-barang ditetapkan
menjalankan perniagaannya.

(2) Jika mana-mana pegawai kanan kastam memasuki mana-

mana tempat atau premis mengikut seksyen ini, dia boleh melakukan
semua atau mana-mana yang berikut:

_(a) menghendaki pengeluar itu mengemukakan apa-apa buku,_

dokumen, atau benda yang dikehendaki supaya disimpan
oleh pengeluar itu di bawah peruntukan Akta ini, atau
yang ada kaitan dengan mana-mana barang ditetapkan;

_(b) memeriksa apa-apa buku, dokumen atau benda dan_

mengambil salinan apa-apa buku atau dokumen;

_(c) menyita dan menahan apa-apa buku, dokumen atau benda,_

jika pada pendapatnya buku, dokumen atau benda itu

dapat memberi keterangan mengenai pelakuan apa-apa
kesalahan di bawah Akta ini;

_(d) menghendaki mana-mana pengeluar atau mana-mana orang_

yang digaji oleh pengeluar itu supaya menjawab soalan-
soalan berhubung dengan mana-mana buku, dokumen
atau benda, atau berhubung dengan apa-apa catatan dalam
mana-mana buku atau dokumen;

_(e) mengambil dan menyimpan tanpa bayaran apa-apa contoh_

barang atau bahan yang difikirkannya perlu bagi
melaksanakan kewajipannya.


-----

_Rang Undang-Undang_

(3) Jika pegawai kanan kastam yang bertindak di bawah seksyen

ini tidak dapat memperoleh akses bebas ke mana-mana premis
tempat seseorang pengeluar menjalankan perniagaannya dia boleh
pada bila-bila masa memasuki premis itu dengan cara yang
difikirkannya perlu, jika perlu dengan kekerasan.

(4) Jikaâ€”

_(a) mana-mana barang ditetapkan dijumpai di mana-mana_

premis yang dimasuki di bawah seksyen ini;

_(b) barang ditetapkan itu dikeluarkan oleh pengeluar yang_

bertanggungan membayar levi; dan

_(c) levi itu belum dibayar,_

barang itu boleh disita dan boleh dilucuthakkan.

# Penalti kerana membuat penyata yang tidak betul dan kerana
**memalsukan dokumen**

**19. (1) Mana-mana orang yangâ€”**

_(a) membuat, secara lisan atau bertulis, atau menandatangani_

apa-apa penyata atau dokumen lain yang dikehendaki
oleh Akta ini yang tidak benar atau tidak betul tentang
apa-apa butir matan;

_(b) membuat, secara lisan atau bertulis, atau menandatangani_

# apa-apa penyata atau dokumen yang dibuat bagi
pertimbangan mana-mana pegawai kastam yang hak
tentang apa-apa permohonan yang dikemukakan kepadanya
yang tidak benar atau tidak betul tentang apa-apa butir
matan;

_(c) melancungkan atau memalsukan, atau menggunakan_

apabila dilancungkan atau dipalsukan, apa-apa dokumen
yang dikehendaki atau mungkin dikehendaki di bawah
Akta ini atau apa-apa dokumen yang digunakan dalam
perjalanan apa-apa urusan atau perkara yang berhubungan
dengan levi;

_(d) secara fraudan mengubah apa-apa dokumen, atau_

melancungkan meterai, tandatangan atau tandatangan


-----

_Levi Keuntungan Luar Biasa_ 11

ringkas atau tanda lain kepunyaan, atau yang digunakan
oleh, mana-mana pegawai kastam yang hak bagi
penentusahan apa-apa dokumen sedemikian atau bagi
keselamatan apa-apa barang atau apa-apa maksud lain
# dalam perjalanan apa-apa perniagaan atau perkara yang
berhubungan dengan levi;

_(e) dikehendaki oleh Akta ini supaya membuat suatu penyata,_

tidak membuat penyata itu sebagaimana yang dikehendaki;
atau

_(f) tidak_ atau enggan mengemukakan kepada seorang

pegawai kastam yang hak apa-apa dokumen yang

dikehendaki supaya dikemukakan di bawah Akta ini,

adalah melakukan suatu kesalahan.

(2) Mana-mana orang yang disabitkan atas suatu kesalahan di

bawah subseksyen (1) boleh didenda tidak kurang daripada sepuluh
kali amaun levi yang kena dibayar dan tidak lebih daripada dua
puluh kali amaun levi yang kena dibayar itu.

(3) Apabila apa-apa penyata sedemikian, sama ada lisan atau

bertulis, atau apa-apa dokumen sebagaimana yang disebut dalam
perenggan (l)(a), (b) dan (c) telah dibuktikan tidak benar atau
tidak betul atau dilancungkan atau dipalsukan pada keseluruhan
atau sebahagiannya, tidaklah menjadi suatu pembelaan untuk
mengatakan bahawa penyata atau dokumen itu dibuat atau

digunakan dengan tidak sengaja atau tanpa niat jenayah atau

# fraudan, atau bahawa orang yang menandatangani penyata atau

dokumen itu tidak mengetahui atau tidak memahami kandungan
dokumen itu, atau jika apa-apa penyata dibuat atau direkodkan
dalam bahasa kebangsaan atau dalam bahasa Inggeris melalui
terjemahan daripada mana-mana bahasa lain, bahawa penyata itu
# telah disalahterjemahkan atau tidak diterjemahkan dengan

sepenuhnya oleh penterjemah yang disediakan oleh orang yang
membuat penyata atau dokumen itu.

(4) Bagi maksud seksyen ini, "dipalsukan" berhubung dengan

# sesuatu dokumen hendaklah disifatkan sebagai termasuk sesuatu
dokumen yang tidak benar atau tidak betul dalam apa-apa butir
matan, dan "memalsukan" hendaklah ditafsirkan dengan sewajarnya.


-----

_Rang Undang-Undang_

# Penalti kerana enggan menjawab soalan atau kerana
**memberikan maklumat palsu**

20. (1) Mana-mana orang, yang dikehendaki oleh Akta ini supaya
memberikan apa-apa maklumat yang secara yang munasabah
dikehendaki oleh seorang pegawai kastam yang hak dan yang dia
# berkuasa untuk memberikannya, enggan untuk memberikan
maklumat itu atau memberikan sebagai benar maklumat yang
diketahuinya atau dia mempunyai sebab untuk percaya adalah palsu,
adalah melakukan suatu kesalahan dan apabila disabitkan boleh
# didenda tidak melebihi dua puluh ribu ringgit atau dipenjarakan
selama tempoh tidak melebihi dua belas bulan atau kedua-duanya.

(2) Jika apa-apa maklumat sedemikian dibuktikan tidak benar

atau tidak betul pada keseluruhan atau sebahagiannya maka tidaklah
menjadi suatu pembelaan untuk mengatakan bahawa maklumat
itu atau mana-mana bahagian daripadanya diberikan dengan tidak
sengaja atau tanpa niat jenayah atau fraudan, atau telah
disalahterjemahkan atau telah tidak diterjemahkan dengan
sepenuhnya oleh penterjemah yang disediakan oleh pemberi
maklumat itu.

**Tidak mematuhi kehendak Akta ini**

21. Tanpa menjejaskan apa-apa liabiliti lain yang ditanggung di
bawah Akta ini, mana-mana orang yangâ€”

# (a) tidak mematuhi atau enggan mematuhi kehendak-kehendak

seksyen 8, 11, 12, 15 atau 16;

_(b) tidak mengemukakan atau enggan mengemukakan mana-_

mana buku atau dokumen untuk diperiksa atau disimpan
oleh pegawai kastam yang hak mengikut kehendak-
kehendak Akta ini;

_(c) tidak memberikan atau enggan memberikan maklumat_

# yang betul atau enggan memberikan apa-apa maklumat
yang dia dikehendaki supaya memberinya berhubung
dengan levi; atau

_(d) membayar levi yang amaunnya kurang daripada yang_

dikehendaki di bawah Akta ini,


-----

_Levi Keuntungan Luar Biasa_

adalah melakukan suatu kesalahan dan apabila disabitkan boleh
didenda tidak melebihi dua puluh ribu ringgit atau dipenjarakan
selama tempoh tidak melebihi satu tahun atau kedua-duanya.

# Kesalahan dan penalti am

22. (1) Mana-mana orang yang tidak atau abai untuk mematuhi,
atau melakukan atau cuba untuk melakukan apa-apa perbuatan
yang bertentangan dengan Akta ini adalah melakukan suatu
kesalahan.

(2) Seseorang yang telah disabitkan atas suatu kesalahan di

bawah subseksyen (1) boleh didenda tidak melebihi dua puluh
ribu ringgit atau dipenjarakan selama tempoh tidak melebihi satu
tahun atau kedua-duanya.

# Kuasa untuk mengkompaun

23. (1) Pegawai kastam yang hak boleh, dengan keizinan secara
# bertulis Pendakwa Raya, mengkompaunkan apa-apa kesalahan
dilakukan oleh mana-mana orang di bawah Akta ini atau perundangan
subsidiarinya dan ditetapkan sebagai kesalahan boleh kompaun
dengan membuat tawaran secara bertulis kepada orang yang disyaki
telah melakukan kesalahan itu untuk mengkompaunkan kesalahan
itu apabila dibayar kepada pegawai kastam yang hak itu suatu
# amaun wang yang tidak melebihi lima puluh peratus amaun de'nda
maksimum bagi kesalahan itu dalam masa yang dinyatakan dalam
tawaran itu.

(2) Sesuatu tawaran di bawah subseksyen (1) boleh dibuat

pada bila-bila masa selepas kesalahan itu dilakukan, tetapi sebelum
# apa-apa pendakwaan baginya dimulakan, dan jika amaun yang
dinyatakan dalam tawaran itu tidak dibayar dalam tempoh masa
yang dinyatakan dalam tawaran itu atau dalam apa-apa tempoh
lanjutan yang dibenarkan oleh pegawai kastam yang hak itu,
pendakwaan bagi kesalahan itu boleh dimulakan pada bila-bila
masa selepas itu terhadap orang yang kepadanya tawaran itu dibuat.

(3) Jika suatu kesalahan dikompaunkan di bawah subseksyen

(1), tiada pendakwaan boleh dimulakan berkenaan dengan kesalahan
itu terhadap orang yang kepadanya tawaran itu dibuat dan apa-


-----

_Rang Undang-Undang_

apa benda yang disita berkaitan dengan kesalahan itu boleh
dilepaskan atau dilucuthakkan oleh pegawai kastam yang hak,
tertakluk kepada apa-apa terma dan syarat yang difikirkannya patut.

(4) Semua wang yang diterima oleh pegawai kastam yang

hak di bawah seksyen ini hendaklah dibayar ke dalam dan menjadi
# sebahagian daripada Kumpulan Wang.

**Kesalahan oleh pertubuhan perbadanan**

24. (1) Jika suatu pertubuhan perbadanan melakukan suatu
kesalahan di bawah Akta ini atau perundangan subsidiarinya,
seseorang yang pada masa pelakuan kesalahan itu merupakan
seorang pengarah, ketua pegawai eksekutif, pengurus, setiausaha
atau pegawai seumpama itu yang lain bagi pertubuhan perbadanan
itu atau berupa seperti bertindak atas apa-apa sifat sedemikian
atau telah dengan apa-apa cara atau sehingga apa-apa takat
bertanggungjawab bagi pengurusan mana-mana hal ehwal pertubuhan
perbadanan itu atau telah membantu dalam pengurusan
sedemikianâ€”

_(a) boleh didakwa secara berasingan atau bersesama dalam_

prosiding yang sama dengan pertubuhan perbadanan itu;
dan

_(b) jika pertubuhan perbadanan itu didapati bersalah atas_

kesalahan itu, hendaklah disifatkan bersalah atas kesalahan
itu melainkan jika, setelah mengambil kira jenis fungsinya
atas sifat itu dan semua hal keadaan, dia membuktikan
bahawaâ€”

(i) kesalahan itu telah dilakukan tanpa pengetahuan,

kebenaran atau pembiarannya; dan

(ii) dia telah mengambil semua langkah berjaga-jaga

yang munasabah dan telah menjalankan usaha yang
wajar untuk mengelakkan pelakuan kesalahan itu.

(2) Jika mana-mana orang akan boleh dikenakan di bawah

Akta ini apa-apa hukuman atau penalti bagi apa-apa perbuatan,
peninggalan, pengabaian atau kegagalannya, dia boleh dikenakan
hukuman atau penalti yang sama bagi tiap-tiap perbuatan,
peninggalan, pengabaian atau kegagalan mana-mana pekerja atau


-----

_Levi Keuntungan Luar Biasa_

ejennya, atau pekerja ejen itu, jika tindakan, peninggalan, pengabaian
atau kegagalan itu telah dilakukanâ€”

_(a) oleh pekerja orang itu dalam perjalanan pekerjaannya;_

_(b) oleh ejen itu apabila bertindak bagi pihak orang itu; atau_

# (c) oleh pekerja ejen itu semasa dia digajikan oleh ejen itu

atau selainnya bagi pihak ejen itu yang bertindak bagi
pihak orang itu.

**Pemulaan pendakwaan**

# 25. Tiada pendakwaan bagi atau yang berhubungan dengan apa-
apa kesalahan di bawah Akta ini boleh dimulakan tanpa keizinan
secara bertulis Pendakwa Raya.

**Menyubahati kesalahan**

26. Jika mana-mana orang dengan sengaja membuat bagi pihak
seorang lain, atau membantu, menyubahati, menolong, mengapikan
atau mendorong mana-mana orang lain membuat suatu penyata,
akaun atau pernyataan yang tidak betul yang mengakibatkan levi
kurang dibayar oleh orang yang bertanggungjawab membayar levi
itu maka orang yang mula-mula disebut itu adalah melakukan
suatu kesalahan dan apabila disabitkan boleh didenda tidak melebihi
lima puluh ribu ringgit atau dipenjarakan selama tempoh tidak
melebihi satu tahun atau kedua-duanya.

**Kuasa Menteri untuk memakai Akta Kastam 1967**

27. (1) Menteri boleh menetapkan mana-mana peruntukan dalam
Akta Kastam 1967 menjadi suatu peruntukan yang hendaklah
terpakai bagi maksud melaksanakan peruntukan Akta ini.

(2) Dalam menetapkan peruntukan Akta Kastam 1967 di bawah

subseksyen (1), Menteri boleh membuat apa-apa ubahsuaian yang
perlu dan suaimanfaat bagi maksud memastikan perjalanan wajar
dan cekap Akta ini.

# Peraturan

28. (1) Menteri boleh membuat peraturan-peraturan bagi maksud
melaksanakan atau memberikan kuat kuasa kepada peruntukan
Akta ini.


-----

16 _Rang Undang-Undang_

(2) Khususnya dan tanpa menjejaskan keluasan kuasa yang
# diberikan oleh subseksyen (1), peraturan-peraturan itu boleh
mengadakan peruntukan bagiâ€”

_(a) tatacara bagi pembayaran dan pemungutan levi;_

_(b) borang yang diperlukan untuk bagi pemungutan levi; dan_

_(c) tempat dan masa berhubung dengan pemungutan levi._

HURAIAN

Rang Undang-Undang ini bertujuan untuk mengadakan peruntukan bagi
pengenaan levi atas keuntungan luar biasa yang diperoleh daripada pengeluaran
barang-barang.

2. Fasal 1 mengandungi tajuk ringkas dan tarikh permulaan kuat kuasa Akta
yang dicadangkan.

3. _Fasal 2 mengandungi takrif beberapa ungkapan yang digunakan dalam_
Rang Undang-Undang ini.

4. Di bawah _fasal 3 Ketua Pengarah akan mempunyai pengawasan atas semua_
perkara yang berhubungan dengan levi tertakluk kepada arahan dan kawalan
Menteri.

5. _Fasal 4 bertujuan untuk mengadakan peruntukan bagi kewajipan dan kuasa_
pegawai kastam yang hak di bawah Akta yang dicadangkan.

6. _Fasal 5 bertujuan untuk menghendaki pegawai kastam yang hak yang_
tidak berpakaian seragam supaya menyatakan jawatannya dan mengemukakan
dokumen pengenalannya apabila diminta oleh mana-mana orang yang terhadapnya
dia bertindak.

7. _Fasal 6 bertujuan untuk mengadakan peruntukan bagi levi yang akan_
dikenakan atas keuntungan luar biasa yang diperoleh daripada pengeluaran
barang-barang yang ditetapkan dan memberi Menteri kuasa untuk menetapkan
amaun dan kadar levi.

8. Fasal 7 bertujuan untuk menghendaki supaya perintah yang mengenakan
levi dibentangkan di Dewan Rakyat.


-----

_Levi Keuntungan Luar Biasa_

9. _Fasal 8 bertujuan untuk mengenakan kewajipan atas pengeluar barang-_

barang yang ditetapkan supaya mendaftar dengan Jabatan Kastam dan Eksais
Diraja.

10. _Fasal 9 bertujuan untuk mengadakan penalti bagi apa-apa bayaran lambat_

berkenaan dengan apa-apa levi yang masih belum dibayar selepas hari terakhir
bagi pembayarannya.

11. _Fasal 10 bertujuan untuk memperuntukkan bahawa apa-apa levi yang_

genap masa dan penalti yang terakru boleh didapatkan sebagai hutang sivil.

12. _Fasal 11 bertujuan untuk mengenakan kewajipan atas pengeluar barang-_

barang ditetapkan supaya mengemukakan penyata kepada pegawai kastam
yang hak.

13. _Fasal 12 mengandungi peruntukan berhubung dengan pentaksiran levi._

14. _Fasal 13 bertujuan untuk memberi Menteri kuasa untuk membayar balik_

levi yang telah dibayar di bawah Akta yang dicadangkan.

15. _Fasal 14 bertujuan untuk memberi Ketua Pengarah kuasa untuk mengarahkan_

pembayaran balik wang yang terlebih bayar atau tersilap bayar sebagai levi
di bawah Akta yang dicadangkan.

16. _Fasal 15 bertujuan untuk mengadakan peruntukan bagi pembayaran apa-_

apa levi atau penalti yang terkurang dibayar atau tersilap dibayar balik.

17. _Fasal 16 bertujuan untuk mengenakan kewajipan atas pengeluar barang-_

barang yang ditetapkan supaya menyimpan dan mengekalkan buku akaun atau
rekod lain selama tempoh enam tahun.

18. _Fasal 17 bertujuan untuk mengenakan kewajipan atas tiap-tiap orang_

yang mempunyai maklumat atau dokumen yang dikehendaki oleh pegawai kastam
yang hak supaya mengemukakan maklumat atau dokumen itu.

19. _Fasal 18 bertujuan untuk membenarkan pegawai kanan kastam mendapat_

akses kepada mana-mana tempat atau premis bagi maksud menentukan sama
ada levi kena dibayar di bawah Akta yang dicadangkan.

20. _Fasal 19 bertujuan untuk menjadikan pembuatan penyata yang tidak betul_

dan pemalsuan dokumen kesalahan di bawah Akta yang dicadangkan.

21. _Fasal 20 bertujuan untuk menjadikan suatu kesalahan jika mana-mana_

orang enggan memberikan maklumat.

22. _Fasal 21 mengandungi peruntukan yang berhubungan dengan apa-apa_

kegagalan untuk mematuhi kehendak Akta yang dicadangkan.


-----

_Rang Undang-Undang_

23. _Fasal 22 bertujuan untuk mengadakan peruntukan bagi kesalahan dan_

penalti am.

24. _Fasal 23 bertujuan untuk mengadakan peruntukan bagi pengkompaunan_

kesalahan di bawah Akta yang dicadangkan.

25. _Fasal 24 memperkatakan kesalahan yang dilakukan oleh pertubuhan_

perbadanan.

26. _Fasal 25 memperkatakan pemulaan pendakwaan bagi kesalahan-kesalahan_

di bawah Akta yang dicadangkan.

27. _Fasal 26 memperkatakan pensubahatan kesalahan di bawah Akta yang_

dicadangkan.

28. _Fasal 27 bertujuan untuk memberi Menteri kuasa untuk menetapkan mana-_

mana peruntukan dalam Akta Kastam 1967 menjadi peruntukan yang terpakai
bagi maksud Akta yang dicadangkan.

29. _Fasal 28 memperkatakan kuasa Menteri untuk membuat peraturan bagi_

maksud memberikan kuat kuasa kepada peruntukan Akta yang dicadangkan.

**_IMPLIKASI_** _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2110]


-----

