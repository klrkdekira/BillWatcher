---
Year: 1998
Bill: D.R.32/1998 - Rang Undang-Undang Lembaga Kemajuan Pertanian Muda (Pindaan) 1998 (Lulus)
Title: D.R.32/1998 - Rang Undang-Undang Lembaga Kemajuan Pertanian Muda (Pindaan) 1998 (Lulus)
Download URL: https://www.parlimen.gov.my/files/billindex/pdf/1998/DR321998.pdf
URL: https://www.parlimen.gov.my/files/billindex/pdf/1998/DR321998.pdf
---
---
Reading:
D.R.32/1998
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 32/98

Naskhah Sahih—Bahasa Kebangsaan

RANG UNDANG-UNDANG

_b e r n a m a_

Suatu Akta untuk meminda Akta Lembaga Kemajuan Pertanian
Muda 1972.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

1. (1) Akta ini bolehlah dinamakan Akta Lembaga Kemajuan

# Pertanian Muda (Pindaan) 1998.

(2) Akta ini hendaklah mula berkuat kuasa pada tarikh yang

ditetapkan oleh Menteri melalui pemberitahuan dalam Warta.

**Pindaan seksyen 15** A

2. Akta Lembaga Kemajuan Pertanian Muda 1972 [Akta 70], yang
disebut "Akta ibu" dalam Akta ini, dipinda dalam seksyen 15A—

_(a) dalam subseksyen (3), dengan menggantikan perkataan_

"Jawatankuasa Tatatertib berkenaan dengan Timbalan
Pengerusi" dengan perkataan "Pihak berkuasa tatatertib

# berkenaan dengan Timbalan Pengerusi ialah Jawatankuasa
Tatatertib yang";


-----

_Rang Undang-Undang_

_(b) dengan menggantikan subseksyen (8) dan (9) dengan_

subseksyen yang berikut:

"(8) Sesuatu keputusan Jawatankuasa Tatatertib yang

ditubuhkan di bawah subseksyen (1) boleh dirayukan
kepada Lembaga Rayuan Tatatertib yang ditubuhkan
di bawah seksyen 15B.

(9) Sesuatu keputusan Jawatankuasa Tatatertib yang

ditubuhkan di bawah subseksyen (3) boleh dirayukan
kepada Menteri."; dan

_(c) dengan memasukkan selepas subseksyen (9) subseksyen_

yang berikut:

"(10) Lembaga Rayuan Tatatertib atau Menteri,

mengikut mana-mana yang berkenaan, boleh
mengesahkan, mengakaskan atau mengubah keputusan
Jawatankuasa Tatatertib.

(11) Keputusan Lembaga Rayuan Tatatertib atau

Menteri di bawah subseksyen (10) adalah muktamad
dan konklusif.".

**Seksyen baru 15B dan 15c**

3. Akta ibu dipinda dengan memasukkan selepas seksyen 15A
seksyen yang berikut:

15B. (1) Maka hendaklah ada suatu Lembaga Rayuan

Tatatertib Lembaga yang hendaklah terdiri daripada ahli-
ahli yang berikut:

_(a) Pengerusi, yang hendaklah menjadi pengerusi_

Lembaga Rayuan Tatatertib dan hendaklah
mempunyai undi pemutus; dan

_(b) tiga orang ahli Lembaga, yang bukan ahli_

Jawatankuasa Tatatertib yang keputusannya ialah
hal perkara rayuan itu, yang hendaklah dilantik
oleh pengerusi Lembaga Rayuan Tatatertib itu
dengan kelulusan Lembaga bagi maksud rayuan
itu.


-----

_Lembaga Kemajuan Pertanian Muda_

_(Pindaan)_

(2) Apabila Lembaga Rayuan Tatatertib menimbangkan

sesuatu rayuan yang dibuat di bawah seksyen 15A, seseorang
# ahli Jawatankuasa Tatatertib yang terhadap keputusannya
rayuan itu dibuat yang juga ahli Lembaga tidak boleh
hadir pada atau dengan apa-apa cara mengambil bahagian
# dalam apa-apa prosiding berhubungan dengan rayuan itu.

15c. (1) Jika Lembaga mendapati atau jika representasi

dibuat kepada Lembaga bahawa adalah wajar perkhidmatan
seseorang pegawai atau penjawat ditamatkan demi
kepentingan awam, Lembaga boleh meminta laporan penuh
# daripada pegawai atasan pegawai atau penjawat yang
terhadapnya representasi itu dibuat yang hendaklah
mengandungi butir-butir berhubungan dengan kerja dan
# kelakuan pegawai atau penjawat itu.

(2) Jika, setelah menimbangkan laporan yang diterima

# di bawah subseksyen (1), Lembaga berpuas hati bahawa,
setelah mengambil kira syarat-syarat perkhidmatan,
kebergunaan pegawai atau penjawat itu, kerja dan kelakuan
# pegawai atau penjawat itu dan segala hal keadaan lain
kes itu, adalah wajar demi kepentingan awam untuk berbuat
demikian, Lembaga boleh menamatkan perkhidmatan
# pegawai atau penjawat itu mulai dari tarikh yang hendaklah
ditentukan oleh Lembaga.

# (3) Adalah sah di sisi undang-undang bagi Jawatankuasa

Tatatertib yang berkenaan untuk mengesyorkan kepada
Lembaga supaya perkhidmatan seseorang pegawai atau
# penjawat ditamatkan demi kepentingan awam walaupun

prosiding tatatertib belum dijalankan di bawah Akta ini
dan Lembaga boleh menamatkan perkhidmatan pegawai
atau penjawat itu sedemikian.

(4) Walau apa pun apa-apa jua dalam Akta ini dan

mana-mana undang-undang lain yang berlawanan, dalam
menamatkan perkhidmatan seseorang pegawai atau
penjawat demi kepentingan awam di bawah seksyen ini,
pegawai atau penjawat itu tidak perlu diberi apa-apa peluang
untuk didengar dan seseorang pegawai atau penjawat yang
perkhidmatannya telah ditamatkan demi kepentingan awam


-----

_Rang Undang-Undang_

di bawah seksyen ini tidak boleh dianggap telah dibuang
kerja, tanpa mengira sama ada penamatan perkhidmatan
pegawai atau penjawat itu melibatkan suatu unsur hukuman
atau berkaitan dengan kelakuan yang berhubungan dengan

jawatannya yang dianggap oleh Lembaga tak memuaskan

atau patut disalahkan.".

# Pindaan seksyen 32A

4. Seksyen 32A Akta ibu dipinda—

_(a) dengan menggantikan subseksyen (4) dengan subseksyen_

yang berikut:

"(4) Peraturan-peraturan tatatertib yang dibuat di

bawah seksyen ini hendaklah, dalam menetapkan
prosedur bagi prosiding tatatertib, memberi orang yang
terhadapnya prosiding tatatertib diambil peluang
membuat representasi terhadap pertuduhan tatatertib
yang dibuat terhadapnya sebelum keputusan dicapai
oleh Jawatankuasa Tatatertib kecuali dalam hal-hal yang
berikut:

_(a) jika seseorang pegawai atau penjawat Lembaga_

dibuang kerja atau diturunkan pangkat atas alasan
kelakuan yang berkenaan dengannya suatu
pertuduhan jenayah telah dibuktikan terhadapnya;

_(b) jika Lembaga, atas syor Menteri yang_

dipertanggungkan dengan tanggungjawab bagi
hal ehwal dalam negeri, berpuas hati bahawa
demi kepentingan keselamatan Malaysia atau
mana-mana bahagiannya adalah tidak suaimanfaat
untuk menjalankan kehendak subseksyen ini;
atau

_(c) jika telah dibuat terhadap seseorang pegawai_

atau penjawat Lembaga apa-apa perintah tahanan,
pengawasan, kediaman terhad, buang negeri atau
deportasi, atau jika telah dikenakan terhadap
seseorang pegawai atau penjawat Lembaga apa-
apa bentuk sekatan atau pengawasan dengan
bon atau selainnya, di bawah mana-mana undang-
undang berhubungan dengan keselamatan


-----

_Lembaga Kemajuan Pertanian Muda_

_(Pindaan)_

Malaysia atau mana-mana bahagiannya,
# pencegahan jenayah, tahanan pencegahan, kediaman terhad, buang negeri, imigresen, atau
pelindungan wanita dan gadis."; dan

# (b) dengan memasukkan selepas subseksyen (4) subseksyen

yang berikut:

"(5) Peraturan-peraturan tatatertib yang dibuat di

bawah seksyen ini hendaklah mengadakan peruntukan
mengenai prosedur bagi pendengaran rayuan terhadap
keputusan Jawatankuasa Tatatertib.

(6) Bagi maksud seksyen ini, "pegawai" termasuklah

Timbalan Pengerusi.".

HURAIAN

Rang Undang-Undang ini bertujuan untuk meminda Akta Lembaga Kemajuan
Pertanian Muda 1972 ("Akta 70").

2. Fasal 1 bertujuan untuk mengadakan peruntukan bagi perkara permulaan.

3. _Fasal 2 bertujuan untuk meminda seksyen 15A Akta 70 untuk mengadakan_

peruntukan mengenai rayuan kepada Lembaga Rayuan Tatatertib atau Menteri
terhadap keputusan Jawatankuasa Tatatertib.

4. _Fasal 3 bertujuan untuk memasukkan seksyen baru 15B ke dalam Akta 70_

untuk mengadakan peruntukan mengenai penubuhan Lembaga Rayuan Tatatertib.
_Fasal 3 juga bertujuan untuk memasukkan seksyen baru 15c untuk mengadakan_
peruntukan bagi penamatan perkhidmatan pegawai atau penjawat Lembaga demi
kepentingan awam.

5. Fasal 4 bertujuan untuk meminda seksyen 32A Akta 70 bagi memperuntukkan
bahawa dalam hal keadaan tertentu peluang untuk membuat representasi tidak
perlu diberikan.

_IMPLIKASl_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])1936]


-----

