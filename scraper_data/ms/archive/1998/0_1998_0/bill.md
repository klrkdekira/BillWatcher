---
Year: 1998
Bill: D.R.01/1998 - Rang Undang-Undang Pencetakan Teks Al-Qur\'an (Pindaan) 1997 (Lulus)
Title: D.R.01/1998 - Rang Undang-Undang Pencetakan Teks Al-Qur\'an (Pindaan) 1997 (Lulus)
Download URL: https://www.parlimen.gov.my/files/billindex/pdf/1998/DR011998.pdf
URL: https://www.parlimen.gov.my/files/billindex/pdf/1998/DR011998.pdf
---
---
Reading:
D.R.01/1998
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 1/98

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Pencetakan Teks

Al-Qur'an 1986.

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

1. (1) Akta ini bolehlah dinamakan Akta Pencetakan

Teks Al-Qur'an (Pindaan) 1997.

(2) Akta ini hendaklah mula berkuat kuasa pada tarikh

yang ditetapkan oleh Menteri melalui pemberitahuan dalam

_Warta._

2. Akta Pencetakan Teks Al-Qur'an 1986, yang
disebut "Akta ibu" dalam Akta ini, adalah dipinda dalam
seksyen 2—

_(a) dengan menggantikan takrif "dokumen" dengan_

takrif yang berikut:

' "dokumen" ertinya apa-apa hal yang

dinyatakan, diperihalkan, atau bagaimana jua
pun digambarkan, atas apa-apa benda,


-----

_Rang Undang-Undang_

bahan, barang atau artikel, termasuklah apa-
apa hal yang terkandung dalam cakera, pita,

filem, runut bunyi atau apa jua pun peranti
lain, dengan menggunakan—

_(a) huruf, angka, tanda, simbol, isyarat,_

lambang, atau apa jua pun bentuk
pernyataan, perihalan, atau gambaran
lain;

_(b) apa-apa rakaman tampak (sama ada_

imej kaku atau bergerak);

_(c) apa-apa rakaman bunyi, atau apa-apa_

jua pun rakaman elektronik, magnetik,

mekanikal atau rakaman lain dan walau
bagaimana jua pun dibuat, atau apa-
apa bunyi, dedenyut elektronik, atau
apa jua pun data lain;

_(d) suatu rakaman, atau pemancaran, dari_

suatu jarak, apa-apa hal dengan mana-
mana, atau apa-apa gabungan, cara
yang disebut dalam perenggan (a), (b)
atau (c),

atau dengan lebih daripada satu cara yang
disebut dalam perenggan (a), (b), (c) dan (d),
yang dimaksudkan untuk digunakan atau yang
mungkin digunakan bagi tujuan menyatakan,
memperihalkan, atau dengan apa jua cara
sekalipun menggambarkan, hal itu;'; dan

_(b) dalam takrif "teks Al-Qur'an" dengan_

menggantikan perkataan "yang layak dipanggil
_Mushaf A'-Qur'an" dengan perkataan "atau_
mana-mana bahagiannya yang mengandungi satu

_juzu' atau lebih sama ada dengan terjemahan_

atau tafsiran atau tidak, mengikut mana-mana
yang berkenaan".


-----

# Pencetakan Teks Al-Qur'an

_(Pindaan)_

3. Seksyen 3 Akta ibu adalah dipinda—

_(a) dalam subseksyen (2) dengan menggantikan_

# perkataan "Bahagian Hal Ehwal Agama Islam"
dengan perkataan "Jabatan Kemajuan Islam
# Malaysia,"; dan

_(b) dalam subseksyen (8) dengan menggantikan_

perkataan "sembilan" dengan perkataan "tujuh".

4, Subseksyen 6(1) Akta ibu adalah dipinda—

_(a) dengan memasukkan selepas perkataan "pruf_

akhir" di mana-mana jua terdapat dalamnya
# dengan perkataan "atau salinan asal"; dan

_(b) dengan memasukkan selepas perkataan "teks_

# Al-Qur'an itu" perkataan ", mengikut mana-

mana yang berkenaan,".

5. Seksyen 8 Akta ibu adalah dipinda dengan
menggantikan subseksyen (1) dengan subseksyen yang

# berikut:

"(1) Tiap-tiap teks Al-Qur'an yang dicetak atau

diterbitkan di Malaysia atau diimport ke dalam Malaysia
hendaklah menunjukkan dengan ketara pada helai
# bercetak yang pertama atau yang akhir teks itu, atau
dalam hal sesuatu teks rakaman, pada suatu bahagian
mudah dilihat teks itu, maklumat yang berikut:

_(a) nama dan alamat pencetak dan penerbitnya, atau_

dalam hal teks rakaman, orang yang
bertanggungjawab bagi pembuatan rakaman itu
dan bagi penerbitan teks rakaman itu;

_(b) dalam hal sesuatu teks Al-Qur'an yang diimport,_

nama dan alamat pengimportnya;

_(c) alamat tempat ia dicetak, dirakamkan atau_

diterbitkan;


-----

_Rang Undang-Undang_

_(d) suatu pernyataan yang bermaksud bahawa Ayat-_

Ayat Al-Qur'an yang terkandung di dalam teks
itu telah diperakui betul oleh Lembaga menurut
seksyen 6 atau 7; dan

_(e) nombor rujukan perakuan yang relevan."._

Pindaan 6. Subseksyen 12(3) Akta ibu adalah dipinda dengan
seksyen 12. menggantikan perkataan "yang pertama atau yang akhir

teks itu" dengan perkataan "bercetak yang pertama atau
yang akhir teks itu atau, dalam hal sesuatu teks rakaman,
pada suatu bahagian mudah dilihat teks itu".

Pindaan 7. Subseksyen 13(1) Akta ibu adalah dipinda dengan
seksyen 13 menggantikan perkataan "yang pertama atau yang akhir
teks itu" dengan perkataan "bercetak yang pertama atau
yang akhir teks itu atau, dalam hal sesuatu teks rakaman,
pada suatu bahagian mudah dilihat teks itu,".

HURAIAN

Rang Undang-Undang ini bertujuan untuk meminda Akta Pencetakan
Teks Al-Qur'an 1986 ("Akta").

2. _Fasal / memperkatakan tajuk ringkas dan permulaan kuat kuasa_

Akta yang dicadangkan.

3. _Fasal 2 bertujuan meminda seksyen 2 Akta untuk memperbaiki_

takrif "dokumen" dan "teks Al-Qur'an".

4. _Fasal 3 bertujuan meminda seksyen 3 Akta untuk menggantikan_

perkataan "Bahagian Hal Ehwal Agama Islam" dengan perkataan
"Jabatan Kemajuan Islam Malaysia," dan untuk mengurangkan kuorum
mesyuarat Lembaga Pengawalan dan Pelesenan Pencetakan Al-Qur'an
("Lembaga") daripada sembilan kepada tujuh orang anggota.

5. _Fasal 4 bertujuan meminda subseksyen 6(1) Akta untuk_

menghendaki sama ada pruf akhir atau salinan asal teks Al-Qur'an
dikemukakan kepada Lembaga untuk perakuan sebelum teks itu
dicetak atau diterbitkan.

6. _Fasal 5 bertujuan meminda subseksyen 8(1) Akta untuk_

menghendaki maklumat tertentu diadakan pada helai bercetak pertama
atau terakhir teks Al-Qur'an atau, dalam hal sesuatu teks rakaman,
pada suatu bahagian mudah dilihat teks itu.


-----

# Pencetakan Teks Al-Qur'an
_(Pindaan)_

7. _Fasal 6 bertujuan meminda subseksyen 12(3) Akta untuk_
menghendaki perakuan Lembaga dibuat pada helai bercetak pertama
atau terakhir teks Al-Qur'an atau, dalam hal sesuatu teks rakaman,
pada suatu bahagian mudah dilihat teks itu.

8. _Fasal 7 bertujuan meminda subseksyen 13(1) Akta untuk_
menghendaki maklumat yang dinyatakan dalam subseksyen 8(1)
atau perakuan yang dinyatakan dalam subseksyen 12(3) Akta
ditunjukkan pada helai bercetak pertama atau terakhir teks Al-Qur'an
atau, dalam hal sesuatu teks rakaman, pada suatu bahagian mudah
dilihat teks itu.

**_IMPLIKASI_** _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 2016.]


-----

