---
Year: 1998
Bill: D.R.02/1998 - Rang Undang-Undang Kumpulan Wang Persaraan Guru-Guru (Sabah) (Pembubaran) 1998 (Lulus)
Title: D.R.02/1998 - Rang Undang-Undang Kumpulan Wang Persaraan Guru-Guru (Sabah) (Pembubaran) 1998 (Lulus)
Download URL: https://www.parlimen.gov.my/files/billindex/pdf/1998/DR021998.pdf
URL: https://www.parlimen.gov.my/files/billindex/pdf/1998/DR021998.pdf
---
---
Reading:
D.R.02/1998
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 2/98

**Naskhah Sahih—Bahasa Kebangsaan**

RANG UNDANG-UNDANG KUMPULAN WANG

PERSARAAN GURU-GURU (SABAH)

(PEMBUBARAN) 1998

SUSUNAN FASAL

Fasa)

1. Tajuk ringkas dan mula berkuat kuasa.

2. Tafsiran.

3. Pemansuhan dan pembubaran.

4. Perpindahan kuasa, hak, dsb.

5. Perpindahan harta.

6. Perpindahan wang.

7. Kontrak sedia ada, dsb.

8. Pegawai bertanggungjawab bagi pembayaran pencen.

9. Pembayaran amaun pukal.

10. Pembayaran tanpa probet atau surat kuasa mentadbir.

11. Pembayaran hendaklah menjadi pelepasan sepenuhnya.

12. Penerusan prosiding jenayah dan sivil.

13. Menghalang kesukaran atau anomali.

14. Keterhentian peraturan-peraturan.


-----

-----

RANG UNDANG-UNDANG

_b e r n a m a_

Suatu Akta bagi memansuhkan Ordinan Persaraan Guru-

Guru 1963 (Sabah), untuk membubarkan Kumpulan
Wang Persaraan Guru-Guru dan Lembaga Pengurusan
yang ditubuhkan di bawah Ordinan itu, untuk

# memindahmilikkan semua hartanya kepada Kerajaan
dan untuk mengadakan peruntukan bagi perkara-perkara
lain yang berkaitan dengannya.

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
# yang bersidang dalam Parlimen, dan dengan kuasa
daripadanya, seperti yang berikut;

# 1. (1) Akta ini bolehlah dinamakan Akta Kumpulan Wang Tajuk ringkas

Persaraan Guru-Guru (Sabah) (Pembubaran) 1998. dan mulaberkuat

kuasa.

(2) Akta ini hendaklah mula berkuat kuasa pada tarikh

yang ditetapkan oleh Menteri melalui pemberitahuan dalam

_Warta._

2. Dalam Akta ini, melainkan jika konteksnya Tafsiran.
menghendaki makna yang lain—

# "Kerajaan" ertinya Kerajaan Persekutuan;

"Kumpulan Wang" ertinya Kumpulan Wang Persaraan

Guru-Guru yang ditubuhkan di bawah seksyen 3 Ordinan;


-----

_Rang Undang-Undang_

"Lembaga" ertinya Lembaga Pengurusan yang

ditubuhkan di bawah subseksyen 4(1) Ordinan;

"Menteri" ertinya Menteri yang dipertanggungkan

dengan tanggungjawab bagi kewangan;

"orang yang layak" ertinya orang yang berhak mendapat

elaun persaraan, ganjaran, pencen atau apa-apa faedah
persaraan lain di bawah Ordinan;

_Ord. 20/63_ "Ordinan" ertinya Ordinan Persaraan Guru-Guru 1963
_(Sabah)._ (Sabah);

"pencen" ertinya elaun persaraan tahunan yang kena

dibayar di bawah seksyen 7 Ordinan, dan termasuklah
apa-apa ganjaran, pencen, atau faedah persaraan lain yang
kena dibayar di bawah Ordinan;

"tarikh ditetapkan" ertinya tarikh yang ditetapkan oleh

Menteri di bawah seksyen 1.

Pemansuhan 3. Ordinan adalah dimansuhkan dan Lembaga dan
danpembubaran. Kumpulan Wang yang ditubuhkan di bawahnya adalah

dibubarkan.

Perpindahan 4. Segala kuasa, hak, keistimewaan, kewajipan, liabiliti
kuasa, hak,dsb. dan obligasi yang sebaik sebelum tarikh ditetapkan adalah

kuasa, hak, keistimewaan, kewajipan, liabiliti dan obligasi
Lembaga hendaklah, dari tarikh itu, turun kepada Kerajaan.

Perpindahan 5. Semua harta tak alih dan aset yang sebaik sebelum
harta. tarikh ditetapkan adalah terletakhak pada Kumpulan Wang
atau mana-mana orang atau badan yang bertindak bagi
pihaknya hendaklah, pada tarikh ditetapkan, terletakhak
pada Kerajaan.

Perpindahan 6. Semua wang yang ada pada, atau kena dibayar kepada,
wang. Kumpulan Wang hendaklah, pada tarikh ditetapkan,
berpindah kepada, dan terletakhak pada, Kerajaan.


-----

_Kumpulan Wang Persaraan Guru-Guru_

_(Sabah) (Pembubaran)_

7. Segala suratikatan, bon, perjanjian, suratcara dan
perkiraan kerja yang wujud sebaik sebelum tarikh ditetapkan
dan menyentuh mana-mana harta dan wang yang berpindah
di bawah seksyen 5 dan 6 hendaklah mempunyai kuat
kuasa dan kesan yang penuh terhadap atau memihak kepada
Kerajaan dan boleh dikuatkuasakan sepenuhnya dan dengan
# berkesan seolah-olah Kerajaan, bukan Lembaga atau

Kumpulan Wang, atau mana-mana orang atau badan yang

bertindak bagi pihaknya, telah dinamakan dalamnya atau
telah menjadi suatu pihak kepadanya.

8. Bendahari Negeri Sabah hendaklah menjadi pegawai
yang bertanggungjawab bagi melaksanakan pembayaran
amaun yang diperuntukkan dalam seksyen 9.

# 9. (1) Seseorang yang ialah, pada 15 Februari 1983, orang
yang layak hendaklah dibayar amaun sebagaimana yang
dicadangkan dalam laporan aktuari bertarikh 30 Ogos

1996 dan apa-apa penyemakannya selepas itu yang dibuat

oleh aktuari dan empat puluh peratus tambahan pada
amaun itu.

(2) Amaun pukal yang kena dibayar di bawah subseksyen

(1) hendaklah dibayar daripada wang yang disebut dalam
seksyen 6 dan, jika wang itu tidak cukup bagi maksud
itu, daripada harta dan aset yang disebut dalam
seksyen 5.

(3) Bagi maksud seksyen ini, "aktuari" ertinya aktuari

yang dilantik oleh Lembaga di bawah Ordinan bagi maksud
menentukan amaun yang hendak dibayar di bawah Akta
ini.

**10. (1) Walau apa pun mana-mana undang-undang bertulis**
yang berlawanan, jika seseorang orang yang layak yang
kepadanya apa-apa pembayaran boleh dibuat di bawah
# subseksyen 9(1) sudah mati atau mati sebelum pembayaran
dibuat, amaun yang masih belum dibayar itu boleh dibayar
kepada orang-orang tanggungannya tanpa probet atau surat
kuasa mentadbir.


-----

_Rang Undang-Undang_

(2) Jika terdapat lebih daripada seorang orang
tanggungan yang pembayaran boleh dibuat kepadanya di
bawah subseksyen (1), pembayaran itu hendaklah dibuat
dalam amaun yang sama banyak kepada orang-orang
tanggungan itu.

(3) Jika tiada orang tanggungan, amaun yang kena
dibayar di bawah subseksyen (1) hendaklah menjadi
sebahagian daripada harta pusaka orang yang layak yang
sudah mati.

(4) Bagi maksud seksyen ini—

_(a) "anak" berhubungan dengan orang yang layak_
yang sudah mati ertinya—

(i) anak di bawah umur dua puluh satu tahun
orang yang layak itu dan termasuklah—

_(A) anak yang lahir selepas kematian_
orang yang layak itu, anak tiri
tanggungan dan anak tak sahtaraf
orang yang layak itu; dan

_(B) anak yang diambil sebagai anak_
angkat oleh orang yang layak itu di
bawah mana-mana undang-undang
bertulis berhubungan dengan
pengangkatan atau di bawah manamana adat atau kelaziman, dengan
bukti yang memuaskan mengenai
pengangkatan itu;

dan

(ii) anak yang tidak kira apa jua umurnya yang
cacat otak atau hilang upaya dari segi
jasmani dan secara kekal dan yang tak
berupaya untuk menanggung dirinya sendiri
dengan syarat anak itu adalah cacat otak
atau hilang upaya dari segi jasmani dan
secara kekal sebelum anak itu mencapai
umur dua puluh satu tahun;

**dan**


-----

# Kumpulan Wang Persaraan Guru-Guru 1
 (Sabah) (Pembubaran)
 (b) "orang tanggungan" ertinya—
 (i) balu kepada orang yang layak yang sudah
 mati;
 (ii) duda kepada orang yang layak yang sudah
 mati;
 (iii) anak kepada orang yang layak yang sudah

mati; atau

# (iv) ibu kepada orang yang layak yang sudah
 mati atau jika ibunya sudah mati, bapa
yang ditanggungnya.

# 11. Jika pembayaran dibuat dengan suci hati di bawah seksyen 9 atau 10 dan mengikut peruntukan-peruntukan Akta ini—
 (a) pembayaran itu hendaklah menjadi pelepasan
 sepenuh dan sepatutnya akan segala liabiliti Kerajaan di bawah Ordinan dan Akta ini dan tiada orang yang layak berhak mendapat apa- apa pembayaran lanjutan selepas itu; dan

_(b) tiada tindakan, guaman atau prosiding yang_

# mempersoalkan pembayaran itu atau bagi pembayaran apa-apa amaun lain boleh dibawa

atau diadakan terhadap Kerajaan atau mana-
mana pegawai atau pengkhidmatnya.

**12. (1) Pemansuhan Ordinan tidaklah menyentuh liabiliti** Penerusan
# mana-mana orang untuk didakwa atau dihukum bagi jenayah danprosiding
kesalahan-kesalahan yang dilakukan di bawah Ordinan sivil.
# itu sebelum tarikh ditetapkan, atau mana-mana prosiding
yang telah dibawa atau hukuman yang telah dikenakan
# sebelum tarikh itu berkenaan dengan kesalahan itu.

 (2) Mana-mana prosiding (sama ada sivil atau jenayah)
 atau kausa tindakan yang belum selesai atau yang wujud, sebaik sebelum tarikh ditetapkan, oleh atau terhadap Lembaga atau mana-mana orang atau badan yang bertindak bagi pihaknya bolehlah diteruskan atau dimulakan oleh


-----

_Rang Undang-Undang_

atau terhadap Kerajaan sebagaimana prosiding itu boleh
diteruskan atau dimulakan oleh atau terhadap Lembaga
atau mana-mana orang atau badan itu seolah-olah Akta
ini tidak pernah diluluskan.

(3) Mana-mana rayuan yang dibawa, atau mana-mana

kebenaran untuk merayu yang dipohon, pada atau selepas
tarikh ditetapkan, terhadap sesuatu keputusan yang
diberikan sebelum tarikh ditetapkan dalam mana-mana
prosiding undang-undang yang dalamnya Lembaga atau
mana-mana orang atau badan yang bertindak bagi pihaknya
menjadi suatu pihak boleh dibawa oleh atau terhadap
Kerajaan sebagaimana rayuan itu boleh dibawa oleh atau
terhadap Lembaga seolah-seolah Akta ini tidak pernah
diluluskan.

Menghalang **13. (1) Jika apa-apa kesukaran atau anomali timbul**
kesukaran berkaitan dengan pelaksanaan Akta ini, Menteri boleh
atau anomali. melalui perintah membuat apa-apa ubahsuaian kepada

mana-mana peruntukan Akta ini sebagaimana yang
didapatinya perlu bagi menghapuskan atau menghalang
kesukaran atau anomali itu:

Dengan syarat bahawa Menteri tidaklah boleh

menjalankan kuasa yang diberikan oleh seksyen ini selepas
habis tempoh tiga tahun dari tarikh ditetapkan.

(2) Dalam seksyen ini, "ubahsuaian" termasuklah

pindaan, penambahan, pemotongan, penggantian,
penyesuaian, perubahan, pengubahan dan ketakpakaian
# mana-mana peruntukan Akta ini.

Keterhentian 14. Semua peraturan yang dibuat di bawah seksyen 18
peraturan- Ordinan Persaraan Guru-Guru 1963 (Sabah) hendaklah
peraturan.

terhenti berkuat kuasa pada tarikh ditetapkan.

HURAIAN

Rang Undang-Undang ini bertujuan memansuhkan Ordinan Persaraan
Guru-Guru 1963 (Sabah) ("Ordinan"), untuk membubarkan Kumpulan
Wang Persaraan Guru-Guru dan Lembaga Pengurusan yang ditubuhkan
di bawah Ordinan itu.


-----

_Kumpulan Wang Persaraan Guru-Guru_
_(Sabah) (Pembubaran)_

_2. Fasal 3 dan 4 mengadakan peruntukan bagi pembubaran Lembaga_
dan Kumpulan Wang dan bagi penurunan kuasa, hak, keistimewaan,
kewajipan, liabiliti dan obligasi Lembaga kepada Kerajaan.

3. _Fasal 5 mengadakan peruntukan bagi perpindahan semua harta_
tak alih dan aset lain Kumpulan Wang kepada Kerajaan.

4. _Fasal 6 mengadakan peruntukan bagi perpindahan semua wang_
yang ada pada, atau kena dibayar kepada, Kumpulan Wang, kepada
Kerajaan.

5. Fasal 7 mengadakan peruntukan bagi penguatkuasaan segala
kontrak yang sedia ada oleh atau terhadap Kerajaan sebagai ganti
Lembaga.

6. _Fasal 8 mengadakan peruntukan bahawa Bendahari Negeri Sabah_
hendaklah bertanggungjawab bagi pembayaran pencen kepada orang
yang layak.

7. Fasal 9 mengadakan peruntukan bagi pembayaran pencen dalam
amaun pukal kepada seorang yang ialah, pada 15 Februari 1983,
orang yang layak dan amaun pukal itu hendaklah dibayar daripada
wang yang disebut dalam seksyen 6.

8. _Fasal 10 mengadakan peruntukan bahawa apa-apa pembayaran_
yang boleh dibuat tanpa probet atau surat kuasa mentadbir di bawah
Akta yang dicadangkan kepada orang-orang tanggungan orang yang
layak yang sudah mati.

9. Fasal 11 mengadakan peruntukan bahawa apa-apa pembayaran
yang dibuat dengan suci hati hendaklah menjadi pelepasan sepenuhnya
segala liabiliti Kerajaan di bawah Ordinan.

10. Fasal 12 mengadakan peruntukan bagi penerusan prosiding
undang-undang oleh atau terhadap Kerajaan sebagai ganti Lembaga.

11. Fasal 13 mengadakan peruntukan bagi pemberian kuasa kepada
Menteri untuk membuat perintah bagi maksud menghapuskaa apaapa kesukaran yang mungkin timbul berkaitan dengan pelaksanaan
Akta yang dicadangkan.

12. Fasal 14 mengadakan peruntukan bagi keterhentian semua
peraturan yang dibuat di bawah Ordinan yang melibatkan Lembaga
dan Kumpulan Wang.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1886.]


-----

