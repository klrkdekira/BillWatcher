---
Year: 1998
Bill: D.R.13/1998 - Rang Undang-Undang Industri Pelancongan (Pindaan) 1998 (Lulus)
Title: D.R.13/1998 - Rang Undang-Undang Industri Pelancongan (Pindaan) 1998 (Lulus)
Download URL: https://www.parlimen.gov.my/files/billindex/pdf/1998/DR131998.pdf
URL: https://www.parlimen.gov.my/files/billindex/pdf/1998/DR131998.pdf
---
---
Reading:
D.R.13/1998
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 13/98**

**Naskhah Sahih—Bahasa Kebangsaan**

RANG UNDANG-UNDANG

# bernama

Suatu Akta untuk meminda Akta Industri Pelancongan

1992.

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti yang berikut:

1. (1) Akta ini bolehlah dinamakan Akta Industri Tajuk ringkas
Pelancongan (Pindaan) 1998. dan mulaberkuat kuasa.

(2) Akta ini hendaklah mula berkuat kuasa pada tarikh

yang ditetapkan oleh Menteri melalui pemberitahuan dalam

_Warta._

2. Akta Industri Pelancongan 1992, yang disebut "Akta Pindaan
ibu" dalam Akta ini, adalah dipinda dalam seksyen 16 seksyen 16.

_Akta 482._

dengan memasukkan selepas subseksyen (2) subseksyen
yang berikut:

"(3) Bagi semua pakej pelancongan ke luar negeri,

pengendali pelancongan berlesen hendaklah—

_(a) membeli polisi insurans; atau_

_(b) menyebabkan bayaran deposit dalam bentuk_

wang tunai atau jaminan bank dibuat kepada
Pesuruhjaya,

mengikut mana-mana yang berkenaan, sebagaimana
yang diarahkan oleh Pesuruhjaya.".


-----

2 _Rang Undang-Undang_

Pindaan 3. Subseksyen 34(2) Akta ibu adalah dipinda—
seksyen 34.

_(a) dengan memasukkan selepas perenggan (c)_

## perenggan yang berikut:

_"(ca) pembelian polisi insurans, oleh_

pengendali pelancongan berlesen, atau
pembuatan deposit dalam bentuk wang
tunai atau jaminan bank kepada
## Pesuruhjaya;";

_(b) dengan menggantikan perkataan "kelayakan_

pengajar-pengajarnya," dalam perenggan (f)
## dengan perkataan "pemberian permit oleh
Pesuruhjaya bagi pensyarah dan pengajar,
kelayakan pensyarah dan pengajar,"; dan

_(c) dengan memasukkan selepas perkataan "yang_

hendaklah disenggarakan oleh mereka" dalam
perenggan (i) perkataan "dan pemberian
pengecualian oleh Pesuruhjaya kepada mana-
## mana pengusahaan pelancongan atau pemandu
pelancong daripada apa-apa kehendak yang
dikenakan oleh peraturan-peraturan yang dibuat
di bawah perenggan ini".

Pindaan 4. Seksyen 25 Akta ibu adalah dipinda dengan
seksyen 25. menggantikan perkataan "dua belas bulan" dengan

perkataan "tidak melebihi tiga tahun".

Pindaan 5. Subseksyen 40(1) Akta ibu adalah dipinda dengan
seksyen 40. memotong perkataan "atau pegawai Lembaga Penggalakan

## Pelancongan Malaysia".

HURAIAN

Rang Undang-Undang ini bertujuan untuk meminda Akta Industri
Pelancongan 1992 ("Akta").

2. _Fasal 2 bertujuan untuk memasukkan subseksyen baru 16(3)_

dan 16(4) ke dalam Akta bagi memperuntukkan bahawa pengendali
pelancongan berlesen hendaklah sama ada membeli polisi insurans


-----

_Industri Pelancongan (Pindaan)_ 3

atau membuat deposit dalam bentuk wang tunai atau jaminan bank
sebagaimana yang diarahkan oleh Pesuruhjaya bagi semua pakej
pelancongan ke luar negeri untuk raembolehkan pengendali
pelancongan berlesen itu membayar pampasan dan melindungi
pelancong ke luar negeri andainya mereka terkandas di luar negeri

jika pengendali pelancongan berlesen itu menghadapi apa-apa masalah.

Deposit itu hendaklah dibuat kepada Pesuruhjaya.

3. _Fasal 3 bertujuan untuk meminda subseksyen 34(2) Akta dengan_

memasukkan perenggan baru (ca) untuk membolehkan Menteri
membuat peraturan-peraturan berkaitan dengan pembelian polisi
insurans oleh pengendali pelancongan berlesen atau pembuatan deposit
dalam bentuk wang tunai atau jaminan bank yang dibuat oleh pengendali
pelancongan berlesen kepada Pesuruhjaya. Perenggan 3(b) bertujuan
untuk meminda perenggan 34(2)(f) Akta untuk membolehkan
Pesuruhjaya memberikan permit kepada pensyarah dan pengajar
institusi latihan pelancongan berlesen. Perenggan 3(c) bertujuan
meminda perenggan 34(2)(i) Akta untuk membolehkan Pesuruhjaya
memberikan pengecualian kepada pengusahaan pelancongan berlesen
atau pemandu pelancong daripada apa-apa kehendak yang dikenakan
oleh peraturan-peraturan yang dibuat di bawah perenggan 34(2)(i).

4. _Fasal 4 bertujuan untuk meminda seksyen 25 Akta untuk_

mengadakan peruntukan bagi pelanjutan tempoh kesahan lesen yang
dikeluarkan di bawah Bahagian IV Akta.

5. _Fasal 5 bertujuan untuk meminda seksyen 40 Akta bagi_

memperuntukkan bahawa kuasa penguatkuasaan di bawah Akta ini
hendaklah dijalankan oleh pegawai awam dalam Kementerian yang
bertanggungjawab tentang pelancongan.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1980.]


-----

