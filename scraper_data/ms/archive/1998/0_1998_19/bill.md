---
Year: 1998
Bill: D.R.24/1998 - Rang Undang-Undang Suruhanjaya Sekuriti (Pindaan) 1998 (Lulus)
Title: D.R.24/1998 - Rang Undang-Undang Suruhanjaya Sekuriti (Pindaan) 1998 (Lulus)
Download URL: https://www.parlimen.gov.my/files/billindex/pdf/1998/DR241998.pdf
URL: https://www.parlimen.gov.my/files/billindex/pdf/1998/DR241998.pdf
---
---
Reading:
D.R.24/1998
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

## D.R. 24/98

**Naskhah Sahih—Bahasa Kebangsaan**

**RANG UNDANG-UNDANG**

# bernama

Suatu Akta untuk meminda Akta Suruhanjaya Sekuriti 1993.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

1. (1) Akta ini bolehlah dinamakan Akta Suruhanjaya Sekuriti
(Pindaan) 1998.

(2) Akta ini hendaklah mula berkuat kuasa pada tarikh yang

ditetapkan oleh Menteri melalui pemberitahuan dalam Warta.

**Pindaan seksyen 2**

2. Akta Suruhanjaya Sekuriti 1993 [Akta 498], yang disebut "Akta
ibu" dalam Akta ini, dipinda dalam seksyen 2 dengan menggantikan
takrif "Mahkamah" dengan takrif yang berikut:

' "Mahkamah" ertinya—

_(a) Mahkamah Tinggi yang ditubuhkan di bawah Perkara_

121 Perlembagaan Persekutuan atau Hakim Mahkamah

Tinggi; atau

_(b) Mahkamah Sesyen atau Mahkamah Majistret yang_

ditubuhkan di bawah seksyen 3 Akta Mahkamah Rendah

1948 atau Hakim Mahkamah Sesyen atau Majistret;'.


-----

_Rang Undang-Undang_

**Pindaan seksyen 35**

3. Subseksyen 35(1) dan (2) Akta ibu dipinda dengan memotong
perkataan "atau pemeriksaan".

**Seksyen baru 35A dan 35B**

4. Akta ibu dipinda dengan memasukkan selepas seksyen 35 seksyen
yang berikut:

35A. (1) Suruhanjaya boleh, dari semasa ke semasa,
memeriksa, tanpa memberikan apa-apa notis terlebih
dahulu, buku-buku atau dokumen lain, akaun dan transaksi
seseorang orang berlesen.

(2) Bagi maksud seksyen ini dan seksyen 35B, "orang

berlesen" ertinya orang berlesen sebagaimana yang
ditakrifkan dalam seksyen 2 dan termasuk—

_(a) bursa saham, pengurus kumpulan wang terkecuali_

dan pusat penjelasan diiktirafkan sebagaimana

yang ditakrifkan dalam Akta Perindustrian Sekuriti

1983; dan

_(b) depositori pusat, ejen depositori diberikuasa dan_

penama diberikuasa sebagaimana yang ditakrifkan
dalam Akta Perindustrian Sekuriti (Depositori
Pusat) 1991.

35B. (1) Bagi maksud pemeriksaan di bawah seksyen
35A orang berlesen yang diperiksa dan pengarah dan
pegawainya hendaklah memberi mana-mana orang yang
menjalankan pemeriksaan itu akses kepada segala buku
atau dokumennya yang lain dan akaunnya, termasuk
dokumen hakmilik bagi asetnya, segala sekuriti yang
dipegang olehnya berkenaan dengan transaksi sekuriti,
segala wang tunainya, dan segala dokumen, maklumat
dan kemudahan yang diperlukan oleh orang itu bagi maksud
pemeriksaan itu, dan hendaklah mengemukakan kepada
orang itu segala buku atau dokumen lain, akaun, hakmilik,
sekuriti atau wang tunai, dan memberikan segala maklumat,
yang diperlukannya, tetapi setakat yang selaras dengan
perjalanan pemeriksaan itu, buku atau dokumen, akaun,


-----

_Suruhanjaya Sekuriti (Pindaan)_ 3

hakmilik, sekuriti dan wang tunai itu tidaklah boleh
dikehendaki supaya dikemukakan pada masa atau di tempat
yang akan mengganggu perjalanan sepatutnya urusan harian
biasa orang berlesen itu.

(2) Walau apa pun subseksyen (1), mana-mana orang
yang diberi kuasa oleh Suruhanjaya secara bertulis bagi
maksud ini boleh mengambil milik mana-mana buku atau
dokumen lain, akaun, hakmilik, sekuriti atau wang tunai
yang dia mempunyai akses kepadanya di bawah subseksyen
(1) jika pada pendapatnya—

_(a) pemeriksaan, penyalinan, atau pembuatan cabutan_
dari, buku atau dokumen lain, akaun, hakmilik,
sekuriti atau wang tunai itu tidak dapat dilakukan
dengan cara yang munasabah tanpa mengambil
miliknya;

_(b) buku atau dokumen lain, akaun, hakmilik, sekuriti_
atau wang tunai itu mungkin diganggu atau
dimusnahkan melainkan jika dia mengambil milik
buku atau dokumen lain, akaun, hakmilik, sekuriti
atau wang tunai itu; atau

_(c) buku atau dokumen lain, akaun, hakmilik, sekuriti_
atau wang tunai itu mungkin diperlukan sebagai
keterangan dalam mana-mana prosiding undangundang, sama ada sivil atau jenayah, yang mungkin
dimulakan di bawah atau berkaitan dengan manamana undang-undang sekuriti atau mana-mana
undang-undang bertulis lain.

(3) Tiada orang berlesen dan tiada pengarah atau pegawai
orang berlesen itu boleh—

_(a) tidak memberikan akses kepada, memberi milik_
atau mengemukakan buku atau dokumen lain, akaun,
hakmilik, sekuriti atau wang tunainya; atau

_(b) tidak memberikan maklumat atau kemudahan_
mengikut'subseksyen (1) dan (2).".


-----

_Rang Undang-Undang_

## Pindaan seksyen 36

5. Subseksyen 36(3) Akta ibu dipinda—

_(a) dengan menggantikan perkataan "lima puluh ribu" dengan_

perkataan "satu juta"; dan

_(b) dengan menggantikan perkataan "tiga" dengan perkataan_

## "lima".

 Seksyen baru 36A, 36B, 36c dan 36D

6. Akta ibu dipinda dengan memasukkan selepas seksyen 36 seksyen

yang berikut:

36A. (1) Suatu senarai segala benda yang disita semasa
pemeriksaan di bawah seksyen 36 dan tempat atau bangunan
di mana benda itu masing-masingnya ditemui hendaklah
disediakan oleh Pegawai Penyiasat Suruhanjaya yang
menialankan pemeriksaan itu dan ditandatangani olehnya.

(2) Penghuni tempat atau bangunan yang dimasuki di

bawah subseksyen 36(1), atau mana-mana orang bagi
pihaknya, hendaklah pada setiap ketika dibenarkan hadir
semasa pemeriksaan itu. dan suatu salinan senarai yang

disediakan dan ditandatangani di bawah subseksyen (1)

hendaklah diserahkan kepada penghuni atau orang itu
apabila diminta olehnya.

(3) Seseorang Pegawai Penyiasat Suruhanjaya

hendaklah, melainkan jika diperintahkan selainnya oleh
mana-mana mahkamah, apabila selesai penyiasatan atau
apa-apa prosiding yang berbangkit daripadanya, melepaskan
apa-apa harta yang disita, ditahan atau dialih olehnya
atau mana-mana Pegawai Penyiasat Suruhanjaya yang
lain, kepada orang yang ditentukannya sebagai orang yang
berhak di sisi undang-undang kepada harta itu, jika dia
berpuas hati bahawa harta itu tidak diperlukan bagi maksud
apa-apa pendakwaan atau prosiding di bawah mana-mana
undang-undang sekuriti, atau bagi maksud apa-apa

pendakwaan di bawah mana-mana undang-undang bertulis
lain.


-----

_Suruhanjaya Sekuriti (Pindaan)_

(4) Suatu rekod bertulis hendaklah dibuat oleh Pegawai

Penyiasat Suruhanjaya yang melepaskan apa-apa harta di
bawah subseksyen (3) berkenaan dengan pelepasan itu
dengan menyatakan dalam rekod itu hal keadaan, dan
sebab bagi, pelepasan itu.

(5) Jika Pegawai Penyiasat Suruhanjaya tidak dapat

menentukan orang yang berhak di sisi undang-undang
kepada harta itu atau jika ada lebih daripada seorang
yang menuntut harta itu, Pegawai Penyiasat Suruhanjaya
itu hendaklah melaporkan perkara itu kepada seorang
Majistret yang hendaklah dengan itu memerintahkan supaya
harta itu diperlakukan sebagaimana yang diperuntukkan
dalam seksyen 36B.

(6) Bagi maksud seksyen ini dan seksyen 36B dan 36c,

"harta" termasuklah buku dan dokumen lain.

36B. (1) Jika suatu laporan dikemukakan kepada Majistret
oleh seorang Pegawai Penyiasat Suruhanjaya di bawah
subseksyen 36A(5), Majistret itu hendaklah membuat apa-
apa perintah yang difikirkannya patut berkenaan dengan
penyerahan harta itu kepada orang yang berhak kepada
pemilikan harta itu atau, jika orang sedemikian tidak
dapat dipastikan, berkenaan dengan penjagaan dan
pengemukaan harta itu.

(2) Jika orang yang berhak kepada harta itu diketahui,

Majistret itu boleh memerintahkan supaya harta itu
diserahkan kepada orang itu atas apa-apa syarat, jika ada,
yang difikirkan patut oleh Majistret itu, dan hendaklah,

jika dia membuat perintah sedemikian, menyebabkan

supaya suatu notis disampaikan pada orang itu yang
memaklumkan orang itu terma perintah itu dan
menghendaki orang itu menerima serahan harta itu dalam
apa-apa tempoh dari tarikh penyampaian notis itu (yang
tidak boleh kurang daripada empat puluh lapan jam)
sebagaimana yang ditetapkan oleh Majistret itu dalam
notis sedemikian.


-----

_Rang Undang-Undang_

(3) Jika orang yang kepadanya harta telah diperintahkan

supaya diserahkan di bawah subseksyen (2) abai atau
tidak menerima serahan harta itu dalam tempoh yang
ditetapkan, Majistret boleh, jika harta itu mengikut tabiinya
lekas rosak atau jika pada pendapatnya nilainya kurang
daripada lima puluh ringgit, mengarahkan supaya harta
itu dijual dan hasil bersih daripada penjualan itu hendaklah,
apabila dituntut, dibayar kepada orang yang berhak
kepadanya.

(4) Jika orang yang berhak kepada pemilikan harta itu

tidak ada di Malaysia dan harta itu mengikut tabiinya
lekas rosak atau Majistret yang kepadanya penyitaan itu
dilaporkan berpendapat bahawa penjualannya adalah
berfaedah kepada pemunyanya atau bahawa nilai harta
itu kurang daripada lima puluh ringgit, Majistret itu boleh,
pada bila-bila masa, mengarahkan supaya harta itu dijual
## dan subseksyen 36c(4) hendaklah terpakai bagi hasil bersih
daripada penjualan itu.

(5) Jika orang yang berhak kepada harta itu tidak

diketahui, Majistret boleh mengarahkan supaya harta itu
ditahan dalam jagaan Pegawai Penyiasat Suruhanjaya.

(6) Walau apa pun subseksyen (5), jika orang yang

berhak kepada harta itu tidak diketahui dan ditunjukkan
sehingga Majistret berpuas hati bahawa harta itu tidak
mempunyai nilai yang ketara, atau bahawa nilainya sebegitu
kecil sehingga, pada pendapat Majistret itu, menjadikan
tidak praktik harta itu dijual, sebagaimana yang
diperuntukkan dalam seksyen 36c, atau menjadikan
penahanannya dalam jagaan Pegawai Penyiasat Suruhanjaya
tidak munasabah memandangkan belanja atau kesulitan
yang akan disebabkan olehnya, Majistret boleh
memerintahkan supaya harta itu dimusnahkan atau
dilupuskan selainnya, sama ada apabila habis tempoh
selepas penyiaran pemberitahuan yang disebut dalam
subseksyen 36c(1) sebagaimana yang ditentukan olehnya
atau dengan segera sebagaimana yang difikirkannya patut,


-----

_Suruhanjaya Sekuriti (Pindaan)_

36c. (1) Jika seseorang Majistret telah mengarahkan di
bawah subseksyen 36B(5) bahawa apa-apa harta yang
disita hendaklah ditahan dalam jagaan seorang Pegawai
Penyiasat Suruhanjaya, maka Pengerusi yang bertindak
bagi pihak Suruhanjaya hendaklah mengeluarkan
pemberitahuan awam yang menyatakan barang yang
membentuk harta itu dan menghendaki mana-mana orang
yang mempunyai apa-apa tuntutan supaya membuat
tuntutan dalam masa enam bulan dari tarikh pemberitahuan
awam itu.

(2) Tiap-tiap pemberitahuan di bawah subseksyen (1)

hendaklah, jika nilai harta itu lima puluh ringgit atau
lebih, disiarkan dalam Warta.

(3) Jika dalam masa tiga bulan dari penyiaran

pemberitahuan di bawah subseksyen (1) tiada seorang
pun membuktikan tuntutan terhadap harta itu, dan jika
orang yang dalam pemilikannya harta itu telah ditemui
## tidak dapat menunjukkan bahawa harta itu telah
diperolehnya dengan sah, harta itu boleh, selepas habis
tempoh tiga bulan itu, dijual atas perintah Pengerusi yang
bertindak bagi pihak Suruhanjaya.

(4) Jika dalam tempoh enam bulan dari penyiaran

pemberitahuan di bawah subseksyen (1) tiada seorang
pun telah membuktikan tuntutan terhadap harta itu,
pemunyaan harta itu, atau, jika dijual, hasil bersih daripada
penjualan itu, hendaklah apabila habis tempoh enam bulan
itu berpindah kepada dan menjadi terletak hak pada
Kerajaan Persekutuan.

(5) Jika harta yang disebut dalam subseksyen (1)

mengikut tabiinya lekas rosak atau Pengerusi yang bertindak
bagi pihak Suruhanjaya berpendapat bahawa nilai harta

itu kurang daripada lima puluh ringgit atau jika
penjagaannya melibatkan belanja dan kesulitan yang tidak
munasabah, harta itu boleh dijual pada bila-bila masa,
dan subseksyen (1), (2), (3) dan (4) hendaklah, seberapa
yang praktik, terpakai bagi hasil bersih penjualan itu
sebagaimana subseksyen itu terpakai bagi harta itu.


-----

_Rang Undang-Undang_

36D. (1) Walau apa pun mana-mana undang-undang
bertulis yang berlawanan, jika seseorang Pegawai Penyiasat
Suruhanjaya mempunyai sebab untuk mempercayai bahawa
mana-mana orang, yang menjadi hal perkara sesuatu
penyiasatan berkenaan dengan sesuatu kesalahan di bawah
## sesuatu undang-undang sekuriti yang disyaki telah
dilakukan oleh orang itu, mungkin meninggalkan Malaysia,
Pegawai Penyiasat Suruhanjaya itu, dengan kelulusan

Suruhanjaya, boleh dengan notis bertulis menghendaki
orang itu menyerahkan perakuan pengenalan, pasport atau
permit keluarnya, atau apa-apa dokumen perjalanan lain
yang dimilikinya.

(2) Notis di bawah subseksyen (1) hendaklah

disampaikan secara ke diri pada orang yang kepadanya
notis itu dialamatkan.

(3) Seseorang yang padanya notis di bawah subseksyen

(1) telah disampaikan hendaklah mematuhi notis itu dengan
segera, dan jika tidak dia boleh ditangkap dan dibawa ke
hadapan Majistret.

(4) Jika seseorang dibawa ke hadapan Majistret di bawah

subseksyen (3), Majistret itu hendaklah, melainkan jika
orang itu mematuhi notis di bawah subseksyen (1) atau
memuaskan hati Majistret itu bahawa dia tidak memiliki
dokumen perjalanan, dengan waran mengkomitkannya
ke penjara—

_(a) sehingga habis tempoh empat belas hari dari tarikh_

pengkomitannya; atau

_(b) sehingga dia mematuhi notis di bawah subseksyen_

## (1)

mengikut yang mana-mana yang berlaku dahulu.

(5) Bagi maksud subseksyen (4), suatu perakuan yang

ditandatangani oleh Pendakwa Raya yang bermaksud
bahawa orang itu sudah mematuhi notis di bawah

subseksyen (1) hendaklah menjadi waran yang mencukupi
untuk Penguasa Penjara melepaskan orang itu.


-----

_Suruhanjaya Sekuriti (Pindaan)_

(6) Tiada prosiding undang-undang boleh dimulakan

atau dikekalkan terhadap Kerajaan, pegawai Suruhanjaya,
pegawai awam atau mana-mana orang lain berkenaan
dengan apa-apa jua yang dilakukan dengan sah di bawah
seksyen ini.".

**Pindaan seksyen 38**

7. Seksyen 38 Akta ibu dipinda—

_(a) dengan menggantikan subseksyen (1) dengan subseksyen_

yang berikut:

"(1) Jika seseorang Pegawai Penyiasat Suruhanjaya

yang menjalankan penyiasatan di bawah mana-mana
undang-undang sekuriti mengesyaki atau

mempercayai atas sebab-sebab yang munasabah
bahawa mana-mana orang dapat memberikan
maklumat yang berkaitan dengan perkara yang sedang
disiasat olehnya, Pegawai Penyiasat Suruhanjaya itu
boleh dengan notis bertulis menghendaki orang itu—

_(a) memberi Pegawai Penyiasat Suruhanjaya itu_

segala bantuan yang munasabah berkaitan
dengan penyiasatan itu; dan

_(b) hadir di hadapan Pegawai Penyiasat_

Suruhanjaya yang tertentu atau Pegawai-
Pegawai Penyiasat Suruhanjaya yang tertentu
untuk diperiksa secara lisan.";

_(b) dengan memasukkan selepas subseksyen (1) subseksyen_

yang berikut:

"(1A) Seseorang Pegawai Penyiasat Suruhanjaya

yang menjalankan kuasanya di bawah perenggan (1)(b)
hendaklah mengubah ke dalam bentuk bertulis apa-
apa pernyataan yang dibuat oleh orang yang diperiksa
di bawah subseksyen (1).";


-----

_Rang Undang-Undang_

_(c) dengan memasukkan selepas subseksyen (3) subseksyen_

yang berikut:

"(3A) Pemeriksaan seseorang di bawah subseksyen

(1) hendaklah dilakukan secara tertutup dan Pegawai
Penyiasat Suruhanjaya atau Pegawai-Pegawai
Penyiasat Suruhanjaya yang memeriksanya boleh
memberikan arahan tentang siapa yang boleh hadir
semasa pemeriksaan itu atau pada mana-mana bahagian
pemeriksaan itu."; dan

_(d) dalam subseksyen (5)—_

(i) dengan menggantikan perkataan "lima puluh ribu"

dengan perkataan "satu juta"; dan

(ii) dengan menggantikan perkataan "tiga" dengan

perkataan "lima".

**Seksyen baru 38A**

8. Bahagian V Akta ibu dipinda dengan memasukkan selepas
seksyen 38 seksyen yang berikut:

38A. Mana-mana orang yang—

_(a) memusnahkan, menyembunyikan, mencacatkan atau_

mengubah; atau

_(b) menghantar atau cuba untuk menghantar atau_

berkomplot dengan mana-mana orang lain untuk
mengalihkan dari premisnya atau menghantar keluar
dari Malaysia,

apa-apa rekod atau akaun dalam pemilikannya yang
dikehendaki supaya dikemukakan di bawah Bahagian ini
dengan niat untuk memfraud mana-mana orang, atau untuk
menahan, melengahkan atau menghalang penjalanan sesuatu
pemeriksaan, pengauditan atau penyiasatan, atau penjalanan
mana-mana kuasa di bawah Akta ini adalah melakukan
suatu kesalahan dan, apabila disabitkan, boleh didenda
tidak melebihi sepuluh juta ringgit atau dipenjarakan selama
tempoh tidak melebihi sepuluh tahun atau kedua-duanya.".


-----

_Suruhanjaya Sekuriti (Pindaan)_

## Pindaan seksyen 39

9. Seksyen 39 Akta ibu dipinda dengan memotong subseksyen
(2).

## Seksyen baru 39c, 39D, 39E, 39F dan 39G

10. Akta ibu dipinda dengan memasukkan selepas seksyen 39B,
seksyen yang berikut:

39c. (1) Pengerusi Suruhanjaya boleh, dengan keizinan

bertulis Pendakwa Raya, mengkompaunkan mana-mana
kesalahan di bawah Akta ini atau peraturan-peraturan
yang dibuat di bawah Akta ini yang ditetapkan sebagai
kesalahan boleh kompaun dengan menerima daripada orang

yang dengan munasabah disyaki telah melakukan kesalahan
itu sejumlah wang yang tidak melebihi apa-apa amaun
yang ditetapkan.

(2) Apabila jumlah wang yang disebut dalam

subseksyen (1) diterima, tiada prosiding selanjutnya boleh
diambil terhadap orang itu berkenaan dengan kesalahan
itu dan jika apa-apa barang telah diambil milik barang itu
hendaklah dilepaskan, tertakluk kepada syarat-syarat yang
dikenakan mengikut syarat-syarat pengkompaunan itu.

(3) Segala jumlah wang yang diterima di bawah seksyen

ini hendaklah dibayar ke dalam Kumpulan Wang Disatukan
Persekutuan.

39D. (1) Jika apa-apa aduan yang dibuat oleh seseorang

pegawai Suruhanjaya menyatakan bahawa aduan itu dibuat
berbangkit daripada maklumat yang diterima oleh pegawai
yang membuat aduan itu, maklumat yang disebut dalam
aduan itu dan identiti orang yang daripadanya maklumat
itu diterima hendaklah menjadi rahsia antara pegawai
yang membuat aduan itu dengan orang yang memberikan
maklumat itu, dan segala-gala yang terkandung dalam
maklumat itu, identiti orang yang memberikan maklumat
itu dan segala hal keadaan lain yang berhubungan dengan
maklumat itu, termasuk tempat maklumat itu diberikan,
tidak boleh didedahkan atau diperintahkan supaya


-----

_Rang Undang-Undang_

didedahkan dalam mana-mana prosiding sivil, jenayah
atau yang lain di hadapan mana-mana mahkamah, tribunal
atau pihak berkuasa lain.

(2) Jika apa-apa buku, kertas atau dokumen lain, atau

apa-apa rakaman tampak atau bunyi, atau benda atau
bahan lain yang diberikan sebagai keterangan atau yang
boleh diperiksa dalam mana-mana prosiding sivil, jenayah
## atau yang lain di hadapan mana-mana mahkamah, tribunal
atau pihak berkuasa lain mengandungi apa-apa catatan
atau benda lain yang menamakan atau memperihalkan
atau menunjukkan mana-mana orang yang memberikan
maklumat itu, atau yang mungkin membawa kepada
penzahiran identitinya, mahkamah, tribunal atau pihak
berkuasa yang di hadapannya prosiding itu diadakan
hendaklah menyebabkan segala bahagian buku, kertas,
dokumen, rakaman, benda atau bahan itu atau petikan
dalamnya disembunyikan daripada pandangan atau
dipadamkan atau selainnya dihapuskan setakat yang perlu
untuk melindungi identiti orang itu daripada terzahir.

(3) Mana-mana orang yang memberikan maklumat yang

disebut dalam subseksyen (1) sedangkan dia tahu bahawa
maklumat itu adalah palsu adalah melakukan suatu
kesalahan dan, apabila disabitkan, boleh didenda tidak
melebihi satu ratus ribu ringgit atau dipenjarakan selama
tempoh tidak melebihi sepuluh tahun atau kedua-duanya.

(4) Subseksyen (1) dan (2) tidaklah terpakai bagi apa-

apa penyiasatan, atau pendakwaan, mana-mana kesalahan
di bawah subseksyen (3).

39E. Tiap-tiap kesalahan yang boleh dihukum di bawah
sesuatu undang-undang sekuriti hendaklah menjadi
kesalahan boleh tangkap, dan seseorang pegawai polis
yang berpangkat tidak rendah daripada Inspektor, dan
seseorang Pegawai Penyiasat Suruhanjaya yang dilantik
di bawah subseksyen 35(1), boleh menangkap tanpa waran
mana-mana orang yang disyaki dengan munasabah olehnya
telah melakukan atau sedang melakukan mana-mana
## kesalahan sedemikian.


-----

_Suruhanjaya Sekuriti (Pindaan)_

39F. Jika seseorang Pegawai Penyiasat Suruhanjaya yang
dilantik di bawah subseksyen 35(1) membuat penangkapan
di bawah seksyen 39E dia hendaklah tanpa kelengahan
yang tidak perlu menyerahkan orang yang ditangkap
sedemikian kepada pegawai polis yang paling hampir
atau, jika tiada pegawai polis, membawa orang itu ke
balai polis yang paling hampir, dan selepas itu orang
yang ditangkap itu hendaklah diperlakukan mengikut
undang-undang yang sedang berkuat kuasa berhubungan
dengan tatacara jenayah seolah-olah dia telah ditangkap
oleh pegawai polis.

39G. Walau apa pun mana-mana peruntukan lain dalam
mana-mana undang-undang bertulis yang lain, seseorang
Majistret yang membenarkan penahanan seseorang yang
ditangkap di bawah seksyen 39E hendaklah membenarkan
penahanan orang yang ditangkap itu dalam jagaan polis.".

## Pindaan seksyen 43

**11. Subseksyen 43(2) Akta ibu dipinda—**

_(a) dengan menggantikan perkataan "lima puluh ribu" dengan_

perkataan "satu juta"; dan

_(b) dengan menggantikan perkataan "tiga" dengan perkataan_

"lima".

**Pindaan seksyen 43B**

**12. Seksyen 43B Akta ibu dipinda—**

_(a) dengan menggantikan subseksyen (1) dengan subseksyen_

yang berikut:

"(1) Walau apa pun mana-mana peruntukan yang

berlawanan dalam Akta ini, Suruhanjaya boleh, apabila
menerima permintaan bertulis daripada sesuatu pihak
berkuasa menyelia asing bagi bantuan untuk menyiasat

sesuatu pelanggaran yang dikatakan terhadap sesuatu
kehendak undang-undang atau pengawalseliaan yang
dikuatkuasakan atau ditadbirkan oleh pihak berkuasa
menyelia asing itu, memberikan bantuan kepada pihak


-----

_Rang Undang-Undang_

berkuasa menyelia asing itu dengan menjalankan
penyiasatan terhadap pelanggaran yang dikatakan
terhadap kehendak undang-undang atau

pengawalseliaan itu atau memberikan apa-apa bantuan
lain kepada pihak berkuasa menyelia asing itu
sebagaimana yang difikirkan patut oleh Suruhanjaya.";

_(b) dalam subseksyen (2) dengan memasukkan selepas_

perkataan "perlu diberikan bantuan" perkataan "demi
kepentingan awam"; dan

_(c) dengan memasukkan selepas subseksyen (2) subseksyen_

yang berikut:

"(3) Bagi maksud subseksyen (1), peruntukan

Bahagian V hendaklah, dengan apa-apa penyesuaian
yang perlu, terpakai dan mempunyai kuat kuasa
sewajarnya seolah-olah pelanggaran kehendak undang-
undang atau pengawalseliaan itu ialah suatu kesalahan
di bawah suatu undang-undang sekuriti.

(4) Pada menentukan sama ada adalah demi

kepentingan awam bantuan diberikan di bawah
subseksyen (1), Suruhanjaya hendaklah memberikan
perhatian kepada—

_(a) sama ada pihak berkuasa menyelia asing itu_

akan membayar kepada Suruhanjaya apa-apa
kos dan belanja yang dilakukan bagi
memberikan bantuan kepada pihak berkuasa
menyelia asing itu; dan

_(b) sama ada pihak berkuasa menyelia asing itu_

akan dapat dan sanggup memberikan bantuan
bersaling di dalam bidang kuasanya sebagai
menyambut permintaan yang bersamaan
daripada Suruhanjaya bagi bantuan.".

HURAIAN

Rang Undang-Undang ini bertujuan meminda Akta Suruhanjaya Sekuriti 1993
("Akta 498").

2. Fasal 1 Rang Undang-Undang ini mengandungi tajuk ringkas dan kuasa

Menteri untuk menetapkan tarikh permulaan kuat kuasa Akta yang dicadangkan.


-----

_Suruhanjaya Sekuriti (Pindaan)_

3. Fasal 2 Rang Undang-Undang ini bertujuan untuk meminda seksyen 2 Akta

498 untuk memperluas takrif "Mahkamah" supaya termasuk mahkamah rendah,

Hakim Mahkamah Sesyen dan Majistret.

4. Fasal 3 Rang Undang-Undang ini bertujuan untuk meminda subseksyen
35(1) dan (2) Akta 498 dengan memotong perkataan "pemeriksaan" kerana
seksyen baru 35A dan 35B yang dicadangkan akan memperkatakan kuasa
pemeriksaan.

5. Fasal 4 Rang Undang-Undang ini bertujuan untuk memasukkan seksyen

baru 35A dan 35B ke dalam Akta 498 untuk membolehkan Suruhanjaya atau

Pegawai Penyiasat Suruhanjaya memeriksa, tanpa memberikan notis terlebih
dahulu, buku atau dokumen lain, akaun dan transaksi seseorang orang berlesen.

Seksyen yang baru ini menjadikan suatu kesalahan jika seseorang orang berlesen
tidak memberikan akses kepada, memberi milik, atau mengemukakan buku atau
dokumen ini kepada Suruhanjaya atau Pegawai Penyiasat Suruhanjaya.

6. Fasal 6 Rang Undang-Undang ini bertujuan untuk memasukkan seksyen

baru 36A, 36B dan 36c ke dalam Akta 498 untuk mengadakan peruntukan bagi
tatacara yang hendaklah diikuti jika apa-apa harta disita oleh seseorang Pegawai
Penyiasat Suruhanjaya dalam masa sesuatu penyiasatan atau pemeriksaan.
Peruntukan dalam seksyen yang baru ini adalah pada matannya serupa dengan
tatacara yang terkandung dalam Kanun Tatacara Jenayah berhubungan dengan
harta yang disita oleh polis di bawah Kanun itu.

_Fasal 6 juga bertujuan untuk memasukkan seksyen baru 36D ke dalam Akta_

498 untuk membolehkan Pegawai Penyiasat Suruhanjaya dengan kelulusan
Suruhanjaya menghendaki mana-mana orang yang menjadi hal perkara sesuatu
penyiasatan supaya menyerahkan perakuan pengenalan, pasport atau dokumen
perjalanannya yang lain yang dimilikinya.

7. Fasal 7 Rang Undang-Undang irii bertujuan untuk meminda seksyen 38

Akta 498 untuk membolehkan seseorang Pegawai Penyiasat menghendaki mana-
mana orang yang dia percaya dapat memberikan maklumat yang berkaitan
dengan sesuatu penyiasatan supaya memberikan segala bantuan yang munasabah
dan hadir di hadapannya untuk diperiksa secara lisan.

8. Fasal 8 Rang Undang-Undang ini bertujuan untuk memasukkan seksyen

baru 38A ke dalam Bahagian V Akta 498 untuk menjadikan perbuatan
memusnahkan, menyembunyikan, mencacatkan atau mengubah rekod dan akaun
dan mengalihkan rekod atau akaun itu dari mana-mana premis untuk melengahkan
atau menghalang apa-apa pemeriksaan atau pengauditan atau penyiasatan suatu
kesalahan.

9. _Fasal 10 Rang Undang-Undang ini bertujuan untuk memasukkan seksyen_

baru 39c, 39D, 39E, 39F dan 39G ke dalam Akta 498. Seksyen baru 39c mengadakan
peruntukan bagi pengkompaunan kesalahan. Seksyen baru 39D mengadakan
peruntukan bagi pelindungan pemberi maklumat dan maklumat. Seksyen baru
39E menentukan kesalahan yang menjadi kesalahan boleh tangkap. Seksyen
baru 39F mengenakan kewajipan pada seseorang Pegawai Penyiasat Suruhanjaya


-----

_Rang Undang-Undang_

untuk menyerahkan orang yang ditangkap kepada polis, seraentara seksyen baru
39G memperuntukkan bahawa seseorang Majistret yang membenarkan penahanan

orang yang ditangkap di bawah seksyen 39E yang dicadangkan mesti memberi
kuasa penahanan orang yang ditangkap itu dalam jagaan polis.

10. Fasal 12 Rang Undang-Undang ini bertujuan untuk meminda seksyen 43B

Akta 498 untuk memasukkan unsur kepentingan awara ke dalam pertimbangan
Suruhanjaya tentang sama ada hendak memberikan bantuan kepada sesuatu
pihak berkuasa asing yang menjalankan fungsi yang serupa dengan fungsi yang
diberikan kepada Suruhanjaya serta juga untuk memastikan bahawa hanya
permintaan bantuan yang dibuat secara bertulis akan dipertimbangkan oleh
Suruhanjaya.

11. Rang Undang-Undang ini juga bertujuan untuk meningkatkan hukuman

yang diperuntukkan dalam subseksyen 36(3), 38(5) dan 43(2) daripada denda
maksimum lima puluh ribu ringgit kepada denda maksimum satu juta ringgit
dan, dalam hal tempoh pemenjaraan, dari tempoh maksimum tiga tahun kepada
tempoh maksimum lima tahun. Pindaan ini dicadangkan dalam fasal 5, 7 dan

_11._

12. Pindaan lain yang tidak diperkatakan dengan khusus dalam Huraian ini

adalah pindaan yang kecil atau berbangkit.

**_IMPLIKASI_** _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN.(U2)2101.]


-----

