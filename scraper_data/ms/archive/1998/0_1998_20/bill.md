---
Year: 1998
Bill: D.R.27/1998 - Rang Undang-Undang Perindustrian Niaga Hadapan (Pindaan) 1998 (Lulus)
Title: D.R.27/1998 - Rang Undang-Undang Perindustrian Niaga Hadapan (Pindaan) 1998 (Lulus)
Download URL: https://www.parlimen.gov.my/files/billindex/pdf/1998/DR271998.pdf
URL: https://www.parlimen.gov.my/files/billindex/pdf/1998/DR271998.pdf
---
---
Reading:
D.R.27/1998
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 27/98

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Perindustrian Niaga Hadapan

1993.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

1. (1) Akta ini bolehlah dinamakan Akta Perindustrian Niaga
Hadapan (Pindaan) 1998.

(2) Akta ini hendaklah mula berkuat kuasa pada tarikh yang

ditetapkan oleh Menteri melalui pemberitahuan dalam Warta.

**Pindaan seksyen 2**

2. Akta Perindustrian Niaga Hadapan 1993 [Akta 499], yang disebut
"Akta ibu" dalam Akta ini, dipinda dalam seksyen 2—

_(a) dalam takrif "perniagaan pembrokeran niaga hadapan",_

dengan memasukkan selepas perkataan "lain" perkataan
"tetapi tidaklah termasuk perniagaan perdagangan kontrak
niaga hadapan oleh seseorang pemegang lesen pengurus
kumpulan wang niaga hadapan bagi pihak orang lain
bagi maksud perniagaan pengurusan kumpulan wang niaga
hadapannya"; dan


-----

_Rang Undang-Undang_

_(b) dengan menggantikan takrif "perniagaan pengurusan_

kumpulan wang niaga hadapan" dengan takrif yang berikut:

' "perniagaan pengurusan kumpulan wang niaga

hadapan", berhubungan dengan seseorang, ertinya
sesuatu perniagaan—

_(a) berdagang, menurut kuasa budi bicara atau_

selainnya, yang diberikan di bawah suatu
perjanjian dengan mana-mana orang atau
orang-orang lain, dalam kontrak niaga
hadapan bagi faedah orang atau orang-
orang lain itu yang merupakan pihak atau
pihak-pihak kepada perjanjian itu, atas asas
bahawa apa-apa wang, harta atau
kepentingan yang diperoleh oleh pihak atau
pihak-pihak kepada perjanjian itu tidak
boleh digunakan atau dipakai bersama
dengan apa-apa wang, harta atau
kepentingan mana-mana orang lain dalam
keadaan yang serupa;

_(b) yang menawarkan kepada mana-mana_

orang untuk memohon beli, atau

mempelawa mana-mana orang untuk
memohon beli kepentingan yang baginya

_125._ Pecahan 5 Bahagian IV Akta Syarikat 1965

terpakai jika apa-apa wang yang

diperdapatkan diniatkan untuk digunakan
berhubungan dengan perdagangan dalam
kontrak niaga hadapan; atau

_(c) yang menawarkan kepada mana-mana_

orang untuk memohon beli, atau

mempelawa mana-mana orang untuk
memohon beli kepentingan yang

memberikan hak kepada orang itu untuk
turut serta sebagai seorang benefisiari di
bawah suatu amanah dalam keuntungan
atau pendapatan yang terdiri daripada atau
termasuk keuntungan atau pendapatan yang
terhasil daripada perdagangan dalam
kontrak niaga hadapan,


-----

_Perindustrian Niaga Hadapan (Pindaan)_

tetapi tidaklah termasuk suatu perbuatan yang dilakukan
oleh seseorang—

_(aa) semasa diambil kerja oleh, atau bertindak_
bagi, atau melalui perkiraan dengan, orang
lain;

_(bb) sebagai pekerja atau ejen, atau selainnya_
bagi pihak, disebabkan oleh, atau bagi
manfaat, orang lain itu; dan

_(cc) berkaitan dengan sesuatu perniagaan_
pengurusan kumpulan wang niaga hadapan
yang dijalankan oleh orang lain itu;'.

**Seksyen barn 3e**

3. Akta ibu dipinda dengan memasukkan selepas seksyen 3A
seksyen yang berikut:

Sekatan 3e. (1) Tiada seorang pun boleh menubuhkan,
terhadap mengendalikan, menyenggara atau membantu
penubuhan
pasaran menubuhkan, mengendalikan atau menyenggara atau
niaga mengemukakan dirinya sebagai mengadakan,
hadapanbagi mengendalikan atau menyenggara suatu pasaran niaga
kontrak hadapan di dalam atau di luar Malaysia, di mana kontrak
niagahadapan niaga hadapan yang berasaskan, atau boleh diselesaikan
tertentu. dengan merujuk kepada, atau berkenaan dengan yang

berikut, didagangkan secara tetap:

_(a) suatu sekuriti yang telah diterima untuk disebut_
harga di suatu pasaran saham sesuatu bursa saham

_Akta 280._ yang diluluskan di bawah subseksyen 8(1) Akta

Perindustrian Sekuriti 1983;

_(b) suatu paras nilai berangka bagi mana-mana indeks_
yang terdiri daripada nilai atau harga atau yang
terbentuk dengan merujuk kepada nilai atau harga
mana-mana sekuriti yang disebut dalam perenggan
# (a);
_(c) suatu kontrak niaga hadapan yang didagangkan_
di suatu syarikat bursa;

_(d) suatu surat cara pendasar suatu kontrak niaga_
hadapan yang disebut dalam perenggan (c) atau
suatu paras nilai berangka bagi sesuatu indeks,


-----

_Rang Undang-Undang_

suatu kadar bunga atau faktor lain yang digunakan
berkenaan dengan kontrak niaga hadapan
itu;

_(e) mata wang tempatan dalam pengertian subseksyen_

_17._ 2(1) Akta Kawalan Pertukaran Wang 1953 atau

nilai yang bersamaan dengannya; atau

_(f) apa-apa surat cara, indeks atau faktor lain yang_

ditetapkan oleh Menteri melalui perintah yang
disiarkan dalam Warta.

(2) Tiada seorang pun boleh menyertai atau membantu

atau memudahkan—

_(a) apa-apa transaksi yang melibatkan suatu kontrak_

niaga hadapan; atau

_(b) apa-apa perdagangan dalam kontrak niaga hadapan,_

di suatu pasaran niaga hadapan yang disebut dalam

subseksyen (1).

(3) Subseksyen (1) dan (2) tidak terpakai bagi suatu

pasaran niaga hadapan terkecuali, suatu pasaran niaga
hadapan sesuatu syarikat bursa atau suatu pusat penjelasan.

(4) Subseksyen (2) tidak terpakai bagi penyertaan

dalam, bantuan kepada atau permudahan apa-apa transaksi
yang melibatkan, atau apa-apa perdagangan dalam, suatu
kontrak niaga hadapan di suatu pasaran niaga hadapan
yang disebut dalam subseksyen (1) yang didagangkan di
suatu pasaran niaga hadapan terkecuali, suatu pasaran
niaga hadapan sesuatu syarikat bursa atau suatu pusat
penjelasan.

(5) Menteri boleh, melalui perintah yang disiarkan

dalam Warta, mengisytiharkan bahawa subseksyen (1)—

_(a) tidak terpakai bagi suatu pasaran niaga hadapan_

sama ada di dalam atau di luar Malaysia
berhubungan dengan mana-mana kontrak niaga

hadapan atau kategori kontrak niaga hadapan yang
dinyatakan dalam perintah itu; atau


-----

_Perindustrian Niaga Hadapan (Pindaan)_ 5

_(b) hendaklah terpakai hanya bagi pasaran niaga hadapan_

yang disebut dalam perenggan (a) mengikut apa-apa
cara dan tertakluk kepada apa-apa terma dan syarat
yang difikirkan patut oleh Menteri.

(6) Tiada apa-apa pun dalam seksyen ini boleh

menyentuh suatu pasaran niaga hadapan yang merupakan
suatu Bursa Ditentukan setakat yang perdagangan dalam
kontrak niaga hadapan itu tidak berhubungan dengan kontrak
niaga hadapan yang disebut dalam subseksyen (1).

(7) Mana-mana orang yang melanggar subseksyen (1)

atau (2) adalah melakukan suatu kesalahan dan, apabila
disabitkan, boleh didenda tidak melebihi satu juta ringgit
atau dipenjarakan selama tempoh tidak melebihi sepuiuh
tahun atau kedua-duanya.".

**Pindaan seksyen 7**

4. Subseksyen 7(2) Akta ibu dipinda dengan memotong perkataan
"bursa".

**Pindaan seksyen 16**

5. Seksyen 16 Akta ibu dipinda dengan memasukkan selepas
subseksyen (2) subseksyen yang berikut:

"(2A) Subseksyen (1) dan (2) tidak terpakai bagi seseorang yang

merupakan pemegang lesen pengurus kumpulan wang niaga hadapan
yang berdagang dalam kontrak niaga hadapan bagi pihak orang
lain bagi maksud perniagaan pengurusan kumpulan wang niaga
hadapan orang yang mula-mula disebut itu.".

**Penggantian seksyen 20**

6. Akta ibu dipinda dengan menggantikan seksyen 20 dengan
seksyen yang berikut:

20. (1) Orang yang berikut dikecualikan daripada
peruntukan seksyen 16, 16A, 17, 18, ISA dan 19:

kan dari-
pada
diiesenkan _(a) orang atau orang-orang atau kelas orang yang_

di bawah ditetapkan oleh Menteri, atas syor Suruhanjaya,

melalui perintah yang disiarkan dalam Warta:
pengecualian itu adalah tertakluk kepada syarat-


-----

_Rang Undang-Undang_

syarat, had-had dan sekatan-sekatan yang
ditentukan dalam perintah yang sama, oleh
Menteri atas syor Suruhanjaya; dan

_(b) tanpa menjejaskan keluasan peruntukan dalam_

perenggan (a)—

(i) seseorang pegawai penerima atau

pemegang amanah di bawah Akta
Kebankrapan 1967;

(ii) seseorang penerima, penerima dan

pengurus atau pelikuidasi, yang dilantik
oleh mahkamah;

(iii) seseorang penerima, penerima dan

pengurus, atau pelikuidasi, yang dilantik
selain oleh mahkamah;

(iv) seseorang yang dilantik oleh mahkamah;

(v) seseorang pemegang amanah atau orang

lain yang mentadbir suatu kompromi atau
perkiraan di antara suatu pertubuhan
perbadanan dengan mana-mana orang
atau orang-orang lain; dan

(vi) mana-mana orang lain yang ditetapkan,

yang, semasa menunaikan kewajipan-kewajipannya
atas sifat itu menurut mana-mana undang-undang
bertulis atau perintah mahkamah, melakukan suatu
perbuatan sebagai seorang broker niaga hadapan,
pengurus kumpulan wang niaga hadapan, penasihat
perdagangan niaga hadapan atau wakil.

(2) Tiada apa-apa pun dalam subseksyen (1) boleh

disifatkan sebagai mengecualikan orang atau orang-
orang atau kelas orang yang ditetapkan atau dinyatakan
dalamnya daripada mematuhi peruntukan-peruntukan
lain Akta ini melainkan jika Menteri, atas syor
Suruhanjaya, mengecualikan secara khusus orang atau
orang-orang atau kelas orang itu daripada mematuhi
peruntukan-peruntukan lain itu, melalui perintah yang
disiarkan dalam Warta, tertakluk kepada syarat-syarat,
had-had dan sekatan-sekatan yang ditentukan dalam
perintah yang sama, oleh Menteri atas syor
Suruhanjaya.".


-----

_Perindustrian Niaga Hadapan (Pindaan)_ _7_

**Pindaan seksyen 49**

7. Seksyen 49 Akta ibu dipinda dengan memasukkan selepas
subseksyen (4) subseksyen yang berikut:

"(4A) Menteri boleh membuat peraturan-peraturan yang
mengadakan peruntukan mengenai dan berkenaan dengan
pemberian nota kontrak oleh pengurus kumpulan wang niaga
hadapan atau mana-mana kelas pengurus kumpulan wang niaga
hadapan bagi transaksi yang dibuat oleh mereka, atau atas arahan
mereka, bagi pihak orang lain.".

**Pindaan seksyen 51**

8. Seksyen 51 Akta ibu dipinda —

_(a) dalam nota birai dengan memasukkan selepas perkataan_
"hadapan" perkataan "dan pengurus kumpulan wang niaga
hadapan"; dan

_(b) dalam subseksyen (1) dan (2), dengan memasukkan selepas_
perkataan "hadapan" perkataan "dan pengurus kumpulan
wang niaga hadapan".

**Seksyen baru 52c, 52D, 52E, 52F dan 52G**

9. Akta ibu dipinda dengan memasukkan selepas seksyen 52B
# seksyen yang berikut:

52c. Bagi maksud seksyen 52D dan 52E —
bagi
maksud
seksyen "akaun amanah" ertinya suatu akaun semasa, deposit
52D dan harta yang tajuknya mengandungi perkataan "Akaun
Amanah/Klien" yang disenggara mengikut seksyen 52D;

"penjaga", berhubungan dengan suatu akaun amanah,
ertinya —

_(a) suatu institusi berlesen yang dilantik oleh_
seorang pengurus kumpulan wang niaga
hadapan setelah mendapat kebenaran
bertulis daripada kliennya terlebih dahulu;
atau


-----

# Rang Undang-Undang
 (b) mana-mana institusi lain yang dilantik atau
 diberi kuasa oleh klien seorang pengurus kumpulan wang niaga hadapan;

 "wang atau harta klien" ertinya apa-apa wang atau
 harta yang diterima atau disimpan oleh seseorang pengurus kumpulan wang niaga hadapan daripada, untuk atau bagi pihak seorang klien, berkaitan dengan perdagangan dalam kontrak niaga hadapan yang telah dilaksanakan atau yang dicadangkan untuk dilaksanakan, sama ada di Malaysia atau di luar Malaysia, oleh pengurus kumpulan wang niaga hadapan itu bagi pihak klien itu.
 52D. (1) Tertakluk kepada seksyen 52G, seseorang

akaun pengurus kumpulan wang niaga hadapan hendaklah

# membuka suatu akaun amanah bagi wang atau harta
kliennya dan hendaklah membuat perkiraan untuk
# mendapatkan seorang penjaga untuk menyenggara akaun amanah itu.

 (2) Suruhanjaya boleh, sekiranya difikirkannya patut
 untuk berbuat demikian, mengecualikan seseorang pengurus kumpulan wang niaga hadapan daripada
kehendak di bawah subseksyen (1) untuk mendapatkan
# seorang penjaga untuk menyenggara suatu akaun amanah dan membenarkan mana-mana orang lain untuk
menyenggara suatu akaun amanah.

# (3) Seseorang pengurus kumpulan wang niaga hadapan
 hendaklah membayar wang atau mendepositkan harta
kliennya ke dalam akaun amanah tidak lewat daripada
# hari perniagaan bank yang berikutnya yang padanya pengurus kumpulan wang niaga hadapan itu menerima
wang atau harta klien itu.

# (4) Walau apa pun subseksyen (1), jika seseorang
 pengurus kumpulan wang niaga hadapan menerima wang
 atau harta kliennya di suatu tempat di luar Malaysia, maka pengurus kumpulan wang niaga hadapan itu boleh


-----

_Perindustrian Niaga Hadapan (Pindaan)_ 9

membayar wang itu atau mendepositkan harta itu ke dalam
suatu akaun amanah yang dibuka atau disenggara olehnya
di tempat itu.

(5) Seseorang pengurus kumpulan wang niaga hadapan

tidak boleh mengeluarkan apa-apa wang daripada, atau
menguruskan apa-apa harta dalam, suatu akaun amanah
kecuali bagi maksud membuat pembayaran kepada orang

yang berhak ke atasnya atau jika selainnya dibenarkan
oleh undang-undang.

(6) Kecuali sebagaimana yang diperuntukkan selainnya

dalam Bahagian ini, wang atau harta yang disimpan dalam
suatu akaun amanah tidak boleh digunakan untuk
membayar hutang atau tanggungan seseorang pengurus
kumpulan wang niaga hadapan atau kena dibayar atau
diambil pada melaksanakan suatu perintah atau proses
mahkamah untuk membayar hutang atau tanggungan
seseorang pengurus kumpulan wang niaga hadapan.

(7) Seseorang pemegang lesen wakil pengurus

kumpulan wang niaga hadapan tidak boleh menerima
atau memegang wang atau harta klien melainkan jika
dia melakukan sedemikian bagi pihak seorang pengurus
kumpulan wang niaga hadapan pada menjalankan kerja
di bawah suatu kontrak kerja dengan pengurus kumpulan
wang niaga hadapan itu.

(8) Tiada apa-apa pun dalam Bahagian ini boleh

ditafsirkan sebagai menghapuskan atau menyentuh apa-
apa tuntutan atau lien yang sah di sisi undang-undang
yang dipunyai oleh mana-mana orang terhadap atau ke
atas apa-apa wang atau harta yang disimpan dalam suatu
akaun amanah atau terhadap atau ke atas apa-apa wang
atau harta yang diterima bagi pembelian atau daripada
penjualan sekuriti-sekuriti atau apa-apa surat cara lain
atau berkenaan dengan apa-apa perdagangan dalam mana-
mana kontrak niaga hadapan sebelum wang itu dibayar
atau harta itu didepositkan ke dalam akaun amanah itu.


-----

10 _Rang Undang-Undang_

52E. Seseorang pengurus kumpulan wang niaga hadapan
tidak boleh menggunakan wang atau harta kliennya yang
diterima olehnya untuk berdagang dalam kontrak niaga
hadapan untuk atau bagi pihak klien itu, melainkan

jika —

_(a) dia berdagang atas asas bahawa wang atau harta_

klien itu hendaklah digunakan semata-mata bagi
maksud-maksud tertentu yang dipersetujui oleh
klien itu semasa atau sebelum dia menerima wang
atau harta itu;

_(b) sementara belum digunakan di bawah perenggan_

_(a), wang itu dibayar atau harta itu didepositkan_
ke dalam suatu akaun amanah selewat-lewatnya
pada hari perniagaan bank berikutnya; dan

_(c) suatu catatan yang berasingan dalam buku_

hendaklah direkodkan dan disenggara olehnya bagi
setiap klien mengikut Akta ini atau mana-mana
peraturan-peraturan yang dibuat di bawah Akta
ini, berhubungan dengan wang atau harta klien
itu.

52F. (1) Seseorang pengurus kumpulan wang niaga
hadapan hendaklah membekalkan, apabila diminta, kepada
kliennya atau mana-mana orang yang diberi kuasa oleh
klien itu, salinan segala catatan dalam bukunya

buku

berhubungan dengan apa-apa transaksi.

nota

' (2) Seseorang klien seorang pengurus kumpulan wang

niaga hadapan berhak untuk memeriksa, sama ada sendiri
atau melalui ejennya, mana-mana nota kontrak dan
pernyataan-pernyataan lain berhubungan dengan apa-apa
transaksi secara percuma.

52G. Tiada apa-apa pun dalam seksyen 52D, 52E atau
52F boleh terpakai bagi suatu perbadanan yang

bagi

menguruskan wang atau harta semata-mata untuk atau
bagi pihak mana-mana perbadanan yang berkaitan

berkaitan.

_125,_ dengannya, dengan syarat bahawa wang atau harta

perbadanan yang disebut kali kedua itu yang sedang
diuruskan oleh perbadanan yang mula-mula disebut itu
bukan merupakan wang atau harta yang dipegang sebagai


-----

_Perindustrian Niaga Hadapan (Pindaan)       11_

suatu amanah atau bagi pihak atau yang pemunya
benefisialnya ialah mana-mana orang lain, atau yang
# terhasil daripada apa-apa kontrak pelaburan sebagaimana
yang ditakrifkan di bawah subseksyen 84(1) Akta Syarikat
1965 dibuat oleh perbadanan yang disebut kali kedua
itu.".

**Pindaan seksyen 53**

**10. Subseksyen 53(3) Akta ibu dipinda dengan memasukkan selepas**
perkataan "seseorang" perkataan "yang dengannya suatu perjanjian
telah dibuat atau".

**Pindaan seksyen 102**

**11. Seksyen 102 Akta ibu dipinda—**
# (a) dalam subseksyen (1), dengan memasukkan selepas
perkataan "broker niaga hadapan" perkataan "dan pengurus
kumpulan wang niaga hadapan"; dan
_(b) dalam subseksyen (2), dengan memasukkan selepas_
perkataan "broker niaga hadapan" perkataan "atau
pengurus kumpulan wang niaga hadapan".

# Pindaan seksyen 103

**12. Seksyen 103 Akta ibu dipinda—**

# (a) dalam subseksyen (1), dengan memasukkan selepas
perkataan "broker niaga hadapan" perkataan "dan pengurus
kumpulan wang niaga hadapan"; dan

_(b) dalam subseksyen (2)—_

(i) dalam perenggan (a), dengan memasukkan selepas
perkataan "hadapan" perkataan "atau pengurus
# kumpulan wang niaga hadapan"; dan

(ii) dalam perenggan (b), dengan memasukkan selepas
perkataan "broker" perkataan "niaga hadapan atau
# pengurus kumpulan wang niaga hadapan".


-----

_Rang Undang-Undang_

HURAIAN

Rang Undang-Undang ini bertujuan meminda Akta Perindustrian Niaga Hadapan

1993 ("Akta 499").

2. _Fasal I memperkatakan tajuk ringkas dan kuasa Menteri untuk menetapkan_

tarikh permulaan kuat kuasa Akta yang dicadangkan.

_3. Fasal 2 bertujuan meminda seksyen 2 Akta 499—_

_(a) untuk meminda takrif "perniagaan pembrokeran niaga hadapan" supaya_

tidak meliputi aktiviti yang dijalankan oleh seorang pengurus kumpulan
wang niaga hadapan bagi maksud perniagaan pengurusan kumpulan
wang niaga hadapannya; dan

_(b) untuk meminda takrif "perniagaan pengurusan kumpulan wang niaga_

hadapan" bagi mengambil kira tafsiran semula "pengurus kumpulan
wang" dalam Akta Perindustrian Sekuriti 1983.

4. _Fasal 3 bertujuan memasukkan seksyen baru 3B ke dalam Akta 499 untuk_

melarang penubuhan suatu pasaran niaga hadapan yang berdagang dalam kontrak
niaga hadapan berasaskan surat cara yang dinyatakan dalam peruntukan itu.

5. _Fasal 5 bertujuan meminda seksyen 16 Akta 499 bagi memperuntukkan_

bahawa seorang pemegang lesen pengurus kumpuan wang niaga hadapan boleh
berdagang dalam kontrak niaga hadapan bagi pihak orang lain tanpa perlu
dilesenkan sebagai seorang broker niaga hadapan.

6. _Fasal 6 bertujuan menggantikan seksyen 20 Akta 499 dengan suatu seksyen_

20 yang baru yang memperkatakan kuasa Menteri untuk mengecualikan orang
atau orang-orang atau kelas orang, atas syor Suruhanjaya, daripada kehendak-
kehendak pelesenan di bawah Akta 499 dalam perenggan (1)(a) dan penetapan
orang lain yang dikecualikan daripada kehendak yang sama dalam perenggan

(1)(b)

7. Fasal 7 bertujuan meminda seksyen 49 Akta 499 bagi membolehkan Menteri
membuat peraturan-peraturan tentang nota kontrak yang diberikan oleh pengurus
kumpulan wang niaga hadapan juga.

8. _Fasal 8 bertujuan meminda seksyen 51 Akta 499 untuk membolehkan_

Menteri membuat peraturan-peraturan berhubungan dengan pernyataan-pernyataan
yang diberikan oleh pengurus-pengurus kumpulan wang niaga hadapan juga.


-----

_Perindustrian Niaga Hadapan (Pindaan)_

9. _Fasal 9 bertujuan memasukkan seksyen-seksyen baru 52c, 52D, 52E, 52F_

dan 52G ke dalam Akta 499 untuk memastikan bahawa peruntukan-peruntukan
tersebut adalah sejajar dengan peruntukan-peruntukan di bawah Akta Perindustrian
Sekuriti 1983 berkenaan dengan perlindungan ke atas wang dan harta klien
seseorang pengurus kumpulan wang niaga hadapan.

10. _Fasal II dan 12 bertujuan meminda seksyen 102 dan 103 Akta 499_

untuk meletakkan semua pengurus kumpulan wang niaga hadapan yang
menjalankan perniagaan pengurusan kumpulan wang niaga hadapan pada
kedudukan yang sama seperti broker-broker niaga hadapan.

11. Pindaan-pindaan lain yang tidak disebut secara khusus adalah kecil atau

berbangkit.

**_IMPLIKASI_** _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN. (U[2]) 2056.]


-----

