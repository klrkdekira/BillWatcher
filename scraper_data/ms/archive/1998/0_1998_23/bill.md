---
Year: 1998
Bill: D.R.30/1998 - Rang Undang-Undang Lembaga Kemajuan Ikan Malaysia (Pindaan) 1998 (Lulus)
Title: D.R.30/1998 - Rang Undang-Undang Lembaga Kemajuan Ikan Malaysia (Pindaan) 1998 (Lulus)
Download URL: https://www.parlimen.gov.my/files/billindex/pdf/1998/DR301998.pdf
URL: https://www.parlimen.gov.my/files/billindex/pdf/1998/DR301998.pdf
---
---
Reading:
D.R.30/1998
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 30/98

Naskhah Sahih—Bahasa Kebangsaan

RANG UNDANG-UNDANG

_b e r n a m a_

Suatu Akta untuk meminda Akta Lembaga Kemajuan Ikan Malaysia

1971.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

1. (1) Akta ini bolehlah dinamakan Akta Lembaga Kemajuan
Ikan Malaysia (Pindaan) 1998.

(2) Akta ini hendaklah mula berkuat kuasa pada tarikh yang

ditetapkan oleh Menteri melalui pemberitahuan dalam Warta.

**Pindaan seksyen 23A**

2. Akta Lembaga Kemajuan Ikan Malaysia 1971 [Akta 49], yang
# disebut "Akta ibu" dalam Akta ini, dipinda dalam seksyen 23A—

_(a) dengan menggantikan subseksyen (4) dengan subseksyen_

yang berikut:

"(4) Peraturan-peraturan tatatertib yang dibuat di

bawah seksyen ini hendaklah, dalam menetapkan
prosedur bagi prosiding tatatertib, memberi orang yang
terhadapnya prosiding tatatertib diambil peluang


-----

_Rang Undang-Undang_

membuat representasi terhadap pertuduhan tatatertib
yang dibuat terhadapnya sebelum keputusan dicapai
oleh Jawatankuasa Tatatertib kecuali dalam hal-hal yang
berikut:

_(a) jika seseorang pegawai atau penjawat Lembaga_

dibuang kerja atau diturunkan pangkat atas
alasan kelakuan yang berkenaan dengannya
suatu pertuduhan jenayah telah dibuktikan
terhadapnya;

_(b) jika Lembaga, atas syor Menteri yang_

dipertanggungkan dengan tanggungjawab bagi
hal ehwal dalam negeri, berpuas hati bahawa
demi kepentingan keselamatan Malaysia atau
mana-mana bahagiannya adalah tidak

suaimanfaat untuk menjalankan kehendak
subseksyen ini; atau

_(c) jika telah dibuat terhadap seseorang pegawai_

atau penjawat Lembaga apa-apa perintah
tahanan, pengawasan, kediaman terhad, buang
negeri atau deportasi, atau jika telah dikenakan
terhadap seseorang pegawai atau penjawat
Lembaga apa-apa bentuk sekatan atau
pengawasan dengan bon atau selainnya, di
bawah mana-mana undang-undang berhubungan
dengan keselamatan Malaysia atau mana-mana
bahagiannya, pencegahan jenayah, tahanan
pencegahan, kediaman terhad, buang negeri,
imigresen atau pelindungan wanita dan gadis.";
dan

_(b) dengan memasukkan selepas subseksyen (4) subseksyen_

yang berikut:

"(5) Peraturan-peraturan tatatertib yang dibuat di

bawah seksyen ini hendaklah mengadakan peruntukan
mengenai prosedur bagi pendengaran rayuan terhadap
keputusan Jawatankuasa Tatatertib.

(6) Bagi maksud seksyen ini, "pegawai" termasuklah

Ketua Pengarah.".


-----

_Lembaga Kemajuan Ikan Malaysia_
_(Pindaan)_

**Seksyen baru 23B**

3. Akta ibu dipinda dengan memasukkan selepas seksyen 23A
seksyen yang berikut:

23B. (1) Jika Lembaga mendapati ataujika representasi
dibuat kepada Lembaga bahawa adalah wajar perkhidmatan
seseorang pegawai atau penjawat ditamatkan demi
kepentingan awam, Lembaga boleh meminta laporan penuh
daripada pegawai atasan pegawai atau penjawat yang
terhadapnya representasi itu dibuat yang hendaklah
mengandungi butir-butir berhubungan dengan kerja dan
kelakuan pegawai atau penjawat itu.

(2) Jika, setelah menimbangkan laporan yang diterima
di bawah subseksyen (1), Lembaga berpuas hati bahawa
setelah mengambil kira syarat-syarat perkhidmatan,
kebergunaan pegawai atau penjawat itu, kerja dan kelakuan
pegawai atau penjawat itu dan segala hal keadaan lain
kes itu, adalah wajar demi kepentingan awam untuk berbuat
demikian, Lembaga boleh menamatkan perkhidmatan
pegawai atau penjawat itu mulai dari tarikh yang hendaklah
ditentukan oleh Lembaga.

(3) Adalah sah di sisi undang-undang bagi Jawatankuasa
Tatatertib yang berkenaan untuk mengesyorkan kepada
Lembaga supaya perkhidmatan seseorang pegawai atau
penjawat itu ditamatkan demi kepentingan awam walaupun
prosiding tatatertib belum dijalankan di bawah Akta ini
dan Lembaga boleh menamatkan perkhidmatan pegawai
atau penjawat itu sedemikian.

(4) Walau apa pun apa-apa jua dalam Akta ini dan
mana-mana undang-undang lain yang berlawanan, dalam
menamatkan perkhidmatan seseorang pegawai atau
penjawat demi kepentingan awam di bawah seksyen ini,
pegawai atau penjawat itu tidak perlu diberi apa-apa peluang
untuk didengar dan seseorang pegawai atau penjawat yang
perkhidmatannya telah ditamatkan demi kepentingan awam
di bawah seksyen ini tidak boleh dianggap telah dibuang


-----

_Rang Undang-Undang_

kerja, tanpa mengira sama ada penamatan perkhidmatan
pegawai atau penjawat itu melibatkan suatu unsur hukuman
atau berkaitan dengan kelakuan yang berhubungan dengan

jawatannya yang dianggap oleh Lembaga tak memuaskan

atau patut disalahkan.".

# Pindaan Jadual Pertama

4. Jadual Pertama kepada Akta ibu dipinda—

_(a) dalam perenggan 3—_

(i) dalam subperenggan (3), dengan menggantikan

perkataan "Jawatankuasa Tatatertib berkenaan
dengan Ketua Pengarah" dengan perkataan "Pihak
berkuasa tatatertib berkenaan dengan Ketua
Pengarah ialah Jawatankuasa Tatatertib yang";

(ii) dengan menggantikan subperenggan (8) dan (9)

dengan subperenggan yang berikut:

"(8) Sesuatu keputusan Jawatankuasa

Tatatertib yang ditubuhkan di bawah

subperenggan (1) boleh dirayukan kepada

Lembaga Rayuan Tatatertib yang ditubuhkan di
bawah perenggan 3A.

(9) Sesuatu keputusan Jawatankuasa Tatatertib

yang ditubuhkan di bawah subperenggan (3)
boleh dirayukan kepada Menteri."; dan

(iii) dengan memasukkan selepas subperenggan (9)

subperenggan yang berikut:

"(10) Lembaga Rayuan Tatatertib atau

Menteri, mengikut mana-mana yang berkenaan,
boleh mengesahkan, mengakaskan atau mengubah
keputusan Jawatankuasa Tatatertib.

(11) Keputusan Lembaga Rayuan Tatatertib

atau Menteri di bawah subperenggan (10) adalah

muktamad dan konklusif."; dan


-----

_Lembaga Kemajuan Ikan Malaysia_

_(Pindaan)_

_(b) dengan memasukkan selepas perenggan 3 perenggan yang_

berikut:

"3A. (1) Maka hendaklah ada suatu Lembaga Rayuan
Tatatertib Lembaga yang hendaklah terdiri daripada
ahli-ahli yang berikut:

_(a) Pengerusi yang hendaklah menjadi pengerusi_

Lembaga Rayuan Tatatertib itu dan hendaklah
mempunyai undi pemutus; dan

_(b) tiga orang ahli Lembaga, yang bukan ahli_

Jawatankuasa Tatatertib yang keputusannya
ialah hal perkara rayuan itu, yang hendaklah
dilantik oleh pengerusi Lembaga Rayuan
Tatatertib dengan kelulusan Lembaga bagi
maksud rayuan itu.

(2) Apabila Lembaga Rayuan Tatatertib

menimbangkan sesuatu rayuan yang dibuat di bawah
perenggan 3, seseorang ahli Jawatankuasa Tatatertib
yang terhadap keputusannya rayuan itu dibuat yang

juga ahli Lembaga tidak boleh hadir pada atau dengan

apa-apa cara mengambil bahagian dalam apa-apa
prosiding berhubungan dengan rayuan itu.".

HURAIAN

Rang Undang-Undang ini bertujuan untuk meminda Akta Lembaga Kemajuan
Ikan Malaysia 1971 ("Akta 49").

2. _Fasal I bertujuan untuk mengadakan peruntukan bagi perkara permulaan._

3. _Fasal 2 bertujuan untuk meminda seksyen 23A Akta 49 bagi memperuntukkan_

bahawa dalam hal keadaan tertentu peluang untuk membuat representasi tidak
perlu diberikan.

4. _Fasal 3 bertujuan untuk memasukkan seksyen baru 23e untuk mengadakan_

peruntukan bagi penamatan perkhidmatan seseorang pegawai atau penjawat
Lembaga demi kepentingan awam.


-----

_Rang Undang-Undang_

5., Fasal 4 bertujuan untuk meminda perenggan 3 Jadual Pertama Akta 49
untuk mengadakan peruntukan mengenai rayuan kepada Lembaga Rayuan Tatatertib
atau Menteri terhadap keputusan Jawatankuasa Tatatertib. Fasal 4 juga
bertujuan untuk memasukkan perenggan baru 3A ke dalam Jadual itu untuk
mengadakan peruntukan mengenai penubuhan Lembaga Rayuan Tatatertib.

**_IMPLIKASI_** _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])1934]


-----

