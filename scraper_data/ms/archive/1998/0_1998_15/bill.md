---
Year: 1998
Bill: D.R.19/1998 - Rang Undang-Undang Lembaga Perkhidmatan Kewangan Luar Pesisir Labuan (Pindaan) 1998 (Lulus)
Title: D.R.19/1998 - Rang Undang-Undang Lembaga Perkhidmatan Kewangan Luar Pesisir Labuan (Pindaan) 1998 (Lulus)
Download URL: https://www.parlimen.gov.my/files/billindex/pdf/1998/DR191998.pdf
URL: https://www.parlimen.gov.my/files/billindex/pdf/1998/DR191998.pdf
---
---
Reading:
D.R.19/1998
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 19/98**

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Lembaga Perkhidmatan

Kewangan Luar Pesisir Labuan 1996.

[ ]

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dengan kuasa daripadanya,
seperti berikut:

1. (1) Akta ini bolehlah dinamakan Akta Lembaga Tajuk ringkas
Perkhidmatan Kewangan Luar Pesisir Labuan (Pindaan) dan mulaberkuat

1998, kuasa.

(2) Akta ini mula berkuat kuasa pada tarikh yang

ditetapkan oleh Menteri melalui pemberitahuan dalam

_Warta dan Menteri boleh menetapkan tarikh yang berlainan_

bagi mula berkuatkuasanya peruntukan yang berlainan
dalam Akta ini.

2. Akta.Lembaga Perkhidmatan Kewangan Luar Pesisir Pindaan
Labuan 1996, yang disebut "Akta ibu" dalam Akta ini, seksyen 2.
## adalah dipinda dalam subseksyen 2(1) dalam takrif Akta 545.
"perkhidmatan kewangan luar pesisir" dengan

menggantikan noktah di hujung perenggan (c) dengan
## koma bertitik dan dengan memasukkan selepas perenggan

_(c) perenggan yang berikut:_

_"(d) suatu perkongsian terhad luar pesisir yang_

_Akta 565._ ditubuhkan di bawah Akta Perkongsian

Terhad Luar Pesisir Labuan 1997;


-----

2 _Rang Undang-Undang_

_(e) suatu kumpulan wang yang ditubuhkan atau_

seorang pengurus kumpulan wang yang

_Akta 579._ dilesenkan atau seorang pentadbir kumpulan

wang yang didaftarkan di bawah Akta
Perindustrian Sekuriti Luar Pesisir Labuan

## 1998:

_(f) mana-mana orang di bawah mana-mana_

undang-undang sebagaimana yang ditetapkan
## oleh Menteri dalam Warta, atas syor Lembaga.".

Pindaan 3. Seksyen 4 Akta ibu adalah dipinda dengan
seksyen 4. memasukkan selepas subseksyen (3) subseksyen yang

berikut:

"(4) Lembaga boleh, dengan kelulusan bertulis

Menteri, menubuhkan atau mengambil bahagian dalam
mana-mana pertubuhan perbadanan—

_(a) bagi maksud menggalakkan penyelidikan dan_

latihan berhubung dengan perkhidmatan
kewangan luar pesisir;

_(b) bagi maksud meningkatkan pembangunan_

perkhidmatan kewangan luar pesisir; atau

_(c) jika penubuhan atau pengambilbahagian itu_

suai-manfaat atau semunasabahnya perlu bagi,
atau bersampingan dengan, pelaksanaan fungsi
Lembaga yang diperuntukkan di bawah Akta
ini.

(5) Walau apa pun mana-mana peruntukan yang

berlawanan dalam mana-mana undang-undang lain yang
## berhubungan dengan perkhidmatan kewangan luar
pesisir, apabila Lembaga berpuas hati bahawa adalah
perlu untuk berbuat demikian bagi maksud
melaksanakan objektif Lembaga, Lembaga boleh
mengeluarkan arahan kepada sesuatu institusi kewangan
luar pesisir berkenaan dengan semua atau mana-mana
perkara yang berikut:

_(a) dasar yang perlu diikuti oleh institusi_

kewangan luar pesisir itu berhubung dengan
penjalanan perniagaan institusi itu di Labuan;


-----

_Lembaga Perkhidmatan Kewangan Luar_ 3

_Pesisir Labuan (Pindaan)_

_(b) pengawasan dan pengawalseliaan institusi_

kewangan luar pesisir itu menurut undang-
undang yang berhubungan dengan

## perkhidmatan kewangan luar pesisir;

_(c) dasar kewangan yang hendaklah dilaksanakan_

oleh institusi kewangan luar pesisir itu.

(6) Mana-mana institusi kewangan luar pesisir yang

tidak mematuhi mana-mana arahan yang dikeluarkan
## di bawah subseksyen (5) adalah melakukan suatu
kesalahan dan apabila disabitkan boleh—

_(a) dalam hal seseorang orang individu—_

(i) didenda tidak melebihi dua ratus lima

puluh ribu ringgit; dan

## (ii) bagi kesalahan yang berterusan,

didenda tidak melebihi dua ribu lima
ratus ringgit bagi tiap-tiap hari selama
kesalahan itu berterusan selepas
sabitan; dan

_(b) dalam hal sesuatu pertubuhan perbadanan atau_

## perkongsian—

(i) didenda tidak melebihi lima ratus ribu

ringgit; dan

(ii) bagi kesalahan yang berterusan,

didenda tidak melebihi lima ribu ringgit
bagi tiap-tiap hari selama kesalahan
itu berterusan selepas sabitan."

## 4. Akta ibu adalah dipinda dengan memasukkan selepas Seksyen baru
seksyen 18 seksyen yang berikut: 18A.

Penubuhan 18A. (1) Lembaga boleh, dengan kelulusan

tabung bertulis Menteri, dengan menggunakan wang
kebajikankakitangan. Lembaga, menubuhkan dan menyenggara suatu

akaun amanah yang dikenali sebagai "Tabung
Kebajikan Kakitangan Lembaga Perkhidmatan
Kewangan Luar Pesisir Labuan" bagi faedah
pegawai dan pekerjanya termasuk tanggungan
mereka.


-----

4 _Rang Undang-Undang_

(2) Tabung Kebajikan Kakitangan Lembaga
Perkhidmatan Kewangan Luar Pesisir Labuan
hendaklah digunakan bagi maksud yang sesuai
## dengan kebajikan pegawai dan pekerja Lembaga,
termasuk tanggungan mereka, sebagaimana yang
dari semasa ke semasa diperuntukkan dalam
arahan-arahan amanah yang dikeluarkan oleh
Lembaga dengan kelulusan Menteri, dan arahan-
arahan tersebut boleh memperuntukkan cara dan
tatacara bagi pembuatan pemberian, pinjaman
## atau bayaran lain daripada Tabung itu.".

Bahagian 5. Akta ibu adalah dipinda dengan memasukkan selepas
baru 11A. Bahagian II Bahagian yang berikut:

"BAHAGIAN IIA

PENYERAHAN DAN PEMELIHARAAN MAKLUMAT

Tafsiran 28A. Dalam Bahagian ini, melainkan jika
berhubung konteksnya menghendaki makna yang lain—
dengan
Bahagian 11A.
"agensi penguat kuasa undang-undang
tempatan" ertinya Polis Diraja Malaysia seperti
_Akta 344._ yang ditafsirkan dalam Akta Polis 1967;

"bank luar pesisir berlesen" mempunyai erti
_Akta 443._ yang diberikan kepadanya dalam Akta Bank Luar
## Pesisir 1990;

"institusi kewangan" ertinya sesuatu bank luar
pesisir berlesen, pemegang lesen, syarikat
## amanah atau pengurus kumpulan wang;

"kemudahan kredit" mempunyai erti yang
diberikan kepadanya dalam Akta Bank Luar
## Pesisir 1990;

"kesalahan jenayah" ertinya mana-mana
kesalahan di bawah—

_(a) mana-mana undang-undang dalam_
## Malaysia yang berhubungan dengan


-----

_Lembaga Perkhidmatan Kewangan Luar_ 5

## Pesisir Labuan (Pindaan)

perkhidmatan kewangan luar pesisir, jika
## kesalahan itu boleh dihukum dengan
hukuman pemenjaraan;

**_Akta 574._** _(b) Kanun Keseksaan;_

_Akta 234._ _(c) Akta Dadah Berbahaya 1952;_

_Akta 340._ _(d) Akta Dadah Berbahaya (Perlucuthakan_

Harta) 1988; atau

**_Akta 365._** _(e) Akta Penculikan 1961;_

"pemegang lesen" mempunyai erti yang

_Akla 444._ diberikan kepadanya dalam Akta Insurans Luar

Pesisir 1990;

"pengurus kumpulan wang" ertinya seseorang

_Akta 579._ pengurus seperti yang ditafsirkan dalam Akta

Perindustrian Sekuriti Luar Pesisir Labuan 1998;

"penyimpan" ertinya mana-mana orang yang.

## telah meletakkan simpanan atau menyimpan
sejumlah wang dalam bank luar pesisir berlesen;

"pihak berkuasa" ertinya mana-mana pihak

berkuasa yang terletak di dalam atau di luar
Malaysia;

## "pihak berkuasa kewangan negara asal"

mempunyai erti yang diberikan kepadanya dalam

**_Akta 443._** Akta Bank Luar Pesisir 1990, dan terrnasuk

Bank;

"pihak berkuasa pengawalseliaan tempatan"

ertinya mana-mana badan atau pihak berkuasa
yang bertanggungjawab untuk mengawal selia
seseorang pemegang lesen dalam mana-mana
negara;

"syarikat amanah" mempunyai erti yang

_Akta 442._ diberikan kepadanya dalam Akta Syarikat

Amanah Labuan 1990.


-----

6 _Rang Undang-Undang_

Penyerahan 28B. (1) Lembaga boleh, dalam menjalankan
maklumat. fungsi pengawasannya di bawah Akta ini atau

di bawah mana-mana undang-undang lain yang
berhubungan dengan perkhidmatan kewangan
## luar pesisir, menghendaki mana-mana institusi
kewangan atau mana-mana perbadanan yang ada
kaitan dengan mana-mana institusi kewangan
supaya menyerahkan kepada Lembaga apa-apa
maklumat yang disifatkan oleh Lembaga perlu
atau suaimanfaat bagi pelaksanaan fungsi
pengawasan itu, tetapi Lembaga tidak boleh
menghendaki apa-apa maklumat yang

mendedahkan hal ehwal, identiti atau akaun

seseorang pelanggan mana-mana institusi atau
perbadanan sedemikian.

(2) Lembaga boleh mendedahkan apa-apa

maklumat yang diserahkan di bawah subseksyen
# (1)-

## (a) kepada mana-mana orang dalam cara

digabungkan atau dikumpulkan sekiranya
difikirkannya patut untuk berbuat
demikian tetapi pendedahan itu hendaklah
terbatas kepada mana-mana maklumat
yang tidak berkaitan dengan sesuatu
institusi individu; atau

## (b) kepada pihak berkuasa kewangan negara

asal institusi itu, dan pendedahan itu boleh
## merangkumi mana-mana maklumat yang
berkaitan dengan sesuatu institusi
individu di bawah pengawasan pihak
berkuasa kewangan negara asal itu.

(3) Tiada apa-apa jua dalam subseksyen (1)

## dan (2) boleh ditafsirkan sebagai menghalang
Lembaga menjalankan kuasanya untuk

menghendaki penyerahan apa-apa maklumat
yang berhubungan dengan identiti atau butir-
butir mana-mana orang yang telah memperoleh
apa-apa kemudahan kredit daripada sesuatu bank
luar pesisir yang berlesen, jika Lembaga berpuas


-----

_Lembaga Perkhidmatan Kewangan Luar_ 7

## Pesisir Labuan (Pindaan)

hati bahawa maklumat itu perlu untuk atau
bersampingan dengan fungsi pengawasannya,
dan Lembaga boleh mendedahkan kesemua atau
sebahagian daripada maklumat itu—

_(a) kepada pihak berkuasa kewangan negara_

asal bank itu jika Lembaga berpuas hati
bahawa mana-mana maklumat itu perlu
untuk dan bersampingan dengan fungsi
pengawasan pihak berkuasa kewangan
negara asal itu dan pihak berkuasa
kewangan negara asal itu mempunyai
peruntukan kerahsiaan dalam dokumen
konstituennya untuk melindungi mana-
mana maklumat yang dibekalkan itu
daripada apa-apa pendedahan yang tidak
sah di sisi undang-undang; atau

_(b) kepada agensi penguat kuasa undang-_

undang tempatan jika Lembaga berpuas
hati, berdasarkan pada keterangan yang
tersedia kepada Lembaga, bahawa fraud
atau kesalahan jenayah telah atau
mungkin akan dilakukan.

(4) Tanpa menjejaskan subseksyen (1) dan

(3), jika Lembaga berpuas hati, berdasarkan pada
keterangan yang tersedia kepada Lembaga
bahawa fraud atau kesalahan jenayah telah atau
mungkin akan dilakukan, Lembaga boleh
menghendaki penyerahan mana-mana maklumat
yang berhubungan dengan—

_(a) hal ehwal, identiti atau akaun mana-mana_

penyimpan tertentu mana-mana bank luar
pesisir yang berlesen;

_(b) hal ehwal, identiti atau akaun mana-mana_

pemunya polisi seseorang pemegang
lesen;

_(c) hal ehwal, akaun, urusan atau butir-butir_

pelanggan atau mana-mana orang yang


-----

8 _Rang Undang-Undang_

terlibat dengan pemunyaan atau

pengurusan, atau urusan dengan, suatu
syarikat amanah; atau

_(d) hal ehwal, identiti atau akaun mana-mana_

pelanggan tertentu seseorang pengurus
kumpulan wang atau penyumbang kepada
kumpulan wang yang ditadbirkan atau

diuruskan oleh pengurus kumpulan wang
itu.

(5) Walau apa pun subseksyen (2) dan (3),

## jika Lembaga berpuas hati, berdasarkan pada
keterangan yang tersedia kepada Lembaga,
bahawa fraud atau kesalahan jenayah telah atau
mungkin akan dilakukan, Lembaga boleh
memberikan maklumat tentang pelakuan itu atau
## menyampaikan mana-mana atau kesemua
maklumat berhubung dengan pelakuan itu—

_(a) dalam hal maklumat yang diberikan di_

bawah perenggan (4)(a), kepada pihak
berkuasa kewangan negara asal atau
agensi penguat kuasa undang-undang
tempatan;

_(b) dalam hal maklumat yang diberikan di_

bawah perenggan (4)(b), kepada pihak
berkuasa pengawalseliaan tempatan atau
## agensi penguat kuasa undang-undang tempatan; atau

_(c) dalam hal maklumat yang diberikan di_

bawah perenggan (4)(c) atau (4)(d),
kepada agensi penguat kuasa undang-
## undang tempatan.

 (6) Tertakluk kepada subseksyen (3), (4) dan

(5), mana-mana maklumat yang diperoleh oleh
Lembaga di bawah subseksyen (1), (3) dan (4)
atau mana-mana peruntukan lain Akta ini
hendaklah menjadi satu rahsia antara Lembaga
dengan orang yang membekalkannya, dan tiada

seorang pun yang mempunyai apa-apa maklumat


-----

_Lembaga Perkhidmatan Kewangan Luar_ 9

## Pesisir Labuan (Pindaan)

atau dokumen yang pada pengetahuannya telah
didedahkan dengan melanggar subseksyen ini
boleh dengan apa-apa cara mendedahkan
maklumat atau dokumen itu kepada orang lain.

(7) Tanpa menjejaskan mana-mana

peruntukan lain dalam Akta ini, Lembaga boleh
menerima apa-apa maklumat daripada mana-
mana orang atau pihak berkuasa dalam masa
menjalankan mana-mana kuasa atau kewajipan
di bawah Akta ini atau mana-mana undang-
## undang lain yang berhubungan dengan
perkhidmatan kewangan luar pesisir.

(8) Bagi maksud Bahagian ini, tiada tindakan,

guaman atau pendakwaan atau prosiding lain
boleh diambil atau dibawa atau disenggarakan
dalam mana-mana mahkamah atau di hadapan
mana-mana pihak berkuasa lain terhadap mana-
mana orang kerana dia mematuhi mana-mana
peruntukan Bahagian ini.

(9) Bahagian ini hendaklah mempunyai kuat

kuasa dan kesan yang sepenuhnya, walau apa
pun apa-apa jua yang tidak selaras atau
berlawanan dengannya dalam Akta ini atau dalam
mana-mana peruntukan di bawah mana-mana
undang-undang lain yang berhubungan dengan
perkhidmatan kewangan luar pesisir.

(10) Mana-mana institusi kewangan luar

pesisir yang tidak mematuhi seksyen ini adalah
melakukan suatu kesalahan dan apabila
disabitkan boleh—

_(a) dalam hal seseorang orang individu_

didenda tidak melebihi satu juta lima ratus
ribu ringgit atau dipenjarakan selama
## tempoh tidak melebihi tiga tahun atau
kedua-duanya; dan


-----

10 _Rang Undang-Undang_

_(b) dalam hal suatu pertubuhan.perbadanan_

atau perkongsian didenda tidak melebihi
tiga juta ringgit.

(11) Mana-mana orang yang tidak

merahsiakan maklumat sebagaimana yang
dikehendaki di bawah subseksyen (6) adalah
melakukan suatu kesalahan dan apabila
## disabitkan boleh didenda tidak melebihi lima
ratus ribu ringgit atau dipenjarakan selama
tempoh tidak melebihi enam bulan atau kedua-
duanya.

Pemerik- 28c. (1) Ketua Pengarah atau mana-mana orang
saan. yang diberi kuasa oleh Lembaga boleh

memeriksa dan menyiasat, tertakluk kepada
syarat kerahsiaan, mana-mana institusi kewangan
atau mana-mana perbadanan yang berkaitan
## dengan mana-mana institusi kewangan bagi
maksud menentusahkan maklumat yang
diserahkan di bawah subseksyen 28B(1), (3) dan
(4).

## (2) Jika terdapat percanggahan antara

peruntukan seksyen ini dengan peruntukan mana-
mana undang-undang lain yang berhubungan
dengan perkhidmatan kewangan luar pesisir,
peruntukan seksyen ini hendaklah mengatasi.

Pelantikan 28D. (1) Bagi maksud menjalankan penyiasatan
pegawai apa-apa kesalahan di bawah Akta ini atau di
penyiasat,
kuasa, bawah mana-mana undang-undang lain yang
fungsi dan berhubungan dengan perkhidmatan kewangan
kewajipan.

## luar pesisir, Lembaga boleh melantik, melalui

surat cara bertulis, mana-mana pegawai atau
pekerja Lembaga atau mana-mana orang lain
yang sesuai untuk menjadi pegawai penyiasat.

## (2) Tertakluk kepada subseksyen (3),

seseorang pegawai penyiasat yang dilantik di
bawah subseksyen (1) hendaklah mempunyai
semua kuasa, fungsi dan kewajipan yang


-----

_Lembaga Perkhidmatan Kewangan Luar 11_

_Pesisir Labuan (Pindaan)_

diberikan kepada seorang pegawai penyiasat di
bawah Akta ini, dan jika pegawai penyiasat itu
bukan pegawai atau pekerja Lembaga, dia
hendaklah, berhubungan dengan kuasa, fungsi
dan kewajipan itu—

_(a) tertakluk kepada; dan_

_(b) menikmati apa-apa hak, keistimewaan,_

perlindungan, kekebalan dan jaminan
tanggung rugi seperti yang ditetapkan
dalam,

peruntukan-peruntukan Akta ini atau undang-
undang bertulis lain yang terpakai bagi seseorang
pegawai atau pekerja Lembaga.

(3) Seseorang pegawai penyiasat hendaklah

tertakluk kepada arahan dan kawalan Lembaga
dan Ketua Pengarah, atau mana-mana pegawai
lain Lembaga yang diberi kuasa oleh Lembaga
untuk bertindak bagi pihak Lembaga, dan mana-
mana pegawai atau pegawai-pegawai penyiasat
lain yang lebih tinggi pangkatnya daripada dia,
dan hendaklah menjalankan kuasanya,

melaksanakan fungsinya dan menunaikan
kewajipannya yang disebut dalam subseksyen
(2) dengan mematuhi mana-mana perintah,
arahan, syarat, batasan atau had yang dinyatakan
oleh Lembaga atau Ketua Pengarah, atau pegawai
Lembaga yang diberi kuasa untuk bertindak bagi
pihak Lembaga, atau seorang pegawai penyiasat
yang lebih tinggi pangkatnya daripada dia, secara
lisan atau bertulis, sama ada secara am, atau
dalam hal atau keadaan yang tertentu.

(4) Ketua Pengarah hendaklah mempunyai

semua kuasa, fungsi dan kewajipan pegawai

penyiasat.

(5) Seorang pegawai penyiasat yang

menjalankan penyiasatan di bawah Bahagian ini
hendaklah mempunyai kuasa untuk


-----

12 _Rang Undang-Undang_

mengendalikan sumpah atau ikrar terhadap orang
## yang disiasat.

(6) Mana-mana orang yang menghalang

mana-mana pegawai penyiasat daripada
menjalankan kewajipannya di bawah Akta ini
## adalah melakukan suatu kesalahan dan apabila
disabitkan boleh didenda tidak melebihi lima
ratus ribu ringgit atau dipenjarakan selama
## tempoh tidak melebihi enam bulan atau kedua-
duanya.".

Pindaan 6. Subseksyen 29(2) Akta ibu adalah dipinda—
seksyen 29.

_(a) dalam perenggan (d)—_

(i) dengan memasukkan selepas perkataan "di

## bawah" perkataan "Akta ini atau"; dan

(ii) dengan memasukkan selepas perkataan

## "undang-undang" perkataan "lain yang";

dan

_(b) dalam perenggan (e)—_

(i) dengan memasukkan selepas perkataan "di

## bawah" perkataan "Akta ini atau"; dan

(ii) dengan memasukkan selepas perkataan

## "undang-undang" perkataan "lain yang".

Seksyen baru 7. Akta ibu adalah dipinda dengan memasukkan selepas
32A. seksyen 32 seksyen yang berikut:

Kuasa 32A. Walau apa pun mana-mana peruntukan di
untuk bawah mana-mana undang-undang lain yang
mengena-
kan dan berhubungan dengan perkhidmatan kewangan
memungut luar pesisir, Lembaga boleh, dengan kelulusan
fi.

## Menteri, melalui perintah yang disiarkan dalam

_Warta, mengenakan dan memungut apa-apa fi_

bagi apa-apa perkhidmatan yang diberikan oleh
atau bagi pihak Lembaga di bawah Akta ini
atau mana-mana undang-undang lain yang
berhubungan dengan perkhidmatan kewangan
luar pesisir dan bagi pemberian atau pengeluaran


-----

_Lembaga Perkhidmatan Kewangan Luar_ 13

## Pesisir Labuan (Pindaan)

apa-apa lesen, permit, pendaftaran, kelulusan
atau pengecualian yang boleh dibenarkan atau
dikeluarkan oleh Lembaga di bawah mana-mana
undang-undang.".

## 8. Seksyen 36 Akta ibu adalah dipinda dengan Pindaan
memasukkan selepas perkataan "oleh Lembaga," perkataan seksyen 36.
"mana-mana orang yang dilantik oleh Lembaga di bawah
Akta ini".

9. Akta ibu adalah dipinda dengan memasukkan selepas Seksyen baru
seksyen 36 seksyen yang berikut: 36A, 36e dan

36c.

Lembaga 36A. (1) Walau apa pun peruntukan mana-
melantik mana undang-undang bertulis yang lain—
pegawai
atau
pekerja _(a) dalam mana-mana prosiding sivil oleh_
untuk atau terhadap Lembaga; atau
hadir dalam
mahkamah _(b) dalam mana-mana prosiding sivil lain_
bagi pihak
Lembaga. yang Lembaga dikehendaki atau

dibenarkan oleh mahkamah untuk
diwakili atau didengar, atau selainnya
berhak untuk diwakili atau didengar,

mana-mana ahli, pegawai atau pekerja Lembaga
yang telah diterima masuk sebagai peguambela

_Akta 166._ dan peguamcara di bawah Akta Profesion

Undang-Undang 1976 dan diberi kuasa oleh
Lembaga bagi maksud itu, boleh, bagi pihak
Lembaga, memulakan prosiding sedemikian atau
hadir sebagai peguambela dalamnya dan boleh
membuat dan melakukan semua tindakan
## berkenaan dengan prosiding itu bagi pihak
Lembaga.

(2) Walau apa pun mana-mana peruntukan

yang berlawanan dalam Akta ini, Lembaga boleh
melantik peguambela dan peguamcara bagi
maksud yang diperuntukkan dalam subseksyen
(1).


-----

14 _Rang Undang-Undang_

Peng- 36B. (1) Ketua Pengarah boleh, dengan
kompaunan persetujuan bertulis Pendakwa Raya, dalam
kesalahan.

sesuatu kes jika dia berfikir sesuai dan layak
berbuat demikian, mengkompaunkan apa-apa
kesalahan yang dilakukan oleh mana-mana orang
yang boleh dihukum di bawah Akta ini dengan
membuat suatu tawaran bertulis kepada orang
itu untuk mengkompaunkan kesalahan itu apabila
dibayar kepada Ketua Pengarah, dalam masa
yang ditentukan dalam tawaran itu, suatu amaun
yang tidak melebihi lima puluh peratus daripada
amaun denda maksimum yang boleh dikenakan
ke atas orang itu jika dia disabitkan atas
kesalahan itu.

(2), Sesuatu tawaran di bawah subseksyen (1)

boleh dibuat pada bila-bila masa selepas
kesalahan itu dilakukan, tetapi sebelum apa-
apa pendakwaan baginya dimulakan.

(3) Jika amaun yang dinyatakan dalam

tawaran di bawah subseksyen (1) tidak dibayar
dalam tempoh yang ditetapkan dalam tawaran
itu, atau dalam apa-apa tempoh lanjutan yang
diberikan oleh Ketua Pengarah, pendakwaan bagi
kesalahan itu boleh dimulakan pada bila-bila
masa selepas itu terhadap orang yang kepadanya
tawaran itu dibuat.

(4) Jika sesuatu kesalahan telah di-

kompaunkan di bawah subseksyen (1), tiada
pendakwaan boleh selepas itu dimulakan
berkenaan dengan kesalahan itu terhadap orang
yang kepadanya tawaran untuk meng-
kompaunkan kesalahan itu dibuat.

Tanggungan 36c. Jika mana-mana kesalahan terhadap mana-
pengarah,pegawai, mana peruntukan Akta ini telah dilakukan oleh
pengawal, mana-mana institusi kewangan luar pesisir,
dsb. mana-mana orang yang pada masa pelakuan

kesalahan itu adalah seorang pengarah, pegawai,

atau pengawal, dalam institusi kewangan luar
pesisir itu atau berupa sebagai bertindak dalam


-----

_Lembaga Perkhidmatan Kewangan Luar_ 15

_Pesisir Labuan (Pindaan)_

mana-mana sifat sedemikian, atau telah dengan
apa-apa cara sehingga apa-apa takat

bertanggungjawab tentang pengurusan mana-
mana hal ehwal institusi kewangan luar pesisir
itu, atau telah membantu dalam pengurusan
sedemikian adalah melakukan kesalahan itu
melainkan jika dia membuktikan bahawa
kesalahan itu telah dilakukan tanpa dipersetujui
## atau dibiarkan olehnya dan bahawa dia telah
menjalankan segala usaha untuk mencegah
pelakuan kesalahan itu sebagaimana yang patut
dijalankan olehnya, dengan memberikan
perhatian kepada jenis fungsinya atas sifat itu
## dan segala hal keadaan.".

HURAIAN

Rang Undang-Undang ini bertujuan untuk meminda Akta Lembaga
Perkhidmatan Kewangan Luar Pesisir Labuan 1996 ("Akta 545")-

2. Fasal 1 memperkatakan tajuk ringkas dan mula berkuatkuasanya
Akta yang dicadangkan.

3. _Fasal 2 bertujuan untuk meminda seksyen 2 Akta dengan_

memperluas takrif "perkhidmatan kewangan luar pesisir". Pindaan
itu perlu untuk memastikan bahawa undang-undang yang diperbuat
oleh Parlimen selepas Akta 545 termasuk dalam ruang lingkup takrif
itu.

4. _Fasal 3 bertujuan untuk meminda seksyen 4 Akta—_

_(a) dengan memasukkan subseksyen baru (4) untuk memberikan_

kuasa kepada Lembaga untuk menubuhkan dan mengambil
bahagian dalam mana-mana pertubuhan perbadanan bagi
maksud menggalakkan penyelidikan dan latihan dan
meningkatkan pembangunan Labuan sebagai Pusat
Kewangan Luar Pesisir Antarabangsa; dan

_(b) dengan memasukkan subseksyen baru (5) untuk memberikan_

kuasa kepada Lembaga untuk mengeluarkan arahan, khasnya
kepada institusi bank dan insurans luar pesisir, berhubung
dengan dasar yang perlu diikut, cara untuk menjalankan
perniagaan, amalan berhemat yang hendaklah diikuti, dan
mana-mana perkara lain yang berhubungan dengan
pengawasan dan pengawalseliaan bank luar pesisir,


-----

16 _Rang Undang-Undang_

pengurusan kumpulan wang, industri insurans dan aktiviti
kewangan luar pesisir lain yang dibenarkan atau dikawal
selia.

5 _Fasal 4 bertujuan untuk meminda seksyen 18 Akta dengan_

memasukkan seksyen baru 18A yang memberikan kuasa kepada
Lembaga, dengan kelulusan Menteri Kewangan, untuk menubuhkan
dan menyenggara suatu "Tabung Kebajikan Kakitangan" dengan
menggunakan wang Lembaga bagi faedah ahli, kakitangannya dan

juga tanggungan mereka.

6. Fasal 5 bertujuan untuk memasukkan Bahagian baru 11A ke
dalam Akta. Bahagian baru yang dicadangkan mengandungi seksyen
28A, 28B, 28C dan 28D. Pindaan tersebut akan memberikan kuasa

kepada Lembaga untuk mengumpul dan menerima apa-apa maklumat
daripada peserta luar pesisir atau mana-mana orang lain. Maklumat
yang diperoleh oleh Lembaga itu akan menjadi rahsia antara Lembaga
dengan orang yang membekalkannya dan mana-mana pendedahannya
hanya boleh dibuat di bawah keadaan yang diperuntukkan dalam
seksyen 28B. Pada masa yang sama, Lembaga diberi kuasa untuk
melantik mana-mana pegawai Lembaga untuk memeriksa institusi
kewangan luar pesisir dan melantik pegawai penyiasat sekiranya
diperlukan.

7. Fasal 6 bertujuan untuk memasukkan seksyen baru 32A, untuk
memberikan kuasa kepada Lembaga, dengan kelulusan Menteri,
mengenakan fi yang tidak diperuntukkan di bawah mana-mana undang-
undang lain yang berhubungan dengan perkhidmatan kewangan luar
pesisir bagi perkhidmatan yang diberikan oleh Lembaga.

8. _Fasal 9 bertujuan untuk memasukkan seksyen baru 36A, 36B_

dan 36c. Seksyen 36A yang dicadangkan bertujuan untuk memberikan
kuasa kepada Lembaga untuk melantik mana-mana pegawai atau
pekerja Lembaga yang berkelayakan untuk hadir dalam mahkamah
bagi pihak Lembaga dalam prosiding sivil. Seksyen 36B yang
dicadangkan bertujuan untuk memberikan kuasa kepada Ketua
Pengarah, tertakluk kepada persetujuan Pendakwa Raya untuk
mengkompaunkan kesalahan di bawah Akta 545. Seksyen 36c yang
dicadangkan memperkatakan tanggungan pengarah, pegawai dan
pengawal mana-mana institusi kewangan luar pesisir jika institusi
tersebut disabitkan atas suatu kesalahan di bawah Akta 545.

9. Pindaan-pindaan lain yang tidak disebut secara khusus dalam
Huraian ini adalah pindaan-pindaan yang kecil dan berbangkit sahaja.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 2079.]


-----

