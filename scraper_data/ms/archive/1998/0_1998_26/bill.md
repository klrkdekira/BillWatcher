---
Year: 1998
Bill: D.R.33/1998 - Rang Undang-Undang Bank Pertanian Malaysia (Pindaan) 1998 (Lulus)
Title: D.R.33/1998 - Rang Undang-Undang Bank Pertanian Malaysia (Pindaan) 1998 (Lulus)
Download URL: https://www.parlimen.gov.my/files/billindex/pdf/1998/DR331998.pdf
URL: https://www.parlimen.gov.my/files/billindex/pdf/1998/DR331998.pdf
---
---
Reading:
D.R.33/1998
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 33/98

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Bank Pertanian Malaysia 1969.

# DIPERBUAT oleh Parlimen Malaysia seperti yang berikut:

**Tajuk ringkas dan permulaan kuat kuasa**

1. (1) Akta ini bolehlah dinamakan Akta Bank Pertanian Malaysia
(Pindaan) 1998.

(2) Akta ini hendaklah mula berkuat kuasa pada tarikh yang

ditetapkan oleh Menteri melalui pemberitahuan dalam Warta.

# Pindaan seksyen 10B

2. Akta Bank Pertanian Malaysia 1969 [Akta 9], yang disebut "Akta
ibu" dalam Akta ini, dipinda dalam seksyen 10B—

_(a) dalam subseksyen (3), dengan menggantikan perkataan_

"Jawatankuasa Tatatertib berkenaan dengan Pengurus
Besar" dengan perkataan "Pihak berkuasa tatatertib
berkenaan dengan Pengurus Besar ialah Jawatankuasa
Tatatertib yang";


-----

_Rang Undang-Undang_

# (b) dengan menggantikan subseksyen (8) dan (9) dengan

subseksyen yang berikut:

# "(8) Sesuatu keputusan Jawatankuasa Tatatertib yang

ditubuhkan di bawah subseksyen (1) boleh dirayukan
kepada Lembaga Rayuan Tatatertib yang ditubuhkan
# di bawah seksyen 10D.

(9) Sesuatu keputusan Jawatankuasa Tatatertib yang

ditubuhkan di bawah subseksyen (3) boleh dirayukan
kepada Menteri."; dan

_(c) dengan memasukkan selepas subseksyen (9) subseksyen_

yang berikut:

"(10) Lembaga Rayuan Tatatertib atau Menteri,

mengikut mana-mana yang berkenaan, boleh
mengesahkan, mengakaskan atau mengubah keputusan
Jawatankuasa Tatatertib.

(11) Keputusan Lembaga Rayuan Tatatertib atau

Menteri di bawah subseksyen (10) adalah muktamad
dan konklusif.".

# Seksyen baru l0D dan 1 0 E

3. Akta ibu dipinda dengan memasukkan selepas seksyen l0c
# seksyen yang berikut:

10D. (1) Maka hendaklah ada suatu Lembaga Rayuan

Tatatertib Bank yang hendaklah terdiri daripada ahli-ahli

, yang berikut:

_(a) Pengerusi, yang hendaklah menjadi pengerusi_

Lembaga Rayuan Tatatertib itu dan hendaklah
mempunyai undi pemutus; dan

_(b) tiga orang ahli Lembaga, yang bukan ahli_

Jawatankuasa Tatatertib yang keputusannya ialah
hal perkara rayuan itu, yang hendaklah dilantik

oleh pengerusi Lembaga Rayuan Tatatertib itu
dengan kelulusan Lembaga bagi maksud rayuan
itu.


-----

_Bank Pertanian Malaysia (Pindaan)_

(2) Apabila Lembaga Rayuan Tatatertib menimbangkan

sesuatu rayuan yang dibuat di bawah seksyen 10B,
seseorang ahli Jawatankuasa Tatatertib yang terhadap
keputusannya rayuan itu dibuat yang juga ahli Lembaga
tidak boleh hadir pada atau dengan apa-apa cara mengambil
bahagian dalam apa-apa prosiding berhubungan dengan
rayuan itu.

10E. (1) Jika Lembaga mendapati atau jika representasi

dibuat kepada Lembaga bahawa adalah wajar perkhidmatan
seseorang pegawai atau pekerja ditamatkan demi
kepentingan awam, Lembaga boleh meminta laporan penuh
daripada pegawai atasan pegawai atau pekerja yang
terhadapnya representasi itu dibuat yang hendaklah
mengandungi butir-butir berhubungan dengan kerja dan
kelakuan pegawai atau pekerja itu.

(2) Jika, setelah menimbangkan laporan yang diterima

di bawah subseksyen (1), Lembaga berpuas hati bahawa,

setelah mengambil kira syarat-syarat perkhidmatan,
kebergunaan pegawai atau pekerja itu, kerja dan kelakuan
pegawai atau pekerja itu dan segala hal keadaan lain kes
itu, adalah wajar demi kepentingan awam untuk berbuat
demikian, Lembaga boleh menamatkan perkhidmatan
pegawai atau pekerja itu mulai dari tarikh yang hendaklah
ditentukan oleh Lembaga.

(3) Adalah sah di sisi undang-undang bagi Jawatankuasa

Tatatertib yang berkenaan untuk mengesyorkan kepada
Lembaga supaya perkhidmatan seseorang pegawai atau
pekerja ditamatkan demi kepentingan awam walaupun
prosiding tatatertib belum dijalankan di bawah Akta ini
dan Lembaga boleh menamatkan perkhidmatan pegawai
atau pekerja itu sedemikian.

(4) Walau apa pun apa-apa jua dalam Akta ini dan

mana-mana undang-undang lain yang berlawanan, dalam
# menamatkan perkhidmatan seseorang pegawai atau pekerja
demi kepentingan awam di bawah seksyen ini, pegawai
atau pekerja itu tidak perlu diberi apa-apa peluang untuk
didengar dan seseorang pegawai atau pekerja yang
perkhidmatannya telah ditamatkan demi kepentingan awam


-----

_Rang Undang-Undong_

di bawah seksyen ini tidak boleh dianggap telah dibuang
kerja, tanpa mengira sama ada penamatan perkhidmatan
pegawai atau pekerja itu melibatkan suatu unsur hukuman
# atau berkaitan dengan kelakuan yang berhubungan dengan
jawatannya yang dianggap oleh Lembaga tak memuaskan
atau patut disalahkan.".

# Pindaan seksyen 38A

4. Seksyen 38A Akta ibu dipinda—

_(a) dengan menggantikan subseksyen (4) dengan subseksyen_
yang berikut:

"(4) Peraturan-peraturan tatatertib yang dibuat di
bawah seksyen ini hendaklah, dalam menetapkan
prosedur bagi prosiding tatatertib, memberi orang yang
# terhadapnya prosiding tatatertib diambil peluang
membuat representasi terhadap pertuduhan tatatertib
yang dibuat terhadapnya sebelum keputusan dicapai
oleh Jawatankuasa Tatatertib kecuali dalam hal-hal yang
berikut:

_(a) jika seseorang pegawai atau pekerja Bank dibuang_
kerja atau diturunkan pangkat atas alasan kelakuan
yang berkenaan dengannya suatu pertuduhan
jenayah telah dibuktikan terhadapnya;

_(b) jika Lembaga, atas syor Menteri yang_
dipertanggungkan dengan tanggungjawab bagi
hal ehwal dalam negeri, berpuas hati bahawa
demi kepentingan keselamatan Malaysia atau
# mana-mana bahagiannya adalah tidak suaimanfaat
untuk menjalankan kehendak subseksyen ini;
atau

_(c) jika telah dibuat terhadap seseorang pegawai_
# atau pekerja Bank apa-apa perintah tahanan,
pengawasan, kediaman terhad, buang negeri atau
# deportasi, atau jika telah dikenakan terhadap
seseorang pegawai atau pekerja Bank apa-apa
bentuk sekatan atau pengawasan dengan bon
atau selainnya, di bawah mana-mana undangundang berhubungan dengan keselamatan


-----

_Bank Pertanian Malaysia (Pindaan)_

Malaysia atau mana-mana bahagiannya,
pencegahan jenayah, tahanan pencegahan,
kediaman terhad, buang negeri, imigresen, atau
pelindungan wanita dan gadis."; dan

_(b) dengan memasukkan selepas subseksyen (4) subseksyen_

yang berikut:

"(5) Peraturan-peraturan tatatertib yang dibuat di

bawah seksyen ini hendaklah mengadakan peruntukan
mengenai prosedur bagi pendengaran rayuan terhadap
keputusan Jawatankuasa Tatatertib.

(6) Bagi maksud seksyen ini, "pegawai" termasuklah

Pengurus Besar.".

HURAIAN

Rang Undang-Undang ini bertujuan untuk meminda Akta Bank Pertanian Malaysia

1969 ("Akta 9").

2. _Fasal I bertujuan untuk mengadakan peruntukan bagi perkara permulaan._

3. _Fasal 2 bertujuan untuk meminda seksyen 10B Akta 9 untuk mengadakan_

peruntukan mengenai rayuan kepada Lembaga Rayuan Tatatertib atau Menteri
terhadap keputusan Jawatankuasa Tatatertib.

4. _Fasal 3 bertujuan untuk memasukkan seksyen baru 10D ke dalam Akta 9_

untuk mengadakan peruntukan mengenai penubuhan Lembaga Rayuan Tatatertib.
_Fasal 3 juga bertujuan untuk memasukkan seksyen baru l0E untuk mengadakan_
peruntukan bagi penamatan perkhidmatan pegawai atau pekerja Bank demi
kepentingan awam.

5. _Fasal 4 bertujuan untuk meminda seksyen 38A Akta 9 bagi_

memperuntukkan bahawa dalam hal keadaan tertentu peiuang untuk membuat
representasi tidak perlu diberikan.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])1937]


-----

