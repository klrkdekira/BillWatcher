---
Year: 1998
Bill: D.R.28/1998 - Rang Undang-Undang Lembaga Pertubuhan Peladang (Pindaan) 1998 (Lulus)
Title: D.R.28/1998 - Rang Undang-Undang Lembaga Pertubuhan Peladang (Pindaan) 1998 (Lulus)
Download URL: https://www.parlimen.gov.my/files/billindex/pdf/1998/DR281998.pdf
URL: https://www.parlimen.gov.my/files/billindex/pdf/1998/DR281998.pdf
---
---
Reading:
D.R.28/1998
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 28/98

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Lembaga Pertubuhan Peladang

1973.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

1. (1) Akta ini bolehlah dinamakan Akta Lembaga Pertubuhan
Peladang (Pindaan) 1998.

(2) Akta ini hendaklah mula berkuat kuasa pada tarikh yang

ditetapkan oleh Menteri melalui pemberitahuan dalam Warta.

**Pindaan seksyen 17**

2. Akta Lembaga Pertubuhan Peladang 1973 [Akta 110], yang
disebut "Akta ibu" dalam Akta ini, dipinda dalam seksyen 17—

_(a) dalam subseksyen (3), dengan menggantikan perkataan_

"Jawatankuasa Tatatertib berkenaan dengan Ketua
Pengarah" dengan perkataan "Pihak berkuasa tatatertib
berkenaan dengan Ketua Pengarah ialah Jawatankuasa
Tatatertib yang";


-----

_Rang Undang-Undang_

_(b) dengan menggantikan subseksyen (8) dan (9) dengan_

subseksyen yang berikut:

"(8) Sesuatu keputusan Jawatankuasa Tatatertib yang

ditubuhkan di bawah subseksyen (1) boleh dirayukan
kepada Lembaga Rayuan Tatatertib yang ditubuhkan
di bawah seksyen 17A.

(9) Sesuatu keputusan Jawatankuasa Tatatertib yang

ditubuhkan di bawah subseksyen (3) boleh dirayukan
kepada Menteri."; dan

_(c) dengan memasukkan selepas subseksyen (9) subseksyen_

yang berikut:

"(10) Lembaga Rayuan Tatatertib atau Menteri,

mengikut mana-mana yang berkenaan, boleh
mengesahkan, mengakaskan atau mengubah keputusan
Jawatankuasa Tatatertib.

(11) Keputusan Lembaga Rayuan Tatatertib atau

Menteri di bawah subseksyen (10) adalah muktamad
dan konklusif.".

**Seksyen baru 1 7 A dan 17B**

3. Akta ibu dipinda dengan memasukkan selepas seksyen 17 seksyen
yang berikut:

17A. (1) Maka hendaklah ada suatu Lembaga Rayuan

Tatatertib Lembaga yang hendaklah terdiri daripada ahli-
ahli yang berikut:

_(a) Pengerusi, yang hendaklah menjadi pengerusi_

Lembaga Rayuan Tatatertib itu dan hendaklah
mempunyai undi pemutus; dan

_(b) tiga orang ahli Lembaga, yang bukan ahli_

Jawatankuasa Tatatertib yang keputusannya ialah
hal perkara rayuan itu, yang hendaklah dilantik
oleh pengerusi Lembaga Rayuan Tataertib itu
dengan kelulusan Lembaga bagi maksud rayuan
itu.


-----

_Lembaga Pertubuhan Peladang_

_(Pindaan)_

(2) Apabila Lembaga Rayuan Tatatertib menimbangkan

sesuatu rayuan yang dibuat di bawah seksyen 17, seseorang
ahli Jawatankuasa Tatatertib yang terhadap keputusannya
rayuan itu dibuat yang juga ahli Lembaga tidak boleh
hadir pada atau dengan apa-apa cara mengambil bahagian
dalam apa-apa prosiding berhubungan dengan rayuan itu.

17B. (1) Jika Lembaga mendapati atau jika representasi

dibuat kepada Lembaga bahawa adalah wajar perkhidmatan
seseorang pegawai atau penjawat ditamatkan demi
kepentingan awam, Lembaga boleh meminta laporan penuh
daripada pegawai atasan pegawai atau penjawat yang
terhadapnya representasi itu dibuat yang hendaklah
mengandungi butir-butir berhubungan dengan kerja dan
kelakuan pegawai atau penjawat itu.

(2) Jika, setelah menimbangkan laporan yang diterima

di bawah subseksyen (1), Lembaga berpuas hati bahawa
setelah mengambil kira syarat-syarat perkhidmatan,
kebergunaan pegawai atau penjawat itu, kerja dan kelakuan
pegawai atau penjawat itu dan segala hal keadaan lain
kes itu, adalah wajar demi kepentingan awam untuk berbuat
demikian, Lembaga boleh menamatkan perkhidmatan
pegawai atau penjawat itu mulai dari tarikh yang hendaklah
ditentukan oleh Lembaga.

(3) Adalah sah di sisi undang-undang bagi Jawatankuasa

Tatatertib yang berkenaan untuk mengesyorkan kepada
Lembaga supaya perkhidmatan seseorang pegawai atau
penjawat itu ditamatkan demi kepentingan awam walaupun
prosiding tatatertib belum dijalankan di bawah Akta ini
dan Lembaga boleh menamatkan perkhidmatan pegawai
atau penjawat itu sedemikian.

(4) Walau apa pun apa-apa jua dalam Akta ini dan

mana-mana undang-undang lain yang berlawanan, dalam
menamatkan perkhidmatan seseorang pegawai atau
penjawat demi kepentingan awam di bawah seksyen ini,
pegawai atau penjawat itu tidak perlu diberi apa-apa peluang
untuk didengar dan seseorang pegawai atau penjawat yang
perkhidmatannya telah ditamatkan demi kepentingan awam
di bawah seksyen ini tidak boleh dianggap telah dibuang


-----

_Rang Undang-Undang_

kerja, tanpa mengira sama ada penamatan perkhidmatan
pegawai atau penjawat itu melibatkan suatu unsur hukuman
atau berkaitan dengan kelakuan yang berhubungan dengan

jawatannya yang dianggap oleh Lembaga tak memuaskan

atau patut disalahkan.".

# Pindaan Jadual Kedua

4. Jadual Kedua kepada Akta ibu adalah dipinda dalam
perenggan 1—

_(a) dengan memotong perkataan "dan" di hujung subperenggan_

_(1)',_

# (b) dengan menggantikan subperenggan (m) dengan

subperenggan yang berikut:

_"(m) menetapkan prosedur bagi prosiding tatatertib yang_

hendaklah memberi orang yang terhadapnya
prosiding tatatertib diambil peluang membuat
representasi terhadap pertuduhan tatatertib yang
dibuat terhadapnya sebelum keputusan dicapai
oleh Jawatankuasa Tatatertib kecuali dalam hal-
hal yang berikut:

(i) jika seseorang pegawai atau penjawat

Lembaga dibuang kerja atau diturunkan
pangkat atas alasan kelakuan yang
berkenaan dengannya suatu pertuduhan

jenayah telah dibuktikan terhadapnya;

(ii) jika Lembaga, atas syor Menteri yang

dipertanggungkan dengan tanggungjawab
bagi hal ehwal dalam negeri, berpuas
hati bahawa demi kepentingan

keselamatan Malaysia atau mana-mana
bahagiannya adalah tidak suaimanfaat
untuk menjalankan kehendak perenggan
ini; atau

(iii) jika telah dibuat terhadap seseorang

pegawai atau penjawat Lembaga apa-apa
perintah tahanan, pengawasan, kediaman
terhad, buang negeri atau deportasi, atau

jika telah dikenakan terhadap seseorang

pegawai atau penjawat Lembaga apa-apa
bentuk sekatan atau pengawasan dengan
bon atau selainnya, di bawah mana-mana


-----

_Lembaga Pertubuhan Peladang_

_(Pindaan)_

undang-undang berhubungan dengan
# keselamatan Malaysia atau mana-mana
bahagiannya, pencegahan jenayah,
tahanan pencegahan, kediaman terhad,
buang negeri, imigresen atau pelindungan
wanita dan gadis; dan";

_(c) dengan memasukkan selepas subperenggan (m)_

subperenggan yang berikut:

# "(n) prosedur bagi pendengaran rayuan oleh Lembaga

Rayuan Tatatertib atau Menteri."; dan

_(d) dengan memasukkan selepas perenggan 1 perenggan yang_

berikut:

"1A. Bagi maksud perenggan 1 _(m), "pegawai"_
termasuklah Ketua Pengarah.".

HURAIAN

Rang Undang-Undang ini bertujuan untuk meminda Akta Lembaga Pertubuhan
Peladang 1973 ("Akta 110").

2. _Fasal 1 bertujuan untuk mengadakan peruntukan bagi perkara permulaan._

3. _Fasal 2 bertujuan untuk meminda seksyen 17 Akta 110 untuk mengadakan_

peruntukan mengenai rayuan kepada Lembaga Rayuan Tatatertib atau Menteri

terhadap keputusan Jawatankuasa Tatatertib.

4. Fasal 3 bertujuan untuk memasukkan seksyen baru 1 7 A ke dalam Akta 110
untuk mengadakan peruntukan mengenai penubuhan Lembaga Rayuan Tatatertib.
_Fasal 3 juga bertujuan memasukkan seksyen baru 17B untuk mengadakan_
peruntukan bagi penamatan perkhidmatan pegawai atau penjawat Lembaga demi
kepentingan awam.

5. _Fasal 4 bertujuan untuk meminda perenggan 1 Jadual Kedua Akta 110_

untuk mengadakan peruntukan bahawa dalam hal keadaan tertentu peluang
untuk membuat representasi tidak perlu diberikan.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])1634]


-----

