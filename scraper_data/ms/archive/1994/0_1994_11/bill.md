---
Year: 1994
Bill: D.R.12/1994 - Rang Undang-Undang Keganasan Rumah Tangga 1994 (Lulus)
Title: D.R.12/1994 - Rang Undang-Undang Keganasan Rumah Tangga 1994 (Lulus)
Download URL: https://www.parlimen.gov.my/files/billindex/pdf/1994/DR121994.pdf
URL: https://www.parlimen.gov.my/files/billindex/pdf/1994/DR121994.pdf
---
---
Reading:
D.R.12/1994
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 12/94**

**Naskhah Sahih—Bahasa Malaysia**

RANG UNDANG-UNDANG KEGANASAN
RUMAH TANGGA 1994

SUSUNAN FASAL

BAHAGIAN I

PERMULAAN

Fasal
1. Tajuk ringkas, pemakaian dan mula berkuatkuasa.
2. Tafsiran.
3. Kecualian bagi peruntukan-peruntukan dalam undangundang bertulis lain.

BAHAGIAN II

PERINTAH PERLINDUNGAN

4. Perintah perlindungan interim.
5. Perintah perlindungan.
6. Perintah-perintah yang boleh dimasukkan dalam perintah
perlindungan.
7. Kuasa-kuasa penangkapan.
8. Perlanggaran perintah perlindungan.
9. Membuat atau memperbaharui perintah-perintah apabila
perintah perlindungan dilanggar.

BAHAGIAN III

PAMPASAN DAN KAUNSELINO

10. Pampasan.

11. Kaunseling, dsb.


-----

asal
12. Bila perintah perlindungan interim boleh diminta.

13. Bila perintah perlindungan boleh diminta.

14. Memfailkan aduan.

15. Aduan bagi pihak kanak-kanak atau orang dewasa tak
berkeupayaan.

16. Rekod aduan dan perintah.

17. Bukti penyampaian perintah perlindungan.

BAHAGIAN V

PELBAGAI

18. Maklumat mengenai kesalahan yang melibatkan keganasan
rumah tangga.

19. Tugas-tugas pegawai penguatkuasa.

20. Peraturan-peraturan.


-----

```
          RANG UNDANG-UNDANG KEGANASAN RUMAH TANGGA 1994
       Pindaan yang akan dicadangkan dalan Jawatankuasa oleh
       Y.B. Menteri Perpaduan Negara dan Pembangunan Masyarakat
     1. Rang Undang-Undang adalah dipinda dengan menggantikan fasal 3
       dengan yang berikut:

```
`"Akta ini` 3. Peruntukan-peruntukan Akta ini
```
       hendaklah
```
`dibaca` h e n d a k l a h dibaca b e r s a m a d e n g a n
```
        bersama

```
`dengan` p e r u n t u k a n - p e r u n t u k a n K a n u n
```
        Kanun
```
`Keseksaan.` Keseksaan.".
```
        NMB Bab 45.

```
1. Fasal 13 Rang Undang-Ondang adalah dipinda dengan memotong

perkataan-perkataan "atau mana-mana undang-undang bertulis

lain" selepas perkataan-perkataan "Kanun Keseksaan".

HURAIAN

1. P i n d a a n yang d i c a d a n g k a n kepada fasal a d a l a h u n t u k

menjelaskan bahawa peruntukan-peruntukan Rang Undang-Undang

ini perlulah di baca bersama dengan Kanun Keseksaan.

2. Pindaan yang dicadangkan kepada fasal 13 adalah bertujuan

untuk menghadkan permintaan bagi perintah perlindungan kepada

prosiding jenayah di mana tertuduh itu dipertuduh di bawah

Kanun Keseksaan.


-----

-----

-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi

perlindungan undang-undang dalam situasi keganasan
rumah tangga dan perkara-perkara yang bersampingan
dengannya.

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong
dengan nasihat dan persetujuan Dewan Negara dan
Dewan Rakyat yang bersidang dalam Parlimen, dan
dengan kuasa daripadanya, seperti berikut:

BAHAGIAN I

PERMULAAN

1. (1) Akta ini bolehlah dinamakan Akta Keganasan

Rumah Tangga 1994 dan hendaklah mula berkuatkuasa
pada tarikh yang ditetapkan oleh Menteri melalui
pemberitahuan dalam Warta.

(2) Akta ini hendaklah terpakai bagi semua orang

dalam Malaysia.

2. Dalam Akta ini, melainkan jika konteksnya
menghendaki makna yang lain—

"anggota lain keluarga" ertinya—

_(a) (i) anak lelaki atau anak perempuan_

dewasa; atau

(ii) ibu atau bapa,

pesalah itu; atau


-----

RANG UNDANG-UNDANG

_(b) (i) abang, kakak atau adik; atau_

(ii) mana-mana saudara lain,

pesalah itu yang pada pendapat mahkamah
patutlah dalam hal keadaan keluarga itu
# dikira sebagai seorang anggota keluarga itu;

"isteri atau suami" meliputi isteri atau suami de facto,
iaitu, seseorang yang telah melalui suatu bentuk istiadat
yang diiktiraf sebagai istiadat perkahwinan mengikut
agama atau adat pihak-pihak yang berkenaan, walaupun
istiadat itu tidak didaftarkan atau tidak dapat didaftarkan
di bawah mana-mana undang-undang bertulis
berhubungan dengan upacara dan pendaftaran
perkahwinan;

"kanak-kanak" ertinya seseorang yang berumur di
bawah lapan belas tahun yang tinggal sebagai seorang
anggota keluarga pesalah atau keluarga isteri atau suami
atau bekas isteri atau suami pesalah, mengikut manamana yang berkenaan;

"kediaman alternatif" ertinya premis atau tempat
tinggal yang mangsa itu terpaksa atau telah terpaksa
mencari atau pindah masuk akibat daripada keganasan
rumah tangga;

"kediaman bersama" ertinya premis di rnana pihakpihak itu sedang atau telah tinggal bersama sebagai
anggota-anggota rumah tangga yang sama;

"keganasan rumah tangga" ertinya pelakuan manamana perbuatan yang berikut:

_(a) secara bersengaja atau dengan disedarinya,_
meletakkan atau cuba meletakkan mangsa itu
dalam keadaan ketakutan kecederaan fizikal;

_(b) menyebabkan kecederaan fizikal kepada_
mangsa itu dengan sesuatu perbuatan yang
diketahui atau yang sepatutnya diketahui akan
mengakibatkan kecederaan fizikal;


-----

KEGANASAN RUMAH TANGGA 5

_(c) memaksa mangsa itu dengan paksaan atau_

ancaman untuk melakukan apa-apa kelakuan
atau perbuatan, berbentuk seksual atau pun
selainnya, yang mangsa itu berhak tidak
melakukan;

_(d) mengurung atau menahan mangsa tanpa_

# kerelaan mangsa itu; atau

_(e) dengan niat untuk menyebabkan, atau dengan_

disedari bahawa ia berkemungkinan
menyebabkan, kesedihan atau kegusaran
kepada mangsa itu, melakukan khianat atau
kemusnahan atau kerosakan kepada harta,

oleh seseorang terhadap—

(i) isteri atau suaminya;

(ii) bekas isteri atau suaminya;

(iii) kanak-kanak;

(iv) orang dewasa tak berkeupayaan; atau

(v) mana-mana anggota lain keluarga;

"mahkamah" ertinya—

_(a) berkenaan dengan prosiding jenayah yang_

melibatkan pengataan keganasan rumah
tangga, mahkamah yang kompeten untuk
membicarakan kesalahan sebenar yang atasnya
tertuduh itu dipertuduh;

_(b) berkenaan dengan prosiding sivil bagi_

pampasan di bawah seksyen 10, mahkamah
yang kompeten untuk mendengar tuntutan-
tuntutan itu secara tort

"mangsa" ertinya seseorang mangsa keganasan rumah

tangga;

"Menteri" ertinya Menteri yang dipertanggungkan

dengan tanggungjawab bagi kebajikan masyarakat;

"orang dewasa tak berkeupayaan" ertinya seseorang

yang pada keseluruhannya atau sebahagiannya tak


-----

6 RANG UNDANG-UNDANG

berkeupayaan atau lemah oleh sebab kehilangupayaan
fizikal atau mental atau tidak sihat atau usia tua yang
tinggal sebagai seorang anggota keluarga pesalah;

"orang dilindungi" ertinya seseorang yang dilindungi

di bawah suatu perintah perlindungan;

"pegawai penguatkuasa" ertinya seseorang pegawai

polis atau seseorang pegawai kebajikan daripada Jabatan
Kebajikan Masyarakat;

"perintah perlindungan" ertinya perintah yang

dikeluarkan di bawah Bahagian II;

"saudara" ertinya seseorang yang mempunyai

hubungan persaudaraan melalui pertalian darah seibu
sebapa atau pertalian darah seibu atau sebapa, atau
melalui perkahwinan atau pengangkatan, termasuk
pengangkatan de facto;

"tempat selamat" atau "tempat berlindung" ertinya

mana-mana rumah atau institusi yang disenggarakan
atau diuruskan oleh Jabatan Kebajikan Masyarakat atau
oleh mana-mana agensi atau pertubuhan sukarela lain
yang diluluskan oleh Menteri bagi maksud-maksud Akta
ini atau mana-mana tempat lain yang sesuai yang mana
penghuninya bersedia untuk menerima mangsa itu buat
sementara waktu.

3. Peruntukan-peruntukan Akta ini hendaklah sebagai
tambahan kepada, dan bukannya mengurangkan, mana-
mana peruntukan berhubungan dengan kesalahan-
kesalahan terhadap orang atau berkenaan dengan harta
yang terkandung dalam Kanun Keseksaan atau mana-
mana undang-undang bertulis lain.

BAHAGIAN II

PERINTAH PERLINDUNGAN

4. (1) Mahkamah boleh, sementara menunggu

penyiasatan berhubungan dengan pelakuan suatu
kesalahan yang melibatkan keganasan rumah tangga,
mengeluarkan perintah perlindungan interim yang


-----

KEGANASAN RUMAH TANGGA 7

menghalang orang yang terhadapnya perintah itu dibuat
daripada menggunakan keganasan rumah tangga
terhadap isteri atau suami atau bekas isteri atau
suaminya atau kanak-kanak atau orang dewasa tak
berkeupayaan atau mana-mana anggota lain keluarga,
mengikut mana-mana yang berkenaan, sebagaimana
dinyatakan dalam perintah itu.

(2) Sesuatu perintah perlindungan interim hendaklah

terhenti berkuatkuasa setelah selesainya penyiasatan itu.

5. (1) Mahkamah boleh, dalam prosiding yang
melibatkan sesuatu aduan keganasan rumah tangga,
mengeluarkan mana-mana satu atau lebih perintah
perlindungan yang berikut:

_(a) perintah perlindungan yang menghalang orang_

yang terhadapnya perintah itu dibuat daripada
menggunakan keganasan rumah tangga
terhadap pengadu itu;

_(b) perintah perlindungan yang menghalang orang_

yang terhadapnya perintah itu dibuat daripada
menggunakan keganasan rumah tangga
terhadap kanak-kanak itu;

_(c) perintah perlindungan yang menghalang orang_

yang terhadapnya perintah itu dibuat daripada
menggunakan keganasan rumah tangga
terhadap orang dewasa tak berkeupayaan itu.

(2) Mahkamah dalam membuat sesuatu perintah

perlindungan di bawah perenggan (l)(a) atau (b) atau
_(c) boleh memasukkan peruntukan bahawa orang yang_
terhadapnya perintah itu dibuat tidak boleh menghasut
mana-mana orang lain untuk melakukan keganasan
terhadap orang atau orang-orang dilindungi itu.

6. (1) Sesuatu perintah perlindungan yang dikeluarkan
di bawah seksyen 5 boleh, jika mahkamah berpuas hati
atas imbangan kebarangkalian bahawa adalah perlu bagi
# perlindungan dan keselamatan diri pengadu atau kanak-
kanak atau orang dewasa tak berkeupayaan itu,


-----

8 RANG UNDANG-UNDANG

# mengikut mana-mana yang berkenaan, mengadakan
peruntukan bagi mana-mana satu atau lebih perintah
yang berikut:

_(a) tertakluk kepada subseksyen (4), pemberian_

hak penghunian eksklusif kepada mana-mana
orang dilindungi itu di kediaman bersama atau
bahagian tertentu kediaman bersama itu
dengan mengeluarkan orang yang terhadapnya
perintah itu dibuat daripada kediaman bersama
atau bahagian tertentu itu, walaupun jika
kediaman bersama itu pada keseluruhannya
dipunyai atau disewa oleh orang yang
terhadapnya perintah itu dibuat atau dipunyai
atau disewa bersesama oleh pihak-pihak itu;

_(b) melarang_ atau menyekat orang yang

terhadapnya perintah itu dibuat daripada
memasuki tempat kediaman atau kediaman
bersama atau kediaman alternatif, mengikut
mana-mana yang berkenaan, mana-mana orang
dilindungi itu, atau daripada memasuki tempat
kerja atau sekolah atau institusi lain mana-
mana orang dilindungi itu atau daripada
membuat hubungan diri dengan mana-mana

orang dilindungi itu selain daripada dengan

kehadiran seseorang pegawai penguatkuasa

atau seseorang lain yang dinyatakan atau
diperihalkan dalam perintah itu;

_(c) menghendaki orang yang terhadapnya perintah_

itu dibuat untuk membenarkan mana-mana
orang dilindungi itu memasuki kediaman
bersama, atau untuk memasuki kediaman orang
yang terhadapnya perintah itu dibuat, dengan
ditemani oleh mana-mana pegawai

penguatkuasa bagi maksud mengambil barang-
barang kepunyaan orang atau orang-orang
dilindungi itu;

_(d) menghendaki orang yang terhadapnya perintah_

itu dibuat untuk mengelakkan daripada
membuat perhubungan bertulis atau telefon
dengan mana-mana orang dilindungi itu dan
menyatakan hal-hal keadaan terhad di mana
perhubungan sedemikian dibenarkan;


-----

KEGANASAN RUMAH TANGGA 9

_(e) menghendaki orang yang terhadapnya perintah_

itu dibuat untuk membenarkan mana-mana
orang dilindungi itu untuk terus menggunakan
sesuatu kenderaan yang sebelum itu biasanya

digunakan oleh orang atau orang-orang
dilindungi itu;

_(f) pemberian apa-apa arahan sebagaimana yang_

perlu dan bersarnpingan bagi pelaksanaan

wajar mana-mana perintah yang dibuat di
bawah mana-mana perenggan yang tersebut di
atas,

untuk mempunyai kuatkuasa selama sesuatu tempoh,
tidak melebihi dua belas bulan dari tarikh mula
berkuatkuasanya perintah sedemikian, sebagaimana
yang dinyatakan dalam perintah perlindungan itu.

(2) Mana-mana satu atau lebih perintah di bawah

# subseksyen (1) boleh—

_(a) dibuat atau dibuat semula, atas perlanggaran_

perintah perlindungan, mengikut seksyen 9;
atau

_(b) diperlanjutkan_ selama sesuatu tempoh

selanjutnya, tidak melebihi dua belas bulan
dari tarikh habis tempoh perintah asalnya, jika
mahkamah berpuas hati bahawa, walaupun
tiada berlakunya perlanggaran sebenar akan
perintah itu, perlanjutan itu perlu bagi
perlindungan dan keselamatan diri orang atau

orang-orang dilindungi itu:

Dengan syarat bahawa perlanjutan sesuatu

perintah di bawah perenggan ini tidak boleh
dibuat lebih daripada sekali sahaja.

(3) Kecuali setakat yang penggunaan oleh orang yang

# terhadapnya perintah itu dibuat akan hak untuk
menghuni kediaman bersama, atau untuk memasuki
kediaman alternatif, adalah digantung atau dihadkan,
atau dilarang atau disekat, menurut kuasa suatu perintah
di bawah perenggan (1)(a) atau (b), perintah itu tidak


-----

10 RANG UNDANG-UNDANG

menyentuh apa-apa hakmilik atau kepentingan yang
orang yang terhadapnya perintah itu dibuat atau mana-
mana orang lain mungkin mempunyai mengenai premis
tersebut.

(4) Mahkamah tidak boleh membuat sesuatu perintah

mengeluarkan orang yang terhadapnya perintah itu
dibuat daripada keseluruhan kediaman bersama yang
dipunyai atau disewa pada keseluruhannya olehnya, atau
bersesama olehnya, melainkan jika mahkamah berpuas
hati bahawa tidak ada cara lain untuk menjaminkan
keselamatan diri mana-mana orang dilindungi itu pada
masa itu, dan perintah sedemikian, jika dibuat,
hendaklah, dalam hal di mana kediaman bersama itu
dipunyai atau disewa pada keseluruhannya oleh orang
yang terhadapnya perintah itu dibuat, atau bolehlah,
dalam hal di mana kediaman bersama itu dipunyai atau
disewa bersesama oleh pihak-pihak itu,—

_(a) dibatalkan jika suatu kediaman alternatif yang_

sesuai didapati bagi orang atau orang-orang
dilindungi itu; atau

_(b) dibatalkan_ atau diubahsuaikan apabila

mahkamah berpuas hati bahawa ia tidak lagi
perlu bagi menjaminkan keselamatan diri
orang atau orang-orang dilindungi itu.

(5) Dalam perenggan (4)(b), "diubahsuaikan" ertinya

mengubahsuaikan sesuatu perintah mengeluarkan orang
yang terhadapnya perintah itu dibuat daripada
keseluruhan kediaman bersama itu kepada suatu
perintah yang mengeluarkannya daripada sesuatu
bahagian kediaman bersama itu sebagaimana yang
dinyatakan dalam perintah itu.

7. (1) Jika mahkamah berpuas hati bahawa orang yang
terhadapnya perintah perlindungan atau perintah
perlindungan interim dibuat berkemungkinan akan
menyebabkan kecederaan fizikal sebenar kepada mana-
mana orang dilindungi, mahkamah boleh menyertakan
suatu kuasa menangkap kepada perintah perlindungan
atau perintah perlindungan interim itu, mengikut mana-
mana yang berkenaan.


-----

KEGANASAN RUMAH TANGGA

(2) Jika suatu kuasa menangkap disertakan menurut

kuasa subseksyen (1), maka seseorang pegawai polis
boleh menangkap tanpa waran orang yang terhadapnya
perintah itu dibuat apabila dia mempunyai sebab
munasabah untuk mempercayai bahawa orang itu
melanggar perintah yang dikeluarkan di bawah
subseksyen 4(1) atau 5(1) atau suatu perintah dalam
perintah perlindungan yang termasuk dalam perenggan
6 (1) (a) atau (b), oleh sebab orang itu menggunakan

keganasan atau, mengikut mana-mana yang berkenaan,
memasuki mana-mana tempat yang dilarang di bawah
perintah itu.

(3) Jika suatu kuasa menangkap disertakan kepada

perintah perlindungan atau perintah perlindungan
interim dan orang yang terhadapnya perintah itu dibuat
ditangkap di bawah subseksyen (2)—

_(a) dia hendaklah dibawa ke hadapan seorang_

hakim dalam tempoh dua puluh empat jam dari
# masa dia ditangkap; dan

_(b) dia tidak boleh dibebaskan dalam tempoh itu_

kecuali atas arahan hakim.

tetapi tiada apa-apa jua dalam seksyen ini boleh
membenarkannya terus ditahan di bawah subseksyen ini
selepas habis tempoh itu.

(4) Dalam seksyen ini "hakim" termasuklah

Majistret.

8. (1) Mana-mana orang yang bersengaja melanggar
suatu perintah perlindungan atau mana-mana

peruntukannya adalah melakukan suatu kesalahan dan,
apabila disabitkan, boleh didenda tidak melebihi dua
ribu ringgit atau dipenjarakan selama tempoh tidak
melebihi enam bulan atau kedua-duanya.

(2) Mana-mana orang yang bersengaja melanggar

suatu perintah perlindungan dengan menggunakan
keganasan ke atas orang dilindungi boleh, apabila
disabitkan, didenda tidak melebihi empat ribu ringgit
atau dipenjarakan selama tempoh tidak melebihi satu
tahun atau kedua-duanya.


-----

RANG UNDANG-UNDANG

(3) Mana-mana orang yang disabitkan atas

perlanggaran kali kedua atau kemudiannya akan sesuatu
perintah perlindungan di bawah subseksyen (2)
hendaklah dihukum dengan pemenjaraan selama tempoh
tidak kurang daripada tujuh puluh dua jam dan tidak
lebih daripada dua tahun, dan boleh juga didenda tidak
melebihi lima ribu ringgit.

(4) Bagi maksud-maksud seksyen ini "perintah

perlindungan" meliputi perintah perlindungan interim.

9. Jika seseorang yang terhadapnya suatu perintah
perlindungan telah dibuat melanggar perintah

perlindungan itu, maka mahkamah boleh, sebagai
tambahan kepada mana-mana penalti yang

diperuntukkan di bawah seksyen 8, membuat atau
membuat semula, mengikut mana-mana yang berkenaan,
mana-mana satu atau lebih perintah di bawah

subseksyen 6 (1), untuk mula berkuatkuasa dari tarikh
yang dinyatakan dalam perintah baru itu.

BAHAGIAN III

PAMPASAN DAN KAUNSELING

**10. (1) Jika seseorang mangsa keganasan rumah tangga**
mengalami kecederaan diri atau kerosakan kepada harta
atau kerugian kewangan akibat daripada keganasan
rumah tangga itu, mahkamah yang mendengar tuntutan
bagi pampasan boleh mengawardkan apa-apa pampasan
berkenaan dengan kecederaan atau kerosakan atau
kerugian itu sebagaimana yang difikirkannya adil dan
munasabah.

(2) Sesuatu tuntutan bagi pampasan boleh dibuat

sebagai suatu tindakan sivil yang tersendiri sama ada
atau tidak prosiding jenayah telah diambil terhadap
defendan itu.

(3) Mahkamah yang mendengar tuntutan bagi

pampasan itu boleh mengambil kira tentang—

_(a) kesakitan dan penderitaan mangsa itu, dan_

jenis dan takat kecederaan fizikal atau mental

yang dialaminya;


-----

```
        KEGANASAN RUMAH TANGGA 13

```
_(b) kos rawatan perubatan bagi kecederaan itu;_

_(c) apa-apa_ kehilangan pendapatan yang
berbangkit daripadanya;

_(d) amaun atau nilai harta yang diambil atau_
dimusnahkan atau dirosakkan;

_(e) perbelanjaan perlu dan munasabah yang_
ditanggung oleh atau bagi pihak mangsa
apabila mangsa itu terpaksa berpisah atau
dipisahkan daripada defendan oleh kerana
keganasan rumah tangga itu, seperti—

(i) perbelanjaan penginapan yang
disumbangkan kepada tempat selamat
atau tempat berlindung;

(ii) perbelanjaan pengangkutan dan
pemindahan;

(iii) perbelanjaan yang dikehendaki dalam
menubuhkan suatu rumah tangga
# berasingan yang, tertakluk kepada
subseksyen (4), boleh meliputi amaunamaun yang merupakan pembayaran
pinjaman perumahan atau bayaran sewa
atau sebahagian daripadanya, berkenaan
dengan kediaman bersama, atau
kediaman alternatif, mengikut manamana yang berkenaan, bagi tempoh
sebagaimana yang mahkamah fikirkan
adil dan semunasabahnya perlu.

(4) Dalam menimbangkan apa-apa perbelanjaan perlu
dan munasabah yang boleh diambil kira di bawah
subperenggan (3)(e)(iii), mahkamah boleh juga
mengambil kira tentang—

_(a) kedudukan kewangan mangsa itu serta juga_
defendan itu;

_(b) perhubungan yang wujud di antara pihak-pihak_
itu dan kemunasabahannya menghendaki
defendan itu membuat atau menyumbangkan
pembayaran-pembayaran sedemikian;


-----

RANG UNDANG-UNDANG

_(c) kemungkinan prosiding lain diambil di antara_

pihak-pihak itu dan sama ada perkara itu lebih
sesuai diperlakukan di bawah undang-undang
relevan berhubungan dengan peruntukan
kewangan bagi isteri atau suami atau bekas

isteri atau suami dan orang-orang tanggungan
lain.

**11. (1) Mahkamah boleh, dalam mana-mana prosiding**

di mana perintah perlindungan diminta, sebagai ganti
atau sebagai tambahan kepada mengeluarkan perintah
perlindungan, membuat satu atau kedua-dua perintah
berikut:

_(a) bahawa pihak-pihak berkenaan dirujukkan_

kepada badan pendamai;

_(b) bahawa satu atau lebih pihak kepada pertikaian_

itu dirujukkan kepada terapi pemulihan,
psikoterapi atau lain-lain kaunseling

pendamaian yang sesuai.

(2) Mahkamah yang mendengar suatu tuntutan bagi

pampasan di bawah seksyen 10 boleh juga membuat
satu atau kedua-dua perintah di bawah perenggan (l)(a)
atau (b).

(3) Apabila menimbangkan apa-apa persoalan

berhubungan dengan pembuatan sesuatu perintah di
bawah subseksyen (1), mahkamah boleh, apabila
praktik, mengambil nasihat seseorang pegawai
kebajikan masyarakat atau mana-mana orang lain yang
terlatih atau berpengalaman.

(4) Dalam seksyen ini "badan pendamai" meliputi

perkhidmatan-perkhidmatan kaunseling yang diadakan
oleh badan-badan yang ditubuhkan di bawah Jabatan
Kebajikan Masyarakat dan, dalam hal di mana pihak-
pihak itu adalah orang Islam, meliputi juga badan-badan

yang ditubuhkan di bawah Jabatan Hal Ehwal Agama
Islam berkenaan.


-----

KEGANASAN RUMAH TANGGA

BAHAGIAN IV

PROSEDUR MENGENAI PERINTAH

PERLINDUNGAN

**12. Sesuatu perintah perlindungan interim boleh diminta**
sementara menunggu penyiasatan oleh pihak polis
berikutan maklumat berhubungan dengan pelakuan suatu
kesalahan yang melibatkan keganasan rumah tangga.

**13. Sesuatu perintah perlindungan boleh diminta dalam**

mana-mana prosiding jenayah di bawah Kanun
Keseksaan atau mana-mana undang-undang bertulis lain
apabila tertuduh itu dipertuduh dengan suatu kesalahan
yang dilakukan dalam hal keadaan yang termasuk dalam

takrif "keganasan rumah tangga", —

_(a) sebagai suatu syarat untuk membebaskan_

tertuduh dengan jaminan atau pada mana-mana
peringkat lain prosiding itu; atau

_(b) semasa mengkompaunkan kesalahan itu di_

bawah seksyen 260 Kanun Prosedur Jenayah.

**14. Sesuatu aduan menurut Akta ini boleh difailkan**
dalam mana-mana daerah di mana—

_(a) pengadu itu tinggal;_

_(b) pesalah itu tinggal;_

_(c) keganasan yang dikatakan itu berlaku; atau_

_(d) mangsa itu ditempatkan buat sementara,_

dan hendaklah didengar oleh mahkamah dengan seberapa
segera yang praktik.

**15. Dalam hal seseorang kanak-kanak, atau orang**

dewasa tak berkeupayaan yang tak berupaya memfailkan
aduan, aduan itu boleh difailkan oleh penjaga atau
saudara atau orang yang bertanggungjawab bagi menjaga
kanak-kanak atau orang dewasa tak berkeupayaan itu,
mengikut mana-mana yang berkenaan, atau oleh
seseorang pegawai penguatkuasa.


-----

16 RANG UNDANG-UNDANG

16. Pejabat pendaftaran mahkamah hendaklah

menyenggarakan suatu rekod mengenai segala aduan
yang difailkan menurut Akta ini, dan segala perintah
perlindungan dan perintah perlindungan interim yang
dikeluarkan oleh mahkamah di bawah Akta ini. Rekod
itu hendaklah mengandungi—

_(a) nama, jantina dan perhubungan pihak-pihak itu;_

_(b) keganasan rumah tangga yang dikatakan, sama_

ada ia melibatkan apa-apa senjata, atau
mengakibatkan kecederaan diri dan sama ada
kecederaan yang dikenakan itu memerlukan
rawatan perubatan;

_(c) tarikh kuatkuasa dan terma-terma setiap_

perintah yang dikeluarkan.

**17. Dalam tempoh dua puluh empat jam daripada**

pengeluaran sesuatu perintah perlindungan atau perintah
perlindungan interim, mengikut mana-mana yang
# berkenaan, Pendaftar mahkamah di mana ia dikeluarkan
hendaklah mengemukakan satu salinan perintah itu
kepada pegawai yang bertanggungjawab bagi daerah
polis di mana pesalah itu tinggal. Pegawai polis
berkenaan hendaklah memfailkan bukti penyampaian
dengan Pendaftar mahkamah itu dalam tempoh tujuh hari
selepas penyampaiannya.

BAHAGIAN V

PELBAGAI

18. (1) Mana-mana orang yang mempunyai sebab

untuk mempercayai bahawa suatu kesalahan yang
melibatkan keganasan rumah tangga sedang atau telah
dilakukan bolehlah memberi maklumat berkenaan
dengannya kepada seseorang pegawai penguatkuasa.

(2) Tiada seorang pun yang memberi apa-apa

maklumat sedemikian dengan suci hati boleh
menanggung apa-apa liabiliti kerana fitnah atau
selainnya berkenaan dengan pemberian maklumat itu.


-----

```
                  KEGANASAN RUMAH TANGGA 17

```
**19. (1) Tugas-tugas seseorang pegawai penguatkuasa**
hendaklah termasuk—

_(a) membantu seseorang mangsa keganasan rumah_

tangga untuk memfailkan aduan berkenaan
dengan keganasan rumah tangga itu;

_(b) mengadakan atau mengaturkan pengangkutan_

bagi mangsa itu ke kediaman alternatif atau
tempat selamat atau tempat berlindung
sekiranya pengangkutan sedemikian

diperlukan;

_(c) mengadakan atau mengaturkan pengangkutan_

bagi mangsa itu ke hospital atau tempat
kemudahan perubatan yang terdekat bagi
rawatan kecederaan sekiranya rawatan itu
diperlukan;

_(d) menjelaskan_ kepada mangsa itu hak

# mendapatkan perlindungan terhadap keganasan
rumah tangga;

_(e) menemankan mangsa ke kediaman mangsa itu_

atau kediaman sebelumnya untuk mengambil
barang-barang kepunyaannya.

(2) Seseorang pegawai penguatkuasa yang adalah

juga pegawai polis hendaklah mempunyai tugas-tugas

tambahan yang berikut:

_(a) menjalankan kuasa-kuasa penangkapan di_

bawah Akta ini atau mana-mana undang-
undang bertulis lain;

_(b) mengeluarkan atau mengawasi pengeluaran_

seseorang yang dikeluarkan daripada kediaman
bersama jika mahkamah telah mengeluarkan
suatu perintah di bawah perenggan 6(1)(a).

**20. (1) Menteri boleh membuat peraturan-peraturan**
bagi maksud melaksanakan peruntukan-peruntukan Akta
ini.


-----

18 RANG UNDANG-UNDANG

(2) Tanpa menjejaskan keluasan subseksyen (1),

peraturan-peraturan itu boleh mengadakan peruntukan
bagi—

_(a) penyenggaraan suatu daftar atau rekod oleh_

mahkamah mengenai perkara-perkara yang
difailkan menurut Akta ini;

_(b) borang-borang ditetapkan bagi apa-apa_

maklumat, laporan, aduan, perintah atau
dokumen lain yang dikehendaki menurut Akta
ini;

_(c) prosedur berkenaan dengan pemfailan apa-apa_

dokumen yang disebut dalam perenggan (b)

_(d) pembuatan pencarian dan pemberian salinan-_

salinan yang diperakui bagi apa-apa dokumen

yang disebut dalam perenggan (b);

_(e) penetapan fee yang boleh dikenakan bagi_

maksud-maksud Akta ini;

_(f) apa-apa perkara lain yang di bawah Akta ini_

dikehendaki atau dibenarkan supaya di-
tetapkan.

HURAIAN

Rang Undang-Undang ini bertujuan mengadakan perlindungan bagi
mangsa-mangsa keganasan rumah tangga.

2. Bahagian I mengandungi perkara-perkara permulaan dan
menyatakan takrif istilah-istilah tertentu yang digunakan dalam
Rang Undang-Undang ini, termasuklah istilah "keganasan rumah
tangga" (ditakrifkan dalam fasal 2).

_Fasal 3 memperuntukkan bahawa peruntukan-peruntukan Rang_

Undang-Undang ini tidak mengurangkan peruntukan-peruntukan
Kanun Keseksaan atau mana-mana undang-undang bertulis lain
berhubungan dengan kesalahan-kesalahan terhadap orang atau harta.

3. Bahagian II mengandungi peruntukan-peruntukan berkenaan
dengan perintah perlindungan.

_Fasal 4 mengadakan peruntukan bagi pengeluaran sesuatu_

perintah perlindungan interim sementara menunggu penyiasatan.


-----

KEGANASAN RUMAH TANGGA

_Fasal 5 mengadakan peruntukan bagi pengeluaran sesuatu perintah_
perlindungan dan fasal 6 menyatakan perintah-perintah yang boleh
dimasukkan dalam sesuatu perintah perlindungan. Ini termasuklah
pemberian hak penghunian eksklusif kepada mana-mana orang
dilindungi di kediaman bersama (subfasal 6(1 )(a)) tetapi perintah
ini hanya boleh dibuat apabila mahkamah berpuas hati bahawa tidak
ada cara lain untuk menjaminkan keselamatan diri orang dilindungi
itu (subfasal 6(4)). Fasal 7 mengadakan peruntukan bagi kuasakuasa penangkapan disertakan kepada sesuatu perintah perlindungan
apabila mahkamah berpuas hati bahawa orang yang terhadapnya
perintah itu dibuat berkemungkinan akan menyebabkan kecederaan
fizikal sebenar kepada orang dilindungi itu. Fasal 8 menyatakan
penalti-penalti kerana melanggar sesuatu perintah perlindungan dan
_fasal 9 mengadakan peruntukan bagi membuat atau memperbaharui_
mana-mana perintah di bawah subfasal 6(1) apabila sesuatu perintah
perlindungan dilanggar.

4. Bahagian III mengandungi peruntukan-peruntukan mengenai
pampasan dan kaunseling.

_Fasal 10 memperuntukkan bahawa pampasan boleh diawardkan_
oleh mahkamah apabila seseorang mangsa keganasan rumah tangga
mengalami kecederaan diri atau kerosakan kepada harta atau
kerugian kewangan akibat daripada keganasan rumah tangga itu.

_Fasal 11_ memperuntukkan bahawa mahkamah boleh
memerintahkan kaunseling dalam kes-kes yang melibatkan
keganasan rumah tangga.

5. Bahagian IV mengandungi peruntukan-peruntukan berhubungan
dengan prosedur mengenai perintah-perintah perlindungan.

_Fasal 12 memperuntukkan bahawa perintah perlindungan_
interim boleh diminta sementara menunggu penyiasatan polis dan
_fasal 13 memperuntukkan bahawa perintah perlindungan boleh_
diminta pada mana-mana peringkat dalam prosiding jenayah apabila
tertuduh dipertuduh dengan suatu kesalahan yang dilakukan dalam
hal keadaan yang termasuk dalam takrif "keganasan rumah tangga".
Fasal 14 mengadakan peruntukan bagi memfailkan aduan yang
dibuat menurut Rang Undang-Undang ini. Fasal 15 memperuntukkan bahawa aduan bagi pihak kanak-kanak atau orang
dewasa tak berkeupayaan boleh difailkan oleh penjaga atau saudara
atau orang yang bertanggungjawab bagi menjaga kanak-kanak atau
orang dewasa tak berkeupayaan itu, atau oleh seseorang pegawai
penguatkuasa. Fasal 16 menghendaki pejabat pendaftaran
mahkamah untuk menyenggarakan suatu rekod mengenai aduanaduan yang difailkan dan perintah-perintah perlindungan yang
dikeluarkan menurut Rang Undang-Undang ini dan fasal 17
memperuntukkan bahawa pegawai polis yang berkenaan hendaklah
memfailkan bukti penyampaian suatu perintah perlindungan dalam
tempoh tujuh hari selepas penyampaiannya.


-----

20 RANG UNDANG-UNDANG

6. Bahagian V mengandungi peruntukan-peruntukan mengenai
perkara-perkara pelbagai.

_Fasal 18 memperuntukkan bahawa mana-mana orang yang_
mempunyai sebab untuk mempercayai bahawa suatu kesalahan yang
melibatkan keganasan rumah tangga sedang dilakukan bolehlah
memberi maklumat berkenaan dengannya kepada seseorang pegawai
penguatkuasa.

_Fasal 19 menyatakan tugas-tugas pegawai penguatkuasa untuk_
membantu mangsa keganasan rumah tangga dan subfasal (2)
menyatakan tugas-tugas tambahan seseorang pegawai penguatkuasa
yang adalah juga pegawai polis.

_Fasal 20 memberi kuasa kepada Menteri untuk membuat_
peraturan-peraturan bagi maksud melaksanakan peruntukanperuntukan Rang Undang-Undang ini.

_IMPLIKASl_ _KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya belum dapat
ditentukan sekarang ini. [PN. (U[2]) 1717.]


-----

