---
Year: 1994
Bill: D.R.08/1994 - Rang Undang-Undang Pengangkutan Jalan (Pindaan) 1994 (Lulus)
Title: D.R.08/1994 - Rang Undang-Undang Pengangkutan Jalan (Pindaan) 1994 (Lulus)
Download URL: https://www.parlimen.gov.my/files/billindex/pdf/1994/DR081994.pdf
URL: https://www.parlimen.gov.my/files/billindex/pdf/1994/DR081994.pdf
---
---
Reading:
D.R.08/1994
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 8/94**

**Naskhah Sahih—Bahasa Kebangsaan**

**RANG UNDANG-UNDANG**

_b e r n a m a_

Suatu Akta untuk meminda Akta Pengangkutan Jalan

1987.

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong

dengan nasihat dan persetujuan Dewan Negara dan
Dewan Rakyat yang bersidang dalam Parlimen, dan
dengan kuasa daripadanya, seperti berikut:

1. Akta ini bolehlah dinamakan Akta Pengangkutan

Jalan (Pindaan) 1994.

2. Akta Pengangkutan Jalan 1987, yang disebut "Akta
ibu" dalam Akta ini, adalah dipinda dalam seksyen 3A—

_(a) dengan menggantikan perenggan (3)(c) dengan_

perenggan yang berikut:

_"(c) sebutan mengenai "Wilayah Persekutuan_

Kuala Lumpur" ialah sebutan mengenai
Bandaraya itu."; dan


-----

RANG UNDANG-UNDANG

_(b) dengan memasukkan selepas subseksyen (3)_

subseksyen yang berikut:

" (4) Bagi maksud-maksud seksyen ini—

"Datuk Bandar sesuatu Majlis

Bandaraya" termasuklah Datuk Bandar
sesuatu Bandaraya dan "Datuk Bandar"
hendaklah ditafsirkan dengan sewajarnya;

"Majlis Bandaraya" termasuklah Majlis

sesuatu Bandaraya dan sesuatu

Bandaraya.".

3. Seksyen 16 Akta ibu adalah dipinda dengan
menggantikan subseksyen (2) dengan subseksyen yang
berikut:

"(2) Tiap-tiap pemohon bagi lesen kenderaan motor

hendaklah memberi apa-apa butir dan mengemukakan
apa-apa keterangan yang ditetapkan dan khususnya
bahawa sama ada—

_(a) semasa tempoh keesahan lesen yang dipohon_

itu akan ada berkuatkuasa apa-apa polisi
insurans atau apa-apa jaminan, yang

berhubungan dengan kenderaan motor yang
baginya lesen itu dikehendaki, yang mematuhi
kehendak-kehendak Bahagian IV; atau

_(b) kenderaan motor itu adalah suatu kenderaan_

yang, oleh sebab subseksyen (5) seksyen 90,
seksyen 90 tidak terpakai baginya.".

4. Seksyen 17 Akta ibu adalah dipinda—

_(a) dalam subseksyen (1)—_

(i) dalam perenggan _(c)_ dengan

memasukkan selepas koma bertitik
# perkataan "dan";


-----

PENGANGKUTAN JALAN (PINDAAN) 3

(ii) dalam perenggan _(d)_ dengan

menggantikan perkataan "; dan" dengan
noktah; dan

(iii) dengan memotong perenggan (e); dan

_(b) dengan memotong subseksyen (1A),_

5. Subseksyen 20(2) Akta ibu adalah dipinda dalam
teks bahasa kebangsaan sahaja dengan menggantikan
perkataan "tiruan berwarna" dengan perkataan "tiruan
serupa".

6. Seksyen 59 Akta ibu adalah dipinda—

_(a) dalam subseksyen (1)—_

(i) dengan memasukkan selepas perkataan

"menjalankan" perkataan "atau

menyebabkan dijalankan"; dan

(ii) dengan menggantikan perkataan

"memuaskan hatinya sendiri bahawa
peruntukan-peruntukan" dengan per-
kataan "memastikan bahawa kehendak-
kehendak";

_(b) dalam subseksyen (2) dengan memasukkan_

selepas perkataan "kecacatan di dalamnya,"

perkataan "yang adalah kecacatan-kecacatan
yang ditetapkan oleh kaedah-kaedah sebagai
kecacatan-kecacatan serius,";

_(c) dalam subseksyen (5) dengan memasukkan_

selepas perkataan "digunakan" perkataan "dan
bagi maksud ini dia boleh menghendaki supaya
suatu pemeriksaan dijalankan"; dan

_(d) dalam subseksyen (7) dengan menggantikan_

perkataan "boleh memisahkan dan

menanggalkan" dengan perkataan "boleh
menyebabkan dipisahkan dan ditanggalkan".


-----

4 RANG UNDANG-UNDANG

7. Seksyen 60 Akta ibu adalah dipinda—

_(a) dengan menomborkan semula peruntukan yang_

sedia ada sebagai subseksyen (1) dan
menggantikan perkataan "bagi maksud
memuaskan hatinya" dalam seksyen itu dengan
perkataan "atau seseorang yang dilesenkan
untuk menjalankan pemeriksaan di bawah Akta
ini bagi maksud memastikan"; dan

_(b) dengan memasukkan selepas subseksyen (1)_

yang dinomborkan semula subseksyen yang
berikut:

"(2) Jika, atas pemeriksaan itu, seseorang

pegawai pengangkutan jalan berpendapat
bahawa, oleh sebab apa-apa kecacatan di
dalamnya, yang adalah kecacatan-kecacatan
yang ditetapkan oleh kaedah-kaedah sebagai
kecacatan-kecacatan serius, kenderaan motor
itu tidak layak atau mungkin menjadi tidak
layak untuk digunakan, atau penggunaannya
itu adalah merbahaya atau mungkin

mendatangkan bahaya melainkan jika

kecacatan-kecacatan itu dibaiki, dia boleh
melarang penggunaan kenderaan motor itu:

Dengan syarat bahawa jika pada pendapat

pegawai pengangkutan jalan itu, kecacatan-
kecacatan itu adalah yang boleh dibaiki dalam
apa-apa tempoh yang tidak melebihi sepuluh
hari dan bukannya kecacatan-kecacatan yang
melibatkan risiko serta-merta kepada orang-
orang yang menggunakan kenderaan motor itu
atau kepada orang-orang yang menggunakan

jalan, maka larangan itu tidak boleh

berkuatkuasa sebelum tamat tempoh itu.

(3) Subseksyen 59(3) hingga (9) adalah

terpakai bagi seksyen ini dalam hal jika suatu
# perintah larangan telah dikeluarkan di bawah
subseksyen (2).".


-----

PENGANGKUTAN JALAN (PINDAAN) 5

8. Subseksyen 61(1) Akta ibu adalah dipinda dengan
menggantikan perkataan "pemeriksaannya," dengan
perkataan "pemeriksaan, atas perbelanjaan pemunya
# berdaftar,".

9. Seksyen 63 Akta ibu adalah dipinda—

_(a) dalam subseksyen (1) dengan memasukkan_
selepas perkataan "pegawai itu" perkataan
"atau mana-mana orang lain yang diberikuasa
untuk menjalankan penimbangan"; dan

_(b) dalam subseksyen (2) dengan memasukkan_
selepas perkataan "pegawai" di mana-mana jua
terdapat perkataan "atau orang".

**10. Akta ibu adalah dipinda dengan memasukkan**
selepas Bahagian II Bahagian yang berikut:

BAHAGIAN 11A

PEMERIKSAAN BERKALA KENDERAAN MOTOR

66A. (1) Tiada seorang pun boleh
menggunakan atau menyebabkan atau
membenarkan digunakan sesuatu kenderaan
motor yang tergolong dalam kelas atau
kategori kenderaan motor yang dikehendaki
menjalani pemeriksaan berkala di bawah
Bahagian ini melainkan jika ada berkuat-
kuasa suatu perakuan pemeriksaan yang
dikeluarkan di bawah Bahagian ini berkenaan
dengan kenderaan motor itu.

(2) Mana-mana orang yang melanggar
subseksyen (1) adalah melakukan suatu
# kesalahan dan apabila disabitkan boleh
didenda tidak melebihi lima ribu ringgit atau
dipenjarakan bagi tempoh tidak melebihi lima
tahun atau kedua-duanya.


-----

RANG UNDANG-UNDANG

66B. (1) Menteri boleh melalui kaedah-
kaedah menentukan kelas atau kategori
kenderaan yang dikehendaki menjalani
pemeriksaan berkala di bawah Bahagian ini
bagi maksud menentukan bahawa kenderaan
itu mematuhi kehendak-kehendak mengenai

pembinaan, kelengkapan dan penggunaan dan
frekuensi pemeriksaan itu berkenaan dengan
kelas atau kategori tertentu kenderaan.

(2) Seksyen ini tidaklah terpakai bagi

sesuatu kenderaan motor yang telah tidak
digunakan di bawah seksyen 15.

66c. (1) Jika, atas pemeriksaan, sesuatu
kenderaan motor adalah didapati mematuhi
kehendak-kehendak mengenai pembinaan,
kelengkapan dan penggunaan sesuatu

kenderaan motor, orang yang dilesenkan untuk
menjalankan pemeriksaan di bawah Akta ini
hendaklah mengeluarkan suatu perakuan
pemeriksaan berkenaan dengan kenderaan
motor itu menyatakan bahawa kenderaan
motor itu telah lulus pemeriksaan pada tarikh
pemeriksaan.

(2) Jika suatu perakuan pemeriksaan

ditolak, orang yang dilesenkan untuk

menjalankan pemeriksaan di bawah Akta ini
hendaklah menyatakan alasan-alasan bagi
penolakan itu.

(3) Seseorang yang terkilan dengan

penolakan itu boleh merayu kepada Ketua
Pengarah, dan atas rayuan itu, Ketua Pengarah
hendaklah menyebabkan suatu pemeriksaan
semula dijalankan atas perbelanjaan orang
yang terkilan itu dan selepas pemeriksaan
semula itu boleh menyebabkan dikeluarkan
atau menolak untuk mengeluarkan suatu

perakuan pemeriksaan.


-----

PENGANGKUTAN JALAN (PINDAAN) 7

(4) Keputusan Ketua Pengarah di bawah

subseksyen (3) adalah muktamad.

66D. (1) Tiap-tiap perakuan pemeriksaan
yang dikeluarkan di bawah seksyen 66c
hendaklah dilekatkan dan dipamerkan pada
kenderaan motor yang berkenaan dengannya ia
dikeluarkan mengikut apa-apa cara dan
tertakluk kepada apa-apa syarat yang

ditetapkan.

(2) Tiada seorang pun boleh (sama ada

secara bertulis, melukis atau dengan apa-apa
cara lain) mengubah, mencacatkan,

merosakkan, atau menambah apa-apa kepada
mana-mana perakuan pemeriksaan, atau tiada
mana-mana orang pun boleh mempamerkan
pada mana-mana kenderaan motor apa-apa
perakuan pemeriksaan yang telah diubah,
dicacatkan, dirosakkan atau ditambah seperti
yang tersebut dahulu, atau yang padanya
angka-angka atau butir-butir telah tidak boleh
dibaca atau yang warnanya telah berubah,
kerana pudar atau selainnya, atau tiada mana-
mana orang pun boleh mempamerkan apa-apa
tiruan serupa mana-mana perakuan itu.

(3) Mana-mana orang yang melanggar

seksyen ini adalah melakukan suatu kesalahan.

66E. (1) Tiada seorang pun selain daripada
orang yang dilesenkan untuk menjalankan
pemeriksaan di bawah Akta ini boleh
memeriksa sesuatu kenderaan motor.

(2) Mana-mana orang yang melanggar

seksyen ini adalah melakukan suatu kesalahan
dan apabila disabitkan boleh didenda tidak
melebihi sepuluh ribu ringgit atau

dipenjarakan bagi tempoh tidak melebihi dua
tahun atau kedua-duanya.


-----

RANG UNDANG-UNDANG

66F. (1) Seseorang yang dilesenkan untuk
menjalankan pemeriksaan di bawah Akta ini
hendaklah mengambil kerja orang-orang yang
mempunyai kelayakan dan kekompetenan yang
perlu sebagaimana ditetapkan dalam kaedah-
kaedah sebagai pemeriksa-pemeriksa untuk
menjalankan pemeriksaan dan untuk

mengeluarkan perakuan-perakuan pemerik-
saan.

(2) Mana-mana orang yang melanggar

seksyen ini adalah melakukan suatu kesalahan
dan apabila disabitkan boleh didenda tidak
melebihi lima ribu ringgit atau dipenjarakan
bagi tempoh tidak melebihi satu tahun atau
kedua-duanya.

66G. Menteri boleh membuat kaedah-kaedah
bagi apa-apa maksud yang baginya kaedah-
kaedah boleh dibuat di bawah Bahagian ini dan
bagi menetapkan apa-apa yang boleh

ditetapkan di bawah Bahagian ini, dan pada
amnya bagi maksud menguatkuasakan

Bahagian ini, dan khususnya, tetapi tanpa
menjejaskan keluasan peruntukan-peruntukan
yang terdahulu, boleh membuat kaedah-kaedah
berkenaan dengan mana-mana perkara yang
berikut:

_(a) untuk menetapkan jenis dan prosedur_

bagi pemeriksaan kenderaan motor;

_(b) untuk menetapkan jenis kelengkapan_

dan sistem yang akan digunakan bagi
pemeriksaan, dan pembaikan, penyeng-
garaan, penentukuran dan pengujian
aparatus atau kelengkapan bagi

pemeriksaan;

_(c) untuk menetapkan bentuk perakuan_

pemeriksaan dan untuk mengawalselia
cara ia dikeluarkan;


-----

PENGANGKUTAN JALAN (PINDAAN) 9

_(d) untuk menetapkan cara yang mengikut-_

nya kenderaan motor hendaklah

dikemukakan bagi pemeriksaan;

_(e) untuk mengawalselia penggunaan pusat_

pemeriksaan kenderaan dan aparatus
dan kelengkapan di dalamnya oleh
seseorang pegawai pengangkutan jalan
yang diberikuasa oleh Ketua Pengarah
untuk menjalankan pemeriksaan

rambang ke atas pemeriksaan yang
dijalankan di pusat itu;

_(f) untuk menetapkan jenis papan tanda di_

pusat-pusat pemeriksaan kenderaan;
dan

_(g) untuk_ menetapkan cara yang

mengikutnya rayuan boleh dibuat oleh
mana-mana orang dan prosedur

baginya.".

**11. Seksyen 117 Akta ibu adalah dipinda—**

_(a) dalam subseksyen (5)—_

(i) dengan memasukkan selepas perkataan

"pegawai pengangkutan jalan" perkataan
"atau mana-mana orang yang dilesenkan
di bawah Akta ini"; dan

(ii) dengan memasukkan selepas perkataan

"pegawai itu" perkataan "atau orang

yang dilesenkan di bawah Akta ini";

_(b) dalam subseksyen (6)—_

(i) dengan menggantikan koma di akhir

perenggan (e) dengan koma bertitik; dan

(ii) dengan memasukkan selepas perenggan

_(e) perenggan yang berikut:_

"(f) mana-mana orang yang dilesenkan

di bawah Akta ini,"; dan


-----

10 RANG UNDANG-UNDANG

_(c) dalam subseksyen (7) dengan memasukkan_

selepas perkataan "pengkhidmat awam" di
mana-mana jua terdapat perkataan ", mana-mana
orang yang dilesenkan di bawah Akta ini".

12. Akta ibu adalah dipinda dengan memasukkan
selepas seksyen 119 seksyen yang berikut:

119A. Jika sesuatu kesalahan di bawah Akta ini

dilakukan oleh pertubuhan perbadanan (sama
ada atau tidak pertubuhan perbadanan itu telah
didakwa), tiap-tiap pengarah, setiausaha atau
pengurus pertubuhan perbadanan itu hendaklah
disifatkan bersalah atas kesalahan itu melainkan

jika dia membuktikan bahawa kesalahan itu telah

dilakukan tanpa persetujuan atau pembiarannya
dan bahawa dia telah menjalankan segala usaha
untuk menghalang pelakuan kesalahan itu
sebagaimana yang patut dijalankannya

memandangkan jenis fungsi-fungsinya atas sifat
itu dan kepada segala hal keadaan kes itu.".

13. Akta ibu adalah dipinda dengan menggantikan
seksyen 126 dengan seksyen yang berikut:

126. (1) Walau apa pun apa-apa jua dalam

Akta ini, Menteri hendaklah mempunyai kuasa
untuk memberikuasa atau memberi lesen atas
apa-apa syarat yang difikirkannya patut kepada

mana-mana orang untuk menjalankan mana-
mana fungsi seseorang pegawai pengangkutan

jalan di bawah Akta ini yang didapatinya perlu.

(2) Menteri boleh membuat kaedah-kaedah

bagi maksud subseksyen (1), dan khususnya,
tetapi tanpa menjejaskan keluasan peruntukan
yang terdahulu, boleh membuat kaedah-kaedah

berkenaan dengan mana-mana perkara yang
berikut:

_(a) untuk menetapkan (a), fee atau levi yang_

hendaklah dibayar kepada mana-mana
orang yang diberikuasa atau dilesenkan


-----

PENGANGKUTAN JALAN (PINDAAN) 11

di bawah subseksyen (1) berkenaan
dengan perkhidmatan yang diadakan;

_(b) uhtuk menetapkan kelayakan orang-_

orang yang akan diambil kerja oleh
orang yang diberikuasa atau dilesenkan
di bawah,.subseksyen (1) dan untuk
mengawalselia kekompetenan mereka;

_(c) untuk menetapkan jenis rekod yang_

hendaklah disimpan oleh orang yang
diberikuasa atau dilesenkan di bawah

subseksyeh (l);

_(d) untuk men tapkan jenis penyata yang_

hendaklah dikemukakan oleh orang
yang diberikuasa atau dilesenkan di
bawah subseksyen (1) kepada Ketua
Pengarah pada lat-lat tempoh tertentu;
dan

_(e) untuk mengawalselia pemeriksaan oleh_

Ketua Pengarah akan premis orang yang

diberikuasa 'atau dilesehkan di bawah
subseksyen (1)'dan rekod yang disimpan
di situ.

(3) Menteri boleh, melalui perintah yang

disiarkan dalam Warta memberikuasa orang
yang diberikuasa atau dilesenkan di bawah
subseksyen (l)"untuk methinta, memungut dan
menyimpan caj, fee atau levi yang ditetapkan di
bawah subseksyen (2) berkenaan dengan
perkhidmatan-perkhidmatan yang diadakan
olehnya.

(4) Sesuatu perintah di bawah, subseksyen

,(3) hendaklah menyatakan—

(a).,jenis-jenis perkhidmatan yang ber-

kenaan dengannya caj, fee atau levi
boleh diminta,,dipungut dan disimpan;


-----

RANG UNDANG-UNDANG

_(b) orang_ yang diberikuasa untuk

meminta, memungut dan menyimpan
caj, fee atau levi itu; dan

_(c) tempoh_ pemberikuasaan untuk

meminta, memungut dan menyimpan
caj, fee atau levi itu.

(5) Mana-mana orang yang diberikuasa di

bawah subseksyen (3) hendaklah—

_(a) menyimpan apa-apa akaun, buku dan_

rekod berkenaan dengan pembayaran
dan pemungutan caj, fee atau levi yang
dikehendaki oleh Ketua Pengarah;

_(b) mengemukakan_ kepada Ketua

Pengarah apa-apa maklumat, penyata
dan akaun berkenaan dengan

pembayaran dan pemungutan caj, fee
# atau levi yang dikehendaki oleh Ketua
Pengarah; dan

_(c) membenarkan Ketua Pengarah atau_

mana-mana pegawai yang diberi-
kuasa secara bertulis olehnya untuk
mendapatkan akses kepada atau
memeriksa atau meneliti mana-mana
dokumen, jentera atau kelengkapan
yang disenggarakan atau digunakan
bagi pembayaran atau pemungutan caj,
fee atau levi.

(6) Pemberikuasaan mana-mana orang di

bawah subseksyen (3) tidaklah menjadikan
Kerajaan Persekutuan bertanggungan kepada
mana-mana orang berkenaan dengan apa-apa
kecederaan, kerosakan atau kerugian yang
disebabkan oleh kegagalan orang yang
diberikuasa atau dilesenkan untuk menjalankan
obligasinya di bawah Akta yang berkenaan
dengannya caj, fee atau levi diminta, dipungut
dan disimpan.


-----

PENGANGKUTAN JALAN (PINDAAN) 13

(7) Jika seseorang yang diberikuasa atau

dilesenkan di bawah subseksyen (1) melanggar
atau tidak mematuhi mana-mana syarat
pemberikuasaan atau lesen atau mana-mana
peruntukan seksyen ini atau kaedah-kaedah yang
dibuat di bawahnya yang baginya tiada penalti
diperuntukkan secara khusus orang itu adalah
melakukan suatu kesalahan dan apabila
disabitkan boleh didenda tidak melebihi sepuluh
ribu ringgit atau dipenjarakan bagi tempoh tidak
melebihi dua tahun atau kedua-duanya.".

**14. Akta ibu adalah dipinda dengan memasukkan selepas**

seksyen 126 seksyen yang berikut:

"Pembatalan. 126A. (1) Pemberikuasaan atau lesen yang

dikeluarkan di bawah seksyen 126 hendaklah,
melainkan jika terlebih dahulu dibatalkan, terus
berkuatkuasa bagi apa-apa tempoh yang
ditentukan oleh Menteri.

(2) Menteri boleh membatalkan mana-mana

pemberikuasaan atau lesen yang dikeluarkan di
bawah seksyen 126.".

HURAIAN

Rang Undang-Undang ini bertujuan meminda Akta Pengangkutan
Jalan 1987, disebut "Akta" kemudian daripada ini.

2. Fasal 2 bertujuan meminda seksyen 3A Akta untuk membolehkan
peruntukan-peruntukan seksyen itu diperluaskan ke mana-mana
bandaraya, termasuk sesuatu bandaraya di Malaysia Timur.

3. Fasal 3 bertujuan meminda seksyen 16 Akta berbangkit dari-
pada perubahan dalam dasar Kerajaan tentang pengeluaran lesen
kenderaan motor.

4. Fasal 4 bertujuan meminda seksyen 17 Akta dengan memotong
subseksyen (1A). Pindaan ini adalah menurut dasar masa kini
Kerajaan untuk tidak mengaitkan pengeluaran lesen kenderaan motor
dengan perakuan pemeriksaan.


-----

14 RANG UNDANG-UNDANG

5. Fasal 5 bertujuan membetulkan subseksyen 20(2) teks bahasa
kebangsaan.

6. Fasal 6 bertujuan meminda seksyen 59 Akta untuk memboleh-
kan suatu pemeriksaan dijalankan oleh seseorang yang dilesenkan
untuk menjalankan pemeriksaan. Pada masa ini pemeriksaan hanya
boleh dijalankan oleh seseorang pegawai pengangkutan jalan.

7. Fasal 7 bertujuan meminda seksyen 60 untuk membolehkan
suatu pemeriksaan di bawah seksyen itu dijalankan oleh seseorang
yang dilesenkan untuk menjalankan pemeriksaan. Di bawah seksyen
60 yang sedia ada, hanya seseorang pegawai polis dan seseorang
pegawai pengangkutan jalan boleh menjalankan pemeriksaan.
Pindaan ini juga membolehkan suatu perintah larangan dikeluarkan
oleh seseorang pegawai pengangkutan jalan berkenaan dengan
kenderaan-kenderaan yang mempunyai kecacatan-kecacatan serius
seperti dalam hal di bawah seksyen 59 Akta.

8. Fasal 8 bertujuan meminda seksyen 61 untuk membolehkan
suatu pemeriksaan di bawah seksyen itu dijalankan oleh seseorang
yang dilesenkan untuk menjalankan pemeriksaan. Sebagai tambahan,
perbelanjaan yang dilakukan berkenaan dengan pemeriksaan itu
hendaklah ditanggung oleh pemunya.

9. Fasal 9 bertujuan meminda seksyen 63 untuk membolehkan
penimbangan kenderaan-kenderaan dijalankan oleh seseorang yang
diberikuasa untuk menjalankan penimbangan, yang mungkin
termasuk seseorang yang dilesenkan untuk menjalankan pemeriksaan
di bawah Akta.

10, Fasal 10 bertujuan memasukkan Bahagian baru 11A mengenai
pemeriksaan berkala kenderaan motor. Seksyen baru 66A melarang
penggunaan kelas atau kategori kenderaan yang ditetapkan tanpa ada
berkuatkuasa perakuan pemeriksaan berkenaan dengan kenderaan itu.
Seksyen baru 66B memberi Menteri kuasa untuk menentukan kelas
atau kategori kenderaan yang dikehendaki menjalani pemeriksaan
berkala dan frekuensi pemeriksaan itu. Seksyen 66c memperuntukkan
bahawa jika atas pemeriksaan sesuatu kenderaan motor adalah
didapati mematuhi kehendak-kehendak mengenai pembinaan,
kelengkapan dan penggunaan. suatu perakuan pemeriksaan akan
dikeluarkan. Jika suatu perakuan pemeriksaan ditolak, orang yang
terkilan itu boleh merayu kepada Ketua Pengarah yang hendaklah
menyebabkan kenderaan itu dipehksa semula. Seksyen 66D
menghendaki sesuatu perakuan pemeriksaan dipamerkan. Seksyen
66E menjadikannya kesalahan bagi seseorang, selain daripada
seseorang yang dilesenkan, untuk menjalankan pemeriksaan. Seksyen
66F menghendaki orang yang dilesenkan untuk menjalankan
pemeriksaan mengambil kerja orang-orang yang mempunyai
kelayakan dan kekompetenan yang dikehendaki sebagai pemeriksa
untuk menjalankan pemeriksaan. Seksyen 66G memberi Menteri
kuasa untuk membuat kaedah-kaedah bagi maksud menguatkuasakan
Bahagian 11A ini.


-----

PENGANGKUTAN JALAN (PINDAAN) 15

11. Fasal 11 bertujuan membuat pelbagai pindaan kepada seksyen
117 supaya suatu perakuan yang dikeluarkan oleh seseorang yang
dilesenkan di bawah Akta boleh diterima sebagai keterangan.

12. Fasal 12 bertujuan memasukkan seksyen baru 119A yang
membuat peruntukan bagi kesalahan yang dilakukan oleh pertubuhan
perbadanan.

13. Fasal 13 bertujuan meminda seksyen 126 untuk menjelaskan
bahawa walau apa pun apa-apa jua yang terkandung dalam Akta ini,
Menteri mempunyai kuasa untuk memberikuasa atau memberi lesen
kepada mana-mana orang untuk menjalankan mana-mana fungsi
seseorang pegawai pengangkutan jalan di bawah Akta. Sebagai
tambahan, Menteri diberi kuasa untuk membuat kaedah-kaedah
berhubungan dengan pemberikuasaan atau lesen itu. la juga bertujuan
membuat peruntukan selanjutnya dalam seksyen 126 berhubungan
dengan pemungutan dan penyimpanan caj, fee, atau levi oleh orang
yang diberikuasa atau dilesenkan dan penyenggaraan akaun, buku dan
rekod oleh orang itu. la juga bertujuan menetapkan bahawa Kerajaan
Persekutuan tidaklah bertanggungan berkenaan dengan apa-apa
kecederaan, kerosakan atau kerugian akibat daripada kegagalan orang
yang diberikuasa atau dilesenkan untuk menjalankan obligasiobligasinya di bawah Akta.

14. Fasal 14 bertujuan memasukkan seksyen baru 126A untuk
memberi Menteri kuasa untuk membatalkan apa-apa pemberikuasaan
atau lesen yang dikeluarkan di bawah seksyen 126.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apaapa perbelanjaan wang tambahan. [PN.(U[2]) 1508.]


-----

