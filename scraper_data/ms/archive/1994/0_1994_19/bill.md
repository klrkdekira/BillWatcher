---
Year: 1994
Bill: D.R.20/1994 - Rang Undang-Undang Askar Timbalan Setia Negeri Johor (Pembubaran dan Pemansuhan) 1994 (Lulus)
Title: D.R.20/1994 - Rang Undang-Undang Askar Timbalan Setia Negeri Johor (Pembubaran dan Pemansuhan) 1994 (Lulus)
Download URL: https://www.parlimen.gov.my/files/billindex/pdf/1994/DR201994.pdf
URL: https://www.parlimen.gov.my/files/billindex/pdf/1994/DR201994.pdf
---
---
Reading:
D.R.20/1994
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 20/94**

**Naskhah Sahih—B. Kebangsaan**

**RANG UNDANG-UNDANG ASKAR TIMBALAN**
**SETIA NEGERI JOHOR (PEMBUBARAN DAN**
**PEMANSUHAN) 1994**

**SUSUNAN FASAL**

Fasal
1. Tajuk ringkas dan mula berkuatkuasa.

2. Tafsiran.

3. Pembubaran Askar Timbalan Setia Negeri Johor.

4. Anggota Askar disifatkan telah ditauliahkan atau
didaftarkan.

5. Anggota Askar disifatkan telah bersara.

6. Peletakhakan harta.

7. Bayaran yang kena dibuat di bawah apa-apa perkiraan
kewangan.

8. Pemansuhan Enakmen.

9. Penerusan prosiding jenayah dan sivil.


-----

-----

3

**RANG UNDANG-UNDANG**

_b e r n a m a_

Suatu Akta untuk mengadakan peruntukan bagi

pembubaran Askar Timbalan Setia Negeri Johor dan
pemansuhan Enakmen Askar Timbalan Setia Negeri
Johor 1915 dan untuk mengadakan peruntukan bagi
perkara-perkara yang berhubungan dengan

pertauliahan dan pendaftaran ke dalam angkatan
tentera Malaysia, dan persaraan, anggota tertentu
Askar Timbalan Setia Negeri Johor dan juga bagi
perkara-perkara lain yang berkaitan dengannya.

### [ ]

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong
dengan nasihat dan persetujuan Dewan Negara dan
Dewan Rakyat yang bersidang dalam Parlimen, dan
dengan kuasa daripadanya, seperti berikut:

**1. (1) Akta ini bolehlah dinamakan Akta Askar** Tajuk ringkas
Timbalan Setia Negeri Johor (Pembubaran dan dan mula
Pemansuhan) 1994. berkuatkuasa

(2) Akta ini hendaklah mula berkuatkuasa pada tarikh

yang ditetapkan oleh Menteri melalui pemberitahuan
dalam Warta.

**2. Dalam Akta ini, melainkan jika konteksnya** Tafsiran.
menghendaki makna yang lain—

"anggota Askar" ertinya pegawai dan soldadu Askar

Timbalan Setia Negeri Johor;

"angkatan tentera" hendaklah mempunyai erti yang

diberi kepadanya di bawah Akta Angkatan Tentera 1972; _Akta 77_

"angkatan tetap" hendaklah mempunyai erti yang

diberi kepadanya di bawah Akta Angkatan Tentera 1972;


-----

### 4 RANG UNDANG-UNDANG

_En.No 31._ "Enakmen" ertinya Enakmen Askar Timbalan Setia

Negeri Johor 1915;

"harta" termasuklah persenjataan;

"Kerajaan Negeri" ertinya Kerajaan Negeri Johor;

"Majlis Angkatan Tentera" ertinya Majlis yang
ditubuhkan di bawah Perkara 137 Perlembagaan
Persekutuan;

"Menteri" ertinya Menteri yang dipertanggungkan
dengan tanggungjawab bagi pertahanan;

"tarikh ditetapkan" ertinya tarikh yang ditetapkan oleh
Menteri di bawah subseksyen 1(2).

Pembubaran **3. Pada tarikh ditetapkan, Askar Timbalan Setia Negeri**
AskarTimbalan Johor hendaklah dibubarkan dan anggota Askar
Setia Negeri hendaklah pada tarikh itu diberhentikan daripada
Johor. perkhidmatan.

Anggota **4. (1) Walau apa pun apa-apa jua yang terkandung**
Askardisifatkan dalam Akta Angkatan Tentera 1972, anggota Askar yang
telah sebelum sahaja tarikh ditetapkan telah, dengan kelulusan
ditauljahkan Yang di-Pertuan Agong, diberi opsyen oleh Majlis
atau
didaftarkan. Angkatan Tentera untuk berkhidmat dalam angkatan

tentera dan telah menerima opysen itu hendaklah pada
tarikh ditetapkan disifatkan telah ditauliahkan atau
didaftarkan dalam angkatan tetap mengikut peruntukan
Akta Angkatan Tentera 1972.

(2) Anggota Askar yang disebut dalam subseksyen
(1)-

_(a) hendaklah ditauliahkan atau didaftarkan untuk_
berkhidmat dalam angkatan tentera atas terma
dan syarat perkhidmatan yang tidak kurang
baiknya daripada terma dan syarat
perkhidmatan yang anggota itu berhak
kepadanya sebelum sahaja tarikh ditetapkan;
dan


-----

**ASKAR TIMBALAN SETIA NEGERI JOHOR** 5
**(PEMBUBARAN DAN PEMANSUHAN)**

_(b) tidak boleh dikehendaki untuk berkhidmat_
dalam angkatan tetap bagi suatu tempoh yang
lebih panjang daripada tempoh yang baginya
anggota itu dikehendaki untuk berkhidmat
dalam Askar Timbalan Setia Negeri Johor.

(3) Seksyen ini tidak terpakai pada anggota Askar
yang berkhidmat di bawah suatu kontrak pekerjaan atau
yang di bawah Enakmen adalah atau melebihi umur
persaraan sebelum sahaja tarikh ditetapkan.

**5. (1) Walau apa pun apa-apa jua yang terkandung** Anggota
dalam Akta ini, anggota Askar yang telah melaksanakan Askar

disifatkan

opsyen untuk bersara daripada perkhidmatan Askar telah bersara.
Timbalan Setia Negeri Johor hendaklah pada tarikh
ditetapkan disifatkan telah bersara di bawah perenggan
10(5)(b) Akta Pencen 1980. _Akta 227,_

### (2) Anggota Askar yang disebut dalam subseksyen (1)
hendaklah dibayar faedah persaraan sebagaimana
diperuntukkan di bawah subperaturan 4(2) Peraturan- _P.U. (A)_
Peraturan Pencen 1980. _176/80._

**6. (1) Segala harta dan aset selain daripada harta tak** Peletakhakan
alih yang sebelum sahaja tarikh ditetapkan adalah harta.
terletakhak pada, atau dalam milikan atau di bawah
kawalan atau dipegang bagi pihak, Askar Timbalan Setia
Negeri Johor bagi maksud pertahanan hendaklah, pada
tarikh ditetapkan dan tertakluk kepada Akta ini,
terletakhak pada Kerajaan Persekutuan.

(2) Kerajaan Persekutuan boleh, selepas berunding
dengan Kerajaan Negeri, melantik suatu Jawatankuasa
Bersama—

_(a) untuk membahagikan, dalam hal keraguan,_
antara Kerajaan Persekutuan dan Kerajaan
Negeri apa-apa harta atau aset yang terletakhak
pada Askar Timbalan Setia Negeri Johor
dengan niat bahawa harta atau aset yang


-----

### 6 RANG UNDANG-UNDANG

dikehendaki bagi maksud Kerajaan
Persekutuan hendaklah dibahagikan kepada
Kerajaan itu dan bahawa harta atau aset yang
dikehendaki bagi maksud Kerajaan Negeri
hendaklah dibahagikan kepada Kerajaan itu;
atau
_(b) untuk membahagikan, dalam hal keraguan,_
harta atau aset itu kepada mana-mana pegawai
yang berkenaan bagi apa-apa maksud mengikut
kehendak keadaan.

Bayaran yang **7. (1) Kerajaan Persekutuan hendaklah membayar**
kena dibuat kepada Kerajaan Negeri apa-apa bayaran wajar yang
di bawah
apa-apa kena dibuat menurut apa-apa perkiraan kewangan yang
perkiraan dipersetujui antara Kerajaan Persekutuan dan Kerajaan
kewangan. Negeri berkenaan dengan peletakhakan harta dan aset

pada Kerajaan Persekutuan yang disebut dalam seksyen
### 6.

(2) Semua bayaran wajar yang kena dibuat di bawah
subseksyen (1) hendaklah dipertanggungkan ke atas
Kumpulan Wang Disatukan Persekutuan.

Pemansuhan **8. (1) Enakmen dan semua perundangan subsidiari yang**
Enakmen. dibuat di bawahnya adalah dimansuhkan.

(2) Pemansuhan di bawah subseksyen (1) itu tidak—

_(a) menyentuh penguatkuasaan terdahulu, atau_
apa-apa jua yang dilakukan atau dibiarkan
dengan sewajarnya di bawah Enakmen, atau
mana-mana perundangan subsidiari yang dibuat
di bawahnya;

_(b) menyentuh apa-apa hak, hakmilik, kepen-_
tingan, kebebasan, keistimewaan, obligasi atau
liabiliti yang diperolehi, terakru atau dilakukan
di bawah Enakmen atau mana-mana per-
undangan subsidiari yang dibuat di bawahnya;
dan

_(c) menyentuh hak-hak anggota Askar kepada apa-_
apa pencen, ganjaran atau faedah lain di bawah
mana-mana undang-undang bertulis yang lain
yang berhubungan dengan perkara itu.


-----

**ASKAR TIMBALAN SETIA NEGERI JOHOR** 7
**(PEMBUBARAN DAN PEMANSUHAN)**

**9. (1) Tertakluk kepada Akta ini, pemansuhan Enakmen**
atau apa-apa jua yang terkandung dalam Akta ini tidak
boleh menyentuh liabiliti mana-mana orang untuk
didakwa, dihadapkan ke mahkamah tentera atau dihukum
bagi kesalahan yang dilakukan di bawah Enakmen
sebelum hari ditetapkan, atau apa-apa prosiding yang
dibawa atau hukuman yang dikenakan sebelum hari itu
berkenaan dengan kesalahan itu.

(2) Tertakluk kepada Akta ini, mana-mana prosiding
(sama ada jenayah atau sivil) atau kausa tindakan yang
belum selesai atau yang ada sebelum sahaja hari
ditetapkan oleh atau terhadap mana-mana orang yang
bertindak bagi pihak Askar Timbalan Setia Negeri Johor
boleh diteruskan atau dimulakan oleh atau terhadap
Kerajaan Persekutuan sebagaimana ia boleh diteruskan
atau dimulakan oleh atau terhadap orang itu jika Akta
ini tidak diluluskan.

**HURAIAN**

Rang Undang-Undang ini bertujuan mengadakan suatu Akta baru
yang disebut sebagai "Akta Askar Timbalan Setia Negeri Johor
(Pembubaran dan Pemansuhan) 1994" ("Akta") untuk mengadakan
peruntukan bagi pembubaran Askar Timbalan Setia Negeri Johor
dan pemansuhan Enakmen Askar Timbalan Setia Negeri Johor 1915.
Rang Undang-Undang mi juga bertujuan mengadakan peruntukan
bagi perkara-perkara mengenai opsyen yang dilaksanakan oleh
anggota Askar Timbalan Setia Negeri Johor serta perkara-perkara
lain yang berkaitan dengannya.

2. Fasal 1 memperkatakan tajuk ringkas dan bertujuan
membenarkan Menteri menetapkan tarikh berkuatkuasanya Akta.

3. Fasal 2 mentakrifkan perkataan dan ungkapan tertentu yang
digunakan dalam Akta.

4. Fasal 3 bertujuan mengadakan peruntukan bagi pembubaran
Askar Timbalan Setia Negeri Johor pada tarikh yang ditetapkan oleh
Menteri.

5. Fasal 4 memperkatakan tentang anggota Askar Timbalan Setia
Negeri Johor yang telah memilih untuk berkhidmat dengan angkatan
tentera Malaysia. la menyatakan dengan jelas bahawa pertauliahan
dan pendaftaran anggota itu ke dalam angkatan tentera Malaysia
hendaklah atas terma dan syarat perkhidmatan yang tidak kurang
baiknya daripada apa yang mereka berhak kepadanya di bawah
Enakmen.


-----

### 8 RANG UNDANG-UNDANG

**6. Fasal 5 memperkatakan tentang anggota Askar Timbalan Setia**
Negeri Johor yang telah memilih untuk bersara daripada
perkhidmatan Askar. la menyatakan dengan jelas bahawa anggota
itu hendaklah dibayar faedah persaraan yang sesuai di bawah
Peraturan-Peraturan Pencen 1980.

**7. Fasal 6 bertujuan menyatakan bahawa segala harta dan aset**
Askar Timbalan Setia Negeri Johor hendaklah terletakhak pada
Kerajaan Persekutuan. Bagaimanapun, dalam hal keraguan,
Kerajaan Persekutuan boleh, selepas berunding dengan Kerajaan
Negeri, menubuhkan suatu Jawatankuasa Bersama untuk
memutuskan mengenai pembahagian harta atau aset itu.

**8. Fasal 7 bertujuan mengadakan peruntukan bagi bayaran yang**
kena dibuat di bawah apa-apa perkiraan kewangan antara Kerajaan
Persekutuan dan Kerajaan Negeri berkenaan dengan peletakhakan
harta dan aset pada Kerajaan Persekutuan.

**9. Fasal 8 bertujuan memansuhkan Enakmen dan semua**
perundangan subsidiari yang dibuat di bawahnya.

**10.** _Fasal 9 bertujuan mengadakan peruntukan bagi penerusan_
prosiding jenayah dan sivil walaupun Enakmen dimansuhkan.

**_IMPLIKASI_** **_KEWANGAN_**

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya belum dapat
ditentukan sekarang ini. [PN. (U[2]) 1789.]


-----

