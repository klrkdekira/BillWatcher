---
Year: 1994
Bill: D.R.04/1994 - Rang Undang-Undang Lembaga Padi dan Beras Negara (Syarikat Pengganti) 1994 (Lulus)
Title: D.R.04/1994 - Rang Undang-Undang Lembaga Padi dan Beras Negara (Syarikat Pengganti) 1994 (Lulus)
Download URL: https://www.parlimen.gov.my/files/billindex/pdf/1994/DR041994.pdf
URL: https://www.parlimen.gov.my/files/billindex/pdf/1994/DR041994.pdf
---
---
Reading:
D.R.04/1994
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 4/94**

**Naskhah Sahih—Bahasa Kebangsaan**

RANG UNDANG-UNDANG LEMBAGA

PADI DAN BERAS NEGARA

(SYARIKAT PENGGANTI) 1994

SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.

2. Tafsiran.

BAHAGIAN II

PELETAKHAKAN HARTA, DSB., PADA SYARIKAT PENGGANTI

3. Peletakhakan.

4. Pegangan permulaan Kerajaan dalam syarikat pengganti.

BAHAGIAN III

PERUNTUKAN-PERUNTUKAN YANG BERHUBUNGAN DENGAN

KAKITANGAN

5. Kakitangan.


-----

-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi

peletakhakan harta, hak dan liabiliti Lembaga Padi
dan Beras Negara pada suatu syarikat, untuk membuat
pengaturan kewangan bagi syarikat itu, untuk
mengadakan peruntukan bagi perkara-perkara yang
berhubungan dengan kakitangan dan bagi perkara-
perkara lain yang berkaitan dengannya.

MAKA INILAH DIPERBUAT UNDANG-

UNDANG oleh Seri Paduka Baginda Yang di-Pertuan
Agong dengan nasihat dan persetujuan Dewan Negara
dan Dewan Rakyat yang bersidang dalam Parlimen, dan
dengan kuasa daripadanya, seperti berikut:

BAHAGIAN I

PERMULAAN

1. (1) Akta ini bolehlah dinamakan Akta Lembaga Padi

dan Beras Negara (Syarikat Pengganti) 1994 dan
hendaklah mula berkuatkuasa pada tarikh yang
ditetapkan oleh Menteri melalui pemberitahuan dalam
_Warta._

2. Dalam Akta ini, melainkan jika konteksnya
menghendaki makna yang lain—

"hak" ertinya segala hak, kuasa, keistimewaan dan

kekebalan, sama ada sebenar, kontingen atau prospektif,
kecuali—

_(a) hak Kerajaan untuk mengawalselia berkenaan_

dengan perkara-perkara yang berhubungan
dengan padi dan beras;


-----

RANG UNDANG-UNDANG

_(b) hak_ eksklusif dan berkekalan untuk

mengimport dan mengeksport beras atau apa-
apa hak eksklusif dan berkekalan lain yang
berkaitan; dan

_(c) hak-hak yang berhubungan dengan tanah;_

"harta" ertinya—

_(a) segala harta alih dan segala kepentingan, hak_

dan liabiliti, sama ada di sisi ekuiti atau

undang-undang dalam, pada atau daripada apa-
apa harta, hak dalam tindakan, wang dan nama
baik; dan

_(b) segala hak dan liabiliti berkenaan kontrak-_

kontrak berhubungan dengan pembinaan
bangunan-bangunan,

dan "terletakhak", berhubungan dengan harta, termasuk
hak pada harta pada masa depan atau kontingen;

"liabiliti" ertinya tiap-tiap perihalan liabiliti, hutang,

tanggungan, kewajipan dan obligasi (sama ada pada
masa sekarang atau pada masa depan, sebenar atau
kontingen, dan sama ada kena dibayar atau yang kena
dipatuhi atau dilaksanakan di Malaysia atau di tempat
lain);

"Lembaga" ertinya Lembaga Padi dan Beras Negara

di bawah Akta Padi dan Beras Negara 1971;

"Menteri" ertinya Menteri yang pada masa ini

dipertanggungkan dengan tanggungjawab bagi padi dan
beras;

"Perbadanan" ertinya Menteri Kewangan yang

diperbadankan melalui Akta Menteri Kewangan

(Pemerbadanan) 1957;

"syarikat pengganti" ertinya syarikat berhad menurut

syer yang diperbadankan di bawah Akta Syarikat 1965,

dan dinamakan oleh Menteri dalam perintah di bawah


-----

```
                   LEMBAGA PADI DAN BERAS NEGARA
                     (SYARIKAT PENGGANTI)

```
subseksyen 3(1), yang harta, hak dan liabiliti Lembaga
Padi dan Beras Negara dipindahkan dan diletakhakkan
padanya di bawah seksyen 3;

"tanah" ertinya tanah sebagaimana ditakrifkan dalam

seksyen 5 Kanun Tanah Negara 1965;

"tarikh ditetapkan" ertinya tarikh Akta ini hendaklah

mula berkuatkuasa;

"tarikh peletakhakan" ertinya tarikh bila segala harta,

hak dan liabiliti Lembaga dipindahkan atau

diletakhakkan pada syarikat pengganti sebagaimana
# yang dinyatakan oleh Menteri dalam perintah di bawah
subseksyen 3(1).

BAHAGIAN II

PELETAKHAKAN HARTA, DSB., PADA SYARIKAT

PENGGANTI

3. (1) Menteri boleh, melalui perintah yang disiarkan
dalam Warta, menetapkan suatu tarikh peletakhakan dan
pada tarikh itu, segala harta, hak atau liabiliti Lembaga
hendaklah menurut Akta ini dipindahkan kepada dan
terletakhak pada syarikat pengganti tanpa apa-apa
pemindahakan, penyerahhakan atau pemindah milikan.

(2) Tiap-tiap harta yang terletakhak menurut kuasa

subseksyen (1) pada syarikat pengganti hendaklah

terletakhak sedemikian pada syarikat dengan hakmilik
atau kepentingan yang serupa sebagaimana ia
terletakhak atau dipegang sebelum sahaja tarikh
peletakhakan itu.

(3) Tiap-tiap hak dalam tindakan yang terletakhak

menurut kuasa subseksyen (1) pada syarikat pengganti
boleh, selepas tarikh peletakhakan itu, dituntut melalui
guaman, didapatkan atau dikuatkuasakan oleh syarikat
itu atas namanya sendiri dan tidaklah perlu bagi syarikat
itu atau Lembaga memberikan notis kepada orang yang
terikat hak dalam tindakan itu tentang peletakhakan
yang dilaksanakan melalui subseksyen (1).


-----

RANG UNDANG-UNDANG

(4) Tiap-tiap hak dan liabiliti yang terletakhak

melalui subseksyen (1) pada syarikat pengganti boleh,

pada dan selepas tarikh peletakhakan, dituntut melalui

guaman, didapatkan atau dikuatkuasakan oleh atau
terhadap syarikat itu atas namanya sendiri dan tidaklah
perlu bagi syarikat itu atau Lembaga memberikan notis

kepada orang yang hak atau liabilitinya tersentuh oleh
peletakhakan di bawah subseksyen (1).

(5) Apa-apa prosiding undang-undang yang belum

selesai oleh atau terhadap Lembaga yang berhubungan
dengan apa-apa harta, hak atau liabiliti yang berpindah
kepada dan terletakhak pada syarikat pengganti menurut
kuasa subseksyen (1) boleh, pada atau selepas tarikh
peletakhakan itu, diteruskan oleh atau terhadap syarikat
pengganti itu.

(6) Dalam hal hak dan liabiliti yang berbangkit di

bawah apa-apa pinjaman yang terletakhak pada syarikat
pengganti pada tarikh peletakhakan, syarikat itu boleh
membuat apa-apa perkiraan atau perjanjian mengenai
hak dan liabiliti sedemikian dengan Kerajaan Malaysia
atau mana-mana pihak ketiga.

(7) Pada dan selepas tarikh peletakhakan, apa-apa

perjanjian yang berhubungan dengan apa-apa harta, hak
dan liabiliti yang berpindah kepada dan terletakhak pada
syarikat pengganti di bawah subseksyen (1) yang
Lembaga adalah pihak kepadanya sebelum sahaja tarikh
peletakhakan itu, sama ada secara bertulis atau tidak,
dan sama ada atau tidak daripada sesuatu jenis yang hak
dan liabiliti di bawahnya boleh diserahhakkan oleh
# Lembaga, hendaklah berkuatkuasa seolah-olah syarikat

itu telah menjadi suatu pihak kepada perjanjian itu.

(8) Bagi mengelakkan keraguan, pemindahan atau

peletakhakan hak-hak pada syarikat pengganti di bawah

subseksyen 3(1) hendaklah tidak termasuk pemindahan
dan peletakhakan hak Kerajaan untuk mengawalselia

perkara-perkara yang berhubungan dengan padi dan
beras, dan hendaklah tidak memberi apa-apa hak


-----

```
                    LEMBAGA PADI DAN BERAS NEGARA
                       (SYARIKAT PENGGANTI)

```
eksklusif dan berkekalan pada syarikat pengganti untuk
mengimport dan mengeksport beras, dan ia tidak
memberi apa-apa hak eksklusif dan berkekalan yang lain
berkenaan dengan perkara-perkara yang berhubungan
dengan padi dan beras.

4. (1) Berbangkit daripada peletakhakan pada syarikat
pengganti akan harta, hak dan liabiliti di bawah seksyen

3, syarikat pengganti itu hendaklah menerbitkan apa-
apa sekuriti syarikat sebagaimana Menteri Kewangan

boleh arahkan, selepas berunding dengan Menteri, dari
semasa ke semasa, kepada Perbadanan.

(2) Sekuriti-sekuriti yang dikehendaki diterbitkan

menurut seksyen ini hendaklah diterbitkan atau
diumpukkan pada bila-bila masa dan atas apa-apa terma,
tentang pengumpukan, sebagaimana Menteri Kewangan
boleh arahkan selepas berunding dengan Menteri.

(3) Sekuriti-sekuriti yang dikehendaki diterbitkan

menurut seksyen ini—

_(a) hendaklah daripada apa-apa nilai nominal_

sebagaimana Menteri Kewangan arahkan; dan

_(b) hendaklah diterbitkan sebagai berbayar penuh_

dan dikira bagi maksud-maksud Akta Syarikat

1965 seolah-olah ia telah dibayarkan melalui

pembayaran nilai nominal kepada syarikat
pengganti.

(4) Menteri Kewangan boleh, selepas berunding

dengan Menteri, melupuskan apa-apa sekuriti yang
diterbitkan atau apa-apa hak pada sekuriti yang
diumpukkan pada mulanya kepada Perbadanan menurut
seksyen ini.

(5) Apa-apa dividen atau jumlah wang lain yang

diterima oleh Perbadanan sebagai hak pada, atas
pelupusan atau selainnya berkaitan dengan, apa-apa
sekuriti atau hak yang diperolehi menurut kuasa seksyen

ini hendaklah dibayar ke dalam Kumpulan Wang
Disatukan.


-----

RANG UNDANG-UNDANG

BAHAGIAN III
```
           PERUNTUKAN-PERUNTUKAN YANG BERHUBUNGAN
                 DENGAN KAKITANGAN

```
5. (1) Syarikat pengganti hendaklah menyetujuterima
untuk mengambil kerja, pada suatu tarikh yang
ditetapkan oleh Menteri melalui pemberitahuan dalam
_Warta, tiap-tiap orang yang sebelum sahaja tarikh itu_
adalah anggota kakitangan Lembaga dan yang telah
diberi suatu pilihan oleh Lembaga dan telah memilih
untuk berkhidmat sebagai pekerja syarikat itu.

(2) Tiap-tiap orang sedemikian yang memilih di

bawah subseksyen (1) untuk berkhidmat sebagai pekerja

syarikat pengganti hendaklah diambil kerja oleh syarikat

# itu atas terma dan syarat perkhidmatan yang tidak
kurang baiknya daripada terma dan syarat perkhidmatan
yang dia berhak kepadanya sebelum sahaja tarikh
ditetapkan.

HURAIAN

Rang Undang-Undang ini bertujuan untuk mengadakan peruntukan
bagi peletakhakan harta, hak dan liabiliti Lembaga Padi dan Beras
Negara pada suatu syarikat pengganti, untuk membuat pengaturan
kewangan bagi syarikat itu dan untuk mengadakan peruntukan bagi
perkara-perkara yang berhubungan dengan kakitangan.

2. Fasal 1 bertujuan untuk membuat peruntukan mengenai tajuk
ringkas dan tarikh mula berkuatkuasa dan fasal 2 bertujuan untuk
membuat peruntukan bagi perkara-perkara yang berhubungan
dengan tafsiran.

3. Fasal 3 bertujuan untuk membuat peruntukan bahawa, pada

tarikh peletakhakan yang ditetapkan oleh Menteri melalui perintah
yang disiarkan dalam Warta, segala harta, hak dan liabiliti Lembaga
Padi dan Beras Negara yang dinyatakan dalam perintah itu,
hendaklah berpindah kepada dan terletakhak pada syarikat
pengganti seolah-olah ia adalah harta, hak dan liabiliti syarikat
pengganti.

Walau bagaimana pun, untuk mengelakkan keraguan, subfasal

_3(8) bertujuan untuk membuat peruntukan bahawa pemindahan dan_
peletakhakan hak-hak pada syarikat pengganti tidaklah termasuk


-----

LEMBAGA PADI DAN BERAS NEGARA

(SYARIKAT PENGGANTI)

pemindahan dan peletakhakan hak Kerajaan untuk mengawalselia
perkara-perkara berkenaan dengan padi dan beras. la juga tidak
memberi apa-apa hak eksklusif dan berkekalan kepada syarikat itu
untuk mengimport dan mengeksport beras atau pun apa-apa hak
eksklusif dan berkekalan berkenaan dengan perkara-perkara yang
berhubungan dengan padi dan beras.

4. Fasal 4 bertujuan untuk membuat peruntukan untuk sekuritisekuriti syarikat pengganti yang diterbitkan atau diumpukkan
kepada Perbadanan, iaitu Menteri Kewangan yang diperbadankan
melalui Akta Menteri Kewangan (Pemerbadanan) 1957 dan bagi
apa-apa pelupusannya.

5. Fasal 5 bertujuan untuk membuat peruntukan mengenai
perkara-perkara yang berhubungan dengan kakitangan. Tiap-tiap
orang yang telah diberi pilihan oleh Lembaga Padi dan Beras
Negara dan yang memilih untuk berkhidmat sebagai pekerja
syarikat pengganti hendaklah diambil kerja oleh syarikat itu atas
terma dan syarat perkhidmatan yang tidak kurang baiknya daripada
terma dan syarat perkhidmatan yang dia berhak kepadanya sebelum
sahaja tarikh ditetapkan.

**_IMPLIKASI_** _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1776.]


-----

