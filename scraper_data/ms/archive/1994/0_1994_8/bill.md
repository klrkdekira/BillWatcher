---
Year: 1994
Bill: D.R.09/1994 - Rang Undang-Undang Tabung Angkatan Tentera (Pindaan) 1994 (Lulus)
Title: D.R.09/1994 - Rang Undang-Undang Tabung Angkatan Tentera (Pindaan) 1994 (Lulus)
Download URL: https://www.parlimen.gov.my/files/billindex/pdf/1994/DR091994.pdf
URL: https://www.parlimen.gov.my/files/billindex/pdf/1994/DR091994.pdf
---
---
Reading:
D.R.09/1994
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 9/94**

Naskhah Sahih—Bahasa Kebangsaan

RANG UNDANG-UNDANG

# b e r n a m a

Suatu Akta untuk meminda Akta Tabung Angkatan

Tentera 1973.

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong
dengan nasihat dan persetujuan Dewan Negara dan
Dewan Rakyat yang bersidang dalam Parlimen, dan
dengan kuasa daripadanya, seperti berikut:

1. (1) Akta ini bolehlah dinamakan Akta Tabung
Angkatan Tentera (Pindaan) 1994.

(2) Akta ini hendaklah mula berkuatkuasa pada tarikh

yang ditetapkan oleh Menteri melalui pemberitahuan
dalam Warta.

_2. Akta Tabung Angkatan Tentera 1973, yang disebut_
"Akta ibu" dalam Akta ini, adalah dipinda—

_(a) dengan memasukkan selepas perkataan-_

perkataan "TENTERA" dan "Tentera" dalam
tajuk ringkas masing-masingnya dengan
perkataan-perkataan "DAN TABUNG BEKAS
PERAJURIT" dan "dan Tabung Bekas

Perajurit";


-----

**RANG UNDANG-UNDANG**

_(b) dengan menggantikan tajuk panjang dengan_
tajuk panjang yang berikut:

"Suatu Akta untuk mengadakan peruntukan
bagi penubuhan dua kumpulan wang
yang berasingan yang dikenali sebagai
Tabung Angkatan Tentera dan Tabung
Bekas Perajurit, pengurusannya dan
perkara-perkara yang berkaitan
# dengannya.";

_(c) dengan memasukkan selepas perkataan_
# "Tabung" di mana-mana jua terdapat di
dalamnya kecuali dalam subseksyen 4(1), 5(1)
dan (3), dan 6(1) perkataan-perkataan
# "Angkatan Tentera"; dan

_(d) dengan memasukkan selepas perkataan_
"TENTERA" dalam tajuk Bahagian II
perkataan-perkataan "DAN TABUNG BEKAS
PERAJURIT".

3. Teks bahasa kebangsaan Akta ibu adalah dipinda
dalam perenggan I2(b) dan l5A(2)(b) dengan menggantikan perkataan "dilepaskan" dengan perkataan
"diberhentikan".

4. (1) Pertukaran nama Akta ini tidaklah—

_(a) menyentuh_ sebutan mengenai Tabung
Angkatan Tentera dalam mana-mana undangundang bertulis atau dalam apa-apa suratcara,
suratikatan, hakmilik, dokumen, bon,
perjanjian dan perkiraan pengusahaan yang
# wujud sebelum sahaja Akta ini mula
berkuatkuasa;

# (b) menyentuh apa-apa hak, keistimewaan,
tanggungan, kewajipan atau obligasi Lembaga
Tabung Angkatan Tentera, atau menjadikan
# cacat apa-apa prosiding undang-undang oleh
atau terhadapnya; dan apa-apa prosiding
undang-undang yang boleh diteruskan atau
dimulakan oleh atau terhadapnya sebelum Akta
ini mula berkuatkuasa boleh diteruskan atau
dimulakan sedemikian.


-----

TABUNG ANGKATAN TENTERA (PINDAAN) 3

(2) Semua perundangan subsidiari yang dibuat di

bawah Akta ibu hendaklah disifatkan telah dibuat di
bawah Akta ini dan hendaklah terus berkuatkuasa
sehinggalah dipinda atau dibatalkan di bawahnya.

5. Seksyen 2 Akta ibu adalah dipinda—

_(a) dengan_ memasukkan selepas takrif

"perbadanan" takrif-takrif yang berikut:

' "personel akan bersara" ertinya se-

seorang pegawai atau seseorang askar-laskar
yang hampir akan bersara atau hampir akan
diberhentikan atau yang perkhidmatannya
dengan angkatan tetap Malaysia hampir akan
ditamatkan atau genap tempoh;

# "personel bersara" ertinya seseorang

pegawai atau seseorang askar-laskar yang
telah bersara atau telah diberhentikan atau
yang telah menamatkan atau genap tempoh
# perkhidmatannya dengan angkatan tetap
Malaysia;'; dan

_(b) dengan memotong takrif "Tabung"._

# 6. Seksyen 3 Akta ibu adalah dipinda dengan memotong
perkataan "(kemudian daripada ini disebut "Tabung
itu")".

7. Akta ibu adalah dipinda dengan memasukkan selepas
# seksyen 3 seksyen yang berikut:

3A. (1) Bagi maksud menggalakkan pem-
bangunan sosio ekonomi dan kebajikan, dan
menyediakan lain-lain faedah bagi, personel
# akan bersara atau personel bersara, maka adalah
dengan ini ditubuhkan suatu kumpulan wang
yang dikenali sebagai Tabung Bekas Perajurit
yang ke dalamnya akan dibayar—

_(a) suatu pemberian tahunan daripada_

Kumpulan Wang Disatukan Perse-
kutuan;


-----

RANG UNDANG-UNDANG

_(b) semua derma, endowmen, hadiah,_

pinjaman, pemberian wasiat dan lain-

lain pemberian yang dibuat kepada atau
untuk Tabung Bekas Perajurit; dan

_(c) wang yang didapati atau timbul daripada_

apa-apa pelaburan wang di bawah
Tabung Bekas Perajurit.

(2) Tabung Bekas Perajurit boleh digunakan

untuk—

# (a) aktiviti-aktiviti sosio ekonomi,

program-program kebajikan dan apa-apa
aktiviti dan faedah lain yang boleh
meningkatkan keadaan sosio ekonomi
mana-mana personel akan bersara atau
personel bersara;

_(b) pinjaman kepada mana-mana personel_

akan bersara atau personel bersara;

# (c) perbelanjaan pentadbiran termasuk

membiayai perbelanjaan yang dilakukan
oleh Lembaga atau mana-mana badan
lain yang dipertanggungkan dengan
tanggungjawab untuk menjalankan
aktiviti-aktiviti, program-program atau

faedah-faedah yang disebutkan dalam
perenggan (a) dan (b) dan

_(d) lain-lain_ perbelanjaan yang ber-

sampingan.dengan pengurusan Tabung
Bekas Perajurit itu.

(3) Lembaga boleh memindahkan apa-apa

wang kepada mana-mana badan yang dilantik
olehnya selepas mendapat kelulusan daripada
Menteri bagi maksud-maksud yang disebutkan
dalam subseksyen (2).".

8. Seksyen 4 Akta ibu adalah dipinda dengan
memasukkan selepas perkataan "Tabung" dalam
subseksyen (1) perkataan-perkataan "Angkatan Tentera
dan Tabung Bekas Perajurit".


-----

TABUNG ANGKATAN TENTERA (PINDAAN) 5

# 9. Seksyen 5 Akta ibu adalah dipinda—

_(a) dengan menggantikan subsekysen (1) dengan_

subseksyen yang berikut:

"(1) Adalah menjadi tugas Lembaga

untuk mentadbir dan mengurus Tabung
Angkatan Tentera dan Tabung Bekas
# Perajurit mengikut apa-apa cara yang akan
memajukan kepentingan pencarum-

pencarum dan juga personel akan bersara dan
personel bersara yang berkenaan dan
membentuk dasar-dasar berkaitan dengan
mana-mana daripada tugas-tugasnya dan
melakukan apa-apa perkara lain yang boleh
dilakukan di bawah Akta ini."; dan

_(b) dengan menggantikan perkataan-perkataan "itu_

segala bayaran dan perbelanjaan yang
dilakukan sedemikian" dalam subseksyen (3)
dengan perkataan-perkataan "Angkatan Tentera
atau Tabung Bekas Perajurit itu segala bayaran
dan perbelanjaan yang dilakukan masing-
masingnya di bawah seksyen 3 atau 3A".

**10. Subseksyen 6(1) dan 15(1) Akta ibu adalah dipinda**
dengan menggantikan perkataan "itu" dengan perkataan-
perkataan "Angkatan Tentera, Tabung Bekas Perajurit",

**11. Seksyen 22 Akta ibu adalah dipinda—**

_(a) dengan memasukkan selepas perenggan (a)_

perenggan yang berikut:

_"(aa) terma-terma dan syarat-syarat yang_

perlu dipenuhi oleh mana-mana
personel akan bersara atau personel
bersara untuk layak mendapat mana-
mana faedah di bawah Akta ini;"; dan

_(b) dengan memasukkan selepas perenggan (g)_

perenggan yang berikut:

_(ga) terma-terma dan syarat-syarat ter-_

masuk kadar bunga yang kena dibayar,


-----

RANG UNDANG-UNDANG

amaun yang boleh dipinjamkan, acara
berhubungan dengannya dan apa-apa
perkara lain yang bersampingan
dengan pemberian pinjaman

sedemikian daripada Tabung Bekas
Perajurit;".

HURAIAN

Rang Undang-Undang ini bertujuan meminda Akta Tabung
Angkatan Tentera 1973 ("Akta").

2. Fasal 1 memperkatakan mula berkuatkuasanya Rang Undang-
Undang ini.

3. Fasal 2 bertujuan membuat pindaan am kepada Akta. Dengan
pindaan ini, Akta ini sekarang bernama Akta Tabung Angkatan
Tentera dan Tabung Bekas Perajurit 1973.

4. Fasal 3 bertujuan membetulkan kesilapan dalam teks bahasa
kebangsaan Akta.

5. Fasal 4 dengan jelas memperuntukkan bahawa pertukaran nama
Akta ini tidak akan menyentuh sebutan kepada Tabung Angkatan
Tentera dalam mana-mana undang-undang bertulis atau dalam apa-
apa suratcara atau dokumen berhubungan dengannya dan tidak juga
menyentuh hak, keistimewaan, tanggungan, kewajipan atau obligasi
Lembaga.

6. Fasal 5 bertujuan meminda seksyen 2 Akta dengan memasukkan
takrif-takrif baru bagi maksud penjelasan berhubungan dengan
cadangan penubuhan Tabung Bekas Perajurit.

7. Fasal 7 bertujuan memasukkan seksyen baru 3A ke dalam Akta
untuk mengadakan peruntukan bagi penubuhan Tabung Bekas
Perajurit. Tujuan Tabung baru yang dicadangkan ini adalah untuk
menggalakkan pembangunan sosio ekonomi dan kebajikan, dan
menyediakan lain-lain faedah bagi, personel akan bersara atau
personel bersara angkatan tetap Malaysia.

8. Fasal 8 bertujuan meminda seksyen 4 Akta. Pindaan kepada

subseksyen (1) adalah diperlukan oleh kemasukan seksyen baru 3A.

9. Fasal 9 bertujuan meminda seksyen 5 Akta berbangkit daripada

cadangan pindaan yang dibuat kepada subseksyen 4(1) oleh fasal 8.


-----

TABUNG ANGKATAN TENTERA (PINDAAN) 7

10. Fasal 10 bertujuan meminda subseksyen 6(1) dan 15(1) Akta
untuk mengadakan peruntukan bagi perkara-perkara berkenaan
dengan pelaburan aset Tabung Bekas Perajurit.

1 1 . Fasal II bertujuan meminda seksyen 22 Akta. Perenggan baru
( _aa) dan (ga) bertujuan memberi Lembaga kuasa untuk menentukan_
terma-terma dan syarat-syarat yang perlu dipenuhi oleh mana-mana
personel akan bersara atau personel bersara untuk layak mendapat
apa-apa faedah di bawah Akta dan menentukan terma-terma dan
syarat-syarat bagi pemberian apa-apa pinjaman daripada Tabung
Bekas Perajurit.

12. Pindaan-pindaan lain yang dicadangkan kepada Akta yang
tidak disebut dengan nyata adalah pindaan-pindaan yang berbangkit
atau kecil sahaja.

**_IMPLIKASI_** _KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya belum dapat
ditentukan sekarang ini. [PN. (U[2]) 1802.]


-----

