---
Year: 1994
Bill: D.R.38/1994 - Rang Undang-Undang Lembaga Hasil Dalam Negeri Malaysia 1994 (Lulus)
Title: D.R.38/1994 - Rang Undang-Undang Lembaga Hasil Dalam Negeri Malaysia 1994 (Lulus)
Download URL: https://www.parlimen.gov.my/files/billindex/pdf/1994/DR381994.pdf
URL: https://www.parlimen.gov.my/files/billindex/pdf/1994/DR381994.pdf
---
---
Reading:
D.R.38/1994
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.

2. Tafsiran.

BAHAGIAN II

PENUBUHAN LEMBAGA HASIL DALAM NEGERI

3. Penubuhan Lembaga Hasil Dalam Negeri.

4. Peruntukan-peruntukan peletakhakan.

5. Meterai biasa.

6. Keanggotaan Lembaga.

7. Terma jawatan.

8. Hilang kelayakan anggota.

9. Pembatalan dan perletakan jawatan anggota.

BAHAGIAN III

FUNGSI DAN KUASA LEMBAGA

10. Fungsi Lembaga.

11. Kuasa Lembaga.

12. Perlantikan jawatankuasa.

13. Perwakilan kuasa.

14. Kuasa Menteri untuk memberikan arahan dan menghendaki

maklumat.


-----

2 RANG UNDANG-UNDANG

BAHAGIAN IV

PERUNTUKAN-PERUNTUKAN YANG BERHUBUNGAN

DENGAN PEKERJA

Fasal

15. Gunakhidmat.

16. Hak-hak pencen pekerja Kerajaan hendaklah dipelihara.

17. Perlantikan pekerja, ejen dan perunding lain.

18. Peraturan-peraturan berkenaan dengan tatatertib.

19. Penerusan dan penyempurnaan prosiding tatatertib.

20. Pengenaan surcaj.

21. Perlindungan daripada liabiliti diri.

22. Pengkhidmat awam.

BAHAGIAN V

PERUNTUKAN-PERUNTUKAN KEWANGAN

23. Kumpulan Wang Lembaga.

24. Perbelanjaan dan penyediaan anggaran.

25. Kuasa untuk meminjam.

26. Pemberian.

27. Akaun bank dan penggunaan hasil.

28. Pelaburan.

BAHAGIAN VI

AM

29. Tiada prosiding terhadap Lembaga sebagai ejen Kerajaan.

30. Prosiding dikendalikan oleh pegawai Lembaga.

31. Obligasi untuk menyimpan rahsia.

32. Akta Badan Berkanun (Akaun dan Laporan Tahunan) 1980.

33. Kuasa Menteri meminda Jadual Kedua dan Ketiga.

34. Peraturan-peraturan.

JADUAL-JADUAL.


-----

# 3

RANG UNDANG-UNDANG

_b e r n a m a_

Suatu Akta untuk menubuhkan dan memperbadankan
Lembaga Hasil Dalam Negeri Malaysia, mengadakan
peruntukan bagi fungsi-fungsi dan kuasa-kuasanya
dan bagi perkara-perkara yang berkaitan dengannya.

[ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong
dengan nasihat dan persetujuan Dewan Negara dan
Dewan Rakyat yang bersidang dalam Parlimen dan
dengan kuasa daripadanya, seperti berikut:

BAHAGIAN I

PERMULAAN

1. (1) Akta ini bolehlah dinamakan Akta Lembaga Tajuk ringkas
Hasil Dalam Negeri Malaysia 1994. dan mulaberkuatkuasa.

(2) Akta ini hendaklah mula berkuatkuasa pada tarikh
yang ditetapkan oleh Menteri melalui pemberitahuar
dalam Warta.

2. Dalam Akta ini, melainkan jika konteksnya Tafsiran.
menghendaki makna yang lainâ€”

"anggota" ertinya anggota Lembaga yang disebut di
bawah seksyen 6;

"hak" ertinya segala hak, kuasa, keistimewaan dan
kekebalan, sama ada sebenar, kontingen atau
prospektif;

"hari penetapan" ertinya hari yang padanya Akta ini
mula berkuatkuasa;


-----

4 RANG UNDANG-UNDANG

"harta" termasuklah segala harta, alih dan tak alih,

dan segala harta pusaka, kepentingan, isemen atau hak,
sama ada secara ekuiti atau di sisi undang-undang
dalam, kepada atau daripada harta, hak dalam tindakan,
# wang dan nama baik; dan "terletakhak", berhubungan
dengan harta, termasuklah hak mengenai harta masa
hadapan atau kontingen dan hak perkembalian dan
lebihan;

# "Ketua Pengarah" ertinya Ketua Pengarah Hasil

_Akta 53._ Dalam Negeri yang disebut dalam seksyen 134 Akta

Cukai Pendapatan 1967;

"Kumpulan Wang" ertinya Kumpulan Wang yang

# ditubuhkan di bawah seksyen 23;

"Lembaga" ertinya Lembaga Hasil Dalam Negeri

Malaysia yang ditubuhkan di bawah seksyen 3;

"liabiliti" ertinya tiap-tiap jenis liabiliti, hutang,

tanggungan, kewajipan dan obligasi sama ada masa kini
atau pada masa hadapan, sebenar atau kontingen, dan
sama ada kena dibayar atau dipatuhi atau dilaksanakan
di Malaysia atau di tempat lain;

"Menteri" ertinya Menteri yang pada masa ini

dipertanggungkan dengan tanggungjawab bagi

kewangan;

"Pengerusi" ertinya Pengerusi Lembaga dan

# termasuklah mana-mana Pengerusi Lembaga sementara;

"tarikh letakhak" ertinya tarikh yang padanya harta,

hak dan liabiliti yang dinyatakan oleh Menteri dalam
perintah di bawah subseksyen 4(1) yang baginya
# Kerajaan Malaysia adalah berhak atau tertakluk
kepadanya, dipindahmilikan dan diletakhakkan kepada
Lembaga.

BAHAGIAN II

PENUBUHAN LEMBAGA HASIL DALAM NEGERI

Penubuhan 3. Adalah dengan ini ditubuhkan suatu pertubuhan
LembagaHasil Dalam perbadanan dengan nama "Lembaga Hasil Dalam Negeri
Negeri. Malaysia" yang kekal turun-temurun dan mempunyai

meterai biasa, dan boleh mendakwa dan didakwa atas


-----

LEMBAGA HASIL DALAM NEGERI MALAYSIA 5

nama perbadanannya dan, tertakluk kepada dan bagi
maksud-maksud Akta ini, boleh membuat kontrak dan
memperolehi, membeli, mengambil, memegang dan
menikmati harta alih dan tak alih bagi tiap-tiap jenis
dan boleh memindah hak, menyerahhak, menyerah
balik, memulangkan, menggadai, menggadai janji,
mendemis, menyerahhak semula, mernindahmilik atau
selainnya melupus, atau menggunakan, apa-apa harta
alih atau tak alih atau apa-apa kepentingan yang
diletakhak kepada Lembaga atas terma-terma yang
difikirkan patut.

4. (1) Tertakluk kepada Akta ini, Menteri boleh, dari Peruntukan-
semasa ke semasa, melalui perintah yang disiarkan peruntukan

peletak-

dalam Warta, menetapkan suatu tarikh peletakhakan dan hakan.
pada tarikh itu segala harta, hak atau liabiliti Kerajaan
Malaysia yang dinyatakan oleh Menteri dalam perintah
itu hendaklah, menurut kuasa Akta ini, dipindahkan
kepada dan terletakhak pada Lembaga tanpa apa jua pun
pemindahhakan, penyerahhakan atau pemindahmilikan.

# (2) Tiap-tiap harta yang terletakhak menurut kuasa

subseksyen (1) pada Lembaga hendaklah terletakhak
sedemikian pada Lembaga dengan hakmilik, harta
pusaka atau kepentingan dan pemegangan yang serupa
sebagaimana ia terletakhak atau dipegang sebelum
sahaja tarikh peletakhakan itu.

(3) Tiap-tiap hak dalam tindakan yang terletakhak

menurut kuasa subseksyen (1) pada Lembaga boleh,
selepas tarikh peletakhakan itu, dituntut melalui
guaman, didapatkan atau dikuatkuasakan oleh Lembaga
atas namanya sendiri dan tidaklah perlu bagi Lembaga
atau Kerajaan Malaysia memberikan notis kepada orang
yang terikat dengan hak dalam tindakan itu mengenai
peletakhakan yang dibuat melalui subseksyen (1).

(4) Tiap-tiap hak dan liabiliti yang terletakhak

menurut kuasa subseksyen (1) pada Lembaga boleh,
pada dan selepas tarikh peletakhakan, dituntut melalui
guaman, didapatkan atau dikuatkuasakan oleh atau
terhadap Lembaga atas namanya sendiri dan tidaklah
perlu bagi Lembaga atau Kerajaan Malaysia memberi
notis kepada orang yang hak atau liabilitinya tersentuh
oleh peletakhakan di bawah subseksyen (1).


-----

6 RANG UNDANG-UNDANG

# (5) Apa-apa prosiding undang-undang yang belum
 selesai oleh atau terhadap Kerajaan Malaysia yang
 berhubungan dengan apa-apa harta, hak atau liabiliti yang dipindahkan kepada dan terletakhak pada Lembaga menurut kuasa subseksyen (1) boleh, pada dan selepas tarikh peletakhakan, diteruskan oleh atau terhadap Lembaga.
 (6) Dalam hal hak dan liabiliti yang berbangkit di
 bawah apa-apa pinjaman yang terletakhak pada Lembaga pada tarikh peletakhakan, Lembaga boleh membuat apa-apa perkiraan atau perjanjian mengenai hak dan liabiliti sedemikian dengan Kerajaan Malaysia atau mana-mana pihak ketiga.
 (7) Pada dan selepas tarikh peletakhakan, apa-apa
 perjanjian yang berhubungan dengan apa-apa harta, hak dan liabiliti yang dipindahkan kepada dan terletakhak pada Lembaga di bawah subseksyen (1) yang Kerajaan
Malaysia adalah pihak kepadanya sebelum sahaja tarikh
# peletakhakan itu, sama ada secara bertulis atau tidak, dan sama ada atau tidak daripada sesuatu jenis yang hak
dan liabiliti di bawahnya boleh diserahhakkan oleh
# Kerajaan Malaysia, hendaklah mempunyai kuatkuasa seolah-olah Lembaga" telah menjadi pihak kepada
perjanjian itu.

Meterai

# 5. (1) Meterai biasa itu hendaklah mengandungi apa-

biasa. apa rekabentuk yang diluluskan oleh Lembaga dan

# meterai itu boleh, dari semasa ke semasa, dipecahkan, ditukar, diubah dan dibuat baharu oleh Lembaga sebagaimana yang difikirkannya patut.
 (2) Meterai biasa itu hendaklah disimpan dalam
 jagaan Pengerusi dan hendaklah disahkan oleh mana-
 mana dua anggota yang diberikuasa secara am atau khusus oleh Lembaga bagi maksud itu atau oleh seorang anggota dan Pengerusi.
 (3) Segala suratikatan, dokumen, dan suratcara lain
 yang berupa sebagai dimeteraikan dengan meterai biasa dan disahkan mengikut subseksyen (2) hendaklah, sehingga dibuktikan selainnya, disifatkan sebagai telah disempurnakan dengan sah.


-----

**LEMBAGA HASIL DALAM NEGERI MALAYSIA** **7**

(4) Meterai biasa Lembaga hendaklah diiktiraf secara

rasmi dan kehakiman.

6. (1) Lembaga hendaklah terdiri daripada anggota Keanggotaan
# berikut yang hendaklah dilantik oleh Menteri: Lembaga.

_(a) Pengerusi, yang hendaklah menjadi Pengerusi_

Eksekutif;

_(b) empat orang anggota yang mewakili Kerajaan,_

seorang daripadanya ialah Ketua Setiausaha
atau Timbalan Ketua Setiausaha Perbenda-
haraan; dan

_(c) tidak lebih daripada dua orang lain._

(2) Anggota yang dilantik di bawah perenggan (1)(c)

hendaklah dari kalangan orang yang berkedudukan atau
berpengalaman dalam perkara kewangan, komersil,
percukaian atau undang-undang.

(3) Pengerusi hendaklah diamanahkan dengan

pentadbiran harian Lembaga.

(4) Sekiranya Pengerusi tidak hadir atau tak boleh

bertindak disebabkan sakit atau sebab lain, Menteri
hendaklah melantik mana-mana anggota Lembaga untuk
menjadi Pengerusi sementara.

(5) Peruntukan-peruntukan Jadual Pertama hendaklah

# terpakai kepada Lembaga.

7. Tertakluk kepada apa-apa terma sebagaimana yang Terma
ditentukan oleh Menteri, seseorang anggota selain jawatan.
daripada Ketua Setiausaha atau Timbalan Ketua
Setiausaha Perbendaharaan, hendaklah memegang

jawatan selama tempoh tidak lebih daripada tiga tahun

dan hendaklah boleh dilantik semula.

8. Tidak seorang pun boleh terus memegang jawatan Hilang
sebagai anggota jika diaâ€” kelayakananggota.

_(a) telah_ disabitkan atas kesalahan yang

melibatkan fraud, kecurangan atau keburukan
akhlak;


-----

8 RANG UNDANG-UNDANG

_(b) tak sempurna akal atau selainnya tak berupaya_

untuk menunaikan kewajipan-kewajipannya;

_(c) dihukum bankrap; atau_

_(d) tidak menghadirkan dirinya untuk mesyuarat_

Lembaga sebanyak tiga kali berturut-turut
# tanpa kebenaran Pengerusi.

Pembatalan 9. (1) Menteri boleh, pada bila-bila masa, membatalkan
dan per- perlantikan mana-mana anggota, selain daripada Ketua
letakan
jawatan Setiausaha atau Timbalan Ketua Setiausaha Perben-
anggota. daharaan tanpa memberi apa-apa sebab baginya.

(2) Mana-mana anggota boleh pada bila-bila masa

meletakkan jawatannya dengan memberi notis bertulis
kepada Menteri.

BAHAGIAN III

FUNGSI DAN KUASA LEMBAGA

Fungsi 10. Fungsi Lembaga ialahâ€”
Lembaga.

_(a) untuk bertindak sebagai ejen Kerajaan dan_

memberi perkhidmatan dalam pentadbiran,
pentaksiran, pemungutan dan penguatkuasaan
pembayaran cukai pendapatan, cukai

pendapatan petroleum, cukai keuntungan

harta tanah, duti harta pusaka, duti setem dan
apa-apa cukai lain sebagaimana yang di-
persetujui antara Kerajaan dengan Lembaga;

_(b) untuk menasihati Kerajaan mengenai perkara-_

perkara yang berhubungan dengan percukaian
dan menghubungi Kementerian dan badan

berkanun yang sewajarnya mengenai perkara-
perkara tersebut;

_(c) untuk turut serta di dalam atau di luar Malaysia_

berkenaan dengan perkara-perkara yang
berhubungan dengan percukaian; dan

_(d) untuk melaksanakan apa-apa fungsi lain yang_

diberi kepada Lembaga oleh mana-mana
undang-undang bertulis lain.


-----

LEMBAGA HASIL DALAM NEGERI MALAYSIA 9

**11. (1) Lembaga hendaklah mempunyai kuasa untuk** Kuasa

Lembaga.

melaksanakan segala benda yang perlu atau sesuai
dilakukan bagi atau yang berkaitan dengan pelaksanaan
fungsinya.

(2) Tanpa menjejaskan keluasan subseksyen (1),

kuasa Lembaga hendaklah termasuk kuasaâ€”

_(a) membuat kontrak;_
_(b) mempergunakan, segala harta Lembaga, alih_

dan tak alih, dengan cara yang difikirkan
suaimanfaat oleh Lembaga termasuklah
mendapatkan pinjaman dengan menggadai
harta tersebut;

_(c) melibatkan diri dalam apa-apa kegiatan, sama_

ada bersendiri atau bersama-sama dengan
organisasi lain, atau agensi antarabangsa, bagi
menggalakkan pemahaman percukaian yang
lebih baik;

_(d) memberi nasihat atau bantuan teknikal,_

termasuk kemudahan latihan kepada pihak-
pihak berkuasa percukaian negara-negara lain;

_(e) mengenakan fee atau caj bagi perkhidmatan_

yang diberikan oleh Lembaga;

_(f) memberi pinjaman kepada pekerja-pekerja_

Lembaga bagi apa-apa maksud yang diluluskan
# secara khusus oleh Lembaga;

_(g) menyediakan_ kemudahan rekreasi dan

menggalakkan kegiatan rekreasi bagi, dan
kegiatan yang berfaedah untuk, kebajikan
pekerja Lembaga;

_(h) menyediakan latihan untuk pekerja Lembaga_

dan memberi biasiswa atau selainnya

membiayai latihan tersebut; dan

_(i) melakukan apa juga yang bersampingan_

dengan mana-mana kuasanya.

(3) Bagi mengelakkan keraguan kuasa Lembaga

tidaklah termasuk kuasa Ketua Pengarah atau orang
# yang memegang mana-mana jawatan dalam Jadual
Ketiga.


-----

10 RANG UNDANG-UNDANG

Perlantikan **12. (1) Bagi maksud-maksud melaksanakan fungsinya,**
jawatan-kuasa Lembaga boleh menubuhkan jika difikirkannya perlu,

apa-apa jawatankuasa dan dengan apa-apa bidang tugas
yang dinyatakan.

(2) Anggota jawatankuasa yang ditubuhkan di bawah

subseksyen (1) bolehlah dilantik dari kalangan anggota
Lembaga atau mana-mana orang lain yang difikirkan
layak oleh Lembaga.

(3) Orang yang hilang kelayakan daripada menjadi

anggota Lembaga di bawah seksyen 8 adalah juga tidak
layak untuk menjadi anggota sesuatu jawatankuasa.

(4) Seseorang anggota suatu jawatankuasa hendaklah

memegang jawatan selama apa-apa tempoh yang
dinyatakan dalam surat perlantikannya dan adalah layak
untuk dilantik semula.

(5) Lembaga boleh membatalkan perlantikan mana-

mana anggota suatu jawatankuasa tanpa memberikan
apa-apa sebab baginya.

(6) Seseorang anggota suatu jawatankuasa boleh pada

bila-bila masa meletakkan jawatan dengan memberikan
notis secara bertulis kepada Pengerusi Lembaga.

Perwakilan **13. (1) Lembaga boleh mewakilkan kepada mana-mana**
kuasa. jawatankuasa yang ditubuhkan di bawah seksyen 12,

mana-mana daripada fungsinya sebagaimana yang
disifatkannya perlu atau dikehendaki.

(2) Apa-apa fungsi yang diwakilkan di bawah

seksyen iniâ€”

_(a) boleh diwakilkan sedemikian tertakluk kepada_

apa-apa syarat atau sekatan sebagaimana
yang dikenakan secara am atau khas oleh
Lembaga;

_(b) hendaklah dijalankan oleh jawatankuasa atas_

nama dan bagi pihak Lembaga.


-----

LEMBAGA HASIL DALAM NEGERI MALAYSIA   11

ini boleh menghalang Lembaga itu sendiri daripada
menjalankan atau melaksanakan pada bila-bila masa
mana-mana fungsi yang diwakilkan sedemikian.

14. (1) Menteri boleh memberi Lembaga apa-apa Kuasa
arahan yang bersifat am yang tidak tak konsisten dengan Menteri

untuk

Akta ini berhubungan dengan pelaksanaan fungsi memberikan
Lembaga dan Lembaga hendaklah memberikan arahan dan

menghendaki

kuatkuasa kepada segala arahan sedemikian. maklumat.

(2) Lembaga hendaklah memberi Menteri apa-apa
penyata, akaun dan maklumat lain sebagaimana yang
dikehendakinya dari semasa ke semasa.

BAHAGIAN IV

PERUNTUKAN-PERUNTUKAN YANG BERHUBUNGAN
DENGAN PEKERJA

# 15. (1) Lembaga hendaklah pada hari penetapan. Gunakhidmat.
menerima masuk ke dalam gunakhidmatnya tiap-tiap
orang yang sebelum sahaja tarikh itu adalah dalam
gunakhidmat atau perkhidmatan Jabatan Hasil Dalam
Negeri, Malaysia, dan yang telah diberi opsyen oleh
Kerajaan Malaysia dan telah mengambil opsyen untuk
berkhidmat sebagai pekerja Lembaga.

(2) Tiap-tiap orang sedemikian yang mengambil
opsyen di bawah subseksyen (1) untuk berkhidmat
sebagai pekerja Lembaga hendaklah digunakhidmat oleh
Lembaga atas terma dan syarat perkhidmatan yang tidak
kurang menguntungkan daripada terma dan syarat
perkhidmatan yang kepadanya dia berhak sebelum
sahaja tarikh yang disebutkan dalam subseksyen (1).

(3) Sehingga suatu masa yang terma dan syarat
perkhidmatan termasuklah kelakuan dan tatatertib
pekerjanya dirangka oleh Lembaga, skim dan terma dan
# syarat perkhidmatan termasuklah kelakuan dan tatatertib
pekerja Kerajaan hendaklah terpakai seterusnya mutatis
_mutandis kepada tiap-tiap orang yang digunakhidmat_
oleh Lembaga di bawah subseksyen (1).


-----

12 RANG UNDANG-UNDANG

Hak-hak 16. (1) Terma dan syarat yang dirangka oleh Lembaga
pencenpekerja hendaklah mengambil kira gaji dan terma dan syarat
Kerajaan perkhidmatan, termasuklah apa-apa hak terakru cuti,
hendaklahdipehhara. yang dinikmati oleh orang ketika, berada dalam

gunakhidmat Kerajaan sebelum mengambil opsyen
memasuki ke perkhidmatan Lembaga; dan apa-apa
terma atau syarat sedemikian yang berhubungan dengan
tempoh perkhidmatan dengan Lembaga hendaklah
membuat peruntukan mengiktiraf perkhidmatan dengan
Kerajaan oleh orang yang membuat opsyen itu sebagai
perkhidmatan mereka dengan Lembaga.

(2) Dalam tiap-tiap kes jika seseorang itu telah

# mengambil opsyen memasuki perkhidmatan Lembaga di
bawah seksyen 15, Kerajaan hendaklah kena membayar
kepada Lembaga apa-apa amaun pencen, ganjaran atau
elaun yang kena dibayar kepada orang itu berkenaan
dengan perkhidmatannya dengan Kerajaan pada masa
persaraannya daripada Lembaga.

(3) Jika mana-mana orang dalam perkhidmatan

Lembaga yang kesnya tidak termasuk dalam skop mana-
mana skim pencen atau skim lain yang ditubuhkan di
bawah seksyen ini bersara atau meninggal dunia semasa
dalam perkhidmatan Lembaga atau dilepaskan daripada
perkhidmatan itu, Lembaga boleh memberi kepadanya
atau kepada mana-mana orang atau orang lain yang

# menjadi tanggungan sepenuhnya atau sebahagiannya,
sebagaimana difikirkan patut oleh Lembaga, apa-apa
elaun atau ganjaran sebagaimana yang ditentukan oleh
Lembaga.

Perlantikan 17. (1) Tertakluk kepada apa-apa peraturan-peraturan
pekerja,ejen dan yang boleh dibuat di bawah seksyen 18 dan 34, Lembaga
perunding boleh, dari semasa ke semasa, melantik dan meng-
lain. gunakhidmat atas apa-apa terma dan syarat yang

difikirkan patut oleh Lembaga mana-mana pekerja lain
yang perlu bagi menjalankan maksud-maksud Akta ini.

(2) Lembaga boleh melantik dan menggunakhidmat

mana-mana perunding dan ejen untuk menjalankan apa-
apa urusan atau melakukan apa-apa perbuatan yang


-----

LEMBAGA HASIL DALAM NEGERI MALAYSIA 13

dikehendaki supaya dijalankan atau dilakukan pada
melaksanakan fungsinya atau bagi melaksanakan dengan
lebih baik maksud-maksud Akta ini.

**18. (1) Lembaga boleh, dari semasa ke semasa, dengan** Peraturan-
kelulusan Menteri membuat peraturan-peraturan peraturanberkenaan
berkenaan dengan tatatertib pekerjanya. dengan

tatatertib.

(2) Peraturan-peraturan yang dibuat di bawah

seksyen ini bolehlah memasukkan peruntukan-
peruntukan untukâ€”

_(a) penahanan kerja dengan penurunan gaji atau_

saraan lain; atau

_(b) penggantungan kerja tanpa gaji atau saraan_

lain,

seseorang pekerja Lembaga semasa menanti prosiding
tatatertib terhadapnya.

# (3) Peraturan-peraturan yang dibuat di bawah

seksyen ini hendaklah mewujudkan apa-apa kesalahan
tatatertib dan memperuntukkan apa-apa hukuman
tatatertib sebagaimana yang difikirkan sesuai oleh
Lembaga, dan hukuman yang diperuntukkan sedemikian
itu boleh membawa kepada pemecatan atau penurunan
pangkat.

(4) Peraturan-peraturan yang dibuat di bawah

seksyen ini, dalam menetapkan prosedur bagi prosiding
tatatertib, boleh memperuntukkan peluang membuat
representasi oleh orang yang terhadapnya prosiding
tatatertib itu diambil sebelum sesuatu keputusan dicapai
oleh Lembaga atas tuduhan tatatertib yang dikenakan
terhadap orang itu.

**19. (1) Jika pada hari penetapan itu apa-apa prosiding** Penerusan
tatatertib belum diputuskan atau wujud terhadap mana- dan penyempurnaan **-**
mana pekerja Kerajaan yang telah mengambil opsyen prosiding
memasuki perkhidmatan Lembaga, prosiding itu tatatertib.
hendaklah diteruskan dan disempurnakan oleh Lembaga.


-----

14 RANG UNDANG-UNDANG

(2) Sesuatu perintah, keputusan atau arahan yang

dibuat atau diberi oleh jawatankuasa menurut seksyen
ini hendaklah dianggap sebagai suatu perintah,
keputusan atau arahan Lembaga dan mempunyai
kuatkuasa atau kesan yang sama seolah-olah ianya telah
dibuat atau diberi oleh Lembaga menurut kuasa yang
terletakhak pada Lembaga di bawah Akta ini.

**20. (1) Jika Lembaga berpuas hati bahawa mana-mana**
orang yang sedang atau pernah berkhidmat dengan
# Lembagaâ€”

_(a) bertanggungjawab atau telah bertanggung-_

jawab bagi apa-apa pembayaran wang dengan
tak sepatutnya daripada Kumpulan Wang atau
bagi apa-apa pembayaran wang itu yang tidak
disokong dengan sewajarnya;

_(b) bertanggungjawab atau telah bertanggung-_

jawab bagi apa-apa kekurangan dalam, atau

bagi kemusnahan pada, apa-apa wang, sekuriti,
barang atau lain-lain harta Lembaga;

_(c) yang menjadi atau pernah menjadi pegawai_

perakaunan, tidak atau telah tidak menyimpan
akaun atau rekod yang sepatutnya; atau

_(d) telah tidak membuat apa-apa pembayaran,_

atau bertanggungjawab atau telah ber-
tanggungjawab bagi apa-apa kelengahan dalam
pembayaran, akan wang daripada Lembaga
kepada rnana-mana orang yang kepadanya
pembayaran itu kena dibayar di bawah mana-
mana kontrak, perjanjian atau perkiraan yang
dibuat antara orang itu dan Lembaga,

dan jika penjelasan yang memuaskan tidak dikemukakan
kepada Lembaga dalam tempoh yang dinyatakan oleh
Lembaga, berkenaan dengan kegagalan untuk

memungut, pembayaran tak sepatutnya, pembayaran
yang tidak disokong dengan sewajarnya, kekurangan
atau kemusnahan, atau kegagalan untuk menyimpan
akaun atau rekod yang sepatutnya, atau kegagalan untuk
membuat pembayaran, atau kelengahan dalam membuat
pembayaran, maka Lembaga boleh mengenakan surcaj


-----

LEMBAGA HASIL DALAM NEGERI MALAYSIA 15

terhadap orang tersebut sejumlah wang yang tidak
melebihi amaun itu bagi mana-mana amaun yang tidak
dipungut, mana-mana pembayaran, kekurangan, atau
kerugian atau nilai harta yang dimusnahkan, mengikut
mana-mana yang berkenaan; dan berkenaan dengan
kegagalan untuk menyimpan akaun atau rekod yang
# sepatutnya, atau kegagalan untuk membuat pembayaran,
atau kelengahan dalam membuat pembayaran, Lembaga
boleh mengenakan surcaj terhadap orang tersebut

sejumlah wang sebagaimana yang difikirkan patut oleh
Lembaga.

(2) Lembaga hendaklah menyebabkan Pengerusi

diberitahu tentang apa-apa surcaj yang dibuat di bawah
subseksyen (1) dan Pengerusi hendaklah sesudah itu
memberitahu orang yang disurcaj itu.

(3) Lembaga boleh pada bila-bila masa menarik

balik apa-apa surcaj yang berkenaan dengannya
penjelasan yang memuaskan telah diterima atau jika
selainnya ternyata bahawa tiada surcaj patut dibuat,
Lembaga hendaklah dengan serta-merta menyebabkan
Pengerusi diberitahu tentang penarikan balik itu.

(4) Amaun apa-apa surcaj yang dikenakan di bawah

subseksyen (1) dan tidak ditarik balik di bawah
subseksyen (3) hendaklah menjadi hutang yang kena
dibayar kepada Lembaga oleh orang yang terhadapnya
surcaj itu dikenakan dan boleh didakwa dan didapatkan

kembali dalam mana-mana mahkamah secara guaman
oleh Lembaga dan boleh juga didapatkan kembali
melalui potonganâ€”

_(a) daripada gaji orang yang disurcaj jika_

Lembaga mengarahkan sedemikian; atau

_(b) daripada pencen orang yang disurcaj jika_

Lembaga mengarahkan sedemikian,

secara ansuran bulanan yang setara yang tidak melebihi
satu perempat daripada jumlah gaji atau pencen bulanan
orang itu, mengikut mana-mana yang berkenaan.


-----

16 RANG UNDANG-UNDANG

Perlindungan **21. Tiada guaman atau prosiding undang-undang lain**
daripadaliabiliti diri. boleh dikenakan secara sendiri terhadap mana-mana

anggota, pegawai atau pekerja Lembaga atau mana-
mana orang lain di bawah arahan Lembaga bagi apa-apa
yang dilakukan atau berhajat untuk dilakukan dengan
niat baik dalam pelaksanaan atau yang berupa
pelaksanaan Akta ini.

Pengkhidmat 22. Semua anggota Lembaga atau mana-mana
awam. jawatankuasanya dan semua pegawai, pekerja atau ejen

Lembaga hendaklah disifatkan sebagai pengkhidmat

_N.M.B._ awam dalam pengertian Kanun Keseksaan.
_Bab 45._

BAHAGIAN V

PERUNTUKAN-PERUNTUKAN KEWANGAN

Kumpulan **23. (1) Adalah dengan ini ditubuhkan, bagi maksud-**
WangLembaga. maksud Akta ini, suatu Kumpulan Wang yang akan

ditadbirkan dan dikawal oleh Lembaga.

(2) Kumpulan Wang Lembaga hendaklah

mengandungiâ€”

_(a) segala wang yang diterima oleh Lembaga bagi_

perkhidmatan yang diberi oleh Lembaga
kepada Kerajaan sebagai ejen atau bagi
perkhidmatan yang diberi oleh Lembaga
kepada mana-mana orang;

_(b) segala wang yang diterima oleh Lembaga_

melalui pemberian;

_(c) segala wang yang dihasilkan daripada_

pelupusan, pajakan atau sewaan, atau apa-apa
urusan lain, apa-apa harta terletakhak pada
atau yang diperolehi oleh Lembaga;

_(d) segala_ wang yang dihasilkan sebagai

pendapatan daripada pelaburan Lembaga;

_(e) segala wang yang dipinjam oleh Lembaga di_

bawah Akta ini; dan

_(f) segala wang lain yang diterima dengan sah_

oleh Lembaga.


-----

LEMBAGA HASIL DALAM NEGERI MALAYSIA 17

24. (1) Perbelanjaan Lembaga setakat apa-apa amaun Perbelanjaan
yang boleh dibenarkan oleh Menteri bagi mana-mana danpenyediaan
tahun hendaklah dibayar daripada Kumpulan Wang. anggaran.

(2) Sebelum bermulanya sesuatu tahun, Lembaga

hendaklah mengemukakan kepada Menteri suatu
anggaran perbelanjaan bagi tahun berikutnya dalam apa-
apa bentuk dan mengandungi apa-apa butir sebagaimana
yang diarahkan oleh Menteri, dan Menteri hendaklah
sebelum bermula tahun yang berikutnya, memberitahu
Lembaga akan amaun yang dibenarkan untuk
perbelanjaan keseluruhan atau amaun yang dibenarkan
untuk setiap perihal perbelanjaan.

(3) Lembaga boleh pada bila-bila masa mengemuka-

kan kepada Menteri suatu anggaran tambahan bagi
mana-mana satu tahun dan Menteri boleh membenarkan
keseluruhan atau mana-mana bahagian daripada
perbelanjaan tambahan yang termasuk di dalamnya.

25. Lembaga boleh, dari semasa ke semasa bagi Kuasa untuk
maksud-maksud Akta ini, mendapatkan pinjaman meminjam.
daripada Kerajaan atau dengan keizinan Menteri,
daripada mana-mana sumber lain.

26. Bagi maksud-maksud untuk membolehkan Pemberian.

Lembaga menjalankan fungsinya di bawah Akta ini,
Menteri boleh, dari semasa ke semasa, memberi
bantuan-melalui-pemberian kepada Lembaga sejumlah
wang sebagaimana yang ditentukan oleh Menteri
daripada wang yang akan diperuntukkan oleh Parlimen.

27. (1) Lembaga hendaklah membuka dan mengendali- Akaun bank
kan suatu akaun atau akaun-akaun dengan mana-mana dan peng-gunaan hasil.
bank atau bank-bank sebagaimana yang difikirkan patut
oleh Lembaga; dan tiap-tiap akaun itu hendaklah
beroperasi, setakat yang boleh yang dipraktikkan,
dengan cek yang ditandatangani oleh mana-mana orang
atau orang-orang yahg boleh, dari semasa ke semasa,
dibenarkan oleh Lembaga.


-----

18 RANG UNDANG-UNDANG

(2) Wang Lembaga hendaklah digunakan hanya

untuk pembayaran pelepasan perbelanjaan, obligasi dan
liabiliti Lembaga dan untuk membuat apa-apa

pembayaran yang mana Lembaga diberikuasa atau
dikehendaki membayar.

Pelaburan. 28. Lembaga boleh, dengan kelulusan Menteri, melabur

mana-mana wangnya yang ada untuk pelaburan dengan
cara berikut:

_(a) dengan menyimpan ke dalamâ€”_

(i) Bank Negara Malaysia;

(ii) bank yang dilesenkan dengan sewajarnya

_Akta 372._ di bawah Akta Perbankan dan Institusi

Kewangan 1989; atau

(iii) mana-mana institusi kewangan lain yang

dilesenkan dengan sewajarnya di bawah
Akta Perbankan dan Institusi Kewangan

1989;

_(b) dengan melabur dalam bentuk bon, kertas_

gadai-janji, wang kertas komersil, penyetujuan
bank, kertas pasaran wangÂ» perakuan deposit
dan nota janji dan bil pertukaran dalam

_Akta 204._ pengertian Akta Bil Pertukaran 1949;

_(c) dengan_ melabur menurut peruntukan-

_Akta 208._ peruntukan Akta Pemegang Amanah 1949:

Dengan syarat walau bagaimanapun, jika Lembaga

melabur dalam atau atas hakmilik kepada harta tak alih
dalam Malaysia mengikut perenggan 4(l)(c) Akta
Pemegang Amanah 1949, harta tak alih itu mungkin atau
tidak mungkin akan menghasilkan apa-apa pendapatan
pada masa pelaburan itu.

BAHAGIAN VI

AM

Tiada 29. (1) Tiada tindakan atau prosiding undang-undang
prosiding
terhadap boleh diambil terhadap Lembaga berkenaan dengan apa-
Lembaga apa perkara yang berhubungan dengan apa-apa cukai
sebagai ejen
Kerajaan. yang Lembaga bertindak sebagai ejen Kerajaan.


-----

LEMBAGA HASIL DALAM NEGERI MALAYSIA 19

(2) Apa-apa tindakan atau prosiding undang-undang
berkenaan dengan apa-apa perkara yang berhubungan
dengan cukai hendaklah dimulakan oleh atau terhadap
# Kerajaan.

30. (1) Prosiding berkenaan dengan mana-mana Prosiding
kesalahan di bawah Akta ini atau mana-mana peraturan- dikendahkanoleh pegawai
peraturan yang dibuat di bawahnya atau mana-mana Lembaga.
Akta yang dinyatakan dalam Jadual Kedua atau mana-
mana perundangan subsidiari yang dibuat di bawah
mana-mana Akta itu boleh dengan keizinan Pendakwa
Raya dikendalikan oleh pegawai Lembaga yang
diberikuasa untuk mengendalikan prosiding itu oleh
Pengerusi atau Ketua Pengarah, mengikut mana-mana
yang berkenaan.

(2) Walau apa pun peruntukan undang-undang
bertulis, pegawai undang-undang sebagaimana yang
ditakrifkan dalam Akta Prosiding Kerajaan 1956 atau _Akta 359._
pegawai undang-undang Lembaga yang telah diterima
masuk sebagai peguambela dan peguamcara di bawah
Akta Profesion Undang-Undang 1976 boleh hadir dalam _Akta 166._
mana-mana prosiding sivil yang melibatkan Lembaga
atau mana-mana orang yang memegang apa-apa jawatan
yang dinyatakan dalam Jadual Ketiga dalam pelaksanaan
fungsinya di bawah mana-mana undang-undang bertulis
yang dinyatakan sedemikian, dan boleh membuat dan
melakukan segala tindakan dan permohonan berkenaan
dengan prosiding itu bagi pihak Lembaga atau orang
itu, mengikut mana-mana yang berkenaan.

**31. (1) Kecuali sebagaimana yang diperuntukkan di** Obligasi
dalam Akta ini atau bagi maksud mana-mana prosiding untukmenyimpan
sivil atau jenayah di bawah mana-mana undang-undang rahsia.
bertulis, tiada anggota, pegawai, pekerja atau ejen
Lembaga, sama ada dalam masa tempoh perjawatannya,
atau dalam masa gunakhidmatnya atau selepas itu, dan
tidak ada orang lain yang mempunyai apa-apa jua akses
mengenai apa-apa jua pun maklumat atau dokumen yang
berhubungan dengan hal ehwal Lembaga boleh
memberi, membuka, mendedahkan atau selainnya
menzahirkan maklumat atau dokumen itu kepada mana-
mana orang.


-----

20 RANG UNDANG-UNDANG

(2) Mana-mana orang yang melanggar subseksyen (1)
adalah melakukan suatu kesalahan dan jika disabitkan
boleh didenda tidak melebihi sepuluh ribu ringgit atau
dipenjarakan selama tempoh tidak melebihi tiga tahun
atau kedua-duanya.

Akta Badan 32. Peruntukan-peruntukan Akta Badan Berkanun
Berkanun(Akaun dan (Akaun dan Laporan Tahunan) 1980 hendaklah terpakai
Laporan bagi Lembaga.
Tahunan)
1980.
_Akta 240._

Kuasa 33. Menteri boleh, melalui perintah yang diterbitkan
Menteri
meminda dalam Warta, meminda Jadual Kedua dan Ketiga.
Jadual Kedua
dan Ketiga.

Peraturan- 34. (1) Lembaga boleh dengan kelulusan Menteri
peraturan. membuat apa-apa peraturan-peraturan sebagaimana

yang suaimanfaat atau perlu bagi menjalankan maksud-
maksud Akta ini.

(2) Tanpa menjejaskan keluasan subseksyen (1),
Lembaga boleh membuat peraturan-peraturan bagi atau
mengenai semua atau mana-mana perkara berikut:

_(a) cara perlantikan, dan terma dan syarat_
perkhidmatan bagi pegawai dan pekerja
Lembaga;

_(b) pembayaran ganjaran dan lain-lain faedah_
kepada pegawai dan pekerja Lembaga; dan

_(c) fee atau caj yang dikenakan berkenaan dengan_
apa jua yang dilakukan di bawah atau menurut
kuasa Akta ini.

JADUAL PERTAMA
(Subseksyen 6(5))

PROSIDING-PROSIDING LEMBAGA

M e s y u a -rat 1. (1) Lembaga hendaklah bermesyuarat bagi penyegeraan
Lernbaga urusannya sekurang-kurangnya sekali sebulan pada masa dan

tempat yang ditentukan oleh Pengerusi dari semasa ke semasa.


-----

LEMBAGA HASIL DALAM NEGERI MALAYSIA 21

(2) Pada tiap-tiap mesyuarat Lembaga, empat orang anggota
akan membentuk korum.

(3) Sesuatu keputusan mesyuarat Lembaga hendaklah diterima-
pakai dengan majoriti biasa anggota yang hadir dan mengundi
kecuali dalam hal persamaan undi, Pengerusi hendaklah memberi
undi pemutus sebagai tambahan kepada undi asalnya.

2. (1) Seseorang anggota Lembaga yang dengan apa-apa cara, Penzahiran
langsung atau tak langsung, berkepentingan dengan apa-apa kepentinganoleh anggota
transaksi atau projek Lembaga hendaklah menzahirkan jenis
kepentingannya itu pada mesyuarat Lembaga; dan penzahiran itu
hendaklah direkodkan dalam minit mesyuarat dan anggota itu tidak
boleh mengambil bahagian dalam apa-apa pertimbangtelitian atau
keputusan Lembaga berkenaan dengan transaksi atau projek itu.

(2) Bagi maksud menentukan sama ada kuorum mencukupi,
seorang anggota hendaklah dianggap hadir pada sesuatu mesyuarat
walaupun di bawah subperenggan (1) dia tidak boleh mengundi
atau telah menarik diri daripada mesyuarat.

3. Lembaga boleh bertindak walaupun terdapat kekosongan dalam Kekosongan
keanggotaannya.

4. (1) Tertakluk kepada peruntukan-peruntukan Akta ini, Lembaga Prosedur
boleh membuat kaedah-kaedah bagi mengawalselia prosedurnya mesyuarat.
sendiri secara am dan, secara khusus, mengenai pengadaan dan
prosiding mesyuarat, notis yang akan diberi mengenai mesyuarat
itu, pengelolaan minit dan penjagaan, pengemukaan dan
pemeriksaan minit itu.

(2) Apa-apa minit yang dibuat tentang mesyuarat Lembaga atau
jawatankuasa, jika ditandatangani dengan sewajarnya oleh
Pengerusi, hendaklah, dalam mana-mana prosiding undang-undang,
diterima sebagai keterangan mengenai fakta yang dinyatakan di
dalamnya dan tiap-tiap mesyuarat Lembaga atau jawatankuasa
mengenai prosiding yang minitnya dibuat sedemikian hendaklah
disifatkan sebagai telah dimula dan diadakan dengan sewajarnya
dan semua anggota di mesyuarat itu adalah layak dengan
sewajarnya untuk bertindak.

5. Keesahan bagi mana-mana prosiding Lembaga tidak akan Keesahan
terjejas oleh apa-apa pelanggaran perenggan (2) oleh mana-mana prosiding
anggota.

6. Lembaga boleh mengundang mana-mana orang bagi Lembaga boleh
menghadiri mana-mana mesyuarat atau pertimbangtelitian Lembaga mengundangorang lain
bagi maksud menasihatinya mengenai apa-apa perkara yang ke mesyuarat
dibincangkan, tetapi mana-mana orang yang hadir sedemikian
adalah tidak berhak untuk mengundi di mesyuarat atau
pertimbangtelitian tersebut.


-----

22 RANG UNDANG-UNDANG

Elaun yangboleh dibayar 7. Anggota Lembaga dan mana-mana orang lain yang dijemput
kepada anggola menghadiri mana-mana mesyuarat Lembaga boleh dibayar apa-apa
Lembaga. elaun daripada wang Lembaga sebagaimana yang ditentukan oleh

Menteri.

JADUAL KEDUA

(Subseksyen 30(1))

AKTA-AKTA YANG DINYATAKAN

1. Akta Cukai Pendapatan 1967.

2. Akta Cukai Pendapatan Tambahan 1967.

3. Akta Cukai Keuntungan Harta Tanah 1976.

4. Akta Penggalakan Pelaburan 1986.

5. Akta Duti Harta Pesaka 1941.

6. Akta Setem 1949.

7. Akta Petroleum (Cukai Pendapatan) 1967.

8. Akta Duti Sewa Filem Sinematografi 1965.

9. Akta Cukai Aktiviti Perniagaan Pesisir Labuan 1990.

10. Akta Cukai Pemindahan Syer (Syarikat Berasaskan Tanah)

1984.

11. Akta Cukai Spekulasi Tanah 1974.

12. Akta Kewangan 1965 (No. 2/1965).

13. Akta Penggalakan Pelaburan 1965.

14. Akta Duti Pertaruhan dan Ambiltagan 1948.

JADUAL KETIGA

(Subseksyen 11(3) dan 30(2))

JAWATAN-JAWATAN YANG DINYATAKAN

1. Ketua Pengarah Hasil Dalam Negeri di bawah Akta Cukai

Pendapatan 1967.

2. Ketua Pengarah Hasil Dalam Negeri di bawah Akta Cukai

Pendapatan Tambahan 1967.

3. Pemungut Duti Setem di bawah Akta Setem 1949.

4. Ketua Pengarah Hasil Dalam Negeri di bawah Enakmen Duti
Harta Pesaka 1941.

5. Ketua Komtroller Hasil Dalam Negeri di bawah Akta

Petroleum (Cukai Pendapatan) 1967.


-----

LEMBAGA HASIL DALAM NEGERI MALAYSIA 23

6. Ketua Pengarah Hasil Dalam Negeri di bawah Akta Duti Sewa
Filem Sinematograf 1965.

7. Ketua Pengarah Hasil Dalam Negeri di bawah Akta Cukai
Keuntungan Harta Tanah 1976.

8. Ketua Pengarah Hasil Dalam Negeri di bawah Akta Cukai
Aktiviti Perniagaan Pesisir Labuan 1990.

9. Ketua Pengarah Hasil Dalam Negeri di bawah Akta

Penggalakan Pelaburan 1986.

10. Ketua Pengarah Hasil Dalam Negeri di bawah Akta Cukai
Pemindahan Syer (Syarikat Berasaskan Tanah) 1984.

11. Ketua Pengarah Hasil Dalam Negeri di bawah Akta Cukai
Spekulasi Tanah 1974.

12. Ketua Komtroller Hasil Dalam Negeri di bawah Akta

Kewangan 1965 (No. 2/1965).

13. Pemungut Duti Setem di bawah Akta Duti Pertaruhan dan
Ambiltagan 1948.

HURAIAN

Akta Lembaga Hasil Dalam Negeri 1994 ("Akta") yang dicadang-
kan adalah bertujuan untuk menubuh dan memperbadankan
Lembaga Hasil Dalam Negeri Malaysia, memberikan kuasa dan
fungsi, mengadakan peruntukan bagi kewangan bagi Lembaga
tersebut dan untuk mengadakan peruntukan bagi perkara-perkara
yang berkaitan dengannya.

BAHAGIAN I

2. Bahagian I Akta mengandungi peruntukan-peruntukan
permulaan.

3. Fasal 1 mengadakan peruntukan bagi tajuk ringkas dan
bertujuan membenarkan Menteri untuk menetapkan tarikh mula
berkuatkuasa Akta.

4. _Fasal 2 mentakrifkan perkataan dan ungkapan tertentu yang_

digunakan dalam Akta,

BAHAGIAN II

5. Bahagian II mengandungi peruntukan berhubungan dengan
penubuhan Lembaga Hasil Dalam Negeri. Fasal 3 memperuntukkan
bahawa Lembaga adalah suatu pertubuhan perbadanan yang kekal
turun-temurun dan boleh didakwa dan mendakwa di atas namanya.


-----

24 RANG UNDANG-UNDANG

6. _Fasal 4 mengandungi peruntukan mengenai peletakhakan_

semua hak, harta atau liabiliti Kerajaan kepada Lembaga pada
tarikh yang ditetapkan oleh Menteri.

7. _Fasal 5 mengadakan peruntukan bagi meterai biasa Lembaga_

dan fasal 6, 7, 8 dan 9 masing-masingnya menggariskan
keanggotaan Lembaga, terma jawatan mereka, hilang kelayakan
anggota Lembaga dan penarikan balik perlantikan dan perletakan

jawatan anggota Lembaga.

BAHAGIAN III

8. Bahagian III mengandungi peruntukan berkaitan dengan fungsi

dan kuasa Lembaga seperti yang diperuntukkan masing-masingnya
dalam fasal 10 dan //.

_9._ _Fasal 12 bertujuan memberi kuasa kepada Lembaga untuk_

melantik jawatankuasa bagi maksud menjalankan fungsinya di
bawah Akta. Fasal ini juga mengadakan peruntukan bagi kelayakan,
perlantikan dan penarikan balik perlantikan anggota jawatankuasa
yang dilantik sedemikian.

10. _Fasal 13 mengadakan peruntukan bagi perwakilan kuasa oleh_

Lembaga kepada jawatankuasa yang ditubuhkan untuk membantu
Lembaga menjalankan fungsinya.

11. _Fasal 14 mengadakan peruntukan bagi kuasa Menteri untuk_

memberi arahan yang bersifat am kepada Lembaga dan
menghendaki Lembaga memberi apa-apa maklumat yang di-
perlukan olehnya dari semasa ke semasa.

BAHAGIAN IV

12. Bahagian IV Akta mengandungi peruntukan-peruntukan

mengenai kakitangan yang digunakhidmat oleh Lembaga. Fasal 15
menghendaki Lembaga pada hari penetapan, menerima ke dalam
gunakhidmatnya semua pekerja yang dahulunya berada dalam
gunakhidmat Jabatan Hasil Dalam Negeri Malaysia yang telah
mengambil opsyen untuk berkhidmat sebagai pekerja Lembaga.

13 _Fasal 16 bertujuan memberi perlindungan kepada hak pencen_

pekerja yang dahulunya berada dalam gunakhidmat Kerajaan dan
liabiliti Kerajaan membayar apa-apa ganjaran atau apa-apa elaun
kepada Lembaga berkenaan dengan pekerja itu.

14. _Fasal_ _17 memberi_ kuasa kepada Lembaga untuk

menggunakhidmat pekerja serta perunding dan ejen lain yang
diperlukan bagi menjalankan fungsi Lembaga di bawah Akta.

15. _Fasal 18 memberi kuasa kepada Lembaga membuat_

peraturan-peraturan mengenai tatatertib pekerjanya.


-----

LEMBAGA HASIL DALAM NEGERI MALAYSIA 25

16. _Fasal 19 memberi kuasa kepada Lembaga untuk meneruskan_

prosiding tatatertib yang belum diputuskan terhadap pekerjanya.

17. _Fasal 20 bertujuan memberi kuasa kepada Lembaga untuk_

mengenakan surcaj ke atas mana-mana orang yang sedang atau
yang telah pernah berada di dalam gunakhidmat Lembaga
berkenaan dengan kegagalan untuk memungut, pembayaran tak
sepatutnya atau kekurangan atau kelengahan pembayaran wang atau
harta lain Lembaga.

18. _Fasal 21 bertujuan memberi perlindungan kepada mana-mana_

anggota, pegawai atau pekerja Lembaga daripada apa-apa prosiding
undang-undang yang diambil terhadap mereka secara sendiri
berbangkit daripada pelaksanaan tugas masing-masing.

19. _Fasal 22 menyifatkan anggota Lembaga atau jawatankuasa_

dan pekerja, pegawai dan ejen Lembaga sebagai pengkhidmat
awam.

BAHAGIAN V

20. Bahagian V mengandungi peruntukan kewangan Lembaga.

_Fasal 23 menubuhkan suatu Kumpulan Wang Lembaga dan fasal_
_24 menghendaki Lembaga mengemukakan anggaran perbelanjaan_
tahunan dan anggaran perbelanjaan tambahannya jika ada, kepada
Menteri.

21. _Fasal 25 dan 26 masing-masingnya memberi kuasa kepada_

Lembaga untuk membuat pinjaman dan kepada Menteri untuk
memberi bantuan melalui pemberian kepada Lembaga.

22. _Fasal 27 bertujuan menghendaki Lembaga membuka dan_

menyenggara akaun dengan mana-mana bank yang difikirkan patut
dan menggunakan wang tersebut hanya untuk pembayaran
perbelanjaan, obligasi dan liabiliti Lembaga.

23. Fasal 28 mengadakan peruntukan bagi kuasa Lembaga untuk
melaburkan wangnya dengan kelulusan Menteri.

BAHAGIAN VI

24. _Fasal 29 mengadakan peruntukan bagi liabiliti Kerajaan_

berkenaan dengan apa-apa perkara yang berhubungan dengan cukai.

25. _Fasal 30 memberi kuasa kepada pegawai undang-undang_

Lembaga dan orang tertentu lain untuk mengendalikan prosiding
sivil yang melibatkan Lembaga dan bagi pengendalian prosiding
berkenaan dengan kesalahan di bawah Akta dengan keizinan
Pendakwa Raya.


-----

26 RANG UNDANG-UNDANG

26. _Fasal 31 mengadakan peruntukan bagi obligasi untuk_

menyimpan rahsia oleh pekerja, ejen, pegawai dan anggota
Lembaga.

27. Fasal 32 memperuntukkan bahawa peruntukan-peruntukan
Akta Badan Berkanun (Akaun dan Laporan Tahunan) 1980
hendaklah terpakai bagi Lembaga.

28. _Fasal 33 dan 34 masing-masingnya memberi Menteri kuasa_

untuk meminda Jadual Kedua dan Ketiga dan memberi kuasa
kepada Lembaga dengan kelulusan Menteri untuk membuat
peraturan-peraturan yang perlu bagi menjalankan peruntukan-
peruntukan Akta.

_IMPLIKAS!_ _KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya belum dapat
ditentukan sekarang ini. [PN. (U[2]) 1854.]


-----

