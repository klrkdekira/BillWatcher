---
Year: 1994
Bill: D.R.03/1994 - Rang Undang-Undang Kawalan Padi dan Beras 1994 (Lulus)
Title: D.R.03/1994 - Rang Undang-Undang Kawalan Padi dan Beras 1994 (Lulus)
Download URL: https://www.parlimen.gov.my/files/billindex/pdf/1994/DR031994.pdf
URL: https://www.parlimen.gov.my/files/billindex/pdf/1994/DR031994.pdf
---
---
Reading:
D.R.03/1994
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 3/94**

**Naskhah Sahih—Bahasa Kebangsaan**

RANG UNDANG-UNDANG

KAWALAN PADI DAN BERAS 1994

SUSUNAN FASAL

BAHAGIAN I

PERMULAAN

Fasal

1. Tajuk ringkas, pemakaian dan mula berkuatkuasa.

2. Tafsiran.

BAHAGIAN II

KETUA PENGARAH BAGI PENGAWALAN

PADI DAN BERAS

3. Perlantikan Ketua Pengarah.

4. Kewajipan dan fungsi Ketua Pengarah.

5. Kuasa Menteri untuk memberi arahan-arahan.

BAHAGIAN III

KUASA-KUASA YANG BERHUBUNGAN DENGAN

PENGUATKUASAAN, PENGGELEDAHAN,

PENYITAAN, PENANGKAPAN, DSB.

6. Pemberikuasaan kepada pegawai untuk menjalankan kuasa

di bawah Bahagian ini.

7. Kuasa untuk mendapatkan maklumat.

8. Kuasa untuk memasuki premis.

9. Kuasa menyiasat.


-----

RANG UNDANG-UNDANG

Fasal

10. Kuasa untuk menghendaki kehadiran orang yang
mengetahui kes itu.

11. Pemeriksaan orang yang mengetahui kes itu.

12. Pendakwaan.

13. Penyitaan padi atau beras atau apa-apa benda berkaitan
dengan sesuatu kesalahan.

14. Kuasa untuk menahan dan menggeledah kenderaan.

15. Benda-benda yang disita yang berkenaan dengannya tiada

pendakwaan.

16. Pelepasan atau pelupusan padi, beras, dsb.

BAHAGIAN IV

KESALAHAN, PENALTI DAN PROSIDING

17. Larangan atas penyembunyian atau pemusnahan padi atau
beras.

18. Kesalahan kerana enggan menjual beras.

19. Syarat yang menyalahi undang-undang.

20. Memiliki padi atau beras dengan menyalahi undang-
undang.

21. Kesalahan menghalang.

22. Penalti am.

23. Beban membuktikan.

24. Perlindungan pemberi maklumat daripada diketahui.

25. Barang-barang yang disita yang berkenaan dengannya ada
pendakwaan.

26. Kesan perlucuthakan.

27. Bidang kuasa Mahkamah.

28. Perlindungan orang yang diberikuasa.

BAHAGIAN V

AM

29. Kuasa untuk membuat peraturan.

30. Kerahsiaan dan penalti.

31. Ketakpemakaian undang-undang tertentu berkenaan
dengan padi dan beras.


-----

KAWALAN PADI DAN BERAS

BAHAGIAN VI

PEMANSUHAN, PERUNTUKAN-PERUNTUKAN

PERALIHAN DAN KECUALIAN, DSB.

Fasal

32. Pemansuhan, peruntukan-peruntukan peralihan dan
kecualian.

33. Pindahmilik tanah.


-----

-----

RANG UNDANG-UNDANG

_b e r n a m a_

Suatu Akta untuk membuat peruntukan dalam undang-

undang yang berhubungan dengan padi dan beras dan
bagi perkara-perkara lain yang berkaitan dengannya.

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong
dengan nasihat dan persetujuan Dewan Negara dan
Dewan Rakyat yang bersidang dalam Parlimen, dan
dengan kuasa daripadanya, seperti berikut:

BAHAGIAN I

PERMULAAN

1. (1) Akta ini bolehlah dinamakan Akta Kawalan Padi

# dan Beras 1994.

(2) Akta ini hendaklah terpakai di seluruh Malaysia.

(3) Akta ini hendaklah mula berkuatkuasa pada

tarikh yang ditetapkan oleh Menteri melalui

pemberitahuan dalam Warta.

2. Dalam Akta ini, melainkan jika konteksnya
menghendaki makna yang lain—

"Ketua Pengarah" ertinya Ketua Pengarah bagi

pengawalan padi dan beras;

"Lembaga" ertinya Lembaga Padi dan Beras Negara

yang ditubuhkan di bawah Akta Lembaga Padi dan
Beras Negara 1971;


-----

RANG UNDANG-UNDANG

# "Menteri" ertinya Menteri yang pada masa ini dipertanggungkan dengan tanggungjawab bagi padi dan beras;
 "padi" atau "beras" termasuklah padi atau beras dalam apa-apa bentuk, hasil sampingan padi atau beras, dan apa-apa hasil yang keseluruhannya atau sebahagian besarnya dibuat atau diperolehi daripada padi atau beras:
 Dengan syarat bahawa Menteri boleh, dengan perintah yang disiarkan dalam Warta, mengecualikan padi atau beras dalam apa-apa bentuk tertentu, atau apa-apa hasil atau hasil sampingan tertentu padi atau beras, daripada kesemua atau mana-mana peruntukan Akta ini atau peraturan-peraturan yang dibuat di bawahnya;
 "pegawai diberikuasa" ertinya seseorang pegawai yang diberikuasa di bawah seksyen 6;
 "pemasaran" ertinya menjual, membeli, menyimpan, mengangkut, memproses, mengilang, membersihkan, menggredkan, membungkus, mengiklan dan memajukan;
 "Pesuruhjaya Tanah Persekutuan" ertinya Pesuruhjaya Tanah Persekutuan yang dilantik di bawah Akta Pesuruhjaya Tanah Persekutuan 1957.

BAHAGIAN II
```
          KETUA PENGARAH BAGI PENGAWALAN PADI DAN
                    BERAS

# 3. (1) Menteri hendaklah, melalui pemberitahuan dalam Warta, melantik seorang pegawai awam menjadi Ketua Pengarah untuk mengawal padi dan beras bagi maksud melaksanakan kewajipan-kewajipan dan fungsi- fungsi yang ditugaskan kepadanya di bawah Akta ini.
 (2) Ketua Pengarah hendaklah memegang jawatan selama tempoh dan tertakluk kepada apa-apa syarat yang ditetapkan oleh Menteri, selepas berunding dengan Suruhanjaya Perkhidmatan Awam.

```

-----

KAWALAN PADI DAN BERAS

(3) Ketua Pengarah hendaklah mengadakan suatu

meterai rasmi untuk pengesahan dokumen-dokumen
# yang diperlukan bagi maksud-maksud kewajipan dan

fungsinya di bawah Akta ini.

4. (1) Kewajipan-kewajipan dan fungsi-fungsi Ketua
Pengarah hendaklah seperti berikut:

_(a) menyimpan dan menyenggara suatu bekalan_

padi dan beras yang mencukupi;

_(b) memastikan harga padi yang berpatutan dan_

stabil bagi petani-petani;

_(c) memastikan harga beras yang berpatutan dan_

stabil bagi pengguna-pengguna;

_(d) memastikan bekalan beras yang mencukupi bagi_

memenuhi segala kecemasan; dan

_(e) membuat syor-syor kepada Kerajaan mengenai_

polisi yang dimaksudkan untuk menggalakkan
kemajuan perusahaan padi dan beras, dan, jika
diluluskan oleh Kerajaan, untuk menyelaras dan
membantu pelaksanaannya.

(2) Tertakluk kepada kelulusan Menteri terlebih

dahulu, Ketua Pengarah hendaklah mempunyai kuasa
untuk membuat segala perkara yang suaimanfaat atau
yang semunasabahnya perlu atau yang bersampingan
dengan menunaikan fungsi-fungsinya, dan khususnya,
tetapi tanpa menjejaskan keluasan makna yang tersebut
di atas—

_(a) melaksanakan harga minimum yang terjamin_

bagi padi;

_(b) menguatkuasakan pengekalan harga beras yang_

berpatutan dan stabil bagi pengguna-pengguna;

_(c) menetapkan harga maksimum atau minimum_

bagi padi atau beras;

_(d) menyenggara atau menghendaki mana-mana_

orang menyenggara simpanan-cadang padi atau
beras bagi maksud strategi dan penstabilan
harga;


-----

RANG UNDANG-UNDANG

_(e) mengawalselia dan mengawal pembayaran_
subsidi kepada penanam-penanam padi;

_(f) mengawalselia pemasaran padi dan beras_
khususnya melalui pelesenan penjual borong,
penjual runcit, pengilang beras, pengimport
dan pengeksport;

_(g) mengawalselia dan mengawal amaun padi atau_
beras yang boleh disimpan, distor atau dimiliki
oleh mana-mana orang;

_(h) mengenakan pencatuan mengenai padi atau_
beras dan untuk mengawalselia dan mengawal
pencatuannya; untuk mengadakan peruntukan
bagi pendaftaran semua atau mana-mana orang
bagi maksud pencatuan itu dan bagi
mengeluarkan kad-kad catuan atau dokumen
catuan lain, dan melantik pembanci-pembanci
bagi membanci orang awam atau mana-mana
kumpulannya bagi maksud pencatuan;

_(i) mengambil stok padi atau beras yang dipunyai_
oleh mana-mana orang dan membayar
pampasan yang mencukupi baginya;

_(j) mengawalselia dan mengawal pengilangan_
padi ke beras termasuk kadar dan kekerapan
pengendalian pengilangan;

_(k) menjalankan_ tinjauan dan penyiasatan
berkenaan dengan perusahaan padi dan beras;

_(l) menghendaki orang-orang yang terlibat dalam_
penghasilan atau pemasaran padi dan beras
untuk mendaftar dan memberi apa-apa
maklumat sebagaimana yang difikirkan perlu
# oleh Ketua Pengarah mengikut cara yang
ditentukan olehnya;

_(m) mengawalselia penghasilan padi;_


-----

KAWALAN PADI DAN BERAS

_(n) melarang, mengawalselia atau mengawal_

pemindahan padi atau beras; dan

_(o) menghendaki_ mana-mana orang yang

berurusan dalam perusahaan padi dan beras
mengemukakan laporan berhubung dengan
kegiatannya.

5. Menteri boleh, dari semasa ke semasa, memberikan
kepada Ketua Pengarah arahan yang tidak tak konsisten
dengan peruntukan-peruntukan Akta ini dan Ketua
Pengarah hendaklah melaksanakan segala arahan-arahan
itu.

BAHAGIAN III

KUASA-KUASA YANG BERHUBUNGAN DENGAN

PENGUATKUASAAN, PENGGELEDAHAN,

PENYITAAN, PENANGKAPAN, DSB.

6. (1) Ketua Pengarah boleh memberikuasa secara
bertulis kepada mana-mana pegawai awam untuk
menjalankan kuasa-kuasa di bawah Bahagian ini.

(2) Pada menjalankan mana-mana kuasa di bawah

Bahagian ini, pegawai itu hendaklah, apabila diminta,
mengemukakan kepada orang yang terhadapnya dia
mengambil tindakan di bawah Akta ini atau mana-mana
peraturan yang dibuat di bawahnya, surat kuasa yang
dikeluarkan kepadanya oleh Ketua Pengarah.

7. (1) Seseorang pegawai diberikuasa boleh dengan
surat yang ditandatanganinya atau melalui

pemberitahuan dalam Warta menghendaki mana-mana
orang atau golongan atau perihal orang-orang atau
semua orang—

# (a) memberi kepadanya atau mana-mana orang lain

sebagaimana yang ditentukan dalam rekuisisi
itu dengan terbitan berkala atau penyata lain
atau maklumat yang lengkap dan tepat


-----

RANG UNDANG-UNDANG

berkenaan dengan padi atau beras menunjukkan
semua atau mana-mana butir berikut:

(i) kuantiti padi atau beras dalam miliknya
atau milik mereka atau di bawah
kawalannya atau kawalan mereka;

(ii) kos padi atau beras atau perbelanjaan
yang dilakukan berkenaan dengannya;

(iii) harga yang dikenakan atau diterima
olehnya atau oleh mereka bagi padi atau
beras;

(iy) apa-apa maklumat lain yang disifatkan
oleh pegawai diberikuasa perlu diminta
berkenaan dengannya;

_(b) mengemukakan untuk diperiksa apa-apa buku_
atau dokumen berhubungan dengan padi atau
beras dalam miliknya atau milik mereka atau di
bawah kawalannya atau kawalan mereka;

_(c) mendaftarkan nama dan alamatnya atau nama-_
nama dan alamat-alamat mereka dan butir-butir
lain dan mengikut cara yang ditentukan oleh
pegawai diberikuasa; dan

_(d) menyenggara rekod dan membuat penyata_
mengandungi butir-butir sebagaimana yang
ditentukan oleh pegawai diberikuasa
berhubungan dengan pengambilan, pelupusan,
perletakan, penarikan balik, penghasilan,
perawatan, pengagihan, pemakaian dan
penggunaan padi atau beras.

(2) Jika seseorang yang kepadanya suatu permintaan
telah dibuat di bawah subseksyen (1) gagal mematuhi
permintaan itu dalam masa yang dinyatakan dalam
permintaan itu atau, jika tiada masa dinyatakan, gagal
mematuhinya dalam masa yang berpatutan, maka dia
adalah melakukan suatu kesalahan di bawah Akta ini.


-----

KAWALAN PADI DAN BERAS

(3) Jika apa-apa maklumat dikehendaki diberi

menurut subseksyen (1), seseorang pegawai diberikuasa
boleh mengemukakan kepada mana-mana orang apa-apa
soalan sama ada secara lisan atau bertulis atau boleh
menghendaki mana-mana orang mengemukakan apa-apa
buku atau dokumen yang difikirkan oleh pegawai
diberikuasa itu perlu bagi maksud mendapatkan
maklumat, dan mana-mana orang yang enggan
menjawab atau dengan disedarinya memberi jawapan
yang palsu kepada soalan itu atau enggan

mengemukakan buku atau dokumen itu, adalah
melakukan suatu kesalahan di bawah Akta ini.

# 8. (1) Mana-mana pegawai diberikuasa atau pegawai
polis—

_(a) bagi maksud menguji ketepatan sesuatu rekod_

yang disimpan atau sesuatu penyata yang
dibuat atau maklumat yang diberi kepada
seseorang pegawai diberikuasa di bawah
seksyen 7; atau

_(b) bagi maksud mendapatkan maklumat, boleh—_

_(aa) masuk pada bila-bila masa yang_

munasabah mana-mana tanah, rumah,
bangunan atau tempat-tempat lain
yang dimiliki atau diduduki oleh
mana-mana orang; dan

_(bb) menjalankan apa-apa penyiasatan dan_

pemeriksaan (termasuk penyiasatan
dan pemeriksaan buku-buku)

sebagaimana yang difikirkannya perlu.

(2) Jika, hasil daripada apa-apa penyiasatan dan

pemeriksaan yang dibuat di bawah subseksyen (1),
terdapat perselisihan antara kuantiti atau kualiti padi
atau beras yang dijumpai itu dengan mana-mana rekod
atau penyata yang dikehendaki disimpan atau dibuat
atau apa-apa maklumat yang diberi mengenai padi atau
beras itu, maka orang yang dikehendaki menyimpan
rekod atau membuat penyata atau memberi maklumat
# itu adalah melakukan suatu kesalahan di bawah Akta
ini.


-----

RANG UNDANG-UNDANG

9. (1) Seseorang pegawai diberikuasa hendaklah
mempunyai kuasa untuk menyiasat perlakuan sesuatu
kesalahan di bawah Akta ini atau mana-mana peraturan
yang dibuat di bawahnya.

(2) Seseorang pegawai diberikuasa boleh,

# berhubungan dengan penyiasatan berkenaan dengan

sesuatu kesalahan yang dilakukan di bawah Akta ini
atau mana-mana peraturan yang dibuat di bawahnya,

menjalankan kuasa-kuasa khas berhubungan dengan
penyiasatan polis kecuali kuasa untuk menangkap tanpa
waran yang diberikan oleh Kanun Prosedur Jenayah

bagi kesalahan boleh tangkap tidak boleh dijalankan
olehnya.

(3) Apabila selesai penyiasatannya, pegawai

diberikuasa hendaklah dengan serta-merta memberikan
semua maklumat berhubungan dengan perlakuan
kesalahan itu kepada pegawai yang bertanggungjawab
bagi suatu balai polis dan seseorang pegawai polis
boleh, dengan waran, menangkap mana-mana orang
yang mungkin telah melakukan suatu kesalahan di
bawah Akta ini atau mana-mana peraturan yang dibuat
di bawahnya.

**10. (1) Seseorang pegawai diberikuasa yang membuat**

penyiasatan di bawah seksyen 9 boleh dengan perintah
bertulis menghendaki kehadiran di hadapannya mana-
mana orang yang ternyata kepada pegawai diberikuasa
mengetahui hal keadaan kes, dan orang itu hendaklah
hadir sebagaimana yang dikehendaki.

(2) Jika orang itu tidak hadir sebagaimana yang

dikehendaki, pegawai diberikuasa boleh melaporkan

# ketidakhadirannya kepada seorang Majistret yang akan
mengeluarkan saman untuk memastikan kehadiran orang
itu sebagaimana dikehendaki oleh perintah yang disebut
terdahulu.

**11. (1) Seseorang pegawai diberikuasa yang membuat**
penyiasatan di bawah seksyen 9 boleh mendapatkan
maklumat daripada mana-mana orang yang disangka
mengetahui fakta dan hal keadaan kes itu.


-----

KAWALAN PADI DAN BERAS

(2) Orang itu adalah terikat di sisi undang-undang

untuk menjawab semua soalan berhubungan dengan kes
yang dikemukakan kepadanya oleh pegawai diberikuasa:

Dengan syarat bahawa orang itu boleh enggan

menjawab apa-apa soalan yang jawapannya mungkin
berkecenderungan mendedahkannya kepada

pendakwaan jenayah atau penalti alau perlucuthakan.

(3) Seseorang yang membuat pernyataan di bawah

seksyen ini adalah terikat di sisi undang-undang untuk
menyatakan yang benar, sama ada atau tidalc pernyataan
itu dibuai keseluruhannya atau sebahagiannya untuk
menjawab soalan-soalan itu.

(4) Pegawai diberikuasa yang mendapat maklumat

daripada seseorang hendaklah pertamanya memberitahu
orang itu mengenai peruntukan subseksyen (2) dan (3).

(5) Suatu pernyataan yang dibuai oleh seseorang di

bawah seksyen ini hendaklah, bila masa mungkin,
mengubah ke dalam bentuk bertulis dan ditandatangani
oleh orang yang membuatnya atau dicapkan dengan cap
ibu jarinya, mengikut mana-mana yang berkenaan,
selepas ianya dibacakan kepadanya dalam bahasa yang
dia telah membuatnya dan selepas dia diben peluang
untuk membuat apa-apa pcmbetulan yang dia mahu.

(1) Tiada pendakwaan boleh dimulakan berkenaan

dengan mana-mana kesalahan di bawah Akta ini atau
mana-mana peraturan yang dibuat di bawahnya tanpa
sanksi secara bertulis oleh Pendakwa Raya.

(2) Pendakwaan berkenaan dengan kesalahan-

kesalahan di bawah Akta ini atau mana-mana peraturan
yang dibuat di bawahnya boleh dijalankan oleh mana-
mana pegawai yang diberikuasa secara bertulis oleh
Ketua Pengarah.

(1) Dalam tiap-tiap kes yang maklumat diberi

secara bersumpah kepada seorang Majistret bahawa
terdapat sebab munasabah untuk mengesyaki bahawa
terdapat di mana-mana tanah, rumah, bangunan atau
tempat lain apa-apa padi, beras, bekas, bungkusan,
kenderaan, vesel, buku atau dokumen atau artikel lain
yang telah digunakan untuk melakukan atau berhasrat


-----

RANG UNDANG-UNDANG

untuk digunakan untuk melakukan suatu kesalahan di
bawah Akta ini atau mana-mana peraturan yang dibuat
di bawahnya, dia hendaklah mengeluarkan waran di
bawah tandatangannya yang dengannya seseorang
pegawai diberikuasa atau pegawai polis yang dinamakan
atau disebut dalam waran itu boleh memasuki tanah,
rumah atau bangunan pada bila-bila masa yang
munasabah pada siang atau malam, dan menggeledah
dan menyita atau mengelak apa-apa padi, beras, bekas,
bungkusan, kenderaan, vesel, buku atau dokumen itu
atau artikel lain.

(2) Jika pegawai diberikuasa atau pegawai polis
berpuas hati atas maklumat yang diterima bahawa dia
mempunyai alasan yang munasabah untuk mempercayai
bahawa oleh sebab kelengahan dalam mendapatkan
waran geledah, apa-apa padi, beras, bekas, bungkusan,
kenderaan, vesel, buku atau dokumen atau artikel lain
yang digunakan untuk melakukan atau berhasrat untuk
digunakan untuk melakukan suatu kesalahan di bawah
# Akta ini atau mana-mana peraturan yang dibuat di
bawahnya berkemungkinan dipindahkan atau
dimusnahkan, dia boleh memasuki mana-mana tanah,
rumah, atau bangunan tanpa waran dan menyita atau
mengelak apa-apa padi, beras, bekas, bungkusan,
kenderaan, vesel, buku atau dokumen atau artikel lain
yang terdapat di dalamnya.

(3) Maka adalah menjadi suatu kesalahan bagi
seseorang tanpa kuasa yang sah, memecahkan,
mengganggu atau merosakkan lak atau memindahkan
mana-mana padi, beras, bekas, bungkusan, vesel, buku
atau dokumen atau artikel lain atau cuba berbuat
sedemikian.

(4) Semua padi dan beras yang berkenaan dengannya
telah atau ada sebab yang munasabah untuk mengesyaki
bahawa telah, berlaku suatu kesalahan terhadap Akta ini
atau mana-mana peraturan yang dibuat di bawahnya,
atau pelanggaran mana-mana peruntukan Akta ini atau
mana-mana peraturan yang dibuat di bawahnya, atau


-----

KAWALAN PADI DAN BERAS

apa-apa sekatan atau syarat yang tertakluk kepadanya
atau yang berdasarkannya suatu lesen atau permit telah
diberi, berserta dengan apa-apa bekas, bungkusan,
kenderaan, vesel atau artikel lain, yang di dalamnya
padi dan beras itu telah dijumpai atau yang telah
digunakan berkaitan dengan kesalahan atau pelanggaran
itu, dan apa-apa buku atau dokumen yang

semunasabahnya dipercayai mempunyai kaitan dengan

kes itu, boleh disita oleh pegawai diberikuasa atau
pegawai polis di mana-mana tempat sama ada di darat

atau di perairan wilayah.

(5) Semua padi dan beras itu dan bekas, bungkusan,

kenderaan, vesel, buku atau dokumen atau artikel lain
hendaklah, dengan seberapa segera yang sesuai,
diserahkan ke dalam jagaan seseorang pegawai
diberikuasa yang tugasnya adalah untuk menerima padi,
beras, bekas, bungkusan, kenderaan, vesel, buku atau
dokumen atau artikel lain itu.

(6) Seseorang pegawai diberikuasa atau pegawai

polis yang membuat apa-apa penyitaan di bawah Akta
ini atau mana-mana peraturan yang dibuat di bawahnya
hendaklah menyediakan suatu senarai benda-benda yang
disita dan alasan bagi penyitaan itu dan, dengan serta-
merta atau dengan seberapa segera yang praktik,
menyerahkan suatu salinan yang ditandatangani olehnya
kepada pesalah atau pemunya, atau ejen atau
pengkhidmatnya yang berada di premis itu dan jika
premis itu tak berpenghuni, pegawai tersebut hendaklah,
di mana-mana jua mungkin, menampalkan suatu senarai

barang-barang yang disita di premis itu.

# (7) Dalam seksyen ini, "perairan wilayah" ertinya

perairan wilayah Malaysia yang ditentukan menurut
Ordinan No. 7 (Kuasa-Kuasa Perlu) Darurat 1969.

**14. (1) Jika seseorang pegawai diberikuasa atau**
pegawai polis yang semunasabahnya mengesyaki
bahawa suatu kenderaan itu membawa padi atau beras
yang berlanggaran dengan mana-mana peruntukan Akta


-----

RANG UNDANG-UNDANG

ini atau mana-mana peraturan yang dibuat di bawahnya,
maka adalah sah bagi pegawai itu menahan dan
memeriksa kenderaan itu bagi maksud menentukan sama
ada apa-apa padi atau beras terdapat di dalamnya atau
sedang dipindahkan atau diangkut yang berlawanan
dengan peruntukan itu dan orang yang mengawal atau
menjaga kenderaan itu hendaklah jika dikehendaki
berbuat demikian oleh pegawai itu, memberhentikan
kenderaan itu dan membenarkan pegawai itu
memeriksanya.

(2) Orang yang mengawal atau menjaga kenderaan

yang diperiksa di bawah peruntukan subseksyen (1)
hendaklah atas permintaan pegawai diberikuasa atau
pegawai polis membuka semua bahagian kenderaan itu
untuk diperiksa oleh pegawai itu dan mengambil semua
langkah yang perlu untuk membolehkan pemeriksaan
itu dibuat sebagaimana dianggap perlu oleh pegawai itu.

**15. (1) Tertakluk kepada seksyen 16, jika tiada**
pendakwaan berkenaan dengan mana-mana padi atau
beras yang disita di bawah Akta ini atau mana-mana
peraturan yang dibuat di bawahnya, padi atau beras itu
bersama dengan apa-apa bekas, bungkusan, kenderaan,
vesel atau artikel lain, yang di dalamnya padi atau beras
itu dijumpai, atau apa-apa buku atau dokumen yang
berkaitan dengannya hendaklah diambil dan disifatkan
telah terlucuthak apabila habis tempoh tiga puluh hari
dari tarikh penyiaran suatu notis mengikut peruntukan
subseksyen (2) oleh Ketua Pengarah atau seseorang

pegawai diberikuasa melainkan jika suatu tuntutan telah
dibuat baginya sebelum habis tempoh tiga puluh hari itu
mengikut cara yang dinyatakan kemudian daripada ini.

(2) Notis yang disebut dalam subseksyen (1)

hendaklah mengandungi perihalan padi, beras, bekas,
bungkusan, kenderaan, vesel, buku atau dokumen atau

artikel lain yang disita dan hendaklah menghendaki
seseorang yang mempunyai apa-apa tuntutan

terhadapnya untuk memberi notis bertulis mengenai
tuntutannya, dengan sendiri atau melalui ejennya yang
diberikuasa secara bertulis sebelum habis tempoh tiga
puluh hari dari tarikh penyiaran notis itu.


-----

KAWALAN PADI DAN BERAS

(3) Notis itu hendaklah disiarkan—

_(a) dengan menampalkannya di tempat yang_
mudah dilihat—

(i) di Pejabat Tanah, di daerah di mana padi,
beras, bekas, bungkusan, kenderaan,
vesel, buku atau dokumen atau artikel
lain itu telah disita; dan

(ii) di pejabat pegawai diberikuasa di Negeri
di mana padi, beras, bekas, bungkusan,
kenderaan, vesel, buku atau dokumen
atau artikel lain itu telah disita; dan

_(b) jika Ketua Pengarah berpendapat bahawa_
penyiaran dalam suatu alchbar adalah perlu,
dalam akhbar yang diedarkan di Negeri yang
padi, beras, bekas, bungkusan, kenderaan,
vesel, buku atau dokumen atau artikel lain itu
# telah disita, sebagaimana Ketua Pengarah
fikirkan patut.

(4) Seseorang yang menuntut bahawa dia adalah
pemunya apa-apa padi, beras, bekas, bungkusan,
kenderaan, vesel, buku atau dokumen atau artikel lain
yang disita di bawah Akta ini atau mana-mana peraturan
yang dibuat di bawahnya (yang disebutkan sebagai
"pihak menuntut" dalam seksyen ini) dan apa-apa yang
disita itu tidak boleh diluputhakkan bolehlah dengan
sendiri atau melalui ejennya yang diberikuasa secara
bertulis memberi notis bertulis kepada seseorang
pegawai diberikuasa bahawa dia menuntut apa-apa yang
disita itu.

(5) Apabila pegawai diberikuasa menerima notis itu,
dia hendaklah merujukkan tuntutan itu kepada Ketua
Pengarah yang boleh mengarahkan supaya padi, beras,
bekas, bungkusan, kenderaan, vesel, buku atau dokumen
atau artikel lain itu dilepaskan kepada pihak menuntut
jika dia berpuas hati bahawa pihak menuntut adalah
pemunya yang sah benda-benda itu.


-----

RANG UNDANG-UNDANG

(6) Jika Ketua Pengarah tidak berpuas hati bahawa

pihak menuntut adalah pemunya yang sah padi, beras,
bekas, bungkusan, kenderaan, vesel, buku atau dokumen
atau artikel lain yang disita di bawah Akta ini atau
mana-mana peraturan yang dibuat di bawahnya, dia
hendaklah mengarahkan pegawai diberikuasa itu
merujukkan tuntutan itu kepada seorang Majistret Kelas
Pertama.

(7) Apabila sesuatu tuntutan dirujukkan kepada

seseorang Majistret Kelas Pertama di bawah subseksyen
(6), Majistret itu hendaklah mengeluarkan saman

menghendaki pihak menuntut dan orang yang
daripadanya padi, beras, bekas, bungkusan, kenderaan,
vesel, buku atau dokumen atau artikel lain itu disita,

jika dia bukan pihak menuntut, hadir di hadapannya,

dan apabila mereka hadir atau ingkar hadir, setelah
dibuktikan bahawa saman telah disampaikan dengan
sewajarnya, Majistret hendaklah meneruskan

pemeriksaan perkara itu dan apabila terbukti bahawa
sesuatu kesalahan di bawah Akta ini atau mana-mana

peraturan yang dibuat di bawahnya telah dilakukan dan
bahawa padi atau beras itu adalah hal perkara kesalahan,
atau bahawa bekas, bungkusan, kenderaan, vesel, buku
atau dokumen atau artikel lain itu telah digunakan untuk
melakukan kesalahan itu, boleh rnemerintahkan supaya
benda-benda itu dilucuthakkan atau hendaklah jika tiada
bukti sedemikian, mengarahkan supaya ia dilepaskan
kepada orang yang pada pendapat Majistret itu adalah
pemunya yang sah benda itu.

(8) Dalam apa-apa prosiding di bawah subseksyen

(7), beban adalah atas pihak menuntut dan atas orang
yang daripadanya padi, beras, bekas, bungkusan,
kenderaan, vesel, buku atau dokumen atau artikel lain
itu disita, jika dia bukan pihak menuntut, untuk
membuktikan bahawa padi atau beras itu bukanlah hal
perkara kesalahan itu atau bekas, bungkusan,
kenderaan, vesel, buku atau dokumen atau artikel lain
itu tidak digunakan dalam melakukan kesalahan itu.

(9) Jika pada pendapat Majistret pihak menuntut

bukanlah pemunya yang sah padi, beras, bekas,
bungkusan, kenderaan, vesel, buku atau dokumen atau
artikel lain yang disita atau jika terdapat lebih daripada


-----

KAWALAN PADI DAN BERAS

seorang pihak menuntut, tiada sesiapa di antara pihak
menuntut itu pemunya yang sah padi, beras, bekas,
bungkusan, kenderaan, vesel, buku atau dokumen atau

artikel lain yang disita, dia hendaklah memerintahkan
supaya benda-benda itu dilucuthakkan.

16. (1) Jika padi, beras, bekas, bungkusan, kenderaan,
vesel, buku atau dokumen atau artikel lain yang disita
di bawah Akta ini atau mana-mana peraturan yang
dibuat di bawahnya, seseorang pegawai diberikuasa atau
pegawai polis yang berpangkat tidak rendah daripada
Inspektor boleh—

_(a) melepaskan bekas, bungkusan, kenderaan,_

vesel, buku atau dokumen atau artikel lain itu
kepada pemunyanya atau kepada orang yang
daripada milikan, jagaan atau kawalannya ia
disita, atau kepada mana-mana orang yang
difikirkan oleh pegawai diberikuasa atau
pegawai polis berhak kepadanya, tertakluk
# kepada apa-apa terma dan syarat yang boleh
dikenakan oleh pegawai diberikuasa atau
pegawai polis itu, dan tertakluk, dalam apa-
apa jua hal, kepada pemberian jaminan yang

mencukupi yang memuaskan hati pegawai
diberikuasa atau pegawai polis itu bahawa
bekas, bungkusan, kenderaan, vesel, buku atau
dokumen atau artikel lain itu hendaklah
diserahkan kepada pegawai diberikuasa atau
pegawai polis itu apabila tuntutan dibuat oleh
pegawai diberikuasa atau pegawai polis dan
terma-terma dan syarat-syarat tersebut, jika
ada, akan dipatuhi;

_(b) melepaskan padi, beras, bekas, bungkusan,_

kenderaan, vesel, buku atau dokumen atau
artikel lain itu kepada pemunyanya atau
kepada orang yang daripada milikan, jagaan
atau kawalannya ia disita, atau kepada mana-
mana orang yang difikirkan oleh pegawai
diberikuasa atau pegawai polis berhak
kepadanya, dengan kebebasan kepada orang
yang kepadanya ia dilepaskan untuk


-----

RANG UNDANG-UNDANG

melupuskannya, tertakluk kepada terma-terma
dan syarat-syarat yang boleh dikenakan oleh
pegawai diberikuasa atau pegawai polis itu,
dan tertakluk, dalam apa-apa jua hal, kepada
pemberian jaminan yang mencukupi yang
memuaskan hati pegawai diberikuasa atau
# pegawai polis itu dalam amaun yang tidak
kurang daripada amaun yang pada pendapat
pegawai diberikuasa atau pegawai polis itu
menunjukkan—

(i) nilai pasaran terbuka padi, beras, bekas,
bungkusan, kenderaan, vesel, buku atau
dokumen atau artikel lain itu pada tarikh
ianya dilepaskan sedemikian;

(ii) duti kastam yang kena dibayar berkenaan
dengannya, jika ada; dan

(iii) cukai yang kena dibayar berkenaan
dengannya di bawah mana-mana undangundang bertulis, jika ada, bagi bayaran
amaun yang dijamin sedemikian kepada
Ketua Pengarah sekiranya Mahkamah
membuat perintah melucuthakkan amaun
itu di bawah Akta ini; atau

_(c) menjual atau memusnahkan, sebagaimana yang_
sesuai dalam hal keadaan itu, padi, beras,
bekas, bungkusan atau artikel lain, yang pada
pendapat pegawai diberikuasa atau pegawai
polis itu, adalah jenis yang mudah musnah
atau mungkin cepat merosot mutu atau
nilainya, dan jika ianya dijual sedemikian,
pegawai diberikuasa atau pegawai polis itu
# hendaklah memegang hasil jualan itu
sementara menunggu keputusan apa-apa
pendakwaan atau tuntutan.

(2) Mana-mana orang yang—

_(a) gagal menyerahkan kepada seseorang pegawai_
diberikuasa atau pegawai polis yang
berpangkat tidak rendah daripada Inspektor,


-----

KAWALAN PADI DAN BERAS

apabila dituntut apa-apa bekas, bungkusan,

kenderaan, vesel, buku atau dokumen atau
artikel lain yang telah dilepaskan kepadanya di
bawah perenggan (1}(a); atau

_(b) gagal mematuhi atau melanggar apa-apa terma_

atau syarat yang dikenakan di bawah
perenggan (l)(a) atau (b) adalah melakukan

suatu kesalahan dan boleh, apabila disabitkan,
didenda tidak melebihi sepuluh ribu ringgit
atau dipenjarakan selama tempoh tidak
melebihi tiga tahun atau kedua-duanya.

(3) Liabiliti jenayah mana-mana orang di bawah

subseksyen (2) hendaklah sebagai tambahan kepada apa-
apa liabiliti lain yang ditanggung oleh orang tersebut
atau mana-mana orang lain di bawah terma-terma dan
syarat-syarat berhubungan dengan pelepasan apa-apa
bekas, bungkusan, kenderaan, vesel, buku atau dokumen
atau artikel lain di bawah perenggan (l)(a) atau apa-apa
padi, beras, bekas, bungkusan, kenderaan, vesel, buku
atau dokumen atau artikel lain di bawah perenggan
(1)(b).

BAHAGIAN IV

KESALAHAN, PENALTI DAN PROSIDING

4

**17. Seseorang** yang menyembunyikan atau

memusnahkan padi atau beras bagi maksud hendak
menahan padi atau beras dari pasaran adalah melakukan
suatu kesalahan di bawah Akta ini.

18. (1) Seseorang yang dilesenkan di bawah Akta ini

untuk menjual beras, atau pengkhidmat atau ejen mana-
mana orang itu, yang ada dalam milikannya suatu stok
beras dan yang—

_(a) dengan salah menafikan yang dia ada beras_

dalam milikannya; atau


-----

RANG UNDANG-UNDANG

_(b) enggan, kecuali dengan kebenaran Ketua_

Pengarah, menjual beras dalam kuantiti yang
munasabah mengikut perjalanan biasa

perniagaan, adalah melakukan suatu kesalahan

di bawah Akta ini:

Dengan syarat bahawa adalah menjadi suatu

pembelaan yang baik terhadap sesuatu pertuduhan di
bawah perenggan (b) bahawa orang yang dituduh itu
mempunyai alasan-alasan yang munasabah bagi
mempercayai bahawa pembeli itu telah tidak dapat atau
tidak mahu membuat pembayaran segera harga beras itu
secara tunai.

(2) Pengkidmat atau ejen seseorang yang dilesenkan

di bawah Akta ini untuk menjual beras hendaklah
disifatkan ada dalam milikannya suatu stok padi jika
apa-apa beras disimpan atau distorkan dalam premis di

mana dia bekerja atau dalam premis di mana beras
boleh distorkan menurut terma-terma lesen itu dan jika
dia menjual beras itu bagi pihak majikannya dalam
perjalanan biasa pekerjaannya.

**19. Seseorang yang, dalam menjual padi atau beras,**

kecuali dengan kebenaran Ketua Pengarah, mengenakan

syarat penjualan lain daripada syarat penjualan yang—

_(a) menghendaki pembayaran segera bagi padi_

atau beras itu;

_(b) menetapkan masa bila pembayaran itu mesti_

dibuat atau serahan diambil; atau

_(c) menghendaki sesuatu deposit berkenaan_

dengan penjualan padi atau beras itu,

adalah melakukan suatu kesalahan di bawah Akta ini.

20. Seseorang yang ada dalam milikan atau kawalannya
apa-apa padi atau beras dalam hal keadaan yang
menimbulkan syak yang munasabah bahawa sesuatu

kesalahan di bawah Akta ini atau mana-mana peraturan

yang dibuat di bawahnya telah dilakukan atau berniat

hendak dilakukan olehnya berhubungan dengan padi


-----

KAWALAN PADI DAN BERAS

atau beras itu, adalah melakukan suatu kesalahan di
bawah Akta ini melainkan dia memuaskan hati
# Mahkamah bahawa kesalahan itu tidak dilakukan
olehnya dan dia tidak berniat untuk melakukannya.

**21. Seseorang yang menghalang atau menghindar**
Ketua Pengarah, mana-mana pegawai diberikuasa atau
pegawai polis yang dengan sah menjalankan apa-apa
kuasanya di bawah Akta ini atau mana-mana peraturan
yang dibuat di bawahnya adalah bersalah melakukan
suatu kesalahan di bawah Akta ini.

**22. (1) Seseorang, selain daripada sesuatu pertubuhan**
perbadanan, tetapi termasuk seseorang pengarah atau
pegawai sesuatu pertubuhan perbadanan, yang
melakukan sesuatu kesalahan di bawah, atau yang gagal
mematuhi, mana-mana peruntukan Akta ini atau mana-
mana peraturan yang dibuat di bawahnya yang penalti
baginya tiada diperuntukkan dengan nyatanya boleh,
apabila disabitkan, didenda tidak melebihi lima belas

ribu ringgit atau dipenjarakan selama tempoh tidak

melebihi dua tahun atau kedua-duanya, dan bagi
kesalahan kali kedua atau yang berikutnya, boleh
didenda tidak melebihi dua puluh lima ribu ringgit atau
dipenjarakan selama tempoh tidak melebihi lima tahun
atau kedua-duanya.

(2) Sesuatu pertubuhan perbadanan yang melakukan

sesuatu kesalahan di bawah, atau yang gagal mematuhi,
mana-mana peruntukan Akta ini atau mana-mana
peraturan yang dibuat di bawahnya boleh, apabila
disabitkan, didenda tidak melebihi dua puluh lima ribu
ringgit dan, bagi kesalahan kali kedua atau yang
berikutnya, boleh didenda tidak melebihi lima puluh
ribu ringgit.

(3) Jika seseorang yang dipertuduh atas suatu

kesalahan di bawah mana-mana peruntukan Akta ini
atau mana-mana peraturan yang dibuat di bawahnya
adalah suatu pertubuhan perbadanan, maka tiap-tiap
orang yang, pada masa kesalahan itu dilakukan adalah
pengarah atau pegawai pertubuhan perbadanan itu boleh
dipertuduhkan bersesama dalam pembicaraan yang sama


-----

RANG UNDANG-UNDANG

dengan pertubuhan perbadanan itu, dan jika pertubuhan
perbadanan itu disabitkan atas kesalahan yang
dipertuduhkan itu, tiap-tiap pengarah atau pegawai itu
hendaklah disifatkan bersalah atas kesalahan itu
melainkan jika dia membuktikan bahawa kesalahan itu
telah dilakukan tanpa pengetahuannya atau bahawa dia
# telah mengambil langkah berjaga-jaga yang munasabah
untuk mencegah berlakunya kesalahan itu.

(4) Seseorang yang boleh dikenakan apa-apa penalti

di bawah mana-mana peruntukan Akta ini atau rnana-
mana peraturan yang dibuat di bawahnya bagi apa-apa
jua yang dilakukan atau ditinggalkan jika perkara itu

telah dilakukan atau ditinggalkan olehnya sendiri, boleh

dikenakan penalti yang sama jika perkara itu telah
dilakukan atau ditinggalkan oleh pekongsi, ejen atau
pengkhidmatnya melainkan jika dia membuktikan
bahawa dia telah mengambil langkah berjaga-jaga yang
munasabah untuk mencegah pelakuan atau peninggalan
perkara itu.

23. (1) Dalam sesuatu pendakwaan berkenaan dengan

' sesuatu kesalahan di bawah Akta ini atau mana-mana

peraturan yang dibuat di bawahnya atas pertuduhan
melakukan suatu perbuatan yang menyalahi undang-
undang, melainkan jika orang yang melakukan
perbuatan itu berhak berbuat demikian oleh sebab dia
adalah pemegang sesuatu lesen, permit atau kebenaran,
keizinan, kuasa atau pengecualian bertulis 'yang
menghakkannya melakukan perbuatan itu, maka adalah
memadailah bagi pihak pendakwa mengatakan dan
membuktikan bahawa orang itu melakukan perbuatan
itu dan beban membuktikan adalah dengan itu terletak
pada yang tertuduh itu untuk menunjukkan bahawa dia
# berhak melakukan perbuatan itu.

(2) Dalam sesuatu pendakwaan berkenaan dengan

sesuatu kesalahan di bawah Akta ini atau mana-mana
peraturan yang dibuat di bawahnya, pengemukaan oleh
orang yang menjalankan pendakwaan suatu invois asal
atau invois pendua yang dibuktikan dijumpai dalam
milikan penjual hendaklah, jika diminta oleh orang yang
menjalankan pendakwaan itu, diterima sebagai


-----

KAWALAN PADI DAN BERAS

keterangan prima facie mengenai sesuatu penjualan oleh
penjual dan mengenai fakta-fakta yang dinyatakan
dalam invois asal atau invois pendua itu dan walau apa
pun peruntukan mana-mana undang-undang yang
berlawanan yang berkuatkuasa pada masa itu, beban
membuktikan bahawa penjualan itu tidak berlaku atau
bahawa apa-apa fakta yang dinyatakan dalam invois
asal atau invois pendua itu bukanlah seperti apa yang
dinyatakannya itu, adalah terletak pada yang tertuduh.

**24. (1) Kecuali sebagaimana yang diperuntukkan**
kemudian daripada ini, tiada seorang saksi pun dalam
apa-apa jua prosiding sivil atau jenayah di bawah Akta
# ini atau mana-mana peraturan yang dibuat di bawahnya
boleh diwajibkan atau dibenarkan mendedahkan nama
atau alamat seseorang pemberi maklumat atau maklumat
yang diterima daripadanya atau menyatakan apa-apa
perkara yang mungkin membolehkan dirinya diketahui.

(2) Jika sesuatu buku atau dokumen menjadi

keterangan atau yang boleh diperiksa dalam apa-apa jua
prosiding sivil atau jenayah mengandungi apa-apa
catatan di mana, mana-mana pemberi maklumat ada
dinamakan atau diperihalkan atau yang mungkin
membolehkan dirinya diketahui, Mahkamah hendaklah
memastikan semua catatan itu dilindungi daripada
dilihat atau dipadamkan setakat yang perlu untuk
# melindungi pemberi maklumat itu daripada diketahui.

(3) Jika dalam perbicaraan mengenai sesuatu

kesalahan di bawah Akta ini atau mana-mana peraturan

yang dibuat di bawahnya Mahkamah berpendapat,
setelah kes itu disiasat dengan lengkap, bahawa pemberi
maklumat itu telah dengan sengaja membuat dalam

aduannya suatu pernyataan matan yang dia ketahui atau
mempercayai adalah palsu atau yang dia tidak percaya
adalah benar, atau jika keadilan tidak dapat
dilaksanakan sepenuhnya di antara pihak-pihak dalam
prosiding itu tanpa diketahui pemberi maklumat itu,
Mahkamah boleh menghendaki dikemukakan aduan
asal, jika bertulis, dan membenarkan siasatan, dan
menghendaki pendedahan sepenuhnya mengenai
pemberi maklumat itu.


-----

RANG UNDANG-UNDANG

25. (1) Jika prosiding jenayah dimulakan terhadap
seseorang bagi sesuatu kesalahan di bawah Akta ini atau
mana-mana peraturan yang dibuat di bawahnya,
Mahkamah boleh memerintahkan perlucuthakan
keseluruhan atau sebahagian daripada—

_(a) apa-apa padi atau beras yang berkenaan_

dengannya kesalahan telah dilakukan yang
disita oleh, atau selainnya telah berada dalam
milikan Ketua Pengarah atau mana-mana
pegawai diberikuasa atau pegawai polis, atau
apa-apa bekas, bungkusan, kenderaan, vesel,
buku atau dokumen atau artikel lain yang
digunakan dalam melakukan kesalahan atau
yang dimaksudkan hendak digunakan bagi
melakukan sesuatu kesalahan di bawah Akta
ini atau mana-mana peraturan yang dibuat di
bawahnya; atau

_(b) amaun yang dijamin di bawah perenggan_

1 _6(1)(a) jika bekas, bungkusan, kenderaan,_

vesel, buku atau dokumen atau artikel lain
yang dilepaskan itu tidak diserahkan apabila
diminta berbuat demikian, atau amaun yang
dijamin di bawah perenggan 1 _6(1)(b), atau_
amaun yang dihasilkan oleh jualan di bawah
perenggan 16(l)(c).

(2) Jika tiada perintah perlucuthakan dibuat di bawah

subseksyen (1), Mahkamah hendaklah membuat apa-apa
perintah yang difikirkannya patut bagi pelupusan padi,
beras, bekas, bungkusan, kenderaan, vesel, buku atau
dokumen atau artikel lain yang dinyatakan dalam
perenggan (1)(a), dan amaun, jika ada, yang dinyatakan
dalam perenggan (1)(b).

**26. Apa-apa padi, beras, bekas, bungkusan, kenderaan,**
vesel, buku atau dokumen atau artikel lain yang
diperintahkan atau disifatkan telah dilucuthakkan di
bawah Akta ini, hendaklah diserahkan kepada seorang
pegawai diberikuasa dan hendaklah dilupuskan
mengikut arahan Ketua Pengarah.


-----

KAWALAN PADI DAN BERAS

27. Walau apa pun apa-apa peruntukan Akta
Mahkamah Rendah 1948, seseorang Majistret Kelas
Pertama di Malaysia Barat atau di Negeri Sabah atau

Sarawak, mengikut mana-mana yang berkenaan,
hendaklah mempunyai bidang kuasa untuk

membicarakan apa-apa kesalahan di bawah Akta ini
atau mana-mana peraturan yang dibuat di bawahnya,
dan untuk mengaward hukuman penuh bagi kesalahan
itu.

28. Tiada apa-apa prosiding boleh dimulakan di bawah
Akta ini terhadap mana-mana orang yang diberikuasa
bagi maksud itu oleh Ketua Pengarah yang dengan
disedarinya melakukan atau meninggalkan dari
melakukan apa-apa perbuatan yang jika tidak kerana
peruntukan-peruntukan seksyen ini, akan menjadi suatu
kesalahan:

Dengan syarat bahawa dia telah melakukan atau

meninggalkan dari melakukan perbuatan itu dengan niat
untuk mendapatkan bukti bagi maksud mendakwa

penjual bagi sesuatu kesalahan di bawah Akta ini atau
mana-mana peraturan yang dibuat di bawahnya.

BAHAGIAN V

AM

29. Menteri boleh membuat peraturan-peraturan yang
perlu atau suaimanfaat bagi memberikan kuatkuasa
sepenuhnya kepada peruntukan-peruntukan Akta ini,
dan tanpa menjejaskan keluasan makna yang tersebut di
atas, peraturan-peraturan itu boleh—

_(a) menetapkan fungsi, kewajipan dan kuasa_

Ketua Pengarah atau seseorang pegawai
diberikuasa;

_(b) menetapkan tanda atau label yang akan_

dicapkan atau dilekatkan oleh peruncit-
peruncit pada bekas-bekas padi atau beras
untuk menunjukkan kualiti, gred atau harga
padi atau beras itu;


-----

RANG UNDANG-UNDANG

_(c) membuat peruntukan berhubungan dengan_

pelesenan pemborong, peruncit, pengilang
padi, pengimport dan pengeksport dan
menetapkan fee untuk dibayar bagi lesen yang
dikehendaki di bawah Akta ini;

_(d) menetapkan apa-apa fee atau caj lain_

sebagaimana yang perlu bagi maksud Akta ini;

_(e) menetapkan_ apa-apa perbuatan atau

peninggalan yang berlanggaran dengan
peruntukan mana-mana peraturan sebagai
suatu kesalahan; dan

_(f) menetapkan apa-apa hal lain secara amnya_

untuk memberikan kuatkuasa kepada

peruntukan-peruntukan Akta ini.

30. (1) Kecuali bagi maksud Akta ini atau bagi
maksud apa-apa prosiding jenayah di bawah Akta ini,
tiada pegawai diberikuasa boleh mendedahkan apa-apa
maklumat berkenaan dengan apa-apa urusan

persendirian yang telah diperolehinya semasa

menjalankan tugasnya dan yang tidak disiarkan menurut
Akta ini.

(2) Seseorang yang dengan disedarinya melanggar

peruntukan subseksyen (1) adalah melakukan suatu
kesalahan dan boleh, apabila disabitkan, didenda tidak
melebihi lima ribu ringgit atau dipenjarakan selama
tempoh tidak melebihi satu tahun atau kedua-duanya.

**31. Walau apa pun apa-apa jua peruntukan yang**
berlawanan, Akta Kawalan Harga 1946 dan Akta
Kawalan Bekalan 1961 hendaklah tidak terpakai bagi
padi dan beras.


-----

KAWALAN PADI DAN BERAS

BAHAGIAN VI

PEMANSUHAN, PERUNTUKAN-PERUNTUKAN

PERALIHAN DAN KECUALIAN, DSB.

32. (1) Akta Lembaga Padi dan Beras Negara 1971 :
adalah dimansuhkan dan Lembaga yang ditubuhkan di
# bawahnya dibubarkan.

(2) Walau apa pun subseksyen (1), apa-apa peraturan

yang dibuat di bawahnya atau mengikut Akta yang
dimansuhkan itu hendaklah, setakat mana ianya tidak
berlawanan dengan Akta ini, terus berkuatkuasa
sehingga dipinda, dibatal atau digantikan oleh
peraturan-peraturan baru yang dibuat di bawah Akta ini.

(3) Kecuali setakat yang diperuntukkan dengan nyata

sebaliknya, tiada apa-apa jua dalam Akta ini boleh—

_(a) menyentuh keesahan apa-apa lesen, permit_

atau kuasa yang diberi atau dikeluarkan di
bawah Akta Lembaga Padi dan Beras Negara

# 1971; atau

_(b) menyentuh_ apa-apa hak, hakmilik,

kepentingan, kebebasan, keistimewaan,

obligasi atau liabiliti yang diperolehi, terakru
atau dilakukan di bawah Akta yang

dimansuhkan.

**33. Apa-apa tanah, hak dan kepentingan mengenai**
tanah, yang sebelum pembubaran Lembaga, yang
terletakhak atau dipegang oleh Lembaga hendaklah pada
pembubaran itu diletakhak atau dipegang oleh
Pesuruhjaya Tanah Persekutuan bagi maksud Kerajaan
tanpa apa-apa jua pemindahhakan, penyerahhakan atau
pindahmilik.

HURAIAN

Akta Kawalan Padi dan Beras 1994 yang dicadangkan ("Akta")
bertujuan membuat peruntukan-peruntukan dalam undang-undang
berhubungan dengan padi dan beras dan bagi perkara-perkara lain
yang berkaitan dengannya.


-----

RANG UNDANG-UNDANG

BAHAGIAN I

2. Bahagian 1 bertujuan mengadakan peruntukan bagi perkara-
perkara permulaan.

3. Fasal 1 adalah berkenaan dengan tajuk ringkas dan bertujuan

membenarkan Menteri menetapkan tarikh mula berkuatkuasanya
Akta. Akta itu hendaklah terpakai di seluruh Malaysia.

4. _Fasal 2 bertujuan mentakrifkan perkataan dan ungkapan_

tertentu yang digunakan dalam Akta.

BAHAGIAN II

5. Bahagian II, yang menggabungkan fasal-fasal 3, 4 dan 5,

bertujuan mengadakan peruntukan bagi perlantikan Ketua Pengarah
bagi mengawal padi dan beras. Fungsi dan kewajipannya juga
dinyatakan. Di bawah fasal 5, Menteri boleh, dari semasa ke
semasa, memberi kepada Ketua Pengarah arahan-arahan yang tidak
berlawanan dengan peruntukan-peruntukan Akta.

6. Bahagian III rnengandungi peruntukan-peruntukan mengenai
kuasa yang berhubungan dengan penguatkuasaan, penggeledahan,
penyitaan, penangkapan dan perkara-perkara lain.

7. _Fasal 6 bertujuan membenarkan Ketua Pengarah memberi_

kuasa kepada mana-mana pegawai awam untuk menjalankan
kuasa-kuasa di bawah Bahagian ini.

8. Fasal 7 bertujuan memberi kuasa kepada pegawai diberikuasa

untuk mendapatkan maklumat berhubungan dengan padi atau beras
daripada mana-mana orang atau orang-orang. Seseorang yang tidak
mematuhi apa-apa permintaan untuk mendapatkan maklumat adalah
melakukan suatu kesalahan di bawah Akta.

9. _Fasal 8 bertujuan memperuntukkan kuasa kepada seseorang_

pegawai diberikuasa atau pegawai polis untuk memasuki premis
bagi maksud menjalankan apa-apa penyiasatan atau pemeriksaan.

10. _Fasal 9 bertujuan memperuntukkan kuasa kepada seseorang_

pegawai diberikuasa untuk menyiasat perlakuan apa-apa kesalahan
di bawah Akta atau mana-mana peraturan yang dibuat di bawahnya.
Walau bagaimana pun, kuasa untuk menangkap tanpa waran bagi
apa-apa kesalahan boleh tangkap tidak boleh dijalankan olehnya.

11. Fasal 10 bertujuan memperuntukkan kuasa kepada pegawai

diberikuasa menghendaki kehadiran mana-mana orang yang
berhubungkait dengan kes itu untuk membantunya dalam
penyiasatan itu.


-----

KAWALAN PADI DAN BERAS

12. Fasal 11 bertujuan memperuntukkan kuasa kepada pegawai

diberikuasa untuk memeriksa mana-mana orang yang berhubung-
kait dengan fakta dan hal keadaan sesuatu kes dengan tujuan untuk
mendapatkan maklumat.

13. Fasal 12 bertujuan membenarkan Ketua Pengarah

memberikuasa kepada pegawai-pegawainya menjalankan -
pendakwaan.

14. Fasal 13 bertujuan mengadakan peruntukan bagi perkara-

perkara yang berhubungan dengan penyitaan padi atau beras atau
apa-apa benda yang berkaitan dengan kesalahan itu. Pegawai
diberikuasa atau pegawai polis 'memerlukan waran yang
dikeluarkan oleh Majistret bagi maksud memasuki mana-mana

premis dengan tujuan untuk membuat apa-apa penggeledahan atau
penyitaan mana-mana padi, beras, bekas, bungkusan, kenderaan,
vesel, buku atau dokumen atau artikel lain.

15. Fasal 14 bertujuan memberi kuasa kepada pegawai

diberikuasa atau pegawai polis untuk menahan dan menggeledah
apa-apa kenderaan bagi maksud menentukan sama ada apa-apa padi
atau beras terkandung di dalamnya diangkut berlawanan dengan
peruntukan-peruntukan Akta ini atau mana-mana peruntukan yang
dibuat di bawahnya.

16. Fasal 15 bertujuan mengadakan peruntukan bagi pelupusan

padi atau beras yang disita di bawah Akta jika tiada pendakwaan.
Suatu notis mengenai apa-apa benda yang disita hendaklah
disiarkan. Mana-mana pihak menuntut boleh membuat tuntutan
kepada Ketua Pengarah bagi pelepasan benda-benda yang disita.
Jika Ketua Pengarah berpuashati bahawa pihak menuntut adalah
pemunya sebenar padi, beras, bekas, bungkusan, kenderaan, vesel,
buku atau dokumen atau artikel lain yang disita, dia boleh
mengarahkan supaya benda-benda itu dilepaskan kepada pihak
menuntut. Walau bagaimanapun, jika dia tidak berpuashati bahawa
pihak menuntut adalah pemunya sebenar, maka dia hendaklah
merujuk perkara itu kepada Majistret supaya perkara itu didengar.

17. Fasal 16 bertujuan membuat peruntukan bagi pelepasan atau

pelupusan apa-apa padi atau beras atau apa-apa benda yang disita
di bawah Akta. Tiga alternatif yang boleh digunakan bagi pelepasan
atau pelupusan disebutkan satu per satu dalam perenggan 16(l)(a),
_(b) dan (c)._

BAHAGIAN IV

18. Bahagian IV bertujuan mengadakan peruntukan bagi perkara-

perkara yang berhubungan dengan kesalahan-kesalahan, penalti dan
prosiding.

19. Fasal 17 bertujuan memperuntukkan larangan atas

penyembunyian atau pemusnahan padi atau beras.


-----

RANG UNDANG-UNDANG

20. _Fasal 18 bertujuan menjadikannya suatu kesalahan bagi_
seseorang yang dilesenkan di bawah Akta secara salah menafikan
yang dia ada beras dalam miliknya atau enggan menjual beras
dalam kuantiti yang munasabah mengikut perjalanan biasa
urusannya.

21. _Fasal 19 bertujuan menjadikannya suatu kesalahan bagi_
seseorang mengenakan syarat-syarat yang tak sah bagi penjualan
padi atau beras.

22. _Fasal 20 bertujuan menjadikannya suatu kesalahan bagi_
seseorang yang ada dalam milikan atau kawalannya padi atau beras
dalam apa-apa hal keadaan yang semunasabahnya menimbulkan
syak bahawa suatu kesalahan di bawah Akta atau mana-mana
peraturan yang dibuat di bawahnya telah dilakukan.

23. _Fasal 21 bertujuan menjadikannya suatu kesalahan bagi_
mana-mana orang menghalang atau menghindar Ketua Pengarah,
mana-mana pegawai diberikuasa atau pegawai polis dalam
menjalankan dengan sah kuasa-kuasanya.

24. _Fasal 22 bertujuan memperuntukkan penalti am bagi apa-apa_
kesalahan di bawah Akta atau mana-mana peraturan yang dibuat di
bawahnya.

25. _Fasal 23 adalah mengenai beban membuktikan dalam apa-apa_
pendakwaan bagi sesuatu kesalahan di bawah Akta atau peraturanperaturan yang dibuat di bawahnya.

26. _Fasal 24 bertujuan mengadakan peruntukan bagi perlindungan_
pemberi maklumat dalam mana-mana prosiding sivil atau jenayah
daripada diketahui.

27. _Fasal 25 adalah mengenai benda-benda yang disita di bawah_
Akta atau peraturan-peraturan yang dibuat di bawahnya yang
terdapat pendakwaan baginya. Mengikut mana yang sesuai,
Mahkamah boleh membuat suatu perintah perlucuthakan atau
suatu perintah pelepasan apa-apa padi, beras, bekas, bungkusan,
kenderaan, vesel, buku atau dokumen atau artikel lain yang
berkenaan dengannya suatu kesalahan telah dilakukan.

28. _Fasal 26 bertujuan memperuntukkan bahawa apa-apa benda_
yang diperintahkan untuk dilucuthakkan di bawah Akta hendaklah
diserahkan kepada seseorang pegawai diberikuasa dan hendaklah
dilupuskan mengikut arahan-arahan Ketua Pengarah.

29. _Fasal 27 bertujuan mengadakan peruntukan bagi bidang kuasa_
Mahkamah untuk membicarakan sesuatu kesalahan di bawah Akta
atau peraturan-peraturan yang dibuat di bawahnya.


-----

KAWALAN PADI DAN BERAS

30. _Fasal 28 bertujuan mengadakan peruntukan bagi perlindungan_
orang diberikuasa dalam melaksanakan kewajipannya di bawah "
Akta.

BAHAGIAN V

31. Bahagian V bertujuan mengadakan peruntukan mengenai
perkara-perkara am.

32. _Fasal 29 bertujuan memberi Menteri kuasa untuk membuat_
peraturan-peraturan memberi kuatkuasa sepenuhnya kepada Akta.

33. _Fasal 30 bertujuan mengadakan peruntukan bagi mewajipkan_
pegawai diberikuasa untuk menjaga kerahsiaan berhubungan
dengan maklumat yang diperolehi dalam menjalani tugasnya.

34. _Fasal 31 bertujuan memperuntukkan bahawa walau apa pun_
peruntukan-peruntukan yang berlawanan dengannya, Akta Kawalan
Harga 1946 dan Akta Kawalan Bekalan 1961 tidaklah terpakai bagi
padi dan beras.

BAHAGIAN VI

35. Bahagian VI adalah berkenaan pemansuhan, peruntukanperuntukan peralihan dan kecualian.

36. _Fasal 32 bertujuan memansuhkan Akta Lembaga Padi dan_
Beras Negara 1971 dan membubarkan Lembaga yang ditubuhkan
di bawahnya. Peraturan-peraturan yang dibuat di bawahnya
hendaklah terus berkuatkuasa sehingga dipinda, dibatal atau
digantikan oleh peraturan-peraturan baru yang dibuat di bawah
Akta. Pemansuhan itu tidaklah akan menjejaskan keesahan apa-apa
lesen, permit atau kebenaran yang diberikan di bawah Akta yang
dimansuhkan. Pemansuhan itu juga tidak akan menjejaskan apa-apa
hak, hakmilik, kepentingan, kebebasan, keistimewaan, obligasi atau
liabiliti yang diperolehi, terakru atau dilakukan di bawah Akta yang
dimansuhkan.

37. _Fasal 33 memperuntukkan bahawa apa-apa tanah, hak dan_
kepentingan mengenai tanah yang dimiliki oleh Lembaga Padi dan
Beras Negara sebelum .pembubarannya hendaklah apabila
dibubarkan diletakhak kepada Pesuruhjaya Tanah Persekutuan bagi
maksud-maksud Kerajaan.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1776.]


-----

