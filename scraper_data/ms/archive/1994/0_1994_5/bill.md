---
Year: 1994
Bill: D.R.06/1994 - Rang Undang-Undang Lembaga Pembangunan Industri Pembinaan Malaysia 1994 (Lulus)
Title: D.R.06/1994 - Rang Undang-Undang Lembaga Pembangunan Industri Pembinaan Malaysia 1994 (Lulus)
Download URL: https://www.parlimen.gov.my/files/billindex/pdf/1994/DR061994.pdf
URL: https://www.parlimen.gov.my/files/billindex/pdf/1994/DR061994.pdf
---
---
Reading:
D.R.06/1994
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 6/94**

**Naskhah** **Sahih—Bahasa Kebangsaan**

RANG UNDANG-UNDANG LEMBAGA
PEMBANGUNAN INDUSTRI PEMBINAAN
MALAYSIA 1994

SUSUNAN FASAL

BAHAGIAN I

PERMULAAN

Fasal

1. Tajuk ringkas, mula berkuatkuasa dan pemakaian.
2. Tafsiran.

BAHAGIAN II

LEMBAGA

3. Lembaga.
4. Fungsi-fungsi Lembaga.
5. Keanggotaan Lembaga.
6. Pengkhidmat awam.
7. Kuasa Menteri untuk memberikan arahan.
8. Penyata, laporan, akaun dan maklumat.
9. Kuasa Lembaga untuk menubuhkan jawatankuasa.

BAHAGIAN III

PENGERUSI, PEGAWAI, PENGKHIDMAT

10. Pengerusi.
11. Ketua Pegawai Eksekutif.
12. Perlantikan pegawai-pegawai dan pengkhidmat-pengkhidmat
Lembaga.
13. Peraturan-peraturan berkenaan dengan syarat-syarat
perkhidmatan.
14. Peraturan-peraturan berkenaan dengan tatatertib.


-----

RANG UNDANG-UNDANG

BAHAGIAN IV

KEWANGAN

Fasal

15. Kumpulan Wang.
16. Pemeliharaan Kumpulan Wang.
17. Perbelanjaan yang hendaklah dipertanggungkan pada

Kumpulan Wang.

18. Perbelanjaan dan penyediaan anggaran.
19. Akta Badan Berkanun (Akaun dan Laporan Tahunan) 1980

adalah terpakai.

BAHAGIAN V

KUASA-KUASA LAIN LEMBAGA

20. Kuasa meminjam.
21. Kuasa untuk memberikan pinjaman.
22. Pelaburan.
23. Kuasa untuk mengguna-khidmat.

24. Kuasa untuk menubuhkan perbadanan.

BAHAGIAN VI

PENDAFTARAN KONTRAKTOR-KONTRAKTOR

25. Pendaftaran kontraktor-kontraktor.
26. Daftar.

27. Notis menghendaki butir-butir.
28. Penalti kerana tidak mematuhi notis.
29. Penalti kerana menjalankan kerja-kerja pembinaan tanpa

didaftarkan.

30. Notis kepada kontraktor tak berdaftar supaya menghentikan

kerja-kerja pembinaan.

31. Kontraktor berdaftar tertakluk kepada Akta ini.

BAHAGIAN VII

AKREDITASI DAN PEMERAKUAN PEKERJA-PEKERJA

BINAAN MAHIR DAN PENYELIA-PENYELIA TAPAK BJNAAN

32. Akreditasi dan pemerakuan.
33. Daftar.

34. Pengambilan kerja pekerja binaan mahir atau penyelia tapak

binaan yang tak diakreditasikan.


-----

LEMBAGA PEMBANGUNAN INDUSTRI

PEMBINAAN MALAYSIA

BAHAGIAN VIII

LEVI

Fasal

35. Pengenaan levi.

BAHAGIAN IX

PENGUATKUASAAN DAN PENYIASATAN

36. Perlantikan Pegawai-pegawai Penyiasat.

BAHAGIAN X

AM

37. Obligasi menyimpan rahsia.
38. Kuasa untuk membuat peraturan-peraturan.
39. Penjalanan pendakwaan.
40. Penalti am.
41. Kuasa untuk mengecualikan.
42. Peruntukan peralihan dan kecualian.

JADUAL


-----

-----

RANG UNDANG-UNDANG

_b e r n a m a_

Suatu Akta untuk menubuhkan Lembaga Pembangunan

Industri Pembinaan Malaysia dan untuk mengadakan
peruntukan bagi fungsi-fungsinya yang berhubungan
dengan industri pembinaan dan bagi perkara-perkara
yang berkaitan dengannya.

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong
dengan nasihat dan persetujuan Dewan Negara dan
Dewan Rakyat yang bersidang dalam Parlimen, dan
dengan kuasa daripadanya, seperti berikut:

BAHAGIAN I

PERMULAAN

1. (1) Akta ini bolehlah dinamakan Akta Lembaga

Pembangunan Industri Pembinaan Malaysia 1994 dan
hendaklah mula berkuatkuasa pada tarikh yang
ditetapkan oleh Menteri melalui pemberitahuan dalam
_Warta._

(2) Akta ini hendaklah terpakai di seluruh Malaysia;

walau bagaimanapun Menteri boleh melalui perintah
menggantung kuatkuasa keseluruhan atau mana-mana
peruntukan Akta ini di mana-mana bahagian di Malaysia.

2. Dalam Akta ini, melainkan jika konteksnya
menghendaki makna yang lain—

"anggota" ertinya seseorang anggota Lembaga

termasuk Pengerusi;


-----

RANG UNDANG-UNDANG

## "industri pembinaan" ertinya industri berkenaan
 dengan kerja-kerja pembinaan;
 "kerja-kerja pembinaan" ertinya pembinaan,
 penyambungan, pemasangan, pembaikan, penyeng- garaan, pembaharuan, pemindahan, pengubahsuaian, pengubahan, perombakan atau perobohan—
 (a) mana-mana bangunan, binaan, bangunan besar,
 struktur, tembok, pagar atau cerobong, sama ada dibina keseluruhannya atau sebahagiannya di atas atau di bawah paras bumi;
 (b) mana-mana jalan, kerja-kerja pelabuhan,
 landasan keretapi, laluan atau talian kabel, terusan atau padang terbang;
 (c) apa-apa kerja saliran, pengairan atau kawalan
 sungai;
 (d) apa-apa kerja elektrik, mekanikal, air, gas,
 petrokimia atau telekomunikasi; atau
 (e) mana-mana jambatan, jejambat, empangan,
 reservoir, kerja tanah, talian paip, pembetung, akueduk, pemacu, syaf, terowong atau kerja- kerja penebusgunaan,
 dan termasuklah apa-apa kerja yang menjadi bahagian yang penting, atau adalah persediaan atau sementara bagi kerja-kerja yang diperihalkan dalam perenggan (a) hingga (e), termasuk pembersihan tapak, penyelidikan dan pembaikan tanah, pemindahan tanah, penggalian, meletakkan batu asas, pemulihan dan melanskap tapak;
 "Ketua Pegawai Eksekutif" ertinya Ketua Pegawai
 Eksekutif yang dilantik di bawah seksyen 11;
 "kontraktor" ertinya seseorang yang mengakujanji
 untuk menjalankan dan menyiapkan apa-apa kerja pembinaan;
 "Kumpulan Wang" ertinya kumpulan wang yang
 ditubuhkan di bawah seksyen 15;
 "Lembaga" ertinya Lembaga Pembangunan Industri
 Pembinaan Malaysia yang ditubuhkan di bawah seksyen 3;


-----

LEMBAGA PEMBANGUNAN INDUSTRI

PEMBINAAN MALAYSIA

"Menteri" ertinya Menteri yang pada masa ini

dipertanggungkan dengan tanggungjawab bagi perkara-
perkara yang berhubungan dengan kerjaraya;

"pekerja binaan mahir" ertinya seseorang yang

memiliki tahap kemahiran yang boleh diterima
sebagaimana yang ditentukan oleh Lembaga daripada
satu atau lebih tred seperti yang disenaraikan dalam
Jadual Ketiga;

"Pengerusi" ertinya Pengerusi Lembaga yang dilantik

di bawah seksyen 5;

"penyelia tapak binaan" ertinya seseorang yang

ditugaskan di tapak binaan oleh kontraktor untuk
menyelia kerja-kerja pembinaan;

"syarikat" mempunyai erti yang sama seperti yang

diberikan kepada "perbadanan" di bawah subseksyen
4(1) Akta Syarikat 1965.

BAHAGIAN II

LEMBAGA

3. Maka adalah dengan ini ditubuhkan suatu pertubuhan
perbadanan bernama "Lembaga Pembangunan Industri

Pembinaan Malaysia" yang kekal turun-temurun dan
mempunyai suatu meterai biasa, yang boleh mendakwa
dan didakwa atas nama perbadanannya dan, tertakluk
kepada dan bagi maksud-maksud Akta ini, boleh
membuat kontrak dan boleh memperolehi, membeli,
mengambil, memegang dan menikmati apa-apa jenis
harta alih dan harta tak alih dan boleh memindahkan,
menyerahhakkan, menyerahkan balik, memulangkan,
menggadaikan, menggadai-janji, mendemis, menyerah-
hakkan semula, memindahmilikkan atau dengan apa-apa
cara lain melupuskan, atau membuat apa-apa urusan
mengenai apa-apa harta alih atau harta tak alih atau apa-
apa kepentingan mengenainya yang terletakhak pada

Lembaga, mengikut apa-apa terma yang difikirkannya
patut.


-----

RANG UNDANG-UNDANG

(1) Fungsi-fungsi Lembaga ialah—

_(a) memajukan dan menggalakkan pembangunan,_

pembaikan dan pengembangan industri
pembinaan;

_(b) menasihati dan membuat syor-syor kepada_

Kerajaan Persekutuan dan Kerajaan Negeri
mengenai perkara-perkara yang menyentuh
atau berkaitan dengan industri pembinaan;

_(c) memajukan, menggalakkan dan mengusahakan_

penyelidikan mengenai apa-apa perkara yang
berhubungan dengan industri pembinaan;

_(d) memajukan, menggalakkan dan membantu_

eksport perkhidmatan berhubungan dengan
industri pembinaan;

_(e) mengadakan perkhidmatan perundingan dan_

nasihat berkenaan dengan industri pembinaan;

_(f) memajukan jaminan kualiti dalam industri_

pembinaan;

_(g) menggiatkan penstandardan dan pembaikan_

teknik pembinaan dan bahan binaan;

_(h) mendayausahakan dan menyenggara sistem_

maklumat industri pembinaan;

_(i) mengadakan, memajukan, mengkaji semula dan_

menyelaraskan program latihan yang

dianjurkan oleh pusat latihan pembinaan awam
dan persendirian bagi pekerja-pekerja binaan
mahir dan penyelia-penyelia tapak binaan;

_(j) meakreditasikan dan mendaftar kontraktor-_

kontraktor dan untuk membatalkan,

menggantung atau memasukkan semula
pendaftaran mana-mana kontraktor berdaftar;
dan

_(k) meakreditasikan dan memperakui pekerja-_

pekerja binaan mahir dan penyelia-penyelia
tapak binaan.

(2) Lembaga adalah berkuasa melakukan segala

perkara yang suaimanfaat atau yang semunasabahnya


-----

LEMBAGA PEMBANGUNAN INDUSTRI

PEMBINAAN MALAYSIA

perlu bagi, atau bersampingan dengan, pelaksanaan
fungsi-fungsinya dan, khususnya, tetapi tanpa
menjejaskan keluasan yang tersebut di atas—

_(a) menjalankan segala aktiviti, khususnya aktiviti-_

aktiviti berkenaan dengan industri pembinaan,
yang penjalanannya didapati oleh Lembaga
adalah perlu, berfaedah atau sesuai bagi atau
berkaitan dengan pelaksanaan fungsi-

fungsinya;

_(b) mengawardkan perakuan kecekapan;_

_(c) dengan kelulusan Menteri, menubuhkan atau_

memperkembangkan, atau memajukan

penubuhan atau pengembangan, syarikat-
syarikat, perbadanan-perbadanan atau badan-
badan lain untuk menjalankan mana-mana
aktiviti sedemikian sama ada di bawah kawalan
atau kawalan separa Lembaga atau secara
bebas;

_(d) mengadakan bantuan kewangan dalam bentuk_

pinjaman atau selainnya kepada orang-orang
yang terlibat dalam industri pembinaan bagi
maksud menggalakkan industri tersebut dan
mengadakan apa-apa gerenti bagi pihak
mereka;

_(e) mengenakan fee atau apa-apa caj lain yang_

difikirkannya patut bagi melaksanakan mana-
mana fungsi atau kuasanya;

_(f) menerima,_ sebagai balasan apa-apa

perkhidmatan yang mungkin diberikan olehnya,
apa-apa komisen atau pembayaran sebagaimana
yang telah dipersetujui dengan mana-mana
orang; dan

_(g) melakukan apa-apa perkara lain yang_

difikirkannya patut bagi membolehkannya
menjalankan fungsi-fungsi dan kuasa-kuasanya
dengan berkesan.

(3) Tertakluk kepada seksyen 7, adalah menjadi

tanggungjawab Lembaga dalam melaksanakan fungsi-


-----

# 10 RANG UNDANG-UNDANG

fungsinya di bawah Akta ini untuk memastikan bahawa
fungsi-fungsi itu dilaksanakan mengikut cara yang dapat
menjayakan dasar Kerajaan yang sedang berkuatkuasa
dan khususnya dasar yang berhubungan dengan industri
pembinaan.

5. (1) Lembaga hendaklah terdiri daripada anggota-
anggota yang berikut:

_(a) seorang Pengerusi;_

_(b) enam orang wakil daripada sektor swasta; dan_

_(c) empat orang wakil yang hendaklah memegang_
jawatan dalam perkhidmatan awam,

yang hendaklah dilantik oleh Menteri.

(2) Peruntukan-peruntukan Jadual Pertama adalah
terpakai bagi Lembaga.

6. Semua anggota, pegawai dan pengkhidmat Lembaga,
## semasa menunaikan kewajipan-kewajipan mereka
sebagai anggota, pegawai dan pengkhidmat Lembaga,
hendaklah disifatkan sebagai pengkhidmat awam
mengikut pengertian Kanun Keseksaan.

7. Lembaga hendaklah bertanggungjawab kepada
Menteri, dan Menteri boleh dari semasa ke semasa
memberikan arahan-arahan yang tidak tak konsisten
dengan Akta ini dan Lembaga hendaklah, dengan
seberapa segera yang boleh, melaksanakan segala arahan
sedemikian.

8. (1) Lembaga hendaklah memberi Menteri, dan
mana-mana pihak berkuasa awam sebagaimana yang
diarahkan oleh Menteri, apa-apa penyata, akaun dan
maklumat berkenaan dengan harta dan aktiviti-aktiviti
Lembaga sebagaimana yang dikehendaki atau diarahkan
oleh Menteri dari semasa ke semasa.

(2) Tanpa menjejaskan keluasan subseksyen (1),
Lembaga hendaklah, dengan seberapa segera yang
praktik selepas akhir setiap tahun kewangan,
menyebabkan dibuat dan dihantar kepada Menteri dan,


-----

LEMBAGA PEMBANGUNAN INDUSTRI

PEMBINAAN MALAYSIA

jika diarahkan sedemikian oleh Menteri, kepada mana-

mana pihak berkuasa awam lain suatu laporan yang
memperkatakan aktiviti-aktiviti Lembaga sepanjang
tahun kewangan yang sebelumnya dan laporan itu
hendaklah dalam bentuk serta hendaklah mengandungi
apa-apa maklumat yang berhubungan dengan prosiding
dan dasar Lembaga sebagaimana yang dinyatakan oleh
Menteri dari semasa ke semasa.

9. (1) Lembaga boleh menubuhkan apa-apa jawatan-
kuasa yang difikirkannya perlu atau suaimanfaat untuk
membantunya dalam pelaksanaan fungsi-fungsinya di
bawah Akta ini.

(2) Lembaga boleh melantik mana-mana orang yang

sesuai menjadi anggota mana-mana jawatankuasa yang
ditubuhkan di bawah subseksyen (1).

(3) Sesuatu jawatankuasa yang ditubuhkan di bawah

seksyen ini boleh memilih mana-mana anggotanya
menjadi pengerusi dan boleh mengawalselia prosedurnya

sendiri dan, pada menjalankan kuasa-kuasanya di bawah
subseksyen ini, jawatankuasa itu hendaklah tertakluk
kepada dan bertindak mengikut apa-apa arahan yang
diberi kepadanya oleh Lembaga.

(4) Mana-mana mesyuarat jawatankuasa yang

ditubuhkan di bawah seksyen ini hendaklah diadakan
pada bila-bila masa dan di tempat yang ditentukan oleh
pengerusi jawatankuasa, tertakluk kepada subseksyen
(3).

(5) Sesuatu jawatankuasa boleh menjemput mana-

mana orang untuk menghadiri mana-mana mesyuaratnya
bagi maksud menasihatinya atas apa-apa perkara yang
dibincangkan dengan syarat bahawa orang yang dijemput
sedemikian itu tidak berhak mengundi di mana-mana
mesyuarat itu.

(6) Anggota-anggota sesuatu jawatankuasa yang

ditubuhkan di bawah seksyen ini dan mana-mana orang
yang dijemput di bawah subseksyen (5) untuk


-----

## 12 RANG UNDANG-UNDANG

menghadiri mana-mana mesyuarat sesuatu jawatankuasa
boleh dibayar apa-apa elaun yang ditentukan oleh
Lembaga.

BAHAGIAN III

PENGERUSI, PEGAWAI, PENGKHIDMAT

10. (1) Tanpa menjejaskan peruntukan-peruntukan lain
Akta ini, Pengerusi hendaklah melaksanakan apa-apa
kewajipan yang ditentukan oleh Menteri dari semasa ke
semasa.

(2) Jika Pengerusi tidak ada buat sementara di dalam
Malaysia atau tidak berupaya oleh sebab sakit atau
kerana apa-apa sebab lain yang baik tidak dapat
melaksanakan kewajipan-kewajipannya, Menteri boleh
melantik mana-mana anggota Lembaga untuk
menjalankan kewajipan-kewajipan Pengerusi.

11. (1) Lembaga boleh, dengan kelulusan Menteri,
melantik seseorang bergelar "Ketua Pegawai Eksekutif"
menjadi pegawai eksekutif utama dan meletakhakkan
padanya apa-apa kuasa dan mempertanggungkan atasnya
apa-apa kewajipan yang ditentukan oleh Lembaga.

(2) Ketua Pegawai Eksekutif hendaklah bertanggung-
jawab bagi pentadbiran dan pengurusan wajar fungsi-
fungsi dan hal-ehwal Lembaga,

(3) Ketua Pegawai Eksekutif hendaklah mempunyai
kuasa pengawalan am atas pegawai-pegawai dan
pengkhidmat-pengkhidmat lain Lembaga.

(4) Ketua Pegawai Eksekutif hendaklah melaksanakan
## apa-apa kewajipan tambahan yang diarahkan oleh
Lembaga dari semasa ke semasa.

(5) Jika Ketua Pegawai Eksekutif tidak ada buat
sementara di dalam Malaysia atau tidak berupaya oleh
sebab sakit atau kerana apa-apa sebab lain yang baik
tidak dapat melaksanakan kewajipan-kewajipannya,
Lembaga boleh mengarahkan mana-mana pegawai lain
menjalankan kewajipan-kewajipannya.


-----

LEMBAGA PEMBANGUNAN INDUSTRI

PEMBINAAN MALAYSIA

12. (1) Tertakluk kepada apa-apa peraturan yang

dibuat di bawah seksyen 13, Lembaga boleh melantik,
atas apa-apa terma dan syarat sebagaimana yang
difikirkannya wajar, pegawai-pegawai dan pengkhidmat-
pengkhidmat yang perlu bagi menjalankan maksud-
maksud Akta ini.

(2) Tiada seorang pun layak diambil kerja sebagai

pegawai atau pengkhidmat Lembaga, jika dia, secara
langsung atau secara tak langsung, mempunyai sendiri
atau melalui pekongsinya, apa-apa syer atau kepentingan
dalam apa-apa kontrak, atau kontrak yang dicadangkan
dengan, untuk atau bagi pihak Lembaga.

13. Lembaga boleh, dari semasa ke semasa, dengan

kelulusan Menteri, membuat peraturan-peraturan
berkenaan dengan syarat-syarat perkhidmatan pegawai-
pegawai dan pengkhidmat-pengkhidmat Lembaga.

14. (1) Lembaga boleh, dari semasa ke semasa, dengan

kelulusan Menteri, membuat peraturan-peraturan
berkenaan dengan tatatertib pegawai-pegawai dan
pengkhidmat-pengkhidmat Lembaga.

(2) Peraturan-peraturan yang dibuat di bawah seksyen

ini boleh termasuk peruntukan-peruntukan bagi—

_(a) penahanan kerja dengan pengurangan gaji atau_

saraan lain; atau

_(b) penggantungan kerja tanpa gaji atau saraan lain,_

seseorang pegawai atau pengkhidmat Lembaga
sementara menanti keputusan prosiding tatatertib

terhadapnya.

(3) Peraturan-peraturan yang dibuat di bawah seksyen

ini hendaklah mewujudkan apa-apa kesalahan tatatertib
dan mengadakan peruntukan bagi apa-apa hukuman
tatatertib yang difikirkan sesuai oleh Lembaga, dan
hukuman-hukuman yang diperuntukkan sedemikian
boleh meliputi pembuangan kerja atau penurunan
pangkat.

(4) Peraturan-peraturan yang dibuat di bawah seksyen

ini boleh, dalam menetapkan prosedur bagi prosiding


-----

14 RANG UNDANG-UNDANG

tataterlib, memberikan peluang kepada orang yang
terhadapnya prosiding tatatertib itu diambil membuat
representasi sebelum keputusan diambil oleh Lembaga
atas pertuduhan tatatertib terhadap orang itu.

BAHAGIAN IV

KEWANGAN

15. (1) Maka adalah dengan ini ditubuhkan. bagi
maksud-maksud Akta ini, suatu kumpulan wang yang
akan ditadbirkan dan dikawal oleh Lembaga.

(2) Kumpulan Wang hendaklah terdiri daripada—

_(a) apa-apa jumlah wang yang diperuntukkan dari_
semasa ke semasa bagi maksud-maksud Akta
ini oleh Parlimen;

_(b) wang yang didapati daripada perkhidmatan_
perundingan dan nasihat yang disediakan oleh
Lembaga;

_(c) wang yang didapati daripada penjalanan sistem_
maklumat industri pembinaan;

_(d) wang yang didapati atau terbit daripada apa-_
apa harta, pelaburan, gadai-janji, gadaian atau
debentur yang diperolehi oleh atau yang
terletakhak pada Lembaga;

_(e) apa-apa harta, pelaburan, gadai-janji, gadaian_
atau debentur yang diperolehi oleh atau
terletakhak pada Lembaga;

_(f) jumlah-jumlah wang yang dipinjam oleh_
Lembaga bagi maksud menjelaskan mana-mana
obligasinya atau menunaikan mana-mana
kewajipannya;

_(g) wang yang didapati daripada pendaftaran_
kontraktor-kontraktor dan akreditasi,
pemerakuan dan pendaftaran pekerja-pekerja
binaan mahir dan penyelia-penyelia tapak
binaan;

_(h) wang yang dipungut dengan cara levi di bawah_
seksyen 35 Akta ini; dan


-----

LEMBAGA PEMBANGUNAN INDUSTRI

PEMBINAAN MALAYSIA

_(i) segala wang atau harta lain yang mungkin_

dengan apa-apa cara menjadi kena dibayar
kepada, atau terletakhak pada, Lembaga
berkenaan dengan apa-apa perkara yang
bersampingan dengan fungsi-fungsi, kuasa-
kuasa dan kewajipan-kewajipannya.

16. Maka adalah menjadi kewajipan Lembaga

memelihara Kumpulan Wang dengan melaksanakan,
menjalankan dan menunaikan fungsi-fungsi, kuasa-kuasa
dan kewajipan-kewajipannya di bawah Akta ini untuk
memastikan bahawa jumlah hasil Lembaga, tertakluk
kepada apa-apa arahan yang diberikan oleh Menteri,
cukup untuk membayar semua wang yang boleh
dipertanggungkan dengan sepatutnya kepada akaun
hasilnya, termasuk susut nilai dan bunga atas modal, dari

setahun ke setahun.

17. Kumpulan Wang hendaklah dibelanjakan bagi
maksud-maksud—

_(a) membayar_ apa-apa perbelanjaan yang

dilakukan dengan sah oleh Lembaga, termasuk
fee dan kos guaman dan kos-kos dan fee-fee
lain, dan saraan bagi pegawai-pegawai dan

pengkhidmat-pengkhidmat yang dilantik dan
diambil kerja oleh Lembaga, termasuk elaun
persaraan awal;

_(b) membayar_ apa-apa belanja, kos atau

perbelanjaan lain yang dilakukan atau
disetujuterima dengan sepatutnya oleh

Lembaga dalam melaksanakan fungsi-fungsi
dan kuasa-kuasanya di bawah seksyen 4;

_(c) membayar balik apa-apa wang yang dipinjam_

di bawah Akta ini dan bunga yang kena dibayar
atasnya; dan

_(d) pada amnya, membayar apa-apa perbelanjaan_

bagi melaksanakan peruntukan-peruntukan
Akta ini.


-----

16 RANG UNDANG-UNDANG

18. (1) Perbelanjaan Lembaga sehingga sebanyak yang
dibenarkan oleh Menteri bagi mana-mana satu tahun
hendaklah dibayar daripada Kumpulan Wang.

(2) Sebelum permulaan setiap tahun, Lembaga
hendaklah mengemukakan kepada Menteri suatu
anggaran perbelanjaan bagi tahun yang berikutnya dalam
apa-apa bentuk dan yang mengandungi apa-apa butir
sebagaimana yang diarahkan oleh Menteri, dan sebelum
permulaan tahun yang berikutnya Menteri hendaklah
memberitahu Lembaga amaun yang dibenarkan bagi
perbelanjaan pada amnya atau amaun yang dibenarkan
bagi setiap jenis perbelanjaan.

(3) Lembaga boleh pada bila-bila masa
mengemukakan kepada Menteri suatu anggaran
tambahan bagi mana-mana satu tahun dan Menteri boleh
membenarkan kesemua atau mana-mana bahagian
daripada perbelanjaan tambahan yang termasuk dalam
anggaran tambahan itu.

(4) Menteri boleh mengarahkan Lembaga
mengemukakan suatu salinan anggaran atau anggaran
tambahan itu, mengikut mana-mana yang berkenaan,
kepada mana-mana pihak berkuasa awam lain
sebagaimana yang dinyatakan dalam arahan itu.

19. Akta Badan Berkanun (Akaun dan Laporan
Tahunan) 1980 adalah terpakai bagi Lembaga dan mana-
mana perbadanan yang ditubuhkan di bawah Akta ini.

BAHAGIAN V

KUASA-KUASA LAIN LEMBAGA

20. (1) Lembaga boleh, dari semasa ke semasa, dengan
kelulusan Menteri, meminjam, atas apa-apa kadar bunga
dan bagi apa-apa tempoh dan atas apa-apa terma tentang
masa dan cara pembayaran balik dan selainnya
sebagaimana yang diluluskan oleh Menteri, apa-apa
jumlah wang yang diperlukan oleh Lembaga bagi
menjelaskan mana-mana obligasinya atau bagi
menunaikan mana-mana kewajipannya.


-----

LEMBAGA PEMBANGUNAN INDUSTRI

PEMBINAAN MALAYSIA

(2) Lembaga boleh, dari semasa ke semasa, dengan

kelulusan Menteri, meminjam wang melalui pengeluaran
bon, debentur atau stok daripada apa-apa kelas dan nilai
dan atas apa-apa terma yang difikirkannya suaimanfaat,
dengan kelulusan Menteri, bagi semua atau mana-mana
maksud yang berikut;

_(a) peruntukan modal kerja;_

_(b) pelaksanaan fungsi-fungsi, penjalanan kuasa-_

kuasa dan penunaian kewajipan-kewajipan
Lembaga di bawah Akta ini;

_(c) pelaksanaan apa-apa fungsi tambahan yang_

diusahakan oleh Lembaga di bawah Akta ini;

_(d) penebusan apa-apa syer atau stok yang ia_

dikehendaki atau berhak menebusnya; dan

_(e) apa-apa perbelanjaan_ lain yang boleh

dipertanggungkan dengan sewajarnya pada
akaun modal.

21. Pada melaksanakan fungsi-fungsinya, menjalankan
kuasa-kuasanya dan menunaikan kewajipan-kewajipan-
nya Lembaga boleh, dengan kelulusan Menteri,
memberikan pinjaman, dan pinjaman itu boleh diberikan
tertakluk kepada apa-apa terma dan syarat yang
difikirkan oleh Lembaga, dengan kelulusan Menteri,
patut dikenakan dalam mana-mana hal tertentu.

22. Aset Lembaga, setakat yang tidak dikehendaki untuk
dibelanjakan oleh Lembaga di bawah Akta ini, hendaklah
dilaburkan mengikut apa-apa cara yang diluluskan oleh
Menteri.

23. Lembaga boleh mengguna-khidmat dan membayar
ejen-ejen dan penasihat-penasihat teknik, termasuk
peguambela dan peguamcara, jurubank, pengurus
kumpulan wang, broker saham, juruukur, penilai dan
orang-orang lain, untuk menjalankan apa-apa urusan atau
melakukan apa-apa perbuatan yang dikehendaki
dijalankan atau dilakukan dalam melaksanakan fungsi-
fungsinya, menjalankan kuasa-kuasanya atau


-----

18 RANG UNDANG-UNDANG

menunaikan kewajipan-kewajipannya atau bagi
melaksanakan maksud-maksud Akta ini dengan lebih
## baik.

24. (1) Lembaga boleh dari semasa ke semasa, dengan
kelulusan Menteri, melalui perintah yang disiarkan
dalam Warta, menubuhkan sesuatu perbadanan, dengan
apa-apa nama yang difikirkan patut oleh Lembaga, untuk
## melaksanakan dan untuk menjaga, mengelolakan dan
menguruskan apa-apa projek, skim atau perusahaan yang
telah dirancangkan atau diusahakan oleh Lembaga pada
melaksanakan fungsi-fungsinya, menjalankan kuasa-
kuasanya atau menunaikan kewajipan-kewajipannya.

(2) Jadual Kedua adalah terpakai bagi tiap-tiap
perbadanan yang ditubuhkan oleh Lembaga di bawah
subseksyen (1).

BAHAGIAN VI

PENDAFTARAN KONTRAKTOR-KONTRAKTOR

25. (1) Tiada seorang pun boleh mengakujanji untuk
menjalankan dan menyiapkan apa-apa kerja pembinaan
melainkan jika dia berdaftar dengan Lembaga dan
memegang suatu perakuan pendaftaran yang sah yang
dikeluarkan oleh Lembaga.

(2) Tiap-tiap perakuan pendaftaran hendaklah
mengikut cara dan bentuk yang ditetapkan.

## 26. Lembaga hendaklah menyimpan dan menyenggara
suatu Daftar yang hendaklah mengandungi nama, alamat
perniagaan dan butir-butir lain kontraktor yang
didaftarkan sebagai kontraktor berdaftar.

27. (1) Bagi maksud menjalankan fungsi-fungsinya di
bawah seksyen 4, Lembaga boleh dengan notis dalam
bentuk yang ditetapkan menghendaki mana-mana orang
memberi apa-apa butir dalam pengetahuan orang itu, atau
dia boleh mendapatkan, berhubungan dengan mana-mana
kontraktor atau kerja pembinaan mengikut apa-apa cara
## dan bentuk sebagaimana yang dinyatakan oleh Lembaga.


-----

LEMBAGA PEMBANGUNAN INDUSTRI 19
PEMBINAAN MALAYSIA

(2) Notis di bawah subseksyen (1) boleh disampaikan
dengan menyerahkannya kepada orang itu di tapak
binaan, tempat kerjanya atau di kediamannya.

(3) Sesuatu notis boleh menghendaki maklumat
diberikan pada masa tertentu atau dalam lat-lat tempoh
tertentu.

(4) Lembaga tidaklah boleh menghendaki mana-mana
orang memberikan maklumat yang akan menzahirkan
apa-apa rahsia perdagangan.

28. Seseorang yang—

_(a) tidak mematuhi kehendak-kehendak suatu notis_
yang dikeluarkan di bawah seksyen 27; atau

_(b) dengan disedarinya atau secara melulu_
memberikan atau menyebabkan diberikan apa-
apa butir palsu mengenai apa-apa perkara yang
dinyatakan dalam notis yang dikeluarkan di
bawah seksyen 27,

adalah melakukan suatu kesalahan dan, apabila
disabitkan, boleh didenda tidak melebihi lima ratus
ringgit dan, dalam hal kesalahan yang berterusan,
didenda tidak melebihi lima ratus ringgit bagi tiap-tiap
hari atau sebahagian daripada sehari yang kesalahan itu
berterusan selepas sabitan.

29. Seseorang yang mengakujanji untuk menjalankan
atau menjalankan dan menyiapkan apa-apa kerja
pembinaan tanpa didaftarkan sebagai kontraktor
berdaftar dengan Lembaga adalah melakukan suatu
kesalahan di bawah Akta ini dan, apabila disabitkan,
## boleh didenda tidak melebihi lima puluh ribu ringgit.

30. (1) Jika Lembaga mendapati bahawa kerja-kerja
pembinaan sedang diusahakan atau dijalankan oleh
kontraktor yang tidak berdaftar dengan Lembaga,
Lembaga boleh dengan notis dalam bentuk yang
ditetapkan yang disampaikan kepada kontraktor itu
menghendakinya untuk tidak memulakan atau
meneruskan kerja-kerja pembinaan itu.


-----

20 RANG UNDANG-UNDANG

(2) Seseorang yang tidak mematuhi kehendak-
kehendak notis di bawah subseksyen (1) adalah
melakukan suatu kesalahan dan, apabila disabitkan,
boleh didenda tidak melebihi lima ratus ringgit, dan
## dalam hal kesalahan yang berterusan, didenda tidak
melebihi lima ratus ringgit bagi tiap-tiap hari atau
sebahagian daripada sehari yang kesalahan itu berterusan
selepas sabitan.

31. Tiap-tiap kontraktor berdaftar adalah tertakluk
kepada Akta ini.

BAHAGIAN VII

AKREDITASI DAN PEMERAKUAN PEKERJA-PEKERJA
BINAAN MAHIR DAN PENYELIA-PENYELIA
TAPAK BINAAN

32. (1) Lembaga hendaklah meakreditasikan dan
memperakui pekerja-pekerja binaan mahir dan penyelia-
penyelia tapak binaan mengikut cara dan bentuk yang
## ditetapkan.

(2) Pekerja-pekerja binaan mahir yang disebut dalam
subseksyen (1) adalah seperti yang dinyatakan dalam
Jadual Ketiga.

(3) Menteri boleh, dari semasa ke semasa, melalui
sesuatu perintah yang disiarkan dalam Warta,
menambah, memotong, mengubah atau meminda Jadual
Ketiga.

33. Lembaga hendaklah menyimpan dan menyenggara
suatu Daftar yang hendaklah mengandungi nama, alamat,
tred, kemahiran dan butir-butir lain mengenai pekerja-
pekerja binaan mahir dan penyelia-penyelia tapak binaan
yang diakreditasikan.

34. Seseorang kontraktor berdaftar yang mengambil
kerja seseorang pekerja binaan mahir yang tak
diakreditasikan atau seseorang penyelia tapak binaan
yang tak diakreditasikan atau kedua-duanya adalah
melakukan suatu kesalahan dan, apabila disabitkan,
boleh didenda tidak melebihi lima ribu ringgit.


-----

LEMBAGA PEMBANGUNAN INDUSTRI

PEMBINAAN MALAYSIA

BAHAGIAN VIII

LEVI

35. (1) Tiap-tiap kontraktor berdaftar hendaklah
memberitahu dan mengemukakan kepada Lembaga apa-
apa kontrak yang dia telah sempurnakan ke atas apa-apa

kerja pembinaan yang mempunyai jumlah kontrak lima
ratus ribu ringgit ke atas.

(2) Maka hendaklah dikenakan oleh Lembaga ke atas

tiap-tiap kontraktor berdaftar, sebelum bermulanya apa-
apa kerja pembinaan yang mempunyai jumlah kontrak
lima ratus ribu ringgit ke atas, levi yang hendaklah suku
peratus daripada jumlah kontrak.

## (3) Lembaga hendaklah selepas itu memberitahu

kontraktor berdaftar mengenai amaun levi yang kena
dibayar dalam apa-apa tempoh yang ditetapkan oleh
Lembaga.

(4) Levi boleh dibayar kepada Lembaga atau ejen-

ejennya yang diberikuasa di mana-mana pejabat atau
tempat yang ditentukan oleh Lembaga.

(5) Jika seseorang kontraktor berdaftar gagal

membayar apa-apa levi yang kena dibayar dalam apa-
apa tempoh yang ditetapkan, kontraktor berdaftar itu
adalah melakukan suatu kesalahan dan, apabila
disabitkan, boleh didenda tidak melebihi lima puluh ribu
ringgit.

(6) Menteri boleh, dari semasa ke semasa, melalui

perintah yang disiarkan dalam Warta mengurangkan atau
menaikkan kadar levi yang dinyatakan dalam subseksyen
(2).

(7) Amaun apa-apa levi yang kena dibayar di bawah

seksyen ini hendaklah didapatkan kembali sebagai
hutang sivil yang kena dibayar kepada Lembaga.

(8) Dalam seksyen ini, "jumlah kontrak" ertinya

balasan bagi suatu kontrak berkenaan dengan apa-apa
kerja pembinaan.


-----

RANG UNDANG-UNDANG

BAHAGIAN IX

**PENGUATKUASAAN DAN PENYIASATAN**

36. (1) Lembaga boleh melantik sekian bilangan
pegawai-pegawai penyiasat yang dikenali sebagai
Pegawai-Pegawai Penyiasat Lembaga yang difikirkannya
## perlu bagi maksud-maksud menjalankan penyiasatan
mengenai apa-apa kesalahan atau pemeriksaan di bawah
Akta ini.

(2) Seseorang Pegawai Penyiasat hendaklah, bagi
maksud-maksud menentukan sama ada peruntukan-
peruntukan Akta ini atau mana-mana peraturan yang
dibuat dibawahnya adalah dipatuhi, mempunyai kuasa
pada bila-bila masa yang munasabah untuk memasuki
mana-mana tapak binaan di mana kerja-kerja pembinaan
sedang dijalankan dan membuat apa-apa siasatan atau
pemeriksaan yang perlu bagi maksud-maksud itu.

(3) Semasa menjalankan sesuatu penyiasatan atau
pemeriksaan di bawah seksyen ini Pegawai Penyiasat
boleh—

_(a) mengemukakan soalan-soalan berkenaan_
dengan pendaftaran mana-mana kontraktor,
akreditasi dan pemerakuan pekerja-pekerja
binaan mahir dan penyelia-penyelia tapak
binaan atau pembayaran levi, dan kesemua
orang itu adalah terikat di sisi undang-undang
untuk menjawab soalan-soalan itu dengan benar
dengan sedaya upaya mereka; dan

_(b) menghendaki mana-mana orang itu menge-_
mukakan kepadanya apa-apa rekod yang
dikehendaki disimpan di bawah Akta ini dan
boleh menyitanya atau mengambil salinan-
salinannya.

(4) Tiap-tiap Pegawai Penyiasat semasa menjalankan
mana-mana kuasa di bawah Akta ini hendaklah
mengisytiharkan jawatannya dan hendaklah menunjuk-
kan kuasanya secara bertulis kepada mana-mana orang
yang terjejas oleh penjalanan kuasa-kuasa itu.


-----

LEMBAGA PEMBANGUNAN INDUSTRI

PEMBINAAN MALAYSIA

(5) Apabila selesai penyiasatannya, Pegawai

Penyiasat hendaklah dengan serta-merta memberi segala
maklumat berhubungan dengan perlakuan apa-apa
## kesalahan kepada pegawai penjaga balai polis dan
seseorang pegawai polis boleh, dengan waran,
menangkap mana-mana orang yang mungkin telah
melakukan suatu kesalahan di bawah Akta ini atau mana-
mana peraturan yang dibuat di bawahnya.

BAHAGIAN X

AM

37. (1) Kecuali bagi mana-mana maksud Akta ini atau
bagi maksud apa-apa prosiding sivil atau jenayah di
bawah mana-mana undang-undang bertulis, tiada
anggota, pegawai atau pengkhidmat Lembaga boleh
menzahirkan apa-apa maklumat yang telah diperolehinya
semasa menjalankan kewajipan-kewajipannya dan yang
tidak disiarkan menurut Akta ini.

(2) Mana-mana orang yang melanggar subseksyen (1)

adalah melakukan suatu kesalahan dan, apabila
disabitkan, boleh didenda tidak melebihi satu ribu ringgit
atau dipenjarakan selama tempoh tidak melebihi enam
bulan atau kedua-duanya.

38. (1) Lembaga boleh, dengan kelulusan Menteri,
membuat apa-apa peraturan yang suaimanfaat atau perlu
bagi melaksanakan peruntukan-peruntukan Akta ini
dengan lebih baik.

(2) Tanpa menjejaskan keluasan subseksyen (1),

peraturan-peraturan boleh dibuat bagi—

_(a) menetapkan cara dan bentuk bagi pendaftaran_

kontraktor-kontraktor dan syarat-syarat

pembatalan, penggantungan atau kemasukkan

semula pendaftaran mana-mana kontraktor

berdaftar;

_(b) menetapkan cara dan bentuk pungutan levi;_

_(c) menetapkan bentuk dan cara penyampaian_

mana-mana notis yang dikehendaki di bawah
Akta ini;


-----

RANG UNDANG-UNDANG

_(d) menetapkan fee-fee dan caj-caj yang kena_
dibayar berkenaan dengan apa-apa perkara
yang dikehendaki bagi maksud-maksud Akta
ini;
_(e) menetapkan cara dan bentuk akreditasi dan_
pemerakuan pekerja-pekerja binaan mahir dan
## penyelia-penyelia tapak binaan;
_(f) menetapkan tanggungjawab dan kawalan_
pegawai-pegawai dan pengkhidmat-
pengkhidmat Lembaga;
_(g) menetapkan cara bagaimana dan terma-terma_
dan syarat-syarat yang atasnya pinjaman boleh
diberikan oleh Lembaga di bawah seksyen 21;

_(h) mengadakan peruntukan pada amnya mengenai_
pelaksanaan fungsi-fungsi, penjalanan kuasa-
kuasa dan penunaian kewajipan-kewajipan
Lembaga di bawah peruntukan-peruntukan
Akta ini; dan
_(i) apa-apa perkara lain amnya untuk menguat-_
kuasakan peruntukan-peruntukan Akta ini.

39. (1) Tiada pendakwaan bagi apa-apa kesalahan di
bawah Akta ini boleh dimulakan kecuali dengan
kebenaran bertulis Pendakwa Raya.

(2) Mana-mana pegawai Lembaga yang diberikuasa
secara bertulis oleh Pengerusi Lembaga boleh
menjalankan pendakwaan bagi mana-mana kesalahan di
bawah Akta ini.

40. Mana-mana orang yang dengan apa-apa perbuatan
atau peninggalan melanggar mana-mana peruntukan di
bawah Akta ini atau mana-mana peraturan yang dibuat
di bawahnya adalah melakukan suatu kesalahan dan jika
tiada penalti diperuntukkan dengan khusus boleh, apabila
disabitkan, didenda tidak melebihi lima ribu ringgit.

41. (1) Menteri boleh melalui perintah yang disiarkan
dalam Warta mengecualikan, tertakluk kepada apa-apa
syarat sebagaimana yang difikirkan patut oleh Menteri
untuk dikenakan, mana-mana orang atau golongan orang


-----

LEMBAGA PEMBANGUNAN INDUSTRI

PEMBINAAN MALAYSIA

daripada semua atau mana-mana peruntukan Akta ini
atau peraturan-peraturan yang dibuat di bawahnya—
_(a) atas alasan bahawa kontraktor itu menjalankan_
kerja-kerja pembinaan bagi maksud mendirikan
kediaman bagi kegunaannya sendiri;
_(b) atas alasan bahawa kontraktor itu mengambil_
kerja kurang daripada tiga orang pekerja untuk
menjalankan kerja-kerja pembinaan; atau
_(c) bagi apa-apa sebab yang baik yang konsisten_
dengan maksud-maksud Akta ini.

(2) Menteri boleh pada bila-bila masa melalui perintah
yang disiarkan dalam Warta membatalkan mana-mana
perintah yang dibuat di bawah subseksyen (1) jika
Menteri berpuas hati bahawa pengecualian itu tidak lagi
boleh diberikan.

42. (1) Mana-mana orang yang sebelum sahaja tarikh
mula berkuatkuasanya Akta ini telah menjalankan apa-
apa kerja pembinaan boleh terus berbuat demikian dalam
tempoh dua belas bulan daripada mula berkuatkuasanya
Akta ini:
Dengan syarat bahawa dalam tempoh itu orang itu
hendaklah dengan seberapa segera yang praktik membuat
permohonan bagi pendaftaran sebagai kontraktor atau
bagi akreditasi, pemerakuan dan pendaftaran sebagai
pekerja binaan mahir atau penyelia tapak binaan.

(2) Mana-mana kontraktor yang menjalankan apa-apa
kerja pembinaan menurut suatu kontrak yang
disempurnakan sebelum tarikh mula berkuatkuasanya
Akta ini hendaklah dikecualikan daripada pembayaran
apa-apa levi di bawah seksyen 35.

JADUAL PERTAMA
(Subseksyen 5(2)

PERUNTUKAN-PERUNTUKAN YANG TERPAKAI BAGI LEMBAGA

1. (1) Tertakluk kepada apa-apa syarat yang dinyatakan dalam
suratcara perlantikannya, seseorang anggota Lembaga hendaklah
memegang jawatan selama tempoh yang tidak melebihi dua tahun
dan adalah layak dilantik semula.


-----

26 RANG UNDANG-UNDANG

(2) Perlantikan mana-mana anggota boleh pada bila-bila masa
dibatalkan oleh Menteri tanpa memberikan apa-apa sebab.

(3) Seseorang anggota boleh pada bila-bila masa meletakkan
jawatannya dengan mengutus surat kepada Menteri.

(4) Tiap-tiap anggota hendaklah menumpukan masa kepada
urusan Lembaga sebanyak yang perlu bagi menunaikan kewajipan-
kewajipannya dengan berkesan.

2. (1) Jawatan seseorang anggota Lembaga hendaklah menjadi
kosong—

_(a) jika dia mati;_

_(b) jika telah dibuktikan terhadapnya, atau jika dia telah_
disabitkan atas, sesuatu pertuduhan berkenaan dengan—
(i) kesalahan yang melibatkan fraud, kecurangan atau
keburukan akhlak;
(ii) kesalahan di bawah mana-mana undang-undang
yang berhubungan dengan rasuah atau di bawah
seksyen 37; atau
(iii) apa-apa kesalahan lain yang boleh dihukum dengan
pemenjaraan (sama ada pemenjaraan sahaja atau
sebagai tambahan kepada denda atau sebagai ganti
denda) selama lebih daripada dua tahun;

_(c) jika dia menjadi bankrap;_

_(d) jika dia tak sempurna akal atau, kerana apa-apa sebab lain,_
tak berupaya menunaikan kewajipan-kewajipannya;

_(e) jika dia tidak menghadiri mesyuarat tiga kali berturut-_
turut tanpa kebenaran Lembaga;

_(f) jika perletakan jawatannya diterima oleh Menteri; atau_

_(g) jika perlantikannya dibatalkan oleh Menteri._

(2) Jika mana-mana orang terhenti menjadi anggota oleh sebab
mana-mana peruntukan Akta ini, seorang lain hendaklah dilantik
untuk menggantikannya mengikut peruntukan-peruntukan yang
berkenaan.

3. Maka hendaklah dibayar kepada anggota-anggota Lembaga atau
mana-mana orang lain (yang bukan pegawai atau pengkhidmat
Lembaga yang termasuk dalam peruntukan-peruntukan Akta ini
yang berhubungan dengan terma-terma dan syarat-syarat
perkhidmatan yang terpakai baginya) apa-apa saraan atau elaun
sebagaimana yang ditentukan oleh Menteri.

4. (I) Lembaga hendaklah bermesyuarat sekurang-kurangnya dua
bulan sekali.


-----

LEMBAGA PEMBANGUNAN INDUSTRI

PEMBINAAN MALAYSIA

(2) Kuorum Lembaga ialah tujuh orang.

(3) Tertakluk kepada peruntukan-peruntukan Akta ini, Lembaga

hendaklah menentukan prosedurnya sendiri.

5. Lembaga boleh menjemput atau meminta mana-mana orang
(yang bukan anggota Lembaga) menghadiri mana-mana mesyuarat
atau perbincangan Lembaga bagi maksud menasihatinya tentang
apa-apa perkara yang dibincangkan tetapi mana-mana orang yang
hadir sedemikian tidak berhak mengundi dalam mesyuarat atau
perbincangan itu.

6. (1) Lembaga hendaklah mempunyai suatu meterai biasa yang
mengandungi apa-apa tanda yang diluluskan oleh Lembaga dan
meterai itu boleh dari semasa ke semasa dipecahkan, ditukar, diubah
atau dibuat baharu sebagaimana yang difikirkan patut oleh Lembaga.

(2) Sehingga suatu meterai diadakan oleh Lembaga, suatu cap

yang mengandungi perkataan "Lembaga Pembangunan Industri
Pembinaan Malaysia" boleh digunakan dan hendaklah disifatkan
sebagai meterai biasa Lembaga.

(3) Meterai biasa itu hendaklah disimpan dalam jagaan seorang

Pengerusi atau mana-mana orang lain yang diberikuasa oleh
Lembaga, dan hendaklah disahkan oleh Pengerusi atau oleh orang
yang diberikuasa itu atau oleh mana-mana pegawai yang diberikuasa
oleh salah seorang daripada mereka secara bertulis; dan semua
suratikatan, dokumen dan suratcara lain yang berupa sebagai
dimeteraikan dengan meterai itu, disahkan sebagaimana yang
disebutkan terdahulu, hendaklah disifatkan sebagai telah
disempurnakan dengan sah sehingga dibuktikan sebaliknya:

Dengan syarat bahawa apa-apa dokumen atau suratcara yang jika

disempurnakan oleh seseorang yang bukan suatu pertubuhan
perbadanan tidak akan dikehendaki dimeteraikan boleh
disempurnakan oleh Lembaga mengikut cara yang serupa; dan mana-
mana dokumen atau suratcara itu boleh disempurnakan bagi pihak
Lembaga oleh mana-mana pegawai atau pengkhidmat Lembaga yang
diberikuasa secara am atau khas oleh Lembaga bagi maksud itu.

(4) Meterai biasa Lembaga hendaklah diberikan pengiktirafan

rasmi dan kehakiman.

7. Seseorang anggota Lembaga yang, secara langsung atau secara
tak langsung, mempunyai sendiri atau melalui pekongsinya apa-apa
kepentingan dalam mana-mana syarikat atau usaha yang dengannya
Lembaga bercadang hendak membuat suatu kontrak atau yang ada
mempunyai kepentingan dalam mana-mana kontrak itu atau dalam
apa-apa perkara yang dibincangkan oleh Lembaga hendaklah
menzahirkan hakikat dan jenis kepentingannya itu kepada Lembaga,
dan penzahiran itu hendaklah direkodkan dalam minit Lembaga dan,


-----

28 RANG UNDANG-UNDANG

melainkan jika dibenarkan secara khusus oleh Pengerusi, anggota
itu tidak boleh mengambil bahagian dalam perbincangan atau
keputusan Lembaga yang berhubungan dengan kontrak atau perkara
itu.

8. (1) Lembaga hendaklah menyebabkan minit segala mesyuaratnya
disenggara dan disimpan dalam bentuk yang sepatutnya.

(2) Apa-apa minit yang dibuat mengenai mesyuarat Lembaga,
jika ditandatangani dengan sewajarnya, boleh diterima sebagai
keterangan dalam segala prosiding undang-undang tanpa bukti
selanjutnya dan tiap-tiap mesyuarat Lembaga yang minit berkenaan
dengan prosidingnya telah dibuat sedemikian hendaklah disifatkan
telah dipanggil dan diadakan dengan sewajarnya dan semua anggota
dalam mesyuarat itu layak dengan sewajarnya untuk bertindak.

9. Tiada apa-apa perbuatan yang dilakukan atau prosiding yang
diambil di bawah Akta ini boleh dipersoalkan atas alasan bahawa—

_(a) ada apa-apa kekosongan dalam keanggotaan, atau ada apa-_
apa kecacatan dalam penubuhan, Lembaga;

_(b) ada pelanggaran peruntukan-peruntukan perenggan 7 oleh_
mana-mana anggota Lembaga; atau

_(c) ada apa-apa peninggalan, kecacatan atau ketakteraturan_
yang tidak menyentuh merit kes itu.

JADUAL KEDUA

(Subseksyen 24(2))

PERUNTUKAN-PERUNTUKAN YANG TERPAKAI BAGI PERBADANAN
YANG DITUBUHKAN OLEH LEMBAGA

1. Lembaga hendaklah, dengan kelulusan Menteri, pada atau
sebelum tarikh apa-apa perbadanan ditubuhkan di bawah seksyen
24, membuat peraturan-peraturan berkenaan dengan perbadanan itu
yang menentukan—

_(a) maksud-maksud dan tujuan-tujuan perbadanan itu_
ditubuhkan;

_(b) hak-hak, kuasa-kuasa, kewajipan-kewajipan dan fungsi-_
fungsi perbadanan itu;

_(c) sistem pengurusan perbadanan itu; dan_

_(d) hubungan antara perbadanan itu dengan Lembaga dan hak_
pengawalan Lembaga ke atas perbadanan itu.

2. Tiada apa-apa jua dalam perenggan 1 boleh disifatkan sebagai
memberikuasa Lembaga membuat peraturan-peraturan untuk
menubuhkan apa-apa perbadanan bagi apa-apa maksud atau tujuan


-----

LEMBAGA PEMBANGUNAN INDUSTRI

PEMBINAAN MALAYSIA

yang lebih luas bidangnya daripada maksud-maksud atau tujuan-
tujuan Lembaga itu ditubuhkan atau memberi mana-mana
perbadanan apa-apa hak. kewajipan, kuasa atau fungsi yang tidak
termasuk antara hak-hak, kewajipan-kewajipan, kuasa-kuasa atau
fungsi-fungsi Lembaga di bawah Akta ini.

3. Tertakluk kepada peruntukan-peruntukan Akta ini dan mana-
mana peraturan yang dibuat di bawah seksyen 38, sesuatu
perbadanan hendaklah terikat dengan apa-apa peraturan yang dibuat
berkenaan dengannya di bawah perenggan 1 dan peraturan-peraturan
itu hendaklah berkuatkuasa bagi segala maksud seolah-olah
peraturan-peraturan itu telah diperbuat dalam Akta ini.

4. Lembaga boleh pada bila-bila masa, dengan kelulusan Menteri,
meminda, membatalkan atau menambah mana-mana peraturan yang
dibuat di bawah perenggan 1 berkenaan dengan mana-mana
perbadanan.

5. Lembaga hendaklah menyimpan suatu daftar dalam bentuk yang
ditetapkan mengenai semua perbadanan yang ditubuhkan olehnya
di bawah seksyen 24 dan daftar itu, bersama dengan salinan segala
peraturan yang dibuat di bawah perenggan 1 dan 4, hendaklah
terbuka untuk pemeriksaan awam di tempat atau tempat-tempat dan
pada bila-bila masa yang ditetapkan olehnya.

6. (1) Lembaga boleh, dengan kelulusan Menteri, melalui perintah
yang disiarkan dalam Warta, mengarahkan supaya mana-mana
perbadanan yang ditubuhkan olehnya digulung dan dibubarkan.

(2) Apabila mana-mana perbadanan dibubarkan di bawah

perenggan ini, aset perbadanan itu hendaklah berpindah dan
terletakhak pada Lembaga setelah segala liabilitinya ditunaikan.

(3) Penggulungan sesuatu perbadanan di bawah perenggan ini

hendaklah dijalankan mengikut apa-apa cara yang ditetapkan oleh
Lembaga.

7. Tiap-tiap perbadanan yang ditubuhkan di bawah seksyen 24
adalah menjadi suatu pertubuhan perbadanan dengan apa-apa nama
yang diberikan oleh Lembaga dan hendaklah kekal turun-temurun,

dan mempunyai suatu meterai biasa dan boleh mendakwa dan
didakwa atas nama itu dan, bagi maksud melaksanakan projek, skim
atau perusahaan yang kerananya ia telah ditubuhkan, boleh membuat
kontrak dan boleh memegang dan membuat apa-apa urusan
berkenaan dengan apa-apa harta tak alih atau harta alih dan boleh
melakukan segala perkara dan benda lain yang bersampingan atau
berkaitan dengan sesuatu pertubuhan perbadanan yang tidak tak
konsisten dengan peruntukan-peruntukan Akta ini dan dengan
tertakluk kepada apa-apa sekatan atau batasan sebagaimana yang
ditetapkan oleh Lembaga dalam setiap hal.


-----

RANG UNDANG-UNDANG

8. (1) Tiap-tiap perbadanan hendaklah mempunyai suatu meterai
biasa yang mengandungi apa-apa tanda yang diluluskan oleh
perbadanan dengan kelulusan Lembaga dan meterai itu boleh dari
semasa ke semasa dipecahkan, ditukar, diubah dan dibuat baharu
sebagaimana yang difikirkan patut oleh perbadanan dengan
kelulusan Lembaga.

(2) Sehingga suatu meterai diadakan oleh perbadanan, suatu cap

yang mengandungi nama perbadanan melingkungi huruf "LPIPM"
boleh digunakan dan hendaklah disifatkan sebagai meterai biasa
perbadanan itu.

(3) Meterai biasa itu hendaklah disimpan dalam jagaan orang

yang diberikuasa oleh perbadanan dan hendaklah disahkan oleh
orang itu; dan semua suratikatan, dokumen dan suratcara lain yang
berupa sebagai dimeteraikan dengan meterai itu, disahkan
sebagaimana yang disebutkan terdahulu, hendaklah disifatkan telah
disempurnakan dengan sah sehingga dibuktikan sebaliknya:

Dengan syarat bahawa apa-apa dokumen atau suratcara yang jika

disempurnakan oleh seseorang yang bukan suatu pertubuhan
perbadanan tidak akan dikehendaki dimeteraikan boleh
disempurnakan dengan cara yang serupa oleh perbadanan; dan mana-
mana dokumen atau suratcara itu boleh disempurnakan bagi pihak
perbadanan oleh mana-mana pegawai atau pengkhidmat perbadanan
oleh mana-mana pegawai atau pengkhidmat perbadanan yang
diberikuasa secara am atau khas oleh perbadanan bagi maksud itu.

(4) Meterai biasa tiap-tiap perbadanan hendaklah diberikan

pengiktirafan rasmi dan kehakiman.

JADUAL KETIGA

(Seksyen 2 dan subseksyen 32(2))

PEKERJA-PEKERJA BINAAN MAHIR

1. Tukang konkrit

2. Pembengkok bar
3. Tukang kayu

4. Penurap batu/Tukang batu
5. Tukang plaster/Tukang turap

6. Tukang jubin
7. Tukang cat

8. Tukang kayu halus
9. Pekerja logam

10. Tukang buat longkang


-----

LEMBAGA PEMBANGUNAN INDUSTRI

PEMBINAAN MALAYSIA

11. Tukang kaca

12. Pengimpal

13. Pengendali loji binaan

14. Tukang paip

15. Juruelektrik Berlesen

HURAIAN

Akta Lembaga Pembangunan Industri Pembinaan Malaysia 1994
yang dicadangkan ("Akta") bertujuan menubuhkan suatu pertubuhan
perbadanan bernama "Lembaga Pembangunan Industri Pembinaan
Malaysia" yang bertanggungjawab bagi kawalan, pembangunan,
pembaikan dan pengembangan industri pembinaan.

BAHAGIAN I

2. Bahagian 1 bertujuan mengadakan peruntukan bagi perkara-
perkara permulaan.

3. Fasal 1 bertujuan memperkatakan tajuk ringkas dan
membenarkan Menteri menetapkan tarikh mula berkuatkuasanya
Akta. Akta hendaklah terpakai di seluruh Malaysia. Walau
bagaimanapun Menteri boleh melalui perintah menggantung
kuatkuasa keseluruhan atau mana-mana peruntukannya di mana-
mana Negeri.

4. Fasal 2 bertujuan mentakrifkan perkataan dan ungkapan
tertentu yang digunakan dalam Akta.

BAHAGIAN II

5. Bahagian II mengandungi peruntukan-peruntukan yang
berhubungan dengan penubuhan, fungsi-fungsi, kuasa-kuasa dan
keanggotaan Lembaga.

6. Fasal 3 bertujuan mengadakan peruntukan bagi penubuhan
Lembaga sebagai pertubuhan perbadanan.

7. _Fasal 4 bertujuan menjelaskan fungsi-fungsi dan kuasa-kuasa_

Lembaga.

8. Fasal 5 bertujuan mengadakan peruntukan bagi keanggotaan

Lembaga.


-----

32 RANG UNDANG-UNDANG

9. _Fasal 6 bertujuan menyifatkan semua anggota, pegawai dan_
pengkhidmat Lembaga sebagai pengkhidmat awam mengikut
pengertian Kanun Keseksaan.

10. _Fasal 7 bertujuan memberi kuasa kepada Menteri untuk_
memberi arahan kepada Lembaga dari semasa ke semasa.

11. _Fasal 8 bertujuan memperkatakan pemberian penyata,_
laporan, akaun dan maklumat oleh Lembaga berkenaan dengan harta
dan aktiviti-aktivitinya atas arahan Menteri.

12. _Fasal 9 bertujuan membolehkan Lembaga menubuhkan apa-_
apa jawatankuasa sebagaimana yang perlu atau suaimanfaat untuk
membantunya dalam pelaksanaan fungsi-fungsinya.

BAHAGIAN III

13. Bahagian III bertujuan memperkatakan peruntukan-
peruntukan berhubungan dengan Pengerusi Lembaga dan pegawai-
pegawai dan pengkhidmat-pengkhidmatnya.

14. _Fasal 10 bertujuan menjelaskan kewajipan-kewajipan_
Pengerusi Lembaga. Semasa ketiadaannya, Menteri hendaklah
melantik mana-mana anggota Lembaga untuk menjalankan
kewajipan-kewajipan Pengerusi.

15. _Fasal 11 bertujuan mengadakan peruntukan bagi perlantikan_
"Ketua Pegawai Eksekutif" menjadi pegawai eksekutif utama
Lembaga.

16. _Fasal 12 bertujuan membolehkan Lembaga melantik sekian_
pegawai dan pengkhidmat sebagaimana yang perfu bagi menjalankan
maksud-maksud Akta ini.

17. _Fasal 13 bertujuan memberi Lembaga kuasa, dengan kelulusan_
Menteri, untuk membuat peraturan-peraturan berkenaan dengan
syarat-syarat perkhidmatan pegawai-pegawai dan pengkhidmat-
pengkhidmat Lembaga.

18. _Fasal 14 bertujuan memberi Lembaga kuasa, dengan kelulusan_
Menteri, untuk membuat peraturan-peraturan berkenaan dengan
tatatertib pegawai-pegawai dan pengkhidmat-pengkhidmat
Lembaga.

BAHAGIAN IV

KEWANGAN

19. Bahagian IV memperkatakan perkara-perkara berhubungan
dengan kewangan.


-----

LEMBAGA PEMBANGUNAN INDUSTRI

PEMBINAAN MALAYSIA

20. Fasal 15 bertujuan menubuhkan Kumpulan Wang Lembaga.

21. Fasal 16 bertujuan mengadakan peruntukan bagi kewajipan
Lembaga untuk memelihara Kumpulan Wang.

22. Fasal 17 bertujuan mengadakan peruntukan bagi pelbagai
perbelanjaan yang boleh dipertanggungkan kepada Kumpulan Wang.

23. Fasal 18 bertujuan mengadakan peruntukan bagi perbelanjaan
tahunan Lembaga dibayar daripada Kumpulan Wang dengan
kebenaran Menteri.

24. _Fasal 19 bertujuan memperuntukkan bahawa peruntukan-_

peruntukan Akta Badan Berkanun (Akaun dan Laporan Tahunan)

1980 adalah terpakai bagi Lembaga dan mana-mana pertubuhan

yang ditubuhkan di bawah Akta.

BAHAGIAN V

25. Bahagian V bertujuan mengadakan peruntukan bagi kuasa-
kuasa tambahan Lembaga.

26. Fasal 20 bertujuan memberi Lembaga kuasa untuk meminjam
apa-apa wang yang dikehendaki bagi memenuhi obligasi-obligasi
atau menunaikan kewajipan-kewajipan Lembaga.

27. Fasal 21 memberi Lembaga kuasa untuk memberikan
pinjaman.

28. Fasal 22 bertujuan membolehkan Lembaga melaburkan aset-
asetnya mengikut cara yang dibenarkan oleh Menteri.

29. Fasal 23 bertujuan memberi Lembaga kuasa untuk mengguna
khidmat ejen-ejen, penasihat-penasihat teknik dan orang-orang lain
untuk membolehkan Lembaga melaksanakan fungsi-fungsinya di
bawah Akta.

30. Fasal 24 bertujuan memberi Lembaga kuasa, dengan kelulusan
Menteri, untuk menubuhkan perbadanan-perbadanan untuk
melaksanakan dan menjaga, mengelolakan dan menguruskan apa-
apa projek, skim atau perusahaan yang telah dirancangkan atau
diusahakan oleh Lembaga.

BAHAGIAN VI

31. Bahagian VI bertujuan memperkatakan pendaftaran

kontraktor-kontraktor.


-----

34 RANG UNDANG-UNDANG

32. _Fasal 25 bertujuan mempemntukkan bahawa tiada seorang_
pun boleh mengakujanji untuk menjalankan dan menyiapkan apa-
apa kerja pembinaan melainkan jika dia berdaftar dengan Lembaga
dan memegang suatu perakuan pendaftaran yang sah yang
dikeluarkan oleh Lembaga.

33. _Fasal 26 bertujuan memberi Lembaga kuasa untuk menyimpan_
dan menyenggara suatu Daftar yang mengandungi butir-butir
kontraktor-kontraktor yang berdaftar.

34. _Fasal 27 bertujuan memberi Lembaga kuasa, dengan notis_
yang ditetapkan, menghendaki mana-mana orang memberikan butir-
butir berhubungan dengan mana-mana kontraktor atau kerja
pembinaan.

35. _Fasal 28 bertujuan memperuntukkan penalti bagi apa-apa_
kegagalan seseorang untuk mematuhi kehendak-kehendak notis yang
dikeluarkan di bawah fasal 27,

36. _Fasal 29 bertujuan menjadikannya suatu kesalahan bagi_
seseorang kontraktor menjalankan apa-apa kerja pembinaan tanpa
didaftarkan dengan Lembaga.

37. _Fasal 30 bertujuan memberi Lembaga kuasa untuk_
menyampaikan notis ke atas kontraktor yang tidak berdaftar dengan
Lembaga menghendakinya untuk tidak memulakan atau meneruskan
kerja-kerja pembinaan.

38. Fasal 31 bertujuan memperuntukkan bahawa tiap-tiap
kontraktor berdaftar adalah tertakluk kepada Akta.

BAHAGIAN VII

39. Bahagian VII bertujuan memperkatakan akreditasi dan
pemerakuan pekerja-pekerja binaan mahir dan penyelia-penyelia
tapak binaan.

40. _Fasal 32 bertujuan memberi Lembaga kuasa untuk_
meakreditasikan dan memperakui pekerja-pekerja binaan mahir dan
penyelia-penyelia tapak binaan mengikut cara dan bentuk yang
ditetapkan.

41. _Fasal 33 bertujuan mengadakan peruntukan bagi Lembaga_
menyimpan dan menyenggara suatu Daftar yang mengandungi butir-
butir pekerja-pekerja binaan mahir dan penyelia-penyelia tapak
binaan.

42. _Fasal 34 bertujuan menjadikannya suatu kesalahan bagi_
seseorang kontraktor berdaftar mengambil kerja mana-mana pekerja
binaan mahir yang tak diakreditasikan dan penyelia tapak binaan
yang tak diakreditasikan.


-----

LEMBAGA PEMBANGUNAN INDUSTRI

PEMBINAAN MALAYSIA

BAHAGIAN VIII

43. Bahagian VIII memperkatakan perkara-perkara yang

berhubungan dengan levi.

44. _Fa sal 35 bertujuan memberi Lembaga kuasa untuk_

mengenakan levi ke atas tiap-tiap kontraktor berdaftar sebelum
bermulanya apa-apa kerja pembinaan yang mempunyai jumlah
kontrak lima ratus ribu ringgit ke atas. Kadar levi hendaklah satu
perempat peratus daripada jumlah kontrak. Menteri boleh melalui
perintah yang disiarkan dalam Warta mengurangkan atau menaikkan
kadar levi.

BAHAGIAN IX

45. Bahagian IX bertujuan memperkatakan perkara-perkara yang

berhubungan dengan penguatkuasaan dan penyiasatan.

46. _Fasal 36 bertujuan memberi Lembaga kuasa untuk melantik_

Pegawai-pegawai Penyiasat bagi menjalankan maksud-maksud apa-
apa penyiasatan atau pemeriksaan di bawah Akta. Walau
bagaimanapun kuasa untuk menangkap mana-mana orang yang
mungkin telah melakukan suatu kesalahan hanya boleh dibuat oleh

pegawai polis.

BAHAGIAN X

47. Bahagian X mengandungi peruntukan-peruntukan am.

48. _Fasal 37 bertujuan mengadakan peruntukan bagi obligasi_

mana-mana anggota, pegawai atau pengkhidmat Lembaga untuk
memelihara kerahsiaan berkenaan dengan apa-apa maklumat yang
diperolehinya semasa menjalankan kewajipan-kewajipannya.

49. _Fasal 38 bertujuan memberi Lembaga kuasa, dengan kelulusan_

Menteri, untuk membuat peraturan-peraturan bagi melaksanakan
peruntukan-peruntukan Akta dengan lebih baik.

50. Fasal 39 bertujuan memperuntukkan bahawa tiada
pendakwaan bagi apa-apa kesalahan di bawah Akta boleh dimulakan
kecuali dengan kebenaran bertulis Pendakwa Raya. Mana-mana
pegawai Lembaga yang diberikuasa secara bertulis oleh Pengerusi
lembaga boleh menjalankan pendakwaan apa-apa kesalahan di
bawah Akta.

51. Fasal 40 bertujuan memperuntukkan penalti am bagi apa-apa
kesalahan di bawah Akta atau di bawah mana-mana peraturan yang
dibuat di bawahnya.


-----

36 RANG UNDANG-UNDANG

52. _Fasal 41 bertujuan memberi_ Menteri kuasa untuk
mengecualikan, melalui perintah yang disiarkan dalam Warta, mana-
mana orang atau golongan orang daripada semua atau mana-mana
peruntukan Akta atau peraturan-peraturan yang dibuat di bawahnya.

53. _Fasal 42 adalah peruntukan peralihan dan kecualian._
Seseorang kontraktor, pekerja binaan mahir atau penyelia tapak
binaan akan diberi suatu tempoh dua belas bulan dari tarikh mula
berkuatkuasanya Akta untuk memohon bagi pendaftaran, atau
akreditasi, pemerakuan dan pendaftaran, mengikut mana-mana yang
berkenaan, di bawah Akta. Seseorang kontraktor yang menjalankan
apa-apa kerja pembinaan menurut kontrak yang disempurnakan
sebelum tarikh mula berkuatkuasanya Akta hendaklah dikecualikan
daripada pembayaran apa-apa levi di bawah seksyen 35.

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam
pcrbelanjaan wang tambahan yang amaunnya belum dapat
ditentukan sekarang ini. [PN. (U [2] ) 1788.]


-----

