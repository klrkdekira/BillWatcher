---
Year: 1994
Bill: D.R.35/1994 - Rang Undang-Undang Perbadanan Amanah Raya 1994 (Lulus)
Title: D.R.35/1994 - Rang Undang-Undang Perbadanan Amanah Raya 1994 (Lulus)
Download URL: https://www.parlimen.gov.my/files/billindex/pdf/1994/DR351994.pdf
URL: https://www.parlimen.gov.my/files/billindex/pdf/1994/DR351994.pdf
---
---
Reading:
D.R.35/1994
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 35/94

**Naskhah Sahih—Bahasa Kebangsaan**

RANG UNDANG-UNDANG PERBADANAN
AMANAH RAYA 1994

SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.

2. Tafsiran.

BAHAGIAN II

PEMBENTUKAN DAN PEMUNYAAN PERBADANAN
DAN PERUNTUKAN-PERUNTUKAN PELETAKHAKAN

3. Perbadanan.

4. Peruntukan-peruntukan peletakhakan.

5. Pemegangan permulaan Kerajaan dalam Perbadanan.

6. Pelaburan Kerajaan dalam penerbitan selanjutnya syer
Perbadanan.

7. Kakitangan.

8. Kerajaan Malaysia akan memegang kesemua syer dalam
Perbadanan.

9. Menteri Kewangan hendaklah memegang syer.

BAHAGIAN III

FUNGSI, KUASA DAN KEWAJIPAN PERBADANAN

10. Objektif.

11. Perlantikan Perbadanan.
12. Perlantikan Perbadanan sebagai pemegang amanah atau
wasi.


-----

RANG UNDANG-UNDANG

Fasal

13. Pemberian probet dan surat kuasa mentadbir kepada
Perbadanan.

14. Perlantikan Perbadanan sebagai ganti wasi, dsb.

15. Perbadanan boleh memohon bagi mendapatkan pemberian
apabila pemberi gagal mengambil surat kuasa mentadbir.

16. Perbadanan boleh mengambil milik harta.

17. Pentadbiran terus harta alih.

18. Pentadbiran harta pusaka yang kecil nilainya.

19. Pembayaran bagi penyenggaraan orang belum dewasa.

20. Wang tak dibahagikan.

21. Perbadanan boleh mewakili orang belum dewasa.

22. Agensi.

BAHAGIAN IV

PERUNTUKAN-PERUNTUKAN KEWANGAN

PENGGAL 1

_Akaun Bank dan Kuasa untuk Melabur_

23. Akaun bank.

24. Kuasa untuk melabur.

PENGGAL 2

_Kumpulan Wang Bersama_

25. Pembentukan Kumpulan Wang Bersama.

26. Ketakmasukan ke dalam Kumpulan Wang Bersama.

27. Pembayaran bunga atas wang modal dalam Kumpulan
Wang Bersama.

28. Liabiliti Perbadanan.

29. Kumpulan Wang Rizab Am.

PENGGAL 3

_Kumpulan Wang Pelaburan Kumpulan_

30. Pembentukan Kumpulan Wang Pelaburan Kumpulan.

31. Arahan.

32. Kumpulan Wang Pelaburan Kumpulan bukanlah
perkongsian, dsb.


-----

**PERBADANAN AMANAH RAYA** **3**

PENGGAL 4

_Fee_
_Fasal_

33. Fee yang dikenakan oleh Perbadanan.

BAHAGIAN V

AM

34. Pengecualian daripada kena memberi jaminan.

35. Pengecualian daripada kena memberi notis mengenai
pembahagian harta.

36. Pendaftaran Perbadanan bukanlah notis mengenai amanah.

37. Akaun tahunan, dsb.

38. Permohonan kepada Mahkamah.

39. Prosiding undang-undang.

40. Kuasa untuk membuat kaedah-kaedah.

41. Kuasa untuk memberikan arahan.

42. Perbadanan hendaklah menyiasat atas arahan.

43. Pemansuhan dan kecualian.


-----

-----

RANG UNDANG-UNDANG

_b e r n a m a_

Suatu Akta untuk meminda undang-undang
# berhubungan dengan Pemegang Amanah Raya dan
Pegawai Pentadbir Pusaka, untuk membuat
peruntukan bagi peletakhakan harta, hak dan liabiliti
Pemegang Amanah Raya dan Pegawai Pentadbir
Pusaka pada suatu syarikat, untuk mengawalselia
penjalanan fungsi dan kuasa oleh syarikat dan untuk
membuat peruntukan bagi perkara-perkara yang
berkaitan dan bersampingan dengannya.

# [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong
dengan nasihat dan persetujuan Dewan Negara dan
Dewan Rakyat yang bersidang dalam Parlimen, dan
dengan kuasa daripadanya, seperti berikut:

BAHAGIAN I

PERMULAAN

1. (1) Akta ini bolehlah dinamakan Akta Perbadanan
Amanah Raya 1994.

(2) Akta ini hendaklah mula berkuatkuasa pada
tarikh yang ditetapkan oleh Menteri melalui
# pemberitahuan dalam Warta, dan Menteri boleh
menetapkan tarikh yang berlainan bagi mula
berkuatkuasanya semua atau peruntukan yang berlainan
dalam Akta ini berkenaan dengan Negeri atau bahagian
yang berlainan di Malaysia.


Tajuk ringkas
dan mula
berkuatkuasa.


-----

6 RANG UNDANG-UNDANG

2. Dalam Akta ini, melainkan jika konteksnya
menghendaki makna yang lain—

"amanah" termasuklah kewasian atau hal tadbir; dan
"pemegang amanah" hendaklah ditafsirkan sewajarnya;

"hak" ertinya segala hak, kuasa, keistimewaan dan
kekebalan, sama ada sebenar, kontingen atau prospektif;

"harta" termasuk segala harta, alih atau tak alih, dan
segala harta pusaka, kepentingan, isemen dan hak, sama
ada secara ekuiti atau di sisi undang-undang dalam,
kepada atau daripada harta, hak dalam tindakan, wang
dan nama baik;

"harta amanah" termasuklah segala harta dalam milik
atau di bawah kawalan, keseluruhannya atau
sebahagiannya, Perbadanan menurut kuasa apa-apa
amanah;

"harta pusaka" ertinya apa-apa harta yang ditadbirkan,
dipegang, diuruskan atau dikawal oleh Perbadanan sama
ada sebagai pemegang amanah atau pentadbir atau
penjaga, penerima, penerima dan pengurus, pelikuidasi
atau wakil, atau atas apa-apa sifat lain;

"Kumpulan Wang Bersama" ertinya Kumpulan Wang
Bersama yang dibentuk di bawah seksyen 25;

"Kumpulan Wang Pelaburan Kumpulan" atau
"Kumpulan Wang" ertinya Kumpulan Wang Pelaburan
Kumpulan yang dibentuk di bawah seksyen 30;

"liabiliti" ertinya tiap-tiap jenis liabiliti, hutang,
tanggungan, kewajipan dan obligasi (sama ada masa kini
atau pada masa hadapan, sebenar atau kontingen, dan
sama ada kena dibayar atau dipatuhi atau dilaksanakan
di Malaysia atau di tempat lain);

"Mahkamah" ertinya Mahkamah Tinggi atau Hakim
Mahkamah itu dan termasuklah, dalam hal jika manamana daripada mereka diberikan kuasa untuk bertindak,
Pendaftar, Timbalan Pendaftar, Penolong Kanan
Pendaftar dan Penolong Pendaftar Mahkamah Tinggi;

"Menteri" ertinya Menteri yang dipertanggungkan
dengan tanggungjawab bagi pentadbiran amanah dan
harta pusaka;


Tafsiran.


-----

PERBADANAN AMANAH RAYA 7

"Pegawai Pentadbir Pusaka" ertinya Pegawai
Pentadbir Pusaka, Malaysia, yang dilantik di bawah
Akta Probet dan Pentadbiran 1959;

"Pemegang Amanah Raya" ertinya Pemegang
Amanah Raya, Malaysia, yang dilantik di bawah Akta
Pemegang Amanah Raya 1950;

"pentadbir" ertinya seseorang yang kepadanya surat
kuasa mentadbir diberikan;

"pentadbiran" ertinya pentadbiran harta pusaka orang
yang mati oleh seseorang wasi atau pentadbir;

"Perbadanan" ertinya perbadanan di bawah nama
Amanah Raya Berhad yang diperbadankan di bawah
Akta Syarikat 1965 menurut seksyen 3;

"probet" ertinya suatu pemberian di bawah meterai
Mahkamah yang memberikuasa wasi atau wasi-wasi
yang dinamakan dalamnya untuk mentadbirkan harta
pusaka pewasiat;

"surat kuasa mentadbir" ertinya surat kuasa mentadbir
harta pusaka dan barang-barang orang yang mati, sama
ada am atau dengan wasiat terlampir;

"tak berwasiat" termasuklah seseorang yang
meninggalkan wasiat tetapi mati tak berwasiat tentang
apa-apa kepentingan benefisial mengenai hartanya;

"tarikh yang ditetapkan" ertinya tarikh atau tarikhtarikh mula berkuatkuasanya kesemua atau mana-mana
peruntukan Akta ini di bawah subseksyen 1(2);

"terletakhak", berhubungan dengan harta, termasuk
hak mengenai harta yang masa hadapan atau kontingen
dan hak perkembalian dan lebihan;

"wasi" ertinya seseorang yang kepadanya pelaksanaan
wasiat terakhir orang yang mati telah diamanatkan,
melalui perlantikan pewasiat.


_Akta 97._

_Akta 247._

_Akta 125_


-----

8 RANG UNDANG-UNDANG

BAHAGIAN II

PEMBENTUKAN DAN PEMUNYAAN PERBADANAN DAN
PERUNTUKAN-PERUNTUKAN PELETAKHAKAN

3. Maka hendaklah ada suatu Perbadanan yang
diperbadankan di bawah Akta Syarikat 1965 di bawah
nama "Amanah Raya Berhad".

4. (1) Tertakluk kepada Akta ini, Menteri boleh, dari
semasa ke semasa, melalui perintah yang disiarkan
dalam Warta, menetapkan suatu tarikh peletakhakan dan
pada tarikh itu segala harta, hak dan liabiliti Pemegang
Amanah Raya dan Kerajaan Malaysia berkenaan dengan
pentadbiran amanah dan harta pusaka yang ditentukan
oleh Menteri dalam perintah itu hendaklah, menurut
kuasa Akta ini, dipindahkan kepada dan terletakhak
pada Perbadanan tanpa apa jua pun pemindahhakan,
penyerahhakan atau pemindahmilikan.

(2) Tiap-tiap harta yang terletakhak pada Perbadanan
menurut kuasa subseksyen (1) hendaklah terletakhak
sedemikian pada Perbadanan dengan hakmilik, harta
pusaka atau kepentingan dan pemegangan yang serupa
sebagaimana ia terletakhak atau dipegang sebelum
sahaja tarikh peletakhakan itu.

(3) Tiap-tiap hak dalam tindakan yang terletakhak
pada Perbadanan menurut kuasa subseksyen (1) boleh,
selepas tarikh peletakhakan, dituntut melalui guaman,
# didapatkan atau dikuatkuasakan oleh Perbadanan atas
namanya sendiri dan tidaklah perlu bagi Perbadanan
atau Pemegang Amanah Raya atau Kerajaan Malaysia
memberikan notis kepada orang yang terikat dengan hak
dalam tindakan itu mengenai peletakhakan di bawah
subseksyen (1)

(4) Tiap-tiap hak dan liabiliti yang terletakhak pada
Perbadanan menurut kuasa subseksyen (1) boleh, pada
dan selepas tarikh peletakhakan, dituntut melalui
guaman, didapatkan atau dikuatkuasakan oleh atau
terhadap Perbadanan atas namanya sendiri dan tidaklah
perlu bagi Perbadanan atau Pemegang Amanah Raya


Perbadanan.

Peruntukanperuntukan
peletakhakan,


-----

PERBADANAN AMANAH RAYA 9

atau Kerajaan Malaysia memberikan notis kepada orang
# yang hak atau liabilitinya tersentuh oleh peletakhakan di
bawah subseksyen (1).

(5) Apa-apa prosiding undang-undang yang belum
selesai oleh atau terhadap Pemegang Amanah Raya atau
Kerajaan Malaysia yang berhubungan dengan apa-apa
harta, hak atau liabiliti yang dipindahkan kepada dan
terletakhak pada Perbadanan menurut kuasa subseksyen
# (1) boleh, pada dan selepas tarikh peletakhakan,
diteruskan oleh atau terhadap Perbadanan.

(6) Segala harta dalam milik atau di bawah kawalan
Pemegang Amanah Raya, keseluruhannya atau
sebahagiannya, menurut kuasa apa-apa amanah
hendaklah pada tarikh peletakhakan berpindah kepada
Perbadanan dengan segala kuasa, hak, kewajipan,
liabiliti dan obligasi yang berhubung-kait dengannya
sebelum sahaja tarikh peletakhakan setakat yang ia tidak
tak konsisten dengan Akta ini atau mana-mana kaedah
yang dibuat di bawah Akta ini.

(7) Apa-apa sebutan mengenai Pemegang Amanah
Raya atau Pegawai Pentadbir Pusaka dalam mana-mana
perintah Mahkamah, suratikatan, kontrak, suratcara atau
apa jua pun dokumen lain hendaklah ditafsirkan sebagai
sebutan mengenai Perbadanan dan segala hak, kuasa,
obligasi dan kewajipan yang diberikan, dikenakan,
diakujanji atau ditanggung oleh Pemegang Amanah
Raya atau Pegawai Pentadbir Pusaka di bawah atau
menurut kuasa mana-mana perintah Mahkamah,
suratikatan, kontrak, suratcara atau dokumen lain itu
hendaklah disifatkan telah diberikan atau dikenakan atau
diakujanji atau ditanggung oleh Perbadanan.

5. (1) Sebagai akibat peletakhakan harta, hak dan
liabiliti pada Perbadanan di bawah seksyen 4,
Perbadanan hendaklah menerbitkan apa-apa syer
Perbadanan kepada Menteri Kewangan sebagaimana
# yang diarahkan oleh Menteri Kewangan dari semasa ke
seraasa selepas berunding dengan Menteri.

(2) Syer yang dikehendaki diterbitkan di bawah
seksyen ini hendaklah diterbitkan atau diuntukkan pada


Pemegangan
permulaan
Kerajaan
dalam
Perbadanan.


-----

10 RANG UNDANG-UNDANG

# bila-bila masa dan atas apa-apa terma tentang
penguntukan sebagaimana yang diarahkan oleh Menteri
Kewangan selepas berunding dengan Menteri.

(3) Syer yang diterbitkan di bawah seksyen ini-—

_(a) hendaklah_ mempunyai nilai nominal
sebagaimana yang diarahkan oleh Menteri
Kewangan; dan

_(b) hendaklah diterbitkan sebagai berbayar penuh_
dan dikira bagi maksud-maksud Akta Syarikat
1965 seolah-olah ia berbayar menurut kuasa
pembayaran nilai nominalnya kepada
Perbadanan.

(4) Apa-apa dividen atau jumlah wang lain yang
diterima oleh Menteri Kewangan menurut kuasa seksyen
ini hendaklah dibayar ke dalam Kumpulan Wang
Disatukan.

# 6. (1) Penerbitan selanjutnya ' akan syer dalam
Perbadanan hanya boleh dibuat sebagaimana yang
diarahkan oleh Menteri Kewangan pada bila-bila masa
selepas berunding dengan Menteri.

(2) Apa-apa perbelanjaan yang dilakukan oleh
Menteri Kewangan berikutan dengan peruntukan
' seksyen ini hendaklah dikira sebagai pelaburan dan
dibenarkan di bawah subperenggan 8(3)(a)(iv) Akta
Prosedur Kewangan 1957.

(3) Apa-apa dividen atau jumlah wang lain yang
diterima oleh Menteri Kewangan di bawah seksyen ini
hendaklah dibayar ke dalam Kumpulan Wang
Disatukan.

(4) Duti setem tidaklah bbleh dikenakan berkenaan
dengan apa-apa pertambahan modal Perbadanan yang—

_(a) dilaksanakan dengan penerbitan syer; dan_

_(b) diperakui oleh Perbendaharaan sebagai telah_
dilaksanakan dengan penerbitan syer yang
# dimohon beli oleh Menteri Kewangan di
bawah subseksyen (1).


Pelaburan
Kerajaan
dalam
penerbitan
selanjutnya
syer
Perbadanan.

_Akta 61._


-----

PERBADANAN AMANAH RAYA 11

7. (1) Perbadanan hendaklah menerima sebagai
pekerjanya, pada suatu tarikh yang akan ditetapkan oleh
Menteri melalui pemberitahuan dalam Warta, tiap-tiap
orang yang sebelum sahaja tarikh itu ialah anggota
kakitangan Pemegang Amanah Raya atau Pejabat
Pegawai Pentadbir Pusaka dan yang telah diberikan
# pilihan oleh Kerajaan Malaysia dan telah membuat
pilihan untuk berkhidmat sebagai pekerja Perbadanan.

(2) Tiap-tiap orang sedemikian yang telah membuat
pilihan di bawah subseksyen (1) untuk berkhidmat
sebagai pekerja Perbadanan hendaklah diambil kerja
# oleh Perbadanan atas terma dan syarat perkhidmatan
yang tidak kurang baiknya daripada terma dan syarat
perkhidmatan yang kepadanya dia berhak sebelum
sahaja tarikh yang ditetapkan oleh Menteri di bawah
subseksyen (1).

8. (1) Menteri Kewangan boleh, dari semasa ke
semasa, bagi pihak Kerajaan Malaysia, memohon beli
atau selainnya memperolehi kesemua syer dalam
Perbadanan.

# (2) Syer-syer dalam Perbadanan yang dipegang oleh
Menteri Kewangan hendaklah dipegang oleh Menteri
Kewangan sebagaimana diperbadankan di bawah Akta
Menteri Kewangan (Pemerbadanan) 1957.

(3) Walau apa pun apa-apa undang-undang bertulis
lain atau kaedah undang-undang lain, maka tidaklah
perlu untuk . menyelesaikan atau mendaftarkan
pindahmilik syer daripada jenis yang disebut dalam
subseksyen (2) berikutan dengan pertukaran orang yang
memegang jawatan Menteri Kewangan.

(4) Menteri Kewangan bolehlah menjalankan segala
hak dan kuasa yang berhubung-kait dengan syer dalam
Perbadanan yang dipegang olehnya.

(5) Menteri Kewangan boleh, pada bila-bila masa,
dengan notis bertulis kepada Setiausaha Syarikat
Perbadanan, memberikuasa, atas apa-apa terma dan
syarat yang dinyatakan dalam notis itu, mana-mana
orang yang difikirkannya layak untuk bertindak sebagai


Kakitangan.

Kerajaan
Malaysia
akan
memegang
kesemua syer
dalam
Perbadanan.

_Akta 375._


-----

12 RANG UNDANG-UNDANG

# wakilnya pada mana-mana atau semua mesyuarat
pemegang syer Perbadanan atau mana-mana golongan
pemegang syer, dan mana-mana orang yang diberikuasa
# sedemikian adalah berhak untuk menjalankan kuasa
yang sama, bagi pihak Menteri Kewangan, sebagaimana
yang Menteri Kewangan boleh menjalankannya jika
dia hadir sendiri pada mesyuarat atau mesyuarat# mesyuarat itu.

9. (1) Menteri Kewangan tidaklah boleh—

_(a) menjual atau selainnya melupuskan mana-_
mana syer dalam Perbadanan yang dipegang
olehnya kepada mana-mana orang; atau

_(b) membenarkan_ syer dalam Perbadanan
diuntukkan kepada mana-mana orang.

(2) Tiada apa-apa jua dalam subseksyen (1) terpakai
bagi syer keutamaan boleh tebus yang—

_(a) tidak boleh ditukarkan menjadi syer daripada_
mana-mana kelas yang lain; dan

_(b) tidak_ memberikan apa-apa hak untuk
mengundi pada mana-mana mesyuarat agung
# Perbadanan.

BAHAGIAN III

FUNGSI, KUASA DAN KEWAJIPAN PERBADANAN

10. Objektif Perbadanan adalah seperti berikut:

_(a) untuk_ menjadi suatu organisasi yang
menunjukkan rasa tanggungjawab sosial
dengan memberikan perhatian kepada
kepentingan komuniti Malaysia dan dengan
berusaha untuk mengambil kira atau
menggalakkan perkara-perkara ini apabila ia
boleh berbuat sedemikian; dan

_(b) untuk_ menjadi secekap dan mencapai
keuntungan sebagaimana syarikat-syarikat
amanah persendirian.


Menteri
Kewangan
hendaklah
memegang
syer.

Objektif.


-----

PERBADANAN AMANAH RAYA 13

11. (1) Jika sesuatu Mahkamah, Kerajaan Malaysia
# atau seseorang di dalam atau di luar Malaysia
mempunyai kuasa untuk melantik seorang pemegang
# amanah, wasi, pentadbir, penjaga, sahabat wakil, ejen, wakil, penerima, penerima dan pengurus atau
pelikuidasi atau untuk membuat apa-apa perlantikan
lain yang bersifat fidusiari, Perbadanan bolehlah
dilantik sedemikian.

(2) Perbadanan boleh bertindak sama ada
bersendirian atau bersesama mana-mana orang atau
kumpulan orang atas apa-apa sifat yang ia dilantik dan
# hendaklah mempunyai kuasa, kewajipan dan liabiliti
yang sama dan adalah berhak kepada hak dan kekebalan
yang sama dan hendaklah tertakluk kepada kawalan
dan perintah Mahkamah yang sama sebagaimana
orang persendirian yang bertindak atas sifat itu.

(3) Perbadanan tidak boleh enggan menerima apaapa perlantikan semata-mata atas alasan kecilnya nilai
harta yang dengannya perlantikan itu berhubungan.

(4) Mana-mana orang yang terkilan dengan
keputusan Perbadanan untuk enggan menerima apa-apa
# perlantikan boleh, dalam tempoh empat belas hari dari
keputusan itu, merayu kepada Menteri secara bertulis
dan keputusan Menteri atas rayuan itu adalah
muktamad.

12. (1) Perbadanan boleh dilantik menjadi pemegang
# amanah apa-apa wasiat atau berian atau suratcara lain
yang mewujudkan amanah atau untuk melaksanakan
apa-apa amanah atau kewajipan yang tergolong dalam
kelas yang ia dibenarkan untuk menerima, dan boleh
dilantik sedemikian sama ada wasiat atau berian atau
suratcara lain yang mewujudkan amanah atau kewajipan
# itu dibuat atau mula berkuatkuasa sebelum atau selepas
tarikh yang ditetapkan, dan sama ada sebagai pemegang
amanah asal atau baru, atau sebagai pemegang amanah
tambahan, dalam hal yang sama dan dengan cara yang
sama dan oleh orang atau Mahkamah yang sama seolaholah ia adalah orang persendirian yang bertindak atas
sifat itu.


Perlantikan
Perbadanan.

Perlantikan
Perbadanan
sebagai
pemegang
amanah atau
wasi.


-----

14 RANG UNDANG-UNDANG

(2) Walaupun pada hakikatnya mana-mana wasiat,
berian atau suratcara lain yang mewujudkan amanah
atau kewajipan membuat peruntukan bagi atau
mengarahkan atau menghendaki perlantikan dua
pemegang amanah atau lebih, Perbadanan boleh dilantik
dan bertindak dengan sah sebagai pemegang amanah
# tunggal.

(3) Jika Perbadanan telah dilantik sebagai pemegang
amanah apa-apa amanah, seorang pemegang amanah
bersama boleh bersara daripada amanah itu di bawah
dan mengikut seksyen 43 Akta Pemegang Amanah 1949,
walaupun tidak terdapat lebih daripada dua orang
pemegang amanah dan tanpa apa-apa persetujuan yang
dikehendaki oleh seksyen itu.

(4) Perbadanan tidak boleh dilantik sama ada sebagai
# pemegang amanah baru atau tambahan jika wasiat,
berian atau suratcara lain yang wujudkan amanah atau
kewajipan itu mengandungi arahan yang bertentangan,
melainkan jika Mahkamah memerintahkan selainnya.

(5) Notis mengenai apa-apa cadangan perlantikan
Perbadanan sama ada sebagai pemegang amanah baru
atau tambahan hendaklah, jika praktik, diberikan kepada
semua orang yang mempunyai kepentingan benefisial
yang bermastautin di Malaysia dan yang alamat mereka
diketahui oleh orang yang bercadang membuat
# perlantikan itu, atau, jika benefisiari itu ialah orang yang
belum dewasa, kepada penjaga mereka.

(6) Jika mana-mana orang yang kepadanya notis itu
telah diberikan memohon kepada Mahkamah dalam
tempoh dua puluh satu hari dari penerimaan notis itu,
# Mahkamah boleh, jika setelah mengambil kira
kepentingan semua benefisiari ia memikirkan bahawa
adalah suaimanfaat dibuat sedemikian, membuat
perintah melarang perlantikan itu dibuat:

Dengan syarat bahawa kegagalan untuk memberikan
apa-apa notis sedemikian tidaklah mentaksahkan apaapa perlantikan yang dibuat di bawah seksyen ini.


_Akta 208._


-----

PERBADANAN AMANAH RAYA 15

**13. (1) Perbadanan boleh, atas permohonannya sendiri**
atau atas permohonan mana-mana orang lain, diberikan
probet bagi wasiat atau surat kuasa mentadbir oleh
Mahkamah.

(2) Mahkamah hendaklah menganggap Perbadanan
sebagai sama-sama berhak di sisi undang-undang
dengan mana-mana orang lain atau golongan orang lain
untuk mendapatkan pemberian surat kuasa mentadbir,
kecuali bahawa persetujuan atau perintah Perbadanan
tidaklah dikehendaki bagi pemberian surat kuasa
mentadbir kepada mana-mana orang lain dan bahawa
antara Perbadanan dan duda, balu atau waris kadim si
mati, duda, balu atau waris kadim itu hendaklah
diberikan keutamaan, melainkan jika atas alasan yang
baik yang berlawanan ditunjukkan.

14. (1) Mahkamah boleh, atas permohonan manamana orang yang mempunyai kepentingan benefisial,
melantik Perbadanan, jika alasan yang mencukupi
ditunjukkan, sebagai ganti kesemua atau mana-mana
wasi, pentadbir atau pemegang amanah yang sedia ada.

(2) Mana-mana wasi yang telah mendapat probet
atau mana-mana pentadbir yang telah mendapat surat
kuasa mentadbir atau mana-mana pemegang amanah
boleh, dengan keizinan Mahkamah dan setelah
memberikan apa-apa notis kepada orang yang
mempunyai kepentingan benefisial sebagaimana yang
diarahkan oleh Mahkamah, dan walaupun dia telah
bertindak dalam mentadbirkan harta pusaka si mati atau
harta amanah itu, memindahkan harta pusaka atau harta
amanah itu kepada Perbadanan bagi pentadbirannya
sama ada secara tunggal atau bersesama wasi, pentadbir
atau pemegang amanah yang berterusan, jika ada.

(3) Perintah Mahkamah yang memberikan keizinan
mengenai pemindahan itu hendaklah, tertakluk kepada
Akta ini, memberi kepada Perbadanan segala kuasa
wasi, pentadbir atau pemegang amanah.

(4) Wasi, pentadbir atau pemegang amanah itu
tidaklah dalam apa-apa cara bertanggungan berkenaan


Pembenan
probet dan
surat kuasa
mentadbir
kepada
Perbadanan.

Perlantikan
Perbadanan
sebagai ganti
wasi, dsb.


-----

16 RANG UNDANG-UNDANG

dengan apa-apa perbuatan atau keingkaran berhubungan
dengan harta pusaka atau harta amanah itu selepas tarikh
# perintah itu selain daripada perbuatan atau
keingkarannya sendiri atau perbuatan atau keingkaran
# orang yang selain daripada dirinya yang ke atas kelakuannya dia adalah bertanggungjawab di sisi undang-undang.

**15. Dalam hal-hal yang berikut, iaitu—**

_(a) jika mana-mana orang yang telah menerima_
# pemberian surat kuasa mentadbir
mengabaikan, dalam tempoh tiga bulan dari
tarikh pemberian itu, untuk memberikan
apa-apa jaminan yang dia dikehendaki
memberikan menurut undang-undang; atau

# (b) jika seseorang pentadbir telah gagal untuk
mengambil pemberian surat kuasa mentadbir
dalam tempoh yang munasabah selepas
# perintah dibuat bagi pemberian untuk
mengeluarkan,

Perbadanan boleh memohon kepada Mahkamah untuk
mengetepikan perintah bagi pemberian itu dan supaya
memberikan surat kuasa mentadbir harta pusaka itu
kepada dirinya,

# 16. (1) Perbadanan boleh, sebaik sahaja ia
mengetahui atas apa-apa keterangan yang difikirkannya
mencukupi bahawa mana-mana orang telah meninggal
# dunia tak berwasiat dengan meninggalkan harta
di Malaysia, dengan serta-merta mengambil milik harta
itu dan memperuntukkan bagi jagaan selamatnya
# sehingga surat kuasa mentadbir diberikan oleh
Mahkamah.

(2) Mana-mana orang yang tanpa kuasa atau alasan
yang sah mengalihkan atau cuba mengalihkan mana# mana bahagian harta itu atau memusnahkan,
menyembunyikan atau enggan menyerahkan harta itu
kepada Perbadanan apabila diminta, adalah melakukan
# suatu kesalahan dan apabila disabitkan boleh didenda


Perbadanan
boleh
memohon
bagi
mendapatka
pemberian
apabila
pemberi
gagal
mengambil
surat kuasa
memadbir.

Perbadanan
boleh
mengambil
milik harta.


-----

PERBADANAN AMANAH RAYA 17

tidak melebihi lima ratus ringgit atau dipenjarakan
selama tempoh tidak. melebihi enam bulan atau keduaduanya.

(3) Tiada guaman boleh dibawa terhadap Perbadanan
atau mana-mana pegawainya bagi apa-apa jua yang
dilakukan oleh Perbadanan berhubungan dengan manamana harta sedemikian di bawah kuasa atau pelaksanaan
atau pelaksanaan yang dicadangkan akan kuasa-kuasa
yang terletakhak pada Perbadanan' oleh subseksyen (1);
tetapi mana-mana orang-yang terkilari dengannya boleh
membuat permohonan kepada Mahkamah bagi tebus
rugi.

17. (1) Bilamana mana-mana orang meninggal dunia,
sama ada berwasiat atau tak berwasiat, dengan
meninggalkan harta alih.di Malaysia dan Perbadanan
berpuas hati selepas apa-apa peny.iasatan yang
difikirkannya mencukupi—

# (a) bahawa nilai keseluruhan harta itu tanpa
. ditolak hutang, tetapi tidak termasuk nilai apaapa harta yang dimiliki si mati atau yang si
mati berhak .kepadanya sebagai' pemegang
amanah dan bukan secara benefisial, tidak
melebihi enam ratus ribu ringgit; dan

_(b) .bahawa tiada orang berhak memohon kepada_
Mahkamah bagi pemberian probet bagi wasiat
atau tiada petisyen bagi surat kuasa mentadbir
yang belum selesai,

Perbadanan hendaklah, atas permohonan orang yang
membuat tuntutan ke atas harta itu dan jika
difikirkannya patut dibuat sedemikian, secara bertulis
mengisytiharkan bahawa ia .mengakujanji .untuk
mentadbirkan harta itu, dan sesudah itu Perbadanan
adalah diberikan kuasa untuk mentadbirkan harta-itu
seolah-olah surat kuasa mentadbir bagi harta pusaka
orang yang mati itu telah diberikan kepada Perbadanan,
dan resit Perbadanan hendaklah menjadi pelepasan yang
mencukupi bagi mana-mana orang yang membayar apaapa,wang atau yang menyerahkan apa~apa harta kepada


Pentadbiran
terus harta
alih.


-----

18 RANG UNDANG-UNDANG

Perbadanan; dan notis mengenai tiap-tiap perisytiharan
sedemikian hendaklah difailkan di Pejabat Pendaftaran
Mahkamah yang sesuai.

(2) (a) Apabila Perbadanan berpuas hati bahawa nilai
apa-apa harta yang disebut dalam subseksyen
(1) tidak melebihi lima puluh ribu ringgit, ia
bolehlah mengarahkan supaya harta itu atau
mana-mana bahagiannya diserahkan kepada
mana-mana orang atau orang-orang apabila
berpuas hati tentang hakmilik pihak yang
menuntut dan nilai harta itu melalui sumpah
atau ikrar pihak yang menuntut atau melalui
apa-apa keterangan lain yang dikehendaki
oleh Perbadanan dan Perbadanan bolehlah
mengikut budi bicaranya mengambil apa-apa
jaminan yang difikirkannya patut bagi
pentadbiran sewajarnya akan harta itu atau
perlindungan hak mana-mana orang lain.

_(b) Tiada apa-apa jua dalam subseksyen ini boleh_
# menjejaskan hak mana-mana orang untuk
mendapatkan kesemua atau mana-mana
bahagian harta yang diserahkan di bawah
perenggan (a) daripada orang yang kepadanya
ia telah diserahkan.

_(c) Jika harta itu tidak ketara nilainya atau_
nilainya, pada pendapat Perbadanan, adalah
sebegitu kecil hingga menjadikannya tak
praktik untuk dijual, Perbadanan bolehlah
mengarahkan supaya harta itu dimusnahkan
atau selainnya dilupuskan sebagaimana yang
difikirkannya patut.

(3) Kuasa-kuasa yang diberikan kepada Perbadanan
oleh seksyen ini tidaklah menjejaskan kuasa-kuasa
untuk menguruskan, tanpa pemberian probet bagi wasiat
atau surat kuasa mentadbir, harta orang yang mati yang
diberikan kepada mana-mana orang lain oleh manamana undang-undang bertulis yang lain:

Dengan syarat bahawa tiap-tiap orang sedemikian
hendaklah, apabila diminta, mengemukakan kepada


-----

PERBADANAN AMANAH RAYA 19

Perbadanan penjelasan penuh dan benar mengenai apaapa harta yang diuruskannya dan hendaklah, jika
dikehendaki sedemikian, membayar atau menyerahkan
kepada Perbadanan apa-apa wang atau harta lain yang
masih di bawah kawalannya.

(4) Pada bila-bila masa sebelum pembahagian manamana bahagian harta itu antara benefisiarinya di bawah
seksyen ini, Perbadanan boleh, jika difikirkannya
suaimanfaat dibuat sedemikian, walau apa pun apa-apa
perisytiharan yang dibuat di bawah subseksyen (1),
enggan untuk terus mentadbirkan harta dalam tangannya
sehingga suatu perintah pembahagian atau pemberian
probet atau pemberian surat kuasa mentadbir diperolehi
berkenaan dengan harta pusaka si mati.

(5) Hasil penjualan apa-apa harta yang diterima oleh
Perbadanan mengikut subseksyen 23(2) Akta Polis 1967
hendaklah diuruskan mengikut cara yang sama
sebagaimana yang harta itu diperintahkan oleh seksyen
ini supaya diuruskan.

(6) Seksyen ini tidaklah terpakai dalam hal harta si
mati yang baginya Bahagian III atau IV Akta Harta
Pusaka Kecil (Pembahagian) 1955 terpakai, tetapi,
tertakluk kepada yang disebut terdahulu, hendaklah
terpakai bagi semua Negeri.

# 18. (1) Jika—

_(a) nilai harta tanpa ditolak hutang, tetapi tidak_
termasuk nilai apa-apa harta yang dimiliki si
mati atau yang kepadanya dia berhak sebagai
pemegang amanah dan bukan secara benefisial,
tidak melebihi lima ribu ringgit;

_(b) Perbadanan mendapati bahawa orang yang_
berhak secara benefisial ialah orang yang
berpendapatan kecil; dan

_(c) Perbadanan boleh mentadbirkan harta pusaka_
itu di bawah seksyen 17,

# maka Perbadanan hendaklah mentadbirkan harta pusaka
itu di bawah seksyen 17.


_Akta 344_

_Akta 98._

Pentadbiran
harta pusaka
yang kecil
nilainya.


-----

20 RANG UNDANG-UNDANG

(2) Jika prosiding telah dimulakan di mana-mana
Mahkamah bagi pentadbiran sesuatu harta pusaka dan
oleh sebab kecilnya nilai harta pusaka itu Mahkamah
mendapati bahawa harta pusaka itu boleh ditadbirkan
dengan lebih ekonomi lagi oleh Perbadanan berbanding
dengan oleh Mahkamah atau bahawa atas apa-apa sebab
lain adalah suaimanfaat harta pusaka itu ditadbirkan
oleh Perbadanan dan tidak oleh Mahkamah, maka
Mahkamah boleh memerintahkan supaya harta pusaka
itu ditadbirkan oleh Perbadanan, dan sesudah itu,
tertakluk kepada apa-apa arahan Mahkamah, seksyen 17
hendaklah terpakai seolah-olah pentadbiran harta pusaka
itu telah diakujanji oleh Perbadanan di bawah seksyen
17.

19. (1) Jika apa-apa harta yang nilainya tidak melebihi
dua puluh ribu ringgit dipegang oleh Perbadanan, sama
ada menurut kuasa suatu pemberian surat kuasa
mentadbir kepada Perbadanan atau menurut kuasa
kuasa-kuasa yang diberikan kepada Perbadanan oleh
Akta ini, dan harta itu dipegang oleh Perbadanan atas
amanah bagi mana-mana orang bagi apa jua pun
kepentingan, sama ada terletakhak atau kontingen,
maka, tertakluk kepada apa-apa kepentingan atau
gadaian terdahulu yang menyentuh harta itu, Perbadanan
boleh, mengikut budi bicaranya sendiri, semasa manamana orang sedemikian belum dewasa, membuat
pembayaran daripada kesemua atau mana-mana
bahagian pendapatan dan wang modal harta itu
sebagaimana yang munasabah dalam segala hal keadaan
itu bagi penyenggaraan, pendidikan atau faedah orang
itu.

(2) Jika nilai harta yang dipegang sedemikian
melebihi empat puluh ribu ringgit, Perbadanan boleh
membuat pembayaran daripada wang modal sehingga
takat dua puluh ribu ringgit.

(3) Pembayaran di bawah subseksyen (1) dan (2)
boleh dibuat kepada ibu atau bapa atau penjaga orang


Pembayaran
bagi
penyenggaraan
orang belum
dewasa.


-----

PERBADANAN AMANAH RAYA 21

itu atau selainnya sebagaimana yang ditentukan oleh
Perbadanan mengikut budi bicaranya dan sama ada
terdapat atau tidak terdapat—

_(a) apa-apa wang lain yang boleh digunakan bagi_
maksud yang sama; atau

_(b) mana-mana orang yang terikat oleh undang-_
undang untuk memperuntukkan bagi
penyenggaraan atau pendidikan orang itu.

20. Jika, apabila selesainya pentadbiran harta pusaka
seseorang yang mati berwasiat atau tak berwasiat, masih
terdapat dengan Perbadanan wang yang tidak dapat
dilupuskan serta-merta olehnya melalui pembahagian
mengikut undang-undang oleh sebab ketakdayaan orang
yang berhak itu untuk memberikan pelepasan, kerana
kurang keupayaan di sisi undang-undang atau selainnya,
atau oleh apa-apa sebab lain yang didapati mencukupi
oleh Perbadanan, maka Perbadanan boteh menggunakan
wang itu bagi faedah orang itu dan boleh bagi maksud
itu menjalankan segala kuasa di bawah seksyen 19.

21. (1) Perbadanan boleh, atas permohonannya sendiri
atau atas permohonan mana-mana orang lain melalui
saman, dilantik oleh Mahkamah untuk bertindak sebagai
sahabat wakil mana-mana orang belum dewasa bagi
maksud memulakan apa-apa guaman atau prosiding atas
nama orang belum dewasa itu.

(2) Jika dalam apa-apa guaman atau prosiding yang
belum selesai adalah didapati perlu untuk menambah
seseorang orang belum dewasa sebagai plaintif bersama,
maka Mahkamah boleh, atas usulnya sendiri atau atas
permohonan Perbadanan atau mana-mana orang lain,
melantik Perbadanan untuk bertindak sebagai sahabat
wakil orang beium dewasa itu dalam guaman atau
prosiding itu.

(3) Dalam apa-apa guaman atau prosiding yang
dalamnya seseorang orang belum dewasa ialah defendan
atau yang dalamnya adalah didapati perlu untuk


Wang tak
dibahagikan.

Perbadanan
boleh
mewakili
orang belum
dewasa.


-----

22 RANG UNDANG-UNDANG

menambah seseorang orang belum dewasa sebagai
defendan bersama, maka Mahkarnah boleh, atas usulnya
sendiri atau atas permohonan Perbadanan atau manamana orang lain, melantik Perbadanan untuk bertindak
sebagai penjaga kepada orang belum dewasa itu bagi
maksud-maksud guaman atau prosiding itu.

(4) Mahkamah tidaklah boleh membuat apa-apa
perintah di bawah seksyen ini melainkan jika
Perbadanan telah diberikan peluang untuk didengar dan
peruntukan dibuat sehingga memuaskan hati Mahkamah
bagi pembayaran kos Perbadanan atas dasar kos antara
# peguamcara dan klien dan bagi pembayaran apa-apa kos
yang mungkin diawardkan terhadap atau diarahkan
supaya dibayar oleh Perbadanan.

(5) Dalam apa-apa guaman atau prosiding yang
dalamnya Perbadanan dilantik di bawah seksyen ini
untuk bertindak bagi pihak seseorang orang belum
# dewasa, tiada kos boleh didapatkan daripada
Perbadanan.

(6) Dalam seksyen ini "guaman" ertinya sesuatu
tindakan atau guaman bagi pentadbiran harta pusaka
mana-mana orang yang mati atau sesuatu amanah, dan
"prosiding" ertinya prosiding di bawah Kaedah-Kaedah
# Mahkamah Tinggi 1980.

22. Maka adalah sah bagi Perbadanan untuk bertindak
di bawah apa-apa suratikatan atau suratcara yang
melaluinya Perbadanan dilantik sebagai ejen atau wakil
bagi mana-mana orang, dan segala kuasa yang diberikan
kepada Perbadanan oleh mana-mana suratikatan atau
suratcara itu bolehlah dijalankan oleh mana-mana
pegawai Perbadanan yang ditetapkan oleh Perbadanan
bagi maksud itu:

Dengan syarat bahawa tiada apa-apa jua dalam
seksyen ini boleh disifatkan memberikuasa mana-mana
orang untuk memberi kepada Perbadanan apa-apa kuasa
yang tidak boleh diwakilkan dengan sah olehnya.


_P.U. (A)_
_50/80._

Agensi.


-----

PERBADANAN AMANAH RAYA 23

BAHAGIAN IV

PERUNTUKAN-PERUNTUKAN KEWANGAN

PENGGAL 1

_Akaun Bank dan Kuasa untuk Melabur_

23. (1) Perbadanan boleh menubuhkan dan
menyimpan di dalam mana-mana bank atas namanya—

_(a) suatu akaun am yang di dalamnya wang_
amanah boleh secara sementara disimpan
sementara menunggu pelaburannya; dan

_(b) seberapa banyak akaun khas dan amanah yang_
perlu bagi membolehkan Perbadanan
melaksanakan kewajipan dan fungsinya dan
menjalankan kuasa-kuasanya.

(2) Apa-apa amaun yang merupakan baki kredit bagi
akaun am Pemegang Amanah Raya dan Pegawai
Pentadbir Pusaka sebelum sahaja tarikh yang ditetapkan
hendaklah dipindahkan kepada akaun am yang
ditubuhkan di bawah perenggan (l)(a).

24. Tertakluk kepada yang diperuntukkan kemudian
daripada ini, Perbadanan boleh melabur apa-apa wang
sama ada—

_(a) atas akaun berasingan bagi harta pusaka,_
amanah, harta atau orang yang olehnya wang
itu dipunyai;

_(b) di dalam Kumpulan Wang Bersama; atau_

_(c) di_ dalam mana-mana Kumpulan Wang
# Pelaburan Kumpulan.

PENGGAL 2

_Kumpulan Wang Bersama_

25. (1) Tertakluk kepada yang diperuntukkan
kemudian daripada ini, segala wang modal yang ada
bagi pelaburan yang dipegang oleh Perbadanan selepas


Akaun bank.

Kuasa untuk
melabur.

Pembentukan
Kumpulan
Wang
Bersama.


-----

24 RANG UNDANG-UNDANG

tarikh yang ditetapkan, hendaklah menjadi satu
Kumpulan Wang Bersama dan hendaklah dilaburkan
dalam apa-apa pelaburan yang dibenarkan oleh undang# undang bagi pelaburan wang amanah.

(2) Apa-apa amaun yang merupakan baki kredit
Kumpulan Wang Bersama yang ditubuhkan di bawah
seksyen 10 Akta Pemegang Amanah Raya 1950
sebagaimana berkuatkuasa sebelum mula
berkuatkuasanya Akta ini hendaklah pada tarikh yang
ditetapkan dipindahkan kepada Kumpulan Wang
Bersama.

(3) Tertakluk kepada yang diperuntukkan kemudian
daripada ini, apa-apa pelaburan wang modal kepunyaan
mana-mana harta pusaka yang dipegang oleh
Perbadanan selepas tarikh yang ditetapkan, bolehlah
diambil alih dan dimasukkan ke dalam akaun pelaburan
Kumpulan Wang Bersama.

(4) Semua pelaburan yang diambil alih di bawah
# subseksyen (3) hendaklah diambil alih pada kadar
pasaran yang terpakai pada tarikh pengambilalihan itu,
ditolak apa-apa bunga yang terakru pada tarikh itu, dan
tiada pelaburan sedemikian boleh diambil alih
melainkan jika ia adalah suatu pelaburan yang
dibenarkan oleh undang-undang bagi pelaburan wang
amanah dan, pada pendapat Perbadanan,
berkemungkinan akan terus menjadi boleh hasil dengan
mudah. Bagi maksud-maksud subseksyen ini, bunga
hendaklah disifatkan terakru dari hari ke hari dan boleh
dibahagikan berkenaan dengan masa dengan sewajarnya.

(5) Apa-apa pelaburan yang dibuat atas akaun
Kumpulan Wang Bersama atau dimasukkan ke dalam
akaun pelaburannya tidaklah boleh dibuat atau dipegang
atas akaun atau menjadi kepunyaan mana-mana harta
pusaka tertentu.

26. Yang berikut tidaklah termasuk atau menjadi
sebahagian daripada Kumpulan Wang Bersama:

_(a) wang yang secara nyata atau secara implikasi_
yang perlu adalah ditegah daripada


_Akta 247._

Ketakmasukan
ke dalam
Kumpulan
Wang
Bersama.


-----

PERBADANAN AMANAH RAYA 25

dimasukkan ke dalam Kumpulan Wang
Bersama atau diarahkan supaya dilaburkan
dalam pelaburan yang selain daripada yang
dibenarkan oleh undang-undang bagi
pelaburan wang amanah;

_(b) pelaburan yang dipegang oleh Perbadanan_
yang tidak diambil alih di bawah subseksyen
25(3);

_(c) wang yang menjadi sebahagian daripada mana-_
mana harta pusaka yang ditadbirkan oleh
Perbadanan atau yang .dipegang oleh
Perbadanan sebagai pelikuidasi, penerima,
penerima dan pengurus, ejen atau atas apa-apa
sifat fidusiari yang lain, yang pada pendapat
Perbadanan setelah mengambil kira hal
keadaan yang dalamnya ia memegang wang itu
dan jangka masa yang baginya wang itu
tersedia untuk dilaburkan, tidak patut
dilaburkan dalam Kumpulan Wang Bersama.

27. (1) Bunga yang kena dibayar berkenaan dengan
wang modal yang menjadi sebahagian daripada
Kumpulan Wang Bersama hendaklah pada kadar yang
munasabah yang ditetapkan oleh Perbadanan dengan
kelulusan Menteri dengan mengambil kira pendapatan
Kumpulan Wang Bersama yang boleh dibahagikan dan
kemampuan Kumpulan Wang Bersama dan Kumpulan
Wang Rizab Am untuk menjelaskan segala bayaran yang
dikehendaki dibuat.

(2) Kadar itu bolehlah disemak setiap suku tahun.

(3) Bunga yang kena dibayar daripada Kumpulan
Wang Bersama hendaklah dikreditkan setiap setengah
tahun kepada harta pusaka masing-masing:

Dengan syarat bahawa Perbadanan boleh, mengikut
budi bicaranya, mengkreditkan bunga itu pada apa-apa
lat tempoh yang lebih kerap yang difikirkannya patut
dalam hal mana-mana harta pusaka tertentu.


Pembayaran
bunga atas
wang modal
dalam
Kumpulan
Wang
Bersama.


-----

26 RANG UNDANG-UNDANG

28. (1) Perbadanan adalah bertanggungan untuk
membayar apa-apa tuntutan yang sah ke atas Kumpulan
Wang Bersama yang tidak dapat dijelaskan daripada
Kumpulan Wang Bersama atau daripada Kumpulan
Wang Rizab Am sama ada tuntutan itu berhubungan
dengan wang modal atau pendapatan.

(2) Wang modal yang boleh dituntut oleh manamana harta pusaka termasuklah wang daripada harta
pusaka itu yang dimasukkan ke dalam Kumpulan Wang
Bersama dan jika pelaburan telah diambil alih di bawah
subseksyen 25(3) ia termasuklah juga nilai pelaburan itu
sebagaimana yang ditentukan mengikut peruntukan
subseksyen 25(4).

29. (1) Apa-apa amaun yang merupakan baki kredit
kumpulan wang rizab yang ditubuhkan di bawah
subseksyen 14(4) Akta Pemegang Amanah Raya 1950
sebagaimana berkuatkuasa sebelum mula
berkuatkuasanya Akta ini hendaklah pada tarikh yang
ditetapkan dipindahkan kepada kredit Kumpulan Wang
Rizab Am.

(2) Perbadanan boleh mengarahkan supaya manamana bahagian baki pada kredit akaun pendapatan
Kumpulan Wang Bersama pada akhir tahun yang
terdahulu (selepas ditolak bunga yang kena dibayar
kepada benefisiari dan tanggungan sah yang lain)
dibawa kepada kredit Kurnpulan Wang Rizab Am.

(3) Kumpulan Wang Rizab Am hendaklah digunakan
untuk—

_(a) menjelaskan kerugian yang timbul daripada_
# pelupusan pelaburan Kumpulan Wang
Bersama;

_(b) mengekalkan kadar yang munasabah bagi_
pembayaran bunga atau pembayaran bunga
yang ditetapkan atas wang modal dalam
Kumpulan Wang Bersama;

_(c) menjalankan maksud-maksud am Kumpulan_
Wang Bersama; atau


Liabiliti
Perbadanan.

Kumpulan
Wang Rizab
Am.
_Akta 247._


-----

PERBADANAN AMANAH RAYA 27

_(d) apa-apa maksud lain yang ditetapkan oleh_
Menteri melalui kaedah-kaedah.

(4) Kumpulan Wang Rizab Am boleh dilaburkan
oleh Perbadanan dalam apa-apa pelaburan yang
dibenarkan oleh undang-undang bagi pelaburan wang
amanah atau boleh didepositkan di dalam mana-mana
# bank.

PENGGAL 3

_Kumpulan Wang Pelaburan Kumpulan_

30. (1) Perbadanan boleh, dari semasa ke semasa,
dengan kelulusan Menteri Kewangan dan Menteri,
menubuhkan dan menyimpan, sebagai tambahan kepada
dan berasingan daripada Kumpulan Wang Bersama, satu
kumpulan wang atau lebih yang setiap satunya
hendaklah dipanggil Kumpulan Wang Pelaburan
Kumpulan. Jika lebih daripada satu Kumpulan Wang
# Pelaburan Kumpulan ditubuhkan sedemikian, setiap
Kumpulan Wang itu hendaklah diberikan nama atau
nombor yang sesuai yang membezakannya.

(2) Segala wang yang menjadi sebahagian daripada
mana-mana Kumpulan Wang Pelaburan Kumpulan
hendaklah dilaburkan dalam apa-apa kelas atau kelaskelas pelaburan yang ditentukan oleh Perbadanan pada
masa Kumpulan Wang itu ditubuhkan, yang merupakan
pelaburan yang dibenarkan oleh suratcara atau kuasa
lain yang melaluinya wang itu dipegang atau apa-apa
pelaburan yang dibenarkan oleh undang-undang bagi
pelaburan wang amanah.

(3) Tertakluk.kepada seksyen ini, jika wang manamana harta pusaka berada dalam miliknya dan tersedia
untuk dilaburkan tetapi tidak dilaburkan dalam
Kumpulan Wang Bersama, maka Perbadanan bolehlah
melaburkan wang itu dalam mana-mana Kumpulan
# Wang Pelaburan Kumpulannya yang dalamnya wang itu
boleh dilaburkan dengan sah jika wang itu tidak
diarahkan supaya dilaburkan mengikut apa-apa cara
tertentu yang lain dan pelaburan dalam sesuatu


Pembentukan
Kumpulan
Wang
Pelaburan
Kumpulan.


-----

28 RANG UNDANG-UNDANG

Kumpulan Wang Pelaburan Kumpulan itu adalah tidak
tak konsisten dengan terma-terma suratcara amanah itu
(jika ada) atau kuasa lain yang mengawal wang itu.

(4) Pelaburan yang dibuat daripada wang yang
menjadi sebahagian daripada sesuatu Kumpulan Wang
Pelaburan Kumpulan tidaklah boleh dibuat atas akaun
atau menjadi kepunyaan mana-mana harta pusaka
tertentu.

31. Menteri Kewangan dan Menteri boleh, dalam
meluluskan sesuatu Kumpulan Wang Pelaburan
Kumpulan, menimbangkan dan memberikan arahanarahan kepada Perbadanan berkenaan dengan manamana perkara yang berikut:

_(a) kebolehcairan Kumpulan Wang Pelaburan_
Kumpulan itu;

_(b) pembayaran atau penguntukan pendapatan_
daripada Kumpulan Wang Pelaburan
Kumpulan itu;

_(c) pemegangan_ modal Kumpulan Wang
Pelaburan Kumpulan itu;

_(d) penilaian modal Kumpulan Wang Pelaburan_
Kumpulan itu;

_(e) penggulungan Kumpulan Wang Pelaburan_
Kumpulan itu; dan

_(f) apa-apa perkara lain yang difikirkan perlu oleh_
Menteri Kewangan dan Menteri bagi
perlindungan pelabur-pelabur Kumpulan Wang
Pelaburan Kumpulan itu.

32. Sesuatu Kumpulan Wang Pelaburan Kumpulan
tidaklah boleh dikira—

_(a) sebagai suatu perkongsian antara orang yang_
berhak kepada bunga dalam sesuatu Kumpulan
Wang Pelaburan Kumpulan; atau

_(b) sebagai suatu skim yang mengeluarkan bunga_
dalam pengertian Penggal V Bahagian IV Akta
Syarikat 1965.


Arahan

Kumpulan
Wang
Pelaburan
Kumpulan
bukanlah
perkongsian
dsb.


-----

PERBADANAN AMANAH RAYA 29

PENGGAL 4

# Fee

33. (1) Maka hendaklah dikenakan berkenaan dengan
tugas-tugas Perbadanan, apa-apa fee, sama ada dengan
cara peratusan atau selainnya, yang ditetapkan oleh
Perbadanan dengan kelulusan Menteri.

(2) Apa-apa perbelanjaan yang di sisi undangundang boleh disimpan atau dibayar daripada harta
amanah oleh seseorang pemegang amanah hendaklah
disimpan atau dibayar sedemikian dan fee itu hendaklah
disimpan atau dibayar mengikut cara yang sama
sebagaimana dan sebagai tambahan kepada perbelanjaan
itu.

(3) Beban fee dan perbelanjaan di bawah seksyen ini
antara modal dan pendapatan hendaklah ditentukan oleh
Perbadanan.

BAHAGIAN V

AM

34. Jika apa-apa bon atau jaminan diperlukan daripada
orang persendirian atas pemberian kepadanya akan surat
kuasa mentadbir atau atas perlantikannya untuk
bertindak atas apa-apa sifat, Perbadanan, jika diberikan
surat kuasa mentadbir atau dilantik untuk bertindak atas
apa-apa sifat sedemikian, tidaklah dikehendaki
memberikan bon atau jaminan sedemikian tetapi adalah
tertakluk kepada liabiliti dan kewajipan yang sama
seolah-olah ia telah memberikan bon atau jaminan itu.

35. Jika nilai sepenuhnya apa-apa harta (tanpa ditolak
hutang, tetapi tidak termasuk nilai apa-apa harta yang
dimiliki si mati atau yang kepadanya dia berhak sebagai
pemegang amanah dan tidak secara benefisial) yang
ditadbirkan oleh Perbadanan, sama ada menurut apa-apa
suratcara amanah atau wasiat atau menurut kuasa
pemberian surat kuasa mentadbir kepada Perbadanan
atau menurut kuasa kuasa-kuasa yang diberikan kepada
Perbadanan oleh Akta ini, tidak melebihi enam ratus


Fee yang
dikenakan
oleh
Perbadanan.

Pengecualian
danpada
kena memberi
jaminan.

Pengecualian
daripada
kena
memberi
notis
mengenai
pembahagian
harta.


-----

30 RANG UNDANG-UNDANG

ribu ringgit, maka tidaklah perlu bagi Perbadanan untuk
memberikan notis mengenai niatnya untuk
membahagikan harta pusaka itu atau menghendaki
# mana-mana orang yang berkepentingan untuk
menghantar butir-butir mengenai tuntutannya terhadap
harta pusaka itu, tetapi Perbadanan boleh dengan sertamerta terus memindahhak atau membahagikan harta
pusaka itu atau mana-mana bahagiannya kepada atau di
kalangan orang-orang yang berhak kepadanya, dengan
mengambil kira tuntutan itu sahaja, sama ada formal
atau tidak, yang mengenainya Perbadanan telah
diberikan notis ketika itu, dan Perbadanan tidaklah,
berkenaan dengan harta yang dipindahhak atau
dibahagikan sedemikian, bertanggungan kepada manamana orang yang mengenai tuntutannya Perbadanan
telah tidak diberikan notis pada masa pemindahhakan
atau pembahagian itu; tetapi tiada apa-apa jua dalam
seksyen ini boleh—

_(a) menjejaskan hak mana-mana orang untuk_
mengikuti harta yang merupakan harta yang
sama, ke dalam tangan mana-mana orang,
selain daripada seorang pembeli, yang
mungkin telah menerimanya; atau

_(b) membebaskan Perbadanan daripada apa-apa_
obligasi untuk membuat carian yang serupa
dengan carian yang seorang bakal pembeli
patut membuat atau mendapatkan.

**36. Permohonan oleh Perbadanan bagi pendaftaran**
sebagai anggota atau pemegang syer dalam buku manamana syarikat atau kemasukan nama Perbadanan dalam
buku mana-mana syarikat tidaklah menjadi notis
mengenai sesuatu amanah, dan tiada syarikat berhak
untuk membantah kemasukan nama Perbadanan dalam
bukunya semata-mata oleh sebab bahawa Perbadanan
mungkin atau ialah seorang pemegang amanah, dan,
dalam pengurusan harta, hakikat bahawa orang itu atau
salah seorang daripada orang yang dengannya ia
berurusan ialah Perbadanan tidaklah dengan sendirinya
menjadi notis mengenai suatu amanah.


Pendaftaran
Perbadanan
bukanlah
notis
mengenai
amanah.


-----

PERBADANAN AMANAH RAYA 31

37. (1) Perbadanan hendaklah mengemukakan kepada
# Menteri akaun tahunan teraudit bagi setiap tahun
kewangan dalam apa-apa masa dan bentuk yang
# ditetapkan oleh Menteri.

(2) Perbadanan hendaklah mengemukakan kepada
Menteri segala penyata, laporan, akaun dan maklumat
berkenaan dengan harta, pelaburan dan aktivitinya yang
dikehendaki oleh Menteri dari semasa ke semasa.

38. (1) Perbadanan boleh membuat permohonan
kepada Mahkamah untuk mendapatkan arahan atas apaapa perkara yang timbul daripada pelaksanaan manamana fungsi atau tugas atau penjalanan mana-mana
kuasa Perbadanan di bawah seksyen 15 hingga 21.

(2) Pelaksanaan mana-mana fungsi atau tugas atau
penjalanan mana-mana kuasa Perbadanan di bawah
# seksyen 15 hingga 21 bolehlah disemak secara
kehakiman.

39. Walau apa pun peruntukan-peruntukan mana-mana
undang-undang bertulis, dalam apa-apa prosiding yang
melibatkan Perbadanan, mana-mana pegawai
Perbadanan yang diluluskan oleh Menteri melalui
# pemberitahuan dalam Warta boleh, bagi pihak
Perbadanan, memulakan, hadir dalam dan menjalankan
prosiding itu dan boleh membuat dan melakukan segala
kehadiran, tindakan dan permohonan berkenaan dengan
prosiding itu.

# 40. (1) Menteri boleh membuat kaedah-kaedah
berkenaan dengan—

_(a) apa-apa perkara yang baginya kaedah-kaedah_
adalah dibenarkan dengan nyata untuk dibuat
# di bawah Akta ini;

_(b) pelaksanaan fungsi-fungsi dan tugas-tugas atau_
penjalanan kuasa-kuasa Perbadanan di bawah
seksyen 15 hingga 21;


Akaun
tahunan, dsb.

Permohonan
kepada
Mahkamah.

Prosiding
undangundang.

Kuasa untuk
membuat
kaedahkaedah.


-----

32 RANG UNDANG-UNDANG

_(c) prosedur dan prosiding berkenaan dengan apa-_
apa perkara di bawah seksyen 15 hingga 21;

_(d) apa-apa_ perkara berhubungan dengan
Kumpulan Wang Pelaburan Kumpulan yang
baginya arahan boleh diberikan di bawah
seksyen 31; dan

_(e) apa-apa perkara lain secara amnya untuk_
memberikan kuatkuasa kepada objektifobjektif Akta ini.

(2) Sebelum membuat apa-apa kaedah-kaedah,
Menteri hendaklah—

_(a) mengambil kira Bahagian III; dan_

_(b) berunding dengan Perbadanan tentang perkara-_
perkara yang akan diperkatakan dalam kaedahkaedah itu.

(3) Menteri boleh membuat apa-apa kaedah-kaedah
yang difikirkannya perlu atau suaimanfaat bagi maksud
menghapuskan apa-apa kesulitan yang disebabkan oleh
mula berkuatkuasanya Akta ini dan apa-apa kaedahkaedah itu boleh dibuat sedemikian supaya mempunyai
kuatkuasa dari mula berkuatkuasanya Akta ini.

41. Tertakluk kepada peruntukan-peruntukan Akta ini,
Menteri boleh, dari semasa ke semasa, memberikan
arahan yang berbentuk am yang tidak tak konsisten
dengan peruntukan-peruntukan Akta ini tentang
pelaksanaan fungsi-fungsi atau tugas-tugas dan
penjalanan kuasa-kuasa Perbadanan.

42. Tanpa menjejaskan kuasa Menteri untuk
memberikan arahan di bawah seksyen 41, Menteri
hendaklah juga mempunyai kuasa untuk mengarahkan
Perbadanan menyiasat apa-apa aduan yang dibuat oleh
mana-mana anggota orang awam terhadap Perbadanan
atau mana-mana pegawainya.

43. (1) Akta Pemegang Amanah Raya 1950 dan segala
kaedah-kaedah yang dibuat di bawahnya adalah
dimansuhkan.


Kuasa untuk
memberikan
arahan.

Perbadanan
hendaklah
menyiasat
atas
arahan

Pemansuhan
dan
kecualian.


-----

PERBADANAN AMANAH RAYA 33

(2) Pemegang Amanah Raya yang merupakan
perbadanan seorang yang ditubuhkan di bawah Akta
Pemegang Amanah Raya 1950 dan Pegawai Pentadbir
Pusaka yang merupakan suatu jawatan statutori yang
ditubuhkan di bawah Akta Probet dan Pentadbiran 1959
hendaklah terhenti daripada wujud pada tarikh yang
ditetapkan.

(3) Tertakluk kepada peruntukan-peruntukan Akta
ini, segala undang-undang bertulis yang menyentuh
Pemegang Amanah Raya dan Pegawai Pentadbir Pusaka
dan yang berkuatkuasa sebelum sahaja tarikh yang
ditetapkan, hendaklah, sehingga dipinda atau dibatalkan,
terus berkuatkuasa pada dan selepas tarikh yang
ditetapkan dan ditafsirkan seolah-olah Akta ini telah
tidak diluluskan:

Dengan syarat bahawa apa-apa sebutan dalamnya
mengenai Pemegang Amanah Raya dan Pegawai
Pentadbir Pusaka hendaklah, melainkan jika konteksnya
# menghendaki makna yang lain, ditafsirkan sebagai
sebutan mengenai Perbadanan, dan ungkapan yang
mengandungi sebutan itu hendaklah ditafsirkan
sewajarnya.

(4) Segala perintah, perlantikan dan pemberitahuan
yang dibuat di bawah Akta Pemegang Amanah Raya
1950 dan berkuatkuasa sebelum sahaja tarikh yang
ditetapkan hendaklah, setakat yang ia tidak tak konsisten
dengan Akta ini, disifatkan telah dibuat di bawah Akta
ini dan hendaklah terus berkuatkuasa sehingga
peruntukan lain dibuat di bawah Akta ini atau sehingga
tarikh ia habis tempoh.

(5) Maka dengan ini diisytiharkan bahawa
pemansuhan Akta Pemegang Amanah Raya 1950 dan
apa-apa pemansuhan peruntukan-peruntukan atau
pindaan Akta Probet dan Pentadbiran 1959 tidaklah
# menyentuh mana-mana dokumen yang dibuat atau apa
jua pun perkara yang dilakukan di bawah peruntukan
yang dimansuhkan atau dipinda sedemikian, dan tiaptiap dokumen atau perkara itu, setakat yang ia wujud


-----

34 RANG UNDANG-UNDANG

atau berkuatkuasa pada masa pemansuhan atau pindaan
itu dan boleh dibuat atau dilakukan di bawah Akta ini,
hendaklah berterusan dan mempunyai kuatkuasa seolaholah ia telah dibuat atau dilakukan di bawah peruntukan
yang bersamaan dalam Akta ini dan seolah-olah
peruntukan itu telah berkuatkuasa apabila dokumen itu
dibuat atau perkara itu dilakukan.

(6) Tertakluk kepada peruntukan-peruntukan Akta
ini, pemansuhan Akta Pemegang Amanah Raya 1950
atau apa-apa jua yang terkandung dalam Akta ini
tidaklah menjejaskan hak mana-mana orang untuk
mendapat pampasan daripada Kumpulan Wang
Disatukan dan hak itu telah berbangkit di bawah Akta
yang dimansuhkan sebelum tarikh yang ditetapkan.

HURAIAN

Rang Undang-Undang ini bertujuan membuat peruntukan bagi
pindaan undang-undang yang berhubungan dengan Pemegang
Amanah Raya dan Pegawai Pentadbir Pusaka, membuat peruntukan
bagi peletakhakan harta, hak dan liabiliti Pemegang Amanah Raya
dan Pegawai Pentadbir Pusaka pada suatu syarikat dan untuk
mengawalselia pelaksanaan fungsi-fungsi atau tugas-tugas dan
penjalanan kuasa-kuasa syarikat itu.

2. Bahagian I Rang Undang-Undang mengandungi perkaraperkara permulaan.

_Fasal 1 memperkatakan tajuk ringkas dan bertujuan_
membenarkan Menteri menetapkan tarikh atau tarikh-tarikh bagi
mula berkuatkuasanya Akta.

_Fasal 2 bertujuan mentakrifkan perkataan dan ungkapan tertentu_
yang digunakan dalam Rang Undang-Undang.

3. Bahagian II memperkatakan pembentukan Perbadanan di
bawah Akta Syarikat 1965 (fasal 3).

_Fasal 4 memperkatakan peletakhakan harta, hak dan Liabiliti_
Pemegang Amanah Raya dan Kerajaan Malaysia, berhubungan
dengan pentadbiran amanah dan harta pusaka, pada Perbadanan.


-----

PERBADANAN AMANAH RAYA 35

_Fasal 5 bertujuan menghendaki Perbadanan menerbitkan syer_
Perbadanan kepada Menteri Kewangan.

_Fasal 6 bertujuan memperuntukkan bagi penerbitan selanjutnya_
syer dalam Perbadanan.

_Fasal 7 bertujuan menghendaki Perbadanan menerima ke dalam_
perkhidmatannya anggota kakitangan Jabatan Pemegang Amanah
Raya dan Pegawai Pentadbir Pusaka.

_Fasal 8 bertujuan membolehkan Menteri Kewangan memohon_
beli atau memperolehi semua syer dalam Perbadanan.

_Fasal 9 bertujuan melarang penjualan atau pelupusan syer atau_
penguntukan syer dalam Perbadanan yang dipegang oleh Menteri
Kewangan.

4. Bahagian III memperkatakan fungsi, kuasa dan kewajipan
Perbadanan.

_Fasal 10 memperkatakan objektif-objektif Perbadanan._

_Fasal 11 menyatakan pelbagai kedudukan fidusiari yang_
kepadanya Perbadanan boleh dilantik. Fasal 11(3) bertujuan
melarang Perbadanan daripada menolak perlantikan atas sebab
kecilnya nilai harta itu. Hak merayu kepada Menteri juga
diperuntukkan bagi mana-mana orang yang terkilan dengan
keputusan Perbadanan.

_Fasal 12 bertujuan membolehkan Perbadanan dilantik sebagai_
pemegang amanah dan wasi seolah-olah ia adalah orang
persendirian yang bertindak atas sifat itu.

_Fasal 13 bertujuan membolehkan Perbadanan diberikan probet_
bagi wasiat atau surat kuasa mentadbir oleh Mahkamah.

_Fasal 14 bertujuan memberi Mahkamah kuasa untuk melantik_
Perbadanan sebagai ganti wasi atau pentadbir atau pemegang
amanah yang sedia ada.

_Fasal 15 bertujuan memberi Perbadanan kuasa untuk memohon_
kepada Mahkamah bagi pemberian surat kuasa mentadbir kepada
dirinya atas pengabaian atau kegagalan pemberi untuk
mengeluarkan pemberian surat kuasa mentadbir.

_Fasal 16 bertujuan memberi Perbadanan kuasa untuk mengambil_
milik harta mana-mana orang yang mati tak berwasiat di Malaysia
sehingga surat kuasa mentadbir diberikan oleh Mahkamah. Suatu
penalti juga diperuntukkan bagi mana-mana orang yang dengan
menyalahi undang-undang mengalihkan atau cuba mengalihkan
mana-mana bahagian harta itu atau memusnahkan,
menyembunyikan atau enggan menyerahkan harta itu atas
permintaan Perbadanan.


-----

36 RANG UNDANG-UNDANG

_Fasal 17 bertujuan memberi Perbadanan kuasa untuk_
mentadbirkan harta alih yang nilainya tidak melebihi enam ratus
ribu ringgit apabila tiada orang berhak memohon bagi pemberian
probet atau tiada petisyen bagi surat kuasa mentadbir yang belum
selesai.

_Fasal 18 memperkatakan pentadbiran harta yang kecil, nilainya._

_Fasal 19 bertujuan memberi Perbadanan kuasa untuk membuat_
pembayaran bagi penyenggaraan, pendidikan atau faedah orang
belum dewasa daripada harta yang dipegang oleh Perbadanan.

_Fasal 20 memperkatakan wang yang tak dapat dibahagikan yang_
ada dalam milik Perbadanan.

_Fasal 21 bertujuan memberikuasa Perbadanan untuk bertindak_
sebagai sahabat wakil atau penjaga kepada orang belum dewasa
dalam sesuatu guaman bagi pentadbiran harta pusaka atau amanah
atau dalam prosiding di Mahkamah Tinggi.

_Fasal 22 bertujuan memberi Perbadanan kuasa untuk menjadi_
ejen atau wakil bagi rnana-mana orang.

5. Bahagian IV memperkatakan aspek-aspek kewangan
Perbadanan.

_Fasal 23 bertujuan membolehkan Perbadanan menubuhkan suatu_
akaun am dan seberapa banyak akaun khas dan akaun amanah yang
perlu bagi penjalanan fungsi-fungsi Perbadanan.

_Pasal 24 bertujuan memberi Perbadanan kuasa untuk_
melaburkan wang.

_Fasal 25 bertujuan memberi Perbadanan kuasa untuk membentuk_
suatu Kumpulan Wang Bersama yang ke dalamnya semua wang
modal yang ada untuk pelaburan yang dimiliki Perbadanan akan
dimasukkan.

_Fasal 26 memperkatakan wang yang tidak dimasukkan ke dalam_
atau menjadi sebahagian daripada Kumpulan Wang Bersama.

_Fasal 27 memperkatakan bunga yang kena dibayar atas wang_
modal yang dimasukkan ke dalam Kumpulan Wang Bersama.

_Fasal 28 memperkatakan liabiliti Perbadanan jika wang dan_
bunga tidak dapat dijelaskan daripada wang dalam Kumpulan Wang
Bersama dan Kumpulan Wang Rizab Am.

_Fasal 29 menyatakan peruntukan-peruntukan berhubungan_
dengan Kumpulan Wang Rizab Am dan maksud-maksud yang
baginya ia boleh digunakan.


-----

PERBADANAN AMANAH RAYA 37

_Fasal 30 bertujuan mengadakan rangka bagi penubuhan_
Kumpulan Wang Pelaburan Kumpulan oleh Perbadanan dengan
kelulusan Menteri Kewangan dan Menteri.

_Fasal 31 bertujuan memberi Menteri Kewangan dan Menteri_
kuasa untuk memberikan arahan mengenai perkara-perkara yang
berhubungan dengan Kumpulan Wang Pelaburan Kumpulan.

_Fasal 32 bertujuan memperuntukkan bahawa Kumpulan Wang_
Pelaburan Kumpulan tidaklah dikira sebagai suatu perkongsian atau
suatu skim dalam pengertian penggal V Bahagian IV Akta Syarikat
1965.

_Fasal 33 memperkatakan fee yang dikenakan oleh Perbadanan_
dan yang ditetapkan dengan kelulusan Menteri.

6. Bahagian V memperkatakan peruntukan-peruntukan am.

_Fasal 34 bertujuan mengecualikan Perbadanan daripada kena_
memberikan jaminan atas pemberian surat kuasa mentadbir atau
atas perlantikan untuk bertindak atas apa-apa sifat.

_Fasal 35 bertujuan mengecualikan Perbadanan daripada_
keperluan memberi notis mengenai pembahagian harta yang
bernilai kurang daripada enam ratus ribu ringgit.

_Fasal 36 bertujuan memperuntukkan bahawa pendaftaran_
Perbadanan dalam buku mana-mana syarikat tidaklah menjadi suatu
notis mengenai amanah.

_Fasal 37 bertujuan menghendaki Perbadanan mengemukakan_
kepada Menteri penyata tahunan, akaun, laporan, dsb.

_Fasal 38 bertujuan membolehkan Perbadanan memohon kepada_
Mahkamah untuk mendapatkan arahan atas apa-apa perkara yang
timbul daripada penjalanan kuasa-kuasa Perbadanan di bawah/osa/
_15 hingga 21 Rang Undang-undang. Penjalanan kuasa-kuasa itu_
bolehlah juga disemak secara kehakiman.

_Fasal 39 bertujuan memberi pegawai-pegawai dibehkuasa_
Perbadanan kuasa untuk menghadiri prosiding Mahkamah bagi
pihak Perbadanan.

_Fasal 40 bertujuan memberi Menteri kuasa untuk membuat_
kaedah-kaedah berkenaan dengan perkara-perkara secara amnya
untuk memberikan kuatkuasa kepada objektif-objektif Akta.

_Fasal 41 bertujuan memberi Menteri kuasa untuk memberikan_
arahan-arahan berhubungan dengan pelaksanaan tugas-tugas dan
fungsi-fungsi atau penjalanan kuasa-kuasa oleh Perbadanan.


-----

38 RANG UNDANG-UNDANG

_Fasal 42 bertujuan memberi Menteri kuasa untuk mengarahkan_

Perbadanan menyiasat apa-apa aduan awam.

_Fasal 43 mengandungi peruntukan pemansuhan dan kecualian._

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya belum dapat
ditentukan sekarang ini. [ PN. (U[2]) 1814.]


-----

