---
Year: 1994
Bill: D.R.46/1994 - Rang Undang-Undang Tabung Haji 1994 (Lulus)
Title: D.R.46/1994 - Rang Undang-Undang Tabung Haji 1994 (Lulus)
Download URL: https://www.parlimen.gov.my/files/billindex/pdf/1994/DR461994.pdf
URL: https://www.parlimen.gov.my/files/billindex/pdf/1994/DR461994.pdf
---
---
Reading:
D.R.46/1994
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 46/94**

Naskhah Sahih—Bahasa Kebangsaan

RANG UNDANG-UNDANG
TABUNG HAJI 1994

SUSUNAN FASAL

BAHAGIAN I

PERMULAAN

Fasal
1. Tajuk ringkas, mula berkuatkuasa dan pemakaian.
2. Tafsiran.

BAHAGIAN II

LEMBAGA TABUNG HAJI

3. Penubuhan Lembaga Tabung Haji.
4. Fungsi Lembaga.
5. Meterai biasa Lembaga.
6. Keanggotaan Lembaga.
7. Saraan.
8. Mesyuarat Lembaga.
9. Pendedahan kepentingan dalam transaksi dengan Lembaga.
10. Kuasa Menteri untuk memberikan arahan dan menghendaki
maklumat.
11. Jawatankuasa.

BAHAGIAN III

PEGAWAI, PENGKHIDMAT DAN EJEN LEMBAGA

12. Ketua Eksekutif.
13. PerJamikan pegawai, pengkhidmat, ejen, penasihat, dsb.


-----

**2** RANG UNDANG-UNDANG

Fasal
14. Kuasa untuk membuat peraturan-peraturan berkenaan dengan
syarat-syarat perkhidmatan dan tatatertib.

BAHAGIAN IV

KEWANGAN

15. Kumpulan Wang.
16. Deposit.
17. Pembiayaan atau bantuan kewangan.
18. Kuasa untuk meminjam.
19. Peraturan-peraturan berhubungan dengan deposit dan
pengeluaran.
20. Pelaburan Kumpulan Wang.
21. Kumpulan Wang Rizab.
22. Pengisytiharan untung boleh bahagi.
23. Wang tak dituntut.
24. Jaminan Kerajaan tentang bayaran.
25. Anggaran tahunan.
26. Akta Badan Berkanun (Akaun dan Laporan Tahunan) 1980.

BAHAGIAN V

PENGELOLA JEMAAH HAJI

27. Sekatan ke atas pcngclola jemaah haji.
28. Permohonan lesen dan pengeluaran lesen.
29. Deposit cagaran.
30. Penalti kerana melanggar terma dan syarat lesen.
31. Obligasi pengelola jemaah haji jika jemaah haji tertahan di
Tanah Suci atau di tempat lain.
32. Pengeluaran tikel kepada jemaah haji.
33. Kebenaran untuk mengeluarkan tiket perjalanan sehala.

BAHAGIAN VI

JEMAAH HAJI

34. Syarat bagi perjalanan ke Tanah Suci.
35. Lembaga hendaklah mengeluarkan Pasport Haji.
36. Harga hendaklah ditandakan pada tiket.


-----

TABUNG HAJI **3**

BAHAGIAN VII

PELBAGAI

Fasal
37. Keterangan di bawah Akta ini.
38. Peruntukan lentang bidang kuasa.
39. Penalti am dan cubaan, dsb., untuk melakukan kesalahan.
40. Liabiliti pengurus, dsb.
41. Kuasa untuk mengkompaun kesalahan.
42. Obligasi unluk menyimpan rahsia.
43. Perlindungan bagi anggota, pegawai, pengkhidmat dan ejen.
44. Pengkhidmat awam.
45. Kuasa untuk membuat peraturan-peraturan.
46. Kuasa untuk meminda Jadual.

BAHAGIAN VIII

PEMANSUHAN DAN PERALIHAN

47. Pemansuhan Akta Lembaga Urusan dan Tabung Haji 1969.
48. Keberterusan anggota.
49. Keberterusan undang-undang, dsb.
50. Perpindahan kuasa, hak, liabiliti dan kewajipan.
51. Perpindahan tanah dan harla.
52. Kontrak sedia ada.
53. Keberterusan prosiding sivil dan jenayah.
54. Perpindahan Kumpulan Wang.
55. Perpindahan pendeposit dalam Kumpulan Wang.
56. Pengesahan perbuatan.
57. Keberterusan Pengarah Besar, pegawai dan pengkhidmat.
58. Prosiding latatertib yang belum selesai.
59. Penggunaan melerai.

JADUAL.


-----

-----

RANG UNDANG-UNDANG

_b e r n a m a_

Suatu Akta untuk menubuhkan Lembaga Tabung Haji;
dan untuk mengadakan perkara-perkara yang berkaitan
dan bersampingan dengannya.

## [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

BAHAGIAN I

PERMULAAN

1. (1) Akta ini bolehlah dinamakan Akta Tabung Haji Tajuk ringkas,
1994 dan hendaklah mula berkuatkuasa pada tarikh yang mula              berkuatkuasa dan
ditetapkan oleh Menteri melalui pemberitahuan dalam pemakaian.

(2) Akta ini hendaklah terpakai di seluruh Malaysia.

2. (1) Dalam Akta ini, melainkan jika konteksnya Tafsiran.
menghendaki makna yang lain—

"hari yang ditetapkan" ertinya hari yang ditetapkan
oleh Menteri di bawah subseksyen 1(1);

"jawatankuasa" ertinya jawatankuasa yang ditubuhkan
di bawah subseksyen 11(1);

"jemaah haji" ertinya mana-mana Muslim yang
melakukan perjalanan dari mana-mana tempat keluar atau
tempat lain di Malaysia atau di tempat lain bagi maksud
menunaikan haji di Tanah Suci;


-----

6 RANG UNDANG-UNDANG

"Ketua Eksekutif " ertinya orang yang dilantik di bawah
seksyen 12;

## "Kumpulan Wang" ertinya Kumpulan Wang Lembaga
Tabung Haji yang ditubuhkan di bawah seksyen 15;

"Kumpulan Wang Rizab" ertinya kumpulan wang yang
ditubuhkan di bawah seksyen 21;

"Lembaga" ertinya Lembaga Tabung Haji yang
ditubuhkan di bawah seksyen 3;

"lesen pengelola jemaah haji" ertinya lesen yang
dikeluarkan di bawah seksyen 28;

"Menteri" ertinya Menteri yang dipertanggungkan
dengan tanggungjawab bagi pengawalan jemaah haji;

"Muslim" ertinya seseorang yang menganut agama Islam;

"orang" termasuklah kumpulan orang, sama ada
diperbadankan atau tak diperbadankan;

"Pasport Haji" eninya dokumen perjalanan dalam bentuk
yang ditetapkan yang dikeluarkan kepada seseorang jemaah
haji di bawah seksyen 35;

"pendeposit" ertinya orang yang dibenarkan oleh
Lembaga di bawah seksyen 16 untuk mendepositkan wang
## dengan Lembaga bagi maksud yang dinyatakan dalam seksyen itu;

"pengelola jemaah haji" ertinya mana-mana orang yang
dilesenkan di bawah seksyen 28;

"penumpang" ertinya mana-mana orang yang dibawa
di dalam sesuatu pesawat udara sebagai balasan bayaran
tambang bagi maksud itu;

"pesawat udara jemaah haji" ertinya pesawat udara
yang dicarter, atau yang berkenaan dengannya perkiraan
dibuat, bagi maksud membawa jemaah haji dari atau ke
mana-mana lapangan terbang di Malaysia ke atau dari


-----

TABUNG HAJI 7

## mana-mana lapangan terbang yang menjadi tempat masuk
ke atau tempat keluar dari Tanah Suci, dan termasuklah
mana-mana pesawat udara yang lebih daripada suku
## penumpang yang dibawanya ialah jemaah haji yang dibawa
sedemikian;

## "saraan" termasuklah gaji atau upah, elaun, faedah perubatan, kemudahan perumahan percuma atau dengan
subsidi dan keistimewaan-keistimewaan lain yang dapat
dinilai dengan wang;

"tahun kewangan" ertinya tempoh dua belas bulan
## kalendar yang berakhir pada 31hb Disember;

"tiket jemaah haji" ertinya tiket yang memberikan hak,
atau yang berupa sebagai memberikan hak, kepada manamana orang untuk dibawa sebagai penumpang dalam
## pesawat udara jemaah haji;

"wang tak dituntut" ertinya—

## (a) wang yang kena dibayar kepada seseorang
pendeposit tetapi masih belum berbayar tidak
kurang daripada dua belas bulan selepas wang
itu menjadi kena dibayar; dan

## (b) wang yang ada dalam akaun seseorang pendeposit yang sudah tidak dikendalikan oleh pendeposit
itu sama ada dengan cara pendepositan atau
## pengeluaran selama tempoh yang tidak kurang
daripada tujuh tahun.

(2) Dalam Akta ini, melainkan jika konteksnya
menghendaki makna yang lain, apa-apa sebutan mengenai
perihal tidak melakukan apa-apa perbuatan atau benda
## hendaklah termasuk sebutan mengenai keengganan untuk
melakukan perbuatan atau benda itu.

BAHAGIAN II

LEMBAGA TABUNG HAJI

3. (1) Maka inilah ditubuhkan suatu pertubuhan Penubuhan
perbadanan dengan nama "Lembaga Tabung Haji". Lembaga


-----

8 RANG UNDANG-UNDANG

(2) Lembaga hendaklah kekal turun-temurun dan
mempunyai meterai biasa perbadanan dan boleh mendakwa
dan didakwa dengan namanya.

(3) Tertakluk kepada dan bagi maksud Akta ini,
Lembaga boleh membuat kontrak dan boleh memperoleh,
membeli, mengambil, memegang dan menikmati apa-apa
jenis harta alih dan tak alih dan boleh memindahhakkan,
menyerahhakkan, menyerahkan balik, memulangkan,
## menggadaikan, menggadaijanjikan, mendemis,
menyerahhakkan semula, memindahkan, atau selainnya
melupuskan, atau memperlakukan, apa-apa harta alih atau
tak alih atau apa-apa kepentingan mengenainya yang
terletakhak pada Lembaga mengikut apa-apa terma yang
difikirkannya patut.

4. (1) Lembaga hendaklah mempunyai fungsi-fungsi
yang berikut:

_(a) mentadbirkan Kumpulan Wang;_

## (b) mentadbirkan segala perkara yang berkenaan
dengan kebajikan jemaah haji dan untuk
merumuskan dasar yang berkaitan dengannya;
dan

_(c) melakukan apa-apa benda lain yang dikehendaki_
atau dibenarkan dilakukan di bawah Akta ini.

(2) Lembaga hendaklah mempunyai kuasa untuk
melaksanakan mana-mana atau semua fungsinya
keseluruhannya atau sebahagiannya di Malaysia atau di
luar Malaysia.

(3) Lembaga boleh, dengan kelulusan Menteri—

_(a) menyertai apa-apa perkongsian, usahasama,_
pengusahaan atau apa-apa bentuk kerjasama atau
perkiraan lain bagi berkongsi keuntungan atau
menjalankan aktiviti-aktivitinya bersama-sama
dengan, atau selainnya, mana-manaorang, pihak
berkuasa awam atau kerajaan yang menjalankan
## atau terlibat dalam mana-mana aktiviti
sedemikian;


Fungsi
Lembaga.


-----

TABUNG HAJI 9

_(b) mengambil atau selainnya memperoleh syer dan_
sekuriti dalam mana-mana pihak berkuasa awam,
perbadanan atau badan lain dan boleh menjual,
memegang atau mengeluarkan semula syer atau
sekuriti itu atau selainnya melupuskan atau
mengurusniagakannya;

_(c) menubuhkan perbadanan dengan apa-apa nama_
yang difikirkan patut oleh Lembaga untuk
menjalankan dan bertanggungjawab bagi,
mengendalikan dan menguruskan apa-apa projek,
skim atau perusahaan yang sudah dirancangkan
atau diusahakan oleh Lembaga; atau

_(d) menubuhkan atau menganjurkan penubuhan_
syarikat di bawah Akta Syarikat 1965 untuk Akta 125.
menjalankan atau melibatkan diri dalam apaapa aktiviti yang sudah dirancangkan atau
diusahakan oleh Lembaga.

(4) Peruntukan-peruntukan Jadual hendaklah terpakai
bagi sesuatu perbadanan yang ditubuhkan di bawah
perenggan (3)(c).

5. (1) Meterai biasa Lembaga hendaklah mengandungi Meterai biasa
rekabentuk yang diluluskan oleh Lembaga dan meterai Lembaga
itu boleh dari semasa ke semasa dipecahkan, ditukar,
diubah dan dibuat baharu oleh Lembaga sebagaimana
yang difikirkannya patut.

(2) Meterai biasa itu hendaklah disimpan dalam jagaan
Ketua Eksekutif dan hendaklah disahkan olehnya atau
oleh mana-mana pegawai yang diberikuasa oleh Lembaga
secara bertulis.

(3) Segala suratikatan, dokumen, dan suratcara lain
yang berupa sebagai dimeteraikan dengan meterai biasa
dan disahkan mengikut subseksyen (2) hendaklah, sehingga
dibuktikan selainnya, disifatkan sebagai telah
disempurnakan dengan sah.

(4) Walau apa pun subseksyen (3), apa-apa dokumen
atau suratcara yang sekiranya disempurnakan oleh seseorang
yang bukan pertubuhan perbadanan tidak akan dikehendaki


-----

10 RANG UNDANG-UNDANG

## dimeteraikan boleh dengan cara yang sama disempurnakan
oleh Lembaga, dan apa-apa dokumen atau suratcara
sedemikian boleh disempurnakan bagi pihak Lembaga
## oleh mana-mana pegawai atau pengkhidmat Lembaga yang diberikuasa secara am atau khas oleh Lembaga bagi maksud
itu.
## (5) Meterai biasa Lembaga hendaklah diiktiraf secara
rasmi dan kehakiman.

6. (1) Lembaga hendaklah terdiri daripada anggota yang
berikut:

_(a) seorang Pengerusi, yang hendaklah dilantik oleh_
Menteri;

_(b) seorang wakil Jabatan Perdana Menteri;_

_(c) seorang wakil Perbendaharaan; dan_

_(d) tidak lebih daripada tujuh orang anggota lain_
yang hendaklah dilantik oleh Menteri.

(2) Tiada seorang pun boleh dilantik menjadi anggota
Lembaga melainkan jika dia seorang Muslim dan
warganegara Malaysia.

(3) Orang-orang yang berikut tak layak untuk dilantik
menjadi anggota atau untuk menjadi anggota Lembaga:

_(a) orang bankrap;_

_(b) orang yang telah disabitkan atas sesuatu kesalahan_
dan dihukum dengan pemenjaraan selama tempoh
tidak kurang daripada satu tahun; atau

_(c) orang yang tak sempurna akal atau yang selainnya_
tak berupaya melaksanakan fungsi-fungsinya
sebagai anggota Lembaga.

## (4) Jika seseorang anggota Lembaga—
_(a) tidak menghadiri tiga mesyuarat Lembaga_
berturut-turut tanpa kebenaran bertulis Pengerusi
Lembaga; atau

_(b) menjadi tak layak di bawah subseksyen (3),_

jawatannya sebagai anggota Lembaga hendaklah menjadi
## kosong.


Keanggotaan
Lembaga.


-----

TABUNG HAJI 11

## (5) Menteri boleh pada bila-bila masa membatalkan
perlantikan mana-mana anggota Lembaga tanpa
memberikan apa-apa sebab baginya.

## (6) Seseorang anggota Lembaga boleh pada bila-bila
masa meletakkan jawatan dengan memberikan notis bertulis
kepada Menteri.

(7) Tertakluk kepada subseksyen (4), (5) dan (6),
seseorang anggota Lembaga hendaklah memegang jawatan
selama tempoh tidak melebihi tiga tahun dan layak dilantik
semula.

7. Tertakluk kepada subseksyen 12(3), anggota Lembaga saraan.
tidaklah berhak mendapat apa-apa saraan tetapi boleh
dibayar apa-apa honorarium dan elaun perjalanan dan
sara hidup yang ditentukan oleh Menteri.

8. (1) Lembaga hendaklah bermesyuarat sekurang- Mesyuarat
kurangnya tiga bulan sekali. Lembaga.

(2) Tiga orang anggota Lembaga hendaklah membentuk
kuorum pada mana-mana mesyuarat Lembaga.

(3) Pengerusi atau, semasa ketiadaannya, anggota yang
dilantik oleh anggota-anggota yang hadir hendaklah
mempengerusikan mesyuarat.

## (4) Jika undi mengenai apa-apa soal adalah sama,
Pengerusi hendaklah mempunyai undi pemutus sebagai
## tambahan kepada undi asalnya.

(5) Apa-apa minit yang dibuat tentang mesyuarat
Lembaga hendaklah, jika ditandatangani sewajarnya, boleh
diterima sebagai keterangan dalam segala prosiding undangundang tanpa bukti selanjutnya dan tiap-tiap mesyuarat
Lembaga yang berkenaan dengannya minit telah dibuat
sedemikian hendaklah disifatkan telah dipanggil dan
diadakan dengan sewajarnya dan segala anggota pada
mesyuarat itu layak sewajarnya untuk bertindak.

(6) Tertakluk kepada subseksyen (1), (2), (3), (4) dan
(5), Lembaga boleh menentukan prosedurnya sendiri.


-----

12 RANG UNDANG-UNDANG

9. (1) Mana-mana anggota Lembaga yang mempunyai
atau memperoleh, secara langsung atau tak langsung,
sendiri atau melalui pekongsinya atau ejennya—

_(a) apa-apa syer atau kepentingan—_

(i) dalam apa-apa kontrak yang dibuat dengan
## Lembaga;

(ii) dalam apa-apa kerja yang dilakukan untuk
Lembaga; atau

(iii) dalam mana-mana syarikat atau firma yang
dengannya Lembaga bercadang hendak
membuat kontrak berkenaan dengan apaapa pengusahaan; atau

_(b) apa-apa kepentingan benefisial mengenai tanah_
yang dicadangkan hendak diperoleh, dibeli,
dipajakkan atau diurusniagakan selainnya oleh
Lembaga, yang diketahuinya akan tersentuh atau
mungkin akan tersentuh oleh mana-mana projek,
skim atau perusahaan yang diluluskan atau
dicadangkan hendak diluluskan oleh Lembaga,

hendaklah mengisytiharkan jenis dan takat syer atau
kepentingannya kepada Lembaga.

(2) Perisytiharan yang dikehendaki dibuat oleh
seseorang anggota di bawah subseksyen (1) hendaklah
dibuat—

_(a) pada mesyuarat Lembaga di mana apa-apa soal_
berhubungan dengan kontrak, pemerolehan,
pembelian, pemajakan, urusniaga, projek atau
skim yang disebut dalam subseksyen itu mulamula dipertimbangkan;

_(b) jika anggota itu tidak mempunyai apa-apa syer_
atau kepentingan sebagaimana yang disebut dalam
perenggan (a) pada tarikh mesyuarat yang tersebut
dalam perenggan itu, pada mesyuarat sedemikian
yang berikutnya yang diadakan selepas dia
memperoleh syer atau kepentingan itu; atau


Pendedahan
kepentingan
dalan
transaksi
dengan
Lembaga.


-----

TABUNG HAJI 13

## (c) jika seseorang anggota memperoleh apa-apa syer
atau kepentingan dalam apa-apa kontrak dengan
Lembaga selepas kontrak itu dibuat, pada
mesyuarat yang pertama yang diadakan selepas
anggota itu memperoleh syer atau kepentingan
itu.

(3) Bagi maksud-maksud seksyen ini, notis am yang
diberikan kepada anggota-anggota lain oleh seseorang
anggota yang bermaksud bahawa dia ialah pemegang
syer atau pengarah mana-mana syarikat atau firma yang
tertentu dan hendaklah dikira mempunyai kepentingan
dalam apa-apa kontrak yang mungkin, selepas tarikh notis
itu, dibuat dengan atau oleh syarikat atau firma itu,
hendaklah disifatkan sebagai perisytiharan yang mencukupi
tentang kepentingan berhubungan dengan apa-apa kontrak
yang dibuat sedemikian.

(4) Notis yang diberikan di bawah subseksyen (3)
tidaklah mempunyai kuatkuasa melainkan jika diberikan
pada mesyuarat Lembaga atau anggota yang berkenaan
mengambil langkah-langkah yang munasabah untuk
meraastikan bahawa notis itu dikemukakan dan dibaca
pada mesyuarat Lembaga yang berikutnya selepas notis
itu diberikan.

(5) Tiap-tiap perisytiharan yang dibuat menurut seksyen
ini hendaklah direkodkan dalam minit mesyuarat yang
padanya perisytiharan itu dibuat atau dibaca.

(6) Tiada seorang pun anggota Lembaga boleh
mengundi atas apa-apa ketetapan atau soal yang
berhubungan dengan apa-apa kontrak, perolehan,
pembelian, pajakan, urusniaga, projek atau skim yang
mengenainya dia mempunyai apa-apa syer atau
1 kepentingan, sama ada atau tidak dia sudah mengisytiharkan
syer atau kepentingannya, atau mengambil bahagian dalam
apa-apa pertimbangan (kecuali atas undangan Lembaga)
atau keputusan yang berhubungan dengannya atau apaapa perkara yang bersampingan dengannya dan jika dia
berbuat demikian—

_(a) undinya tidak boleh dikira; dan_


-----

14 RANG UNDANG-UNDANG

## (b) dia tidak boleh dikira dalam kuorum yang hadir
pada mesyuarat bagi maksud ketetapan atau soal
itu.

10. (1) Menteri boleh memberi Lembaga apa-apa arahan
yang bersifat am yang tidak tak konsisten dengan Akta
ini berhubungan dengan pelaksanaan fungsi-fungsi
## Lembaga dan Lembaga hendaklah memberikan kuatkuasa
kepada segala arahan sedemikian.

(2) Lembaga hendaklah memberi Menteri apa-apa
penyata, akaun dan maklumat lain berkenaan dengan harta
dan aktiviti-aktiviti Lembaga sebagaimana yang
## dikehendakinya dari semasa ke semasa.


Kuasa
Menteri
untuk memberikan
arahan dan
menghendaki
maklumat.


Jawatankuasa.. 11. (1) Bagi maksud-maksud melaksanakan fungsi
fungsinya, Lembaga boleh menubuhkan, jika difikirkannya
perlu, jawatankuasa-jawatankuasa, yang setiap satunya
terdiri daripada apa-apa bilangan anggota dan dengan
bidang tugas yang ditentukannya.

(2) Orang-orang yang tak layak untuk dilantik menjadi
anggota atau untuk menjadi anggota Lembaga di bawah
subseksyen 6(3) adalah juga tidak layak untuk dilamik
menjadi anggota atau untuk menjadi anggota sesuatu
jawatankuasa.

## (3) Seseorang anggota sesuatu jawatankuasa hendaklah
memegang jawatan selama tempoh yang dinyatakan dalam
surat perlantikannya dan adalah layak untuk dilantik semula.

(4) Lembaga boleh membatalkan perlantikan manamana anggota sesuatu jawatankuasa tanpa memberikan
apa-apa sebab baginya.

(5) Seseorang anggota sesuatu jawatankuasa boleh pada
bila-bila masa meletakkan jawatan dengan memberikan
## notis secara bertulis kepada Ketua Eksekutif.

 (6) Setiap jawatankuasa hendaklah bermesyuarat
sekurang-kurangnya tiap-tiap dua bulan sekali.


-----

TABUNG HAJI 15

(7) Jika seseorang anggota sesuatu jawatankuasa—

_(a) tidak menghadiri tiga mesyuarat jawatankuasa_
berturut-turut tanpa kebenaran bertulis Ketua
Eksekutif; atau

_(b) menjadi tak layak di bawah subseksyen (2),_

jawatannya sebagai anggota jawatankuasa hendaklah
menjadi kosong.

(8) Tertakluk kepada subseksyen (6) dan (9), seksyen
7, 8 dan 9 hendaklah terpakai bagi sesuatu jawatankuasa
dan anggota-anggotanya sebagaimana seksyen-seksyen
## itu terpakai bagi Lembaga dan anggota-anggotanya.

(9) Dalam pemakaiannya bagi sesuatu jawatankuasa—

_(a) seksyen 7 hendaklah dibaca seolah-olah perkataan_
"Menteri" digantikan dengan perkataan
## "Lembaga"; dan

_(b) seksyen 9 hendaklah terpakai bagi seseorang_
anggota sesuatu jawatankuasa berkenaan dengan
apa-apa kontrak atau apa-apa perolehan,
pembelian, pajakan atau urusniaga mengenai
tanah atau apa-apa projek, pelaburan atau skim
yang menjadi urusan jawatankuasa itu.

BAHAGIAN III

PEGAWAI, PENGKHIDMAT DAN EJEN LEMBAGA

12. (1) Menteri boleh melantik mana-mana anggota Ketua
Lembaga untuk menjadi Ketua Eksekutif Lembaga atas[ Eksekutif]apa-apa terma dan syarat sebagaimana yang ditentukan
oleh Lembaga dengan persetujuan Menteri.

(2) Ketua Eksekutif hendaklah mempunyai apa-apa
kuasa dan kewajipan yang diberikan atau dikenakan
padanya oleh Akta ini atau dari semasa ke semasa oleh
Lembaga di samping apa-apa kuasa dan kewajipan yang
dinyatakan dalarn surat perlantikannya.


-----

16 RANG UNDANG-UNDANG

## (3) Walau apa pun seksyen 7, Ketua Eksekutif boleh
dibayar apa-apa gaji atau elaun yang ditentukan oleh
Lembaga dengan persetujuan Menteri.

13. (1) Tertakluk kepada apa-apa peraturan yang dibuat
di bawah seksyen 14 dan 15, Lembaga boleh dari semasa
ke semasa—

_(a) melantik dan mengambil kerja atas apa-apa terma_
dan syarat yang difikirkan patut oleh Lembaga
mana-mana orang untuk menjadi pengarah urusan,
pengarah eksekutif, pengurus besar dan manamana lain pegawai dan pengkhidmat yang perlu
untuk menjalankan maksud-maksud Akta ini;
dan

_(b) menjalankan kawalan tatatertib ke atas pegawai-_
pegawai dan pengkhidmat-pengkhidmatnya.

(2) Lembaga boleh mengambil kerja dan membayar
ejen dan penasihat teknik termasuk peguambela dan
peguamcara, jurubank, broker saham, juruukur atau penilai
atau orang-orang lain, untuk menjalankan apa-apa urusan
atau melakukan apa-apa perbuatan yang dikehendaki supaya
dijalankan atau dilakukan pada melaksanakan fungsifungsinya atau bagi melaksanakan dengan lebih baik
maksud-maksud Akta ini, dan boleh membayar daripada
Kumpulan Wang segala caj dan belanja yang dilakukan
sedemikian.

(3) Lembaga boleh melalui suratcara di bawah
meterainya melantik mana-mana orang sama ada di
Malaysia atau mana-mana tempat di luar Malaysia untuk
menjadi wakilnya dan orang yang dilantik sedemikian
boleh, tertakluk kepada terma-terma suratcara itu,
melakukan apa-apa perbuatan atau melaksanakan apaapa kuasa atau fungsi yang dia diberikuasa oleh suratcara
itu untuk melakukannya atau melaksanakannya.

14. (1) Lembaga boleh, dari semasa ke semasa, dengan
kelulusan Menteri, membuatperaturan-peraturan berkenaan
dengan syarat-syarat perkhidmatan pegawai-pegawai dan
pengkhidmat-pengkhidmatnya dan berkenaan dengan
tatatertib pegawai-pegawai dan pengkhidmat-pengkhidmatnya.


Perlantikan
pegawai,
pengkhidmat,
ejen,
penasihat,
dsb.

Kuasa untuk
membuat
peraturanperaturan
berkenaan
dengan
syarat-syarat
perkhidmatan
dan tatatertib.


-----

TABUNG HAJI 17

(2) Peraturan-peraturan yang dibuat di bawah seksyen
ini berkenaan dengan tatatertib pegawai-pegawai dan
pengkhidmat-pengkhidmat Lembaga boleh mewujudkan
apa-apa kesalahan tatatertib dan membuat peruntukan
bagi apa-apa hukuman tatatertib yang difikirkan sesuai
oleh Lembaga, dan hukuman yang diperuntukkan
sedemikian boleh meliputi pembuangan kerja atau
penurunan pangkat, dan boleh termasuk peruntukan bagi—

_(a) penahanan kerja dengan pengurangan gaji atau_
saraan lain; atau

_(b) penggantungan tanpa gaji atau saraan lain,_

seseorang pegawai atau pengkhidmat Lembaga semasa
menanti keputusan prosiding tatatertib terhadapnya

BAHAGIAN IV

KEWANGAN

15. (1) Maka hendaklah ditubuhkan, bagi maksudmaksud Akta ini, suatu kumpulan wang yang hendaklah
ditadbirkan dan dikawal oleh Lembaga.

(2) Kumpulan Wang hendaklah terdiri daripada—

_(a) deposit yang diterima di bawah seksyen 16;_

_(b) segala pemberian, derma, hadiah, sumbangan,_
dan bekues yang diberikan kepada atau bagi
faedah Lembaga;

_(c) apa-apa jumlah wang yang mungkin dibayar_
dari semasa ke semasa kepada Lembaga daripada
apa-apa pembiayaan atau bantuan kewangan yang
diberikan oleh Lembaga dan segala jumlah wang
yang dari semasa ke semasa kena dibayar kepada
Lembaga berkenaan dengan pembayaran balik
apa-apa pembiayaan atau bantuan kewangan yang
diberikan daripada Kumpulan Wang;

_(d) wang yang diperoleh melalui pengendalian apa-_
apa projek, agensi, skim atau perusahaan yang
dibiayai daripada Kumpulan Wang;


Kumpulan
Wang.


-----

18 RANG UNDANG-UNDANG

_(e) apa-apa fee dan wang lain yang ditetapkan;_

_(f) apa-apa harta, pelaburan, gadai-janji, pajakan,_
sewaan, gadaian atau debentur yang diperolehi
## oleh atau terletakhak pada Lembaga dan wang
yang diperoleh atau berbangkit daripadanya;

_(g) segala pendapatan daripada pelaburan Kumpulan_
## Wang Rizab;

_(h) segala wang yang dipinjam oleh Lembaga; dan_

_(i) segala wang atau harta lain yang mungkin_
mengikut apa-apa cara menjadi kena dibayar
kepada atau terletakhak pada Lembaga berkenaan
dengan apa-apa perkara yang bersampingan
dengan fungsi-fungsi, kuasa-kuasa atau
kewajipan-kewajipannya.

(3) Kumpulan Wang boleh digunakan bagi semua atau
mana-mana maksud yang berikut:

_(a) pengeluaran deposit dengan atau tanpa_
keuntungan boleh bahagi sebagaimana yang
ditentukan oleh Lembaga atas deposit itu
mengikut Akta ini;

_(b) pembayaran balik pinjaman dan apa-apa belanja_
pasti dan perbelanjaan lain yang dibenarkan oleh
Akta ini atau mana-mana peraturan yang dibuat
di bawah Akta ini;

_(c) belanja pentadbiran termasuk saraan dan faedah_
penamatan;

_(d) belanja-belanja lain yang bersampingan dengan_
pengurusan Kumpulan Wang dan fungsi-fungsi
Lembaga termasuk apa-apa wang yang diperlukan
untuk menunaikan apa-apa penghakiman,
keputusan atau award oleh mana-mana mahkamah
atau tribunal terhadap Lembaga, mana-mana
anggota Lembaga atau mana-mana jawatankuasa,
atau mana-mana pegawai, pengkhidmat atau ejen
Lembaga berkenaan dengan apa-apa perbuatan,
kecuaian atau keingkaran yang dibuat atau
dilakukan olehnya dalam menjalankan fungsifungsi Lembaga; dan


-----

TABUNG HAJI **19**

_(e) pemberian pinjaman dan pendahuluan kepada_
pegawai-pegawai dan pengkhidmat-pengkhidmat
Lembaga jika dibenarkan oleh Akta ini atau
peraturan-peraturan yang dibuat di bawah Akta
ini.

16. (1) Lembaga boleh menerima deposit daripada manamana individu Muslim yang berwarganegara Malaysia
dan bermastautin di Malaysia.

(2) Deposit hendaklah diterima bagi maksud-maksud
berikut:

_(a) menyimpan untuk individu itu menunaikan haji_
di Tanah Suci; atau

_(b) sebagai simpanan bagi pelaburan atau bagi apa-_
apa maksud lain yang dibenarkan oleh Lembaga.

**17. (1) Lembaga boleh, dengan kelulusan Menteri,**
memberikan pembiayaan atau bantuan kewangan kepada
mana-mana syarikat yang ditubuhkan di bawah perenggan
_4(3)(d) dan kepada mana-mana syarikat yang berkaitan_
dengannya, dan pembiayaan atau bantuan kewangan itu
boleh diberikan tertakluk kepada apa-apa terma dan syarat
yang difikirkan oleh Lembaga patut dikenakan dalam
kes-kes tertentu.

(2) Tiada gerenti atau surat tanggung rugi boleh
dikeluarkan oleh Lembaga atau mana-mana perbadanan
yang ditubuhkan di bawah Akta ini tanpa kebenaran bertulis
daripada Menteri Kewangan.

**18. Lembaga boleh, dengan kelulusan Menteri dan Menteri**
Kewangan dan atas apa-apa terma dan syarat dan selama
apa-apa tempoh yang diluluskan oleh mereka, meminjam
apa-apa jumlah wang yang dikehendaki oleh Lembaga
bagi maksud-maksud Akta ini.

**19. Lembaga boleh, dengan kelulusan Menteri**
berhubungan dengan deposit dan pengeluaran, membuat
peraturan-peraturan dan tentang—

_(a) cara deposit ke dalam Kumpulan Wang hendaklah_
dibuat;


Deposit.

Pembiayaan
atau bantuan
kewangan.

Kuasa untuk
meminjam.

Peraturanperaturan
berhubungan
dengan
deposit dan
pengeluaran.


-----

20 RANG UNDANG-UNDANG

_(b) peruntukan supaya akaun berasingan disimpan_
bagi setiap pendeposit;

_(c) cara pengeluaran apa-apa amaun yang ada dalam_
akaun pendeposit hendaklah dibuat; dan

_(d) keterangan yang hendaklah dikemukakan apabila_
dibuat apa-apa permohonan bagi pengeluaran.

20. (1) Aset Kumpulan Wang hendaklah, setakat yang
tidak dikehendaki dibelanjakan oleh Lembaga di bawah
Akta ini, dilaburkan keseluruhannya atau sebahagiannya
di dalam Malaysia atau di luar Malaysia dan mengikut
cara yang difikirkan patut oleh Lembaga.

(2) Lembaga tidak boleh menjalankan kuasa-kuasa
pelaburan di bawah subseksyen (1) tanpa kelulusan Menteri.

21. (1) Lembaga hendaktah menubuhkan dan
menguruskan suatu Kumpulan Wang Rizab dalam
Kumpulan Wang.

(2) Lembaga boleh dari semasa ke semasa
memindahkan aset daripada Kumpulan Wang Rizab kepada
Kumpulan Wang atau daripada Kumpulan Wang kepada
Kumpulan Wang Rizab.

## (3) Pemindahan kepada Kumpulan Wang Rizab
hendaklah ditentukan oleh Lembaga dan pemindahan
daripada Kumpulan Wang Rizab hendaklah ditentukan
oleh Menteri.

(4) Seksyen 20 hendaklah terpakai bagi aset Kumpulan
Wang Rizab sebagaimana ia terpakai bagi aset Kumpulan
Wang.

22. (1) Tertakluk kepada seksyen ini, Lembaga boleh
mengikut budi bicara mutlaknya menentukan pada bilabila masa sama ada wajar untuk mengisytiharkan suatu
jumlah wang sebagai untung boleh bahagi berkenaan dengan
apa-apa tempoh atau tahun tertentu Kumpulan Wang dan
jika ia menentukan untuk mengisytiharkan sedemikian,
Lembaga hendaklah, dengan kelulusan Menteri,


Pelaburan
Kumpulan
Wang.

Kumpulan
Wang Rizab.

Pengisytiharan
untung boleh
bahagi.


-----

TABUNG HAJI 21

mengisytiharkan suatu jumlah wang sebagai untung boleh
bahagi berkenaan dengan apa-apa tempoh atau tahun
tertentu Kumpulan Wang itu.

(2) Jika suatu perisytiharan dibuat di bawah subseksyen
(1), Lembaga hendaklah juga menentukan cara, amaun
dan masa bagi mengkreditkan untung boleh bahagi itu
kepada setiap pendeposit.

(3) Tiada untung boleh bahagi boleh diisytiharkan
melainkan jika Lembaga telah terlebih dahulu menubuhkan
Kumpulan Wang Rizab, dan tiada untung boleh bahagi
boleh diisytiharkan dalam mana-mana tahun melainkan
jika pada akhir tahun itu—

## (a) aset Kumpulan Wang tidak kurang daripada
jumlah liabiliti Kumpulan Wang, amaun yang
kena dibayar kepada pendeposit dikira seolaholah kena dibayar dengan serta-merta; dan

_(b) aset Kumpulan Wang Rizab tidak kurang daripada_
apa-apa peratusan amaun yang sebenarnya
terkredit untuk pendeposit setakat akhir tahun
itu termasuk untung boleh bahagi, sebagaimana
yang diluluskan oleh Perbendaharaan.

(4) Apa-apa pembayaran yang dikehendaki dibuat
daripada Kumpulan Wang bagi maksud-maksud seksyen
ini hendaklah, setakat yang wang dalam Kumpulan Wang
itu tak mencukupi bagi maksud itu, dibuat daripada
Kumpulan Wang Rizab.

## (5) Apa-apa keputusan Lembaga berkenaan dengan
amaun untung boleh bahagi yang akan diumpukkan kepada
seseorang pendeposit adalah muktamad dan mengikat
pendeposit itu dan sesuatu perakuan oleh Ketua Eksekutif
hendaklah menjadi keterangan konklusif tentang untung
boleh bahagi yang diumpukkan kepada pendeposit itu.

23. (1) Jika Lembaga telah diisytiharkan di bawah
seksyen 8 Akta Wang Tak Dituntut 1965 sebagai bukan
suatu syarikat yang baginya Bahagian II Akta itu terpakai,
segala wang tak dituntut yang dipegang oleh Lembaga
hendaklah dicatatkan dalam daftar yang disimpan oleh
Ketua Eksekutif.


Wang tak
dituntut.
_Akta 370._


-----

22 RANG UNDANG-UNDANG

(2) Walau apa pun mana-mana undang-undang yang
berlawanan, segala wang tak dituntut hendaklah dipegang
dalam Kumpulan Wang sehingga wang itu dibayar kepada
pendeposit yang berkenaan pada bila-bila masa kemudian
daripada itu.
(3) Bagi maksud-maksud seksyen ini, "pendeposit",
berkenaan dengan mana-mana individu, termasuklah waris,
wasi, wakil diri, pentadbir, pemegang serahhak, wakil
sah dan ejen individu itu.

24. (1) Jika apa-apa perbelanjaan Lembaga berhubungan
dengan pengeluaran oleh pendeposit tidak dapat ditampung
daripada Kumpulan Wang atau Kumpulan Wang Rizab
perbelanjaan itu hendaklah dipertanggungkan pada dan
kena dibayar daripada Kumpulan Wang Disatukan.

(2) Apa-apa pembayaran daripada Kumpulan Wang
Disatukan hendaklah dengan seberapa segera yang praktik
dibayar balik oleh Lembaga kepada Kumpulan Wang
Disatukan dan sehingga wang itu dibayar balik wang itu
hendaklah menjadi hutang kepada Kerajaan dan tanggungan
pertama atas aset Kumpulan Wang dan Kumpulan Wang
Rizab.

25. (1) Ketua Eksekutif hendaklah, tidak lewat daripada
satu bulan sebelum bermulanya setiap tahun kewangan,
membentangkan di hadapan Lembaga suatu anggaran
perbelanjaan Lembaga (termasuk perbelanjaan modal) bagi
tahun yang berikutnya dengan butir-butir dan dalam bentuk
yang ditentukan oleh Lembaga.

(2) Satu salinan anggaran yang disebut dalam
subseksyen (1) hendaklah dihantar kepada setiap anggota
Lembaga tidak kurang daripada empat belas hari sebelum
mesyuarat yang di hadapannya anggaran itu akan
dibentangkan.

26. Peruntukan-peruntukan Akta Badan Berkanun (Akaun
dan Laporan Tahunan) 1980 hendaklah terpakai bagi
Lembaga.


Jaminan
Kerajaan
tentang
bayaran.

Anggaran
tahunan.

Akla Badan
Berkanun
(Akaun dan
Laporan
Tahunan)
1980.
_Akta 240._


-----

TABUNG HAJI 23

BAHAGIAN V

PENGELOLA JEMAAH HAJI

27. (1) Tiada seorang pun boleh—

_(a) menjalankan atau membuat transaksi perniagaan_
mengelolakan perjalanan ke Tanah Suci bagi
maksud menunaikan haji;

_(b) mengiklankan bahawa dia menjalankan atau_
membuat transaksi perniagaan mengelolakan
perjalanan, atau bahawa dia mengelolakan
perjalanan, ke Tanah Suci bagi maksud
menunaikan haji;

_(c) membuat atau terus membuat apa-apa representasi_
yang bermaksud bahawa dia menjalankan atau
membuat transaksi perniagaan mengelolakan
perjalanan, atau bahawa dia mengelolakan
perjalanan, ke Tanah Suci bagi maksud
menunaikan haji; atau

_(d) melakukan apa-apa perbuatan atau benda yang_
boleh semunasabahnya mendorong Lembaga
untuk mempercayai bahawa orang itu akan
menjalankan atau membuat transaksi perniagaan
mengelolakan perjalanan, atau akan mengelolakan
perjalanan, ke Tanah Suci bagi maksud
menunaikan haji,

melainkan jika dia memegang lesen pengelola jemaah
haji yang sah yang dikeluarkan oleh Lembaga.

(2) Mana-mana orang yang melanggar subseksyen
(1) adalah melakukan suatu kesalahan dan apabila
disabitkan—

_(a) berkenaan dengan kesalahan pertama, boleh_
didenda tidak kurang daripada satu ratus ribu
ringgit atau dipenjarakan selama tempoh tidak
melebihi satu tahun atau kedua-duanya; dan

_(b) berkenaan dengan kesalahan kedua atau mana-_
mana kesalahan yang berikutnya, boleh didenda


Sekatan
ke atas
pengelola
jemaah haji

-----

24 RANG UNDANG-UNDANG

tidak kurang daripada lima ratus ribu ringgit
atau dipenjarakan selama tempoh tidak melebihi
lima tahun atau kedua-duanya.

28. (1) Sesuatu permohonan bagi mendapatkan lesen
pengelola jemaah haji hendaklah dibuat kepada Lembaga
secara bertulis mengikut cara yang ditetapkan.

(2) Lembaga boleh menghendaki seseorang pemohon
bagi mendapatkan lesen pengelola jemaah haji supaya
memberikan apa-apa maklumat atau dokumen tambahan
sebagaimana yang difikirkannya perlu bagi maksud
menentukan permohonan itu.

(3) Lembaga boleh, selepas menimbangkan sesuatu
permohonan yang dibuat di bawah subseksyen (1) dan
apa-apa maklumat atau dokumen tambahan yang diberikan
menurut sesuatu kehendak di bawah subseksyen (2),
mengeluarkan kepada pemohon suatu lesen pengelola
jemaah haji apabila dibayar fee yang ditetapkan dan
tertakluk kepada apa-apa terma dan syarat, jika ada,
sebagaimana yang difikirkannya patut atau boleh, jika
difikirkannya patut, enggan mengeluarkan lesen sedemikian
tanpa memberikan apa-apa sebab baginya.

(4) Tiap-tiap lesen pengelola jemaah haji hendaklah,
melainkan jika dibatalkan atau digantung terlebih dahulu,
terus berkuatkuasa selama tempoh yang dinyatakan dalam
lesen itu.

29. (1) Tiap-tiap pemohon yang diberi lesen pengelola
jemaah haji hendaklah mendepositkan dengan Lembaga
dengan seberapa segera yang boleh selepas pengeluaran
lesen itu, dan walau apa pun jua tidak lewat daripada
apa-apa tempoh yang ditentukan oleh Lembaga, dan
hendaklah kemudiannya menyenggara dengan Lembaga
suatu deposit cagaran dalam bentuk—

_(a) gerenti bank dalam apa-apa bentuk dan bagi_
apa-apa amaun yang diluluskan oleh Lembaga;
dan

_(b) deposit wang tunai bagi apa-apa amaun yang_
ditentukan oleh Lembaga.


Permohonan
lesen dan
pengeluaran
lesen.

Deposit
cagaran.


-----

TABUNG HAJI 25

(2) Lembaga boleh menghendaki mana-mana pengelola
jemaah haji supaya memberikan gerenti bank baru atau
mendepositkan wang tunai tambahan bagi apa-apa amaun
dan mengikut apa-apa cara sebagaimana yang ditentukan
oleh Lembaga sebagai cagaran yang mencukupi buat masa
itu bagi keberterusan lesen pengelola jemaah haji iiu.

(3) Deposit cagaran yang dikehendaki di bawah
subseksyen (I) hendaklah dipegang sebagai cagaran bagi
pematuhan wajar terma dan syarat yang dikenakan oleh
Lembaga di bawah subseksyen 28(3) dan bagi pelaksanaan
wajar obligasi-obligasi yang dikenakan di bawah seksyen
## 31.

(4) Jika mana-mana pengelola jemaah haji tidak
mematuhi mana-mana terma dan syarat atau tidak
melaksanakan mana-mana obligasi yang disebut dalam
subseksyen (3) dia hendaklah melucuthakkan kepada
Lembaga apa-apa bahagian deposit cagaran itu yang
ditentukan oleh Lembaga.

(5) Adalah sah bagi Lembaga dari semasa ke semasa
untuk memotong daripada deposit cagaran apa-apa amaun
yang mungkin diperlukan—

_(a) untuk menunaikan amaun apa-apaperlucuthakan_
di bawah subseksyen (4);

_(b) untuk membayar apa-apa jumlah wang yang_
dituntut di bawah seksyen 31;

_(c) untuk membayar balik apa-apa jumlah wang_
yang mungkin telah dibayar oleh Lembaga dengan
suci hati kepada mana-mana orang yang menuntut
bahawa dia berhak atau mempunyai kepentingan
terhadap jumlah wang itu.

30. (1) Mana-mana pengelola jemaah haji yang
melanggar mana-mana terma atau syarat lesennya adalah
melakukan suatu kesalahan dan apabila disabitkan—

_(a) berkenaan dengan kesalahan pertama, boleh_
didenda tidak melebihi satu ratus ribu ringgit
atau dipenjarakan selama tempoh tidak melebihi
satu tahun atau kedua-duanya; dan


Penalti kerana
melanggar
terma dan
syarat lesen.


-----

26 RANG UNDANG-UNDANG

_(b) berkenaan dengan kesalahan kedua atau mana-_
mana kesalahan yang berikutnya, boleh didenda
tidak melebihi lima ratus ribu ringgit atau
dipenjarakan selama tempoh tidak melebihi lima
tahun atau kedua-duanya.

(2) Lembaga hendaklah membatalkan lesen mana-mana
pengelola jemaah haji yang didapati bersalah di bawah
subseksyen (1).

(3) Lembaga boleh, apabila mana-mana pengelola
jemaah haji dipertuduh atas sesuatu kesalahan di bawah
subseksyen (1), menggantung lesen pengelola jemaah
hajinya sementara menanti pemberesan kes itu.

31. (1) Tiap-tiap pengelola jemaah haji atau ejennya
yang bermastautin di Malaysia hendaklah bertanggungjawab bagi pelaksanaan wajar obligasi-obligasi
yang berikut berkenaan dengan tiap-tiap pesawat udara
yang dicarter atau baginya perkiraan dibuat olehnya bagi
membawa jemaah haji ke atau dari Tanah Suci:

_(a) bahawa jika mana-mana jemaah haji tertahan di_
Tanah Suci atau di tempat lain selama tempoh
yang lebih lama daripada dua puluh empat jam
dari masa dan tarikh tempat dalam pesawat udara
itu sepatutnya ada, maka pengelola jemaah haji
itu hendaklah membayar kepada Duta atau Konsul
Malaysia di Tanah Suci atau di tempat lain apaapa jumlah wang yang ditentukan oleh Lembaga
dari semasa ke semasa sebagai mencukupi untuk
elaun sara hidup bagi setiap jemaah haji itu
sehingga jemaah haji itu mempunyai peluang
untuk dibawa balik ke Malaysia; dan

_(b) bahawa jika mana-mana jemaah haji yang diberi_
tiket pergi balik yang dikeluarkan di Malaysia
tertahan di Tanah Suci atau di tempat lain kerana
tiada tempat diberikan oleh sesuatu pesawat udara
yang baginya tiketnya boleh digunakan, selama
apa-apa tempoh yang lebih lama daripada


Obligasi
pengelola
jemaah haji
jika jemaah
haji tertahan
di Tanah Suci
atau di
tempat lain.


-----

TABUNG HAJI 27

bilangan maksimum hari yang ditentukan oleh
## Lembaga dari semasa ke semasa yang hendaklah
dikira dari masa dan tarikh tempat dalam pesawat
udara itu sepatutnya ada, maka pengelola jemaah
haji itu hendaklah membayar kepada Menteri
berkenaan dengan setiap jemaah haji sedemikian
apa-apa jumlah wang yang dituntut oleh Menteri
sebagai kos untuk menghantar pulang jemaah
haji itu.

(2) Tempoh yang disebut dalam subseksyen (1) tidak
boleh bermula selagi pesawat udara itu terhalang daripada
membawa jemaah haji dalam perjalanan pulang kerana
gangguan perang atau apa-apa jenis vis major.

(3) Perakuan tentang ketertahanan itu yang berupa
sebagai ditandatangani dan dimeteraikan dengan meterai
konsular Duta atau Konsul Malaysia di Tanah Suci atau
di tempat lain hendaklah boleh diterima sebagai keterangan
mengenai segala fakta yang dinyatakan dalamnya dan
hendaklah diterima, tanpa terlebih dahulu dibuktikan
tandatangan, sebagai keterangan dalam mana-mana
mahkamah di Malaysia atau dalam mana-mana timbangtara.

32. (1) Tiap-tiap pengelola jemaah haji hendaklah
mengeluarkan atau menyebabkan dikeluarkan kepada
seseorang jemaah haji yang perjalanannya ke Tanah Suci
dikelolakan olehnya suatu tiket udara pergi balik bagi
perjalanan jemaah haji itu ke Tanah Suci dan pulang dari
Tanah Suci.

(2) Walau apa pun subseksyen (1), sesuatu tiket bagi
perjalanan balik tidak perlu dikeluarkan kepada manamana jemaah haji yang mengemukakan kebenaran bertulis
seperti yang tersebut dalam seksyen 33.

(3) Tiap-tiap tiket yang dikeluarkan di bawah
subseksyen (1) hendaklah dikeluarkan dalam masa yang
akan membolehkan jemaah haji yang kepadanya tiket itu
dikeluarkan untuk menunaikan haji.

(4) Mana-mana pengelola jemaah haji yang melanggar
subseksyen (1) atau (3) adalah melakukan suatu kesalahan


Pengeluaran
tiket kepada
jetnaah haji.


-----

28 RANG UNDANOUNDANG

dan apabila disabitkan boleh didenda tidak melebihi satu
ratus ribu ringgit atau dipenjarakan selama tempoh tidak
melebihi satu tahun atau kedua-duanya.

(5) Walau apa pun apa-apa penalti di bawah subseksyen
(4), Lembaga adalah berhak, jika seseorang pengelola
jemaah haji tidak mematuhi subseksyen (1), membuat
perkiraan bagi pembelian tiket untuk perjalanan balik
seseorang jemaah haji dan pengelola jemaah haji itu
hendaklah bertanggungan bagi dan menanggung segala
kos yang dilakukan baginya dan hendaklah menanggung
rugi Lembaga bagi kos itu apabila dituntut.

33. Lembaga boleh mengeluarkan kebenaran bertulis,
tertakluk kepada apa-apa terma dan syarat yang
difikirkannya patut dikenakan, yang membenarkan
dikeluarkan kepada mana-mana jemaah haji tiket perjalanan
sehala ke Tanah Suci.

BAHAGIAN VI

JEMAAH HAJI

34. (1) Tiada jemaah haji boleh melakukan perjalanan
atau cuba melakukan perjalanan ke Tanah Suci untuk
menunaikan haji melainkan jika Lembaga telah
mengeluarkan kepadanya suatu perakuan bertulis yang
mengesahkan bahawa jemaah haji itu sudah—

_(a) dikeluarkan kepadanya dengan sewajarnya suatu_
Pasport Haji;

_(b) dikeluarkan kepadanya oleh pihak-pihak berkuasa_
yang relevan dan melalui Lembaga visa yang
sah untuk menunaikan haji di Tanah Suci bagi
musim haji semasa;

_(c) membayar_ atau menyebabkan dibayar
sepenuhnya tiket pergi baliknya untuk perjalanan
ke Tanah Suci untuk menunaikan haji dan pulang
dari Tanah Suci atau, dalam hal jemaah haji


Kebenaran
untuk mengeluarkan tiket
perjalanan
sehala.

Syarat bagi
perjalanan ke
Tanah Suci.


-----

TABUNG HAJI 29

yang telah diberi kebenaran bertulis di bawah
seksyen 33, sudah membayar atau menyebabkan dibayar sepenuhnya tiket perjalanan
sehalanya;

_(d) membayar atau menyebabkan dibayar sepenuhnya_
apa-apa jumlah wang tambahan yang ditentukan
oleh Lembaga sebagai mencukupi bagi belanja
hidup jemaah haji itu sepanjang keseluruhan
tempoh dia tinggal di Tanah Suci dan bayaran
itu sudah disahkan sewajarnya diterima oleh
Lembaga atau oleh pengelola jemaah haji yang
relevan; dan

_(e) menjalani apa-apa pemeriksaan perubatan yang_
diluluskan oleh Lembaga.

(2) Lembaga boleh mengikut budi bicara mutlaknya
mengecualikan !V3na-mana orang daripada pemakaian
mana-mana bahagian seksyen ini atau meminda atau
mengubah mana-mana kehendak di bawah seksyen ini
berkenaan dengan mana-mana orang.

35. (1) Lembaga hendaklah mengeluarkan Pasport Haji
kepada setiap jemaah haji dan Pasport Haji itu hendaklah
disifatkan sebagai pasport dan permit masuk semula yang
sah seolah-olah diberikan di bawah mana-mana undangundang yang berhubungan dengan pasport dan imigresen.

(2) Sesuatu Pasport Haji tidak sah kecuali bagi maksud
perjalanan ke Tanah Suci untuk menunaikan haji dan
pulang dari Tanah Suci.

36. (1) Tiada seorang pun boleh menjual kepada jemaah
haji apa-apa tiket jemaah haji melainkan jika harga yang
dengannya tiket itu dijual ditandakan dengan jelas pada
tiket itu dalam bahasa Melayu dan bahasa Inggeris.

(2) Mana-mana orang yang melanggar seksyen ini
adalah melakukan suatu kesalahan dan apabila disabitkan
boleh didenda tidak melebihi sepuluh ribu ringgit.


Lembaga
hendaklah
mengeluarkan
Pasport Haji.

Harga
hendaklah
ditandakan
pada tiket.


-----

30 RANG UNDANG-UNDANG

BAHAGIAN VII

PELBAGAI

Keterangan 37. Dalam mana-mana prosiding bagi penghukuman apa-
di bawah apa penalti di bawah Akta ini—
Akta ini.

_(a) apa-apa dokumen yang berupa sebagai dibuat_

dan ditandatangani oleh mana-mana pegawai
mana-mana Kedutaan atau Pejabat Konsul
Malaysia atau asing; dan

_(b) apa-apa salinan prosiding mana-mana mahkamah_

yang disahkan dengan sewajarnya,

hendaklah diterima sebagai keterangan, jika didapati telah
dihantar secara rasmi kepada mana-mana pegawai di atau

berdekatan dengan tempat prosiding di bawah Akta ini
dijalankan.

Peruntukan

38. Bagi maksud memberikan bidang kuasa di bawah

tentangbidang kuasa. Akta ini tiap-tiap kesalahan hendaklah disifatkan telah

dilakukan dan tiap-tiap kausa pengaduan telah berbangkit

sama ada di tempat kesalahan itu sebenarnya dilakukan
atau kausa itu sebenarnya berbangkit atau di mana-mana
tempat pesalah atau orang yang terhadapnya pengaduan

itu dibuat berada.

Penalti am 39. (1) Mana-mana orang yang melakukan kesalahan
dan cubaan,dsb., untuk di bawah Akta ini atau mana-mana peraturan yang dibuat
melakukan di bawah Akta ini yang baginya tiada diperuntukkan penalti
kesalahan. yang nyata boleh apabila disabitkan—

_(a) berkenaan dengan kesalahan pertama, didenda_

tidak melebihi lima ribu ringgit atau dipenjarakan
selama tempoh tidak melebihi tiga bulan atau
kedua-duanya; dan

_(b) berkenaan dengan kesalahan kedua atau mana-_

mana kesalahan yang berikutnya, didenda tidak
melebihi sepuluh ribu ringgit atau dipenjarakan
selama tempoh tidak melebihi enam bulan atau
kedua-duanya.


-----

TABUNG HAJI 31

(2) Mana-mana orang yang—

_(a) cuba melakukan apa-apa kesalahan di bawah_
Akta ini atau mana-mana peraturan yang dibuat
di bawah Akta ini:

_(b) melakukan apa-apa perbuatan sebagai persediaan_
untuk melakukan atau bagi membantu pelakuan
apa-apa kesalahan di bawah Akta ini atau manamana peraturan yang dibuat di bawah Akta ini;
atau

_(c) bersubahat atau terlibat dalam sesuatu komplot_
jenayah untuk melakukan (sebagaimana istilah
_N.M.B._ istilah itu ditakrifkan dalam Kanun Keseksaan)
_Bab 45._ apa-apa kesalahan di bawah Akta ini atau mana
mana peraturan yang dibuat di bawah Akta ini,
sama ada atau tidak kesalahan itu dilakukan
berbangkit daripadanya,
adalah melakukan kesalahan itu dan boleh dikenakan penalti
yang diperuntukkaii bagi kesalahan itu.

40. (1) Jika apa-apa kesalahan di bawah Akta ini telah Liabiliti
dilakukan oleh seseorang, yang dalam seksyen ini disebut pengurus.
"prinsipal", mana-mana orang yang pada masa kesalahan
itu dilakukan adalah dengan apa-apa cara atau sehingga
apa-apa takat bertanggungjawab bagi pengurusan
perniagaan atau hal-ehwal prinsipal itu atau membantu
dalam pengurusan itu adalah melakukan kesalahan itu
melainkan jika dia membuktikan bahawa kesalahan itu
telah dilakukan tanpa persetujuannya atau pembiarannya
dan bahawa dia telah mengambil segala langkah berjagajaga yang munasabah yang patut diambil olehnya, dengan
mengambil kira jenis fungsi-fungsinya atas sifat itu, untuk
mencegah pelakuan kesalahan itu.

(2) Jika mana-mana prinsipal boleh dikenakan apaapa hukuman atau penalti di bawah Akta ini atau manamana peraturan yang dibuat di bawah Akta ini, termasuk
pembatalan lesennya, kerana apa-apa perbuatan,
ketinggalan, kecuaian atau keingkaran, dia boleh dikenakan
hukuman atau penalti yang sama bagi tiap-tiap perbuatan,
ketinggalan, kecuaian atau keingkaran mana-mana
pengkhidmat atau ejennya jika perbuatan, ketinggalan,


-----

32 RANG UNDANG-UNDANG

kecuaian atau keingkaran itu dilakukan oleh pengkhidmat
itu dalam perjalanan pekerjaannya atau oleh ejen itu semasa
bertindak bagi pihak prinsipal itu.

41. (1) Lembaga boleh mengkompaun apa-apa kesalahan
terhadap Akta ini atau mana-mana peraturan yang dibuat
di bawah Akta ini yang ditetapkan oleh Lembaga sebagai
kesalahan boleh kompaun dengan menerima daripada orang
yang semunasabahnya disyaki telah melakukan kesalahan
itu sejumlah wang yang tidak melebihi lima puluh peratus
daripada denda maksimum yang dengannya kesalahan
itu boleh dihukum.

(2) Apabila bayaran diterima di bawah subseksyen
(1), tiada prosiding selanjutnya boleh diambil terhadap
orang itu berkenaan dengan kesalahan itu.

(3) Apa-apa wang yang dibayar kepada Lembaga
menurut peruntukan-peruntukan seksyen ini hendaklah
dibayar kepada dan menjadi sebahagian daripada Kumpulan
Wang.

42. (1) Tiada pegawai atau pengkhidmat Lembaga atau
orang lain yang mempunyai akses kepada apa-apa penyata,
akaun, rekod, surat-menyurat, dokumen, maklumat atau
apa-apa bahan lain yang diperolehi oleh sebab dia diambil
kerja atau diambil khidmat oleh Lembaga boleh
mendedahkan penyata, akaun, rekod, surat-menyurat,
dokumen, maklumat atau bahan lain sedemikian kepada
mana-mana orang lain melainkan jika pendedahan itu
dibenarkan oleh Lembaga.

(2) Mana-mana orang yang melanggar subseksyen (1)
adalah melakukan suatu kesalahan dan apabila disabitkan
boleh didenda tidak melebihi satu ratus ribu ringgit atau
dipenjarakan selama tempoh tidak melebihi satu tahun
atau kedua-duanya.

43. (1) Tiada seorang pun anggota Lembaga atau manamana jawatankuasa, atau pegawai, pengkhidmat atau ejen
Lembaga bertanggungan sendiri kerana apa-apa kerugian
atau kerosakan yang disebabkan oleh apa-apa perbuatan
atau ketinggalan semasa menjalankan kuasa-kuasa atau


Kuasa untuk
mengkompaun
kesalahan.

Obligasi
untuk
menyimpan
rahsia.

Perlindungan
bagi anggota,
pegawai,
pengkhidmat
dan ejen.


-----

TABUNG HAJI 33

kewajipan-kewajipannya di bawah Akta ini melainkan
jika kerugian atau kerosakan itu disebabkan oleh perbuatan
atau ketinggalan salahnya yang disengajakan.

(2) Akta Perlindungan Pihak Berkuasa Awam 1948
hendaklah terpakai bagi apa-apa tindakan, guaman,
pendakwaan atau prosiding terhadap Lembaga atau terhadap
mana-mana anggota Lembaga atau mana-mana
jawatankuasa, atau mana-mana pegawai, pengkhidmat atau
ejen Lembaga, berkenaan dengan apa-apa keingkaran yang
dibuat atau dilakukan olehnya atas sifat sedemikian.

44. Semua anggota Lembaga dan anggota tiap-tiap
jawatankuasa dan semua pegawai dan pengkhidmat
Lembaga hendaklah disifatkan sebagai pengkhidmat awam
mengikut pengertian Kanun Keseksaan.

45. (1) Lembaga boleh dengan kelulusan Menteri
membuat apa-apa peraturan yang perlu atau suaimanfaat
bagi memberikan kuatkuasa penuh kepada peruntukanperuntukan Akta ini, bagi melaksanakan maksud-maksud
Akta ini atau mana-mana peruntukannya, atau bagi
pelaksanaan lebih lanjut, lebih baik atau lebih mudah
peruntukan-peruntukan Akta ini.

(2) Tanpa menjejaskan keluasan subseksyen (1),
peraturan-peraturan boleh dibuat—

_(a) berkenaan dengan penubuhan jawatankuasa dan_
prosedur jawatankuasa sedemikian;

_(b) untuk mengenakan fee dalam mana-mana hal_
yang ditentukan oleh Lembaga;

_(c) bagi penyimpanan, penutupan dan pengauditan_
akaun Lembaga, termasuk perkara-perkara
tentang prosedur kewangan dan perakaunannya
sendiri;

_(d) untuk mengawalselia prosedurnya sendiri_
termasuk prosedur yang berhubungan dengan
perkara perjawatan dan operasi dan peminjaman
wang;


_Akta 198._

Pengkhidmat
awam.

_N.M.B._
_Bab 45._

Kuasa untuk
membuat
peraturanperaturan.


-----

34 RANG UNDANG-UNDANG

_(e) untuk menguruskan pendepositan ke dalam dan_
pengeluaran daripada Kumpulan Wang, dan
khususnya—

(i) untuk mengadakan peruntukan bagi
penamaan oleh pendeposit orang-orang
yang kepadanya apa-apa amaun yang
terkredit untuknya dalam Kumpulan Wang
pada masa kematiannya hendaklah dibayar
apabila dia mati, bagi cara penamaan itu
boleh dibatalkan dan bagi hal keadaan
penamaan itu dianggap sudah terhenti
berkuatkuasa dan bagi pembayaran amaun
itu kepada penama yang dinamakan
sedemikian;

(ii) untuk mengadakan peruntukan bagi
pembayaran jumlah wang yang terkredit
untuk seseorang pendeposit pada masa
kematiannya jika tidak adapenamaan oleh
pendeposit itu orang yang kepadanya
jumlah wang itu hendaklah dibayar apabila
dia mati;

(iii) untuk mengadakan peruntukan bagi cara
pembayaran untung boleh bahagi jika
seseorang pendeposit mati atau semasa
pengeluaran;

_(f) untuk menetapkan tanggungjawab dan kawalan_
pegawai dan pengkhidmat Lembaga termasuk
perkara-perkara yang berhubungan dengan
prosiding tatatertib dan hukuman tatatertib dan
rayuan berkenaan dengannya dan berkenaan
dengan gaji, elaun, terma dan syarat
perkhidmatan, tempoh perkhidmatan dan
cuti pegawai-pegawai dan pengkhidmatpengkhidmatnya;

_(g) untuk menetapkan cara apa-apa jenis dokumen,_
cek dan suratcara hendaklah ditandatangani atau
disempurnakan bagi pihak Lembaga;

_(h) untuk mengadakan peruntukan bagi bentuk dan_
prosedur dalam pengeluaran Pasport Haji;


-----

TABUNG HAJI 35

_(i) untuk menetapkan orang yang olehnya dan syarat_
yang berdasarkannya Pasport Haji boleh
diberikan;

_(j) untuk mengadakan peruntukan bagi pemberian_
pinjaman atau pendahuluan kepada mana-mana
pegawai atau pengkhidmat Lembaga—

(i) bagi membeli atau mendirikan rumah yang
didiaminya atau yang dia bercadang hendak
mendiaminya atau untuk melepaskan apaapa gadaian atau gadai-janji atau apa-apa
bebanan lain atas rumah itu;

(ii) bagi membeli kenderaan bagi kegunaannya
sendiri;
(iii) bagi pemerolehan komputer peribadi atau
barang-barang lain yang perlu atau berguna
bagi pelaksanaan lebih baik tugas-tugasnya
sebagai pegawai atau pengkhidmat
sedemikian; atau

(iv) bagi apa-apa belanja pendidikan atau
perubatan yang diperlukan olehnya;

_(k) untuk menetapkan terma dan syarat dan prosedur_
bagi pemberian pinjaman atau pendahuluan
kepada mana-mana pegawai atau pengkhidmat
Lembaga, termasuk, jika pinjaman itu adalah
bagi maksud membeli atau mendirikan rumah
atau melepaskan apa-apa bebanan atas rumah,
syarat bahawa rumah itu termasuk tanah yang
menjadi tapaknya hendaklah digadaikan kepada
atau diserahhakkan kepada Lembaga sebagai
cagaran bagi pinjaman itu;

_(l) untuk mengadakan peruntukan bagi prosedur_
bagi pengkompaunan kesalahan;

_(m) untuk mengadakan peruntukan bagi pemusnahan_
rekod dan dokumen selepas berunding terlebih
dahulu dengan Arkib Negara; dan

_(n) untuk mengadakan peruntukan bagi segala_
perkara yang dikehendaki ditetapkan atau yang
perlu atau suaimanfaat untuk memberikan
kuatkuasa kepada Akta ini.


-----

36 RANG UNDANG-UNDANG

(3) Peraturan-peraturan yang dibuat di bawah seksyen
ini—

## (a) boleh memperuntukkan bahawa apa-apa
perbuatan atau ketinggalan yang melanggar manamana peruntukannya adalah menjadi suatu
kesalahan; dan

_(b) boleh mengadakan peruntukan bagi pengenaan_
hukuman denda tidak melebihi lima ribu ringgit
atau pemenjaraan selama tempoh tidak melebihi
satu tahun bagi kesalahan sedemikian.

46. Menteri boleh, melalui perintah yang disiarkan dalam
_Warta, meminda, menambah atau mengubah Jadual kepada_
Akta ini.

BAHAGIAN VIII

PEMANSUHAN DAN PERALIHAN

47. Pada hari yang ditetapkan—

_(a) Akta Lembaga Urusan dan Tabung Haji 1969,_
yang disebut "Akta termansuh" dalam Akta ini,
hendaklah terhenti berkuatkuasa dan adalah
dimansuhkan; dan

_(b) Lembaga Urusan dan Tabung Haji, iaitu suatu_
pertubuhan perbadanan yang ditubuhkan di bawah
Akta termansuh, hendaklah terhenti wujud.

48. Tiap-tiap orang yang sebelum sahaja hari yang
ditetapkan memegang jawatan sebagai anggota dilantik
dalam Lembaga Urusan dan Tabung Haji hendaklah pada
hari itu menjadi anggota Lembaga dan hendaklah tertakluk
kepada segala peruntukan Akta ini yang berhubungan
dengan anggota sedemikian dan hendaklah disifatkan telah
dilantik di bawah Akta ini.

49. (1) Tertakluk kepada Akta ini, segala undang-undang
bertulis yang menyentuh atau bagi perlindungan Lembaga
Urusan dan Tabung Haji dan berkuatkuasa sebelum sahaja
## hari yang ditetapkan hendaklah, sehingga dipinda atau


Kuasa untuk
meminda
Jadual.

Pemansuhan
Akta
Lembaga
Urusan dan
Tabung Haji
1969.
_Akta 8._

Keberterusan
anggota.

Keberterusan
undangundang, dsb.


-----

TABUNG HAJI 37

dibatalkan oleh pihak berkuasa yang mempunyai kuasa
untuk berbuat demikian, terus berkuatkuasa pada dan
selepas hari yang ditetapkan dan ditafsirkan seolah-olah
Akta ini tidak pernah diperbuat.

(2) Segala perundangan subsidiari yang dibuat atau
disifatkan telah dibuat di bawah Akta termansuh dan
berkuatkuasa sebelum sahaja hari yang ditetapkan
hendaklah, setakat yang tidak tak konsisten dengan
peruntukan-peruntukan Akta ini, disifatkan telah dibuat
di bawah Akta ini dan hendaklah terus berkuatkuasa
sehingga dibatalkan, digantikan atau habis tempohnya.

(3) Apa-apa sebutan dalam mana-mana undang-undang
bertulis mengenai Akta termansuh atau Lembaga Urusan
dan Tabung Haji hendaklah, melainkan jika konteksnya
menghendaki makna yang lain, ditafsirkan sebagai sebutan
mengenai Akta ini atau Lembaga, mengikut mana-mana
yang berkenaan, dan ungkapan-ungkapan yang
mengandungi sebutan sedemikian hendaklah ditafsirkan
sewajarnya.

50. Tertakluk kepada Akta ini, segala kuasa, hak,
keistimewaan, kewajipan, liabiliti atau obligasi yang
sebelum sahaja hari yang ditetapkan merupakan kuasa,
hak, keistimewaan, kewajipan, liabiliti atau obligasi
Lembaga Urusan dan Tabung Haji hendaklah mulai dari
hari itu turun kepada Lembaga.

51. (1) Tertakluk kepada Akta ini, semua tanah yang
sebelum sahaja hari yang ditetapkan terletakhak pada
atau dirizabkan di bawah peruntukan-peruntukan manamana undang-undang bertulis yang berhubungan dengan
tanah bagi maksud-maksud Lembaga Urusan dan Tabung
Haji hendaklah, pada hari itu, terletakhak pada Lembaga.
atau disifatkan dirizabkan bagi maksud Lembaga, mengikul
mana-mana yang berkenaan.

(2) Tertakluk kepada Akta ini dan apa-apa arahan
Menteri, segala harta dan aset selain tanah yang sebelum
sahaja hari yang ditetapkan terletakhak pada Lembaga
Urusan dan Tabung Haji atau pada mana-mana orang
bagi pihak Lembaga Urusan dan Tabung Haji hendaklah
pada hari itu terletakhak pada Lembaga.


Perpindahan
kuasa, hak,
liabiliti dan
kewajipan.

Perpindahan
tanah dan
harta.


-----

38 RANG UNDANG-UNDANG

52. Tertakluk kepada Akta ini, segala suratikatan, bon,
perjanjian, suratcara dan perkiraan kerja yang wujud
sebelum sahaja hari yang ditetapkan dan menyentuh manamana harta yang dipindahkan di bawah seksyen 51
hendaklah berkuatkuasa dan berkesan penuh terhadap atau
bagi faedah Lembaga dan boleh dikuatkuasakan dengan
sepenuhnya berkesan seolah-olah Lembaga dan bukan
Lembaga Urusan dan Tabung Haji yang telah dinamakan
dalamnya atau telah menjadi pihak kepadanya.

53. (1) Tertakluk kepada Akta ini, baik pemansuhan
Akta termansuh mahupun apa-apa jua yang terkandung
dalam Akta ini tidak boleh menyentuh liabiliti manamana orang untuk didakwa atau dihukum atas kesalahan
yang dilakukan di bawah Akta termansuh sebelum hari
yang ditetapkan, atau apa-apa prosiding yang dibawa atau
hukuman yang dikenakan sebelum tarikh itu berkenaan
dengan kesalahan sedemikian.

(2) Tertakluk kepada Akta ini, mana-mana prosiding
(sama ada sivil atau jenayah) atau kausa tindakan yang
belum selesai atau yang wujud sebelum sahaja hari yang
ditetapkan oleh atau terhadap Lembaga Urusan dan Tabung
Haji atau mana-mana orang yang bertindak bagi pihak
Lembaga Urusan dan Tabung Haji boleh diteruskan atau
dimulakan oleh atau terhadap Lembaga sebagaimana ia
boleh diteruskan atau dimulakan oleh atau terhadap
Lembaga Urusan dan Tabung Haji atau orang itu seolaholah Akta ini tidak diperbuat.

(3) Apa-apa rayuan yang dibawa atau kebenaran untuk
merayu yang dipohon pada atau selepas hari yang ditetapkan
terhadap sesuatu keputusan yang diberikan dalam manamana prosiding undang-undang sebelum hari itu boleh
dibawa oleh atau terhadap Lembaga sebagaimana ia boleh
dibawa oleh atau terhadap Lembaga Urusan dan Tabung
Haji seolah-olah Akta ini tidak diperbuat.

54. Tertakluk kepada Akta ini, segala wang yang ada
dalam, dan kena dibayar kepada, Kumpulan Wang yang
ditubuhkan di bawah seksyen 19 Akta termansuh hendaklah
pada hari yang ditetapkan berpindah kepada Kumpulan
Wang.


Kontrak
sedia ada.

Keberterusan
prosiding
sivil dan
jenayah.

Perpindahan
Kumpulan
Wang.


-----

TABUNG HAJI 39

55. Tiap-tiap orang yang sebelum sahaja hari yang
## ditetapkan menjadi pendeposit dalam Kumpulan Wang
yang ditubuhkan di bawah seksyen 19 Akta termansuh
## hendaklah pada hari itu menjadi pendeposit dalam
Kumpulan Wang dan menjadi tertakluk kepada segala
peruntukan Akta ini yang berhubungan dengan pendeposit
dalam Kumpulan Wang.

56. (1) Tiap-tiap perbuatan atau benda yang dilakukan
oleh Lembaga Urusan dan Tabung Haji sebelum hari
yang ditetapkan yang akan sah sekiranya telah dilakukan
oleh Lembaga di bawah Akta ini adalah dengan ini disahkan
dan diisytiharkan telah dilakukan dengan sah.

(2) Tanpa menjejaskan subseksyen (1)—

_(a) tiap-tiap syarikat yang ditubuhkan atau berupa_
sebagai ditubuhkan oleh Lembaga Urusan dan
Tabung Haji di bawah Akta Syarikat 1965
hendaklah disifatkan telah ditubuhkan dengan
sah dan hendaklah. terus wujud seolah-olah ia
telah ditubuhkan oleh Lembaga di bawah
perenggan 4(3)(d); dan

_(b) apa-apa pembiayaan atau bantuan kewangan yang_
diberikan oleh Lembaga Urusan dan Tabung
Haji kepada sesuatu syarikat yang disebut dalam
perenggan (a) hendaklah disifatkan telah
diberikan dengan sah.

57. (1) Orang yang menjadi Pengarah Besar Lembaga
Urusan dan Tabung Haji sebelum sahaja hari yang
ditetapkan hendaklah pada hari itu—

_(d) menjadi Ketua Eksekutif Lembaga seolah-olah_
dia telah dilantik di bawah seksyen 12 sehingga
habis tempoh perlantikannya di bawah Akta
termansuh, melainkan jika dia terlebih dahulu
meletakkan jawatan atau perlantikannya terlebih
dahulu dibatalkan oleh Menteri di bawah seksyen
itu; dan

_(b) menjadi anggota Lembaga selagi dia terus menjadi_
Ketua Eksekutif,


Perpindahan
pendeposit
dalam
Kumpulan
Wang.

Pengesahan
perbuatan.

Keberterusan
Pengarah
Besar,
pegawai dan
pengkhidmat.


-----

40 RANG UNDANG-UNDANG

(2) Tiap-tiap orang yang sebelum sahaja hari yang
ditetapkan diambil kerja sebagai pegawai atau pengkhidmat
Lembaga Urusan dan Tabung Haji hendaklah pada hari
itu disifatkan diambil kerja sebagai pegawai atau
pengkhidmat sedemikian, mengikut mana-mana yang
berkenaan, bagi Lembaga atas terma dan syarat
perkhidmatan yang sama seperti yang terpakai sebelum
sahaja hari yang ditetapkan.

58. Segala prosiding tatatertib yang, sebelum sahaja hari
yang ditetapkan, masih belum selesai terhadap manamana pegawai atau pengkhidmat Lembaga Urusan dan
Tabung Haji boleh, pada atau selepas tarikh itu, diteruskan
terhadap pegawai atau pengkhidmat itu di bawah Akta
ini.

59. Sehingga suatu meterai diperuntukkan oleh Lembaga
di bawah seksyen 5, meterai biasa Lembaga Urusan dan
Tabung Haji hendaklah menjadi meterai biasa Lembaga.

JADUAL

(subseksyen,4(4))

1. Lembaga hendaklah, pacla atau sebelum hari mana-mana
perbadanan ditubuhkan di bawah perenggan 4(3)(c), membuat
peraturan-peraturan berkenaan dcngan perbadanan itu dengan
menentukan—
_(a) maksud dan tujuan yang baginya perbadanan itu ditubuhkan;_

_(b) hak, kuasa, kewajipan dan fungsi perbadanan itu;_
_(c) sistem pengurusan perbadanan itu; dan_
_(d) hubungan antara perbadanan itu dengan Lembaga dan hak_
kawalan terhadap pcrbadanan itu,

2. Tertakluk kepada Akla ini, mana-mana peraturan yang dibuat di
bawah perenggan 1 hendaklah mengikat perbadanan yang berkenaan
dengannya peraturan itu dibuat dan hendaklah mempunyai kuatkuasa
bagi segala maksud seolah-olah pcraluran itu telah diperbuat dalam
Akta ini.

3. Lembaga boleh pada bila-bila masa meminda, membatalkan atau
menambah mana-mana peraturan yang dibuat berkenaan dengan manamana perbadanan di bawah perenggan 1.


Prosiding
tatatertib
yang belum
selesai.

Penggunaan
meterai.

Peraturan
berkenaan
dengan
perbadanan.

Kuatkuasa
peraturan.

Pindaan
peraturan.


-----

TABUNG IIAJI 41

4. (1) Lembaga boleh, dengan keIulusan Menteri, mengarahkan supaya
mana-mana perbadanan yang ditubuhkan olehnya digulung dan
dibubarkan.

(2) Apabila mana-mana perbadanan dibubarkan di bawah perenggan
ini, aset perbadanan itu selepas dibayar segala liabiliti hendaklah
dipindahkan kepada dan tcrletakhak pada Lembaga.

(3) Penggulungan sesuatu perbadanan di bawah perenggan ini
hendaklah dikendalikan mengikut apa-apa cara yang ditetapkan oleh
Lembaga.

5. Tiap-tiap perbadanan yang ditubuhkan di bawah perenggan 4(3)(c)
hendaklah tnenjadi periubuhan perbadanan dengan apa-apa nama
yang diberikan oleh Lcmbaga kepada perbadanan itu dan hendaklah
keka) turun-temurun dan mcmpunyai meterai biasa dan boleh mendakwa
dan didakwa dengan nama itu, dan boleh membuat kontrak dan
boleh memegang dan memperlakukan apa-apa harta alih atau tak
alih dan boleh melakukan segala perkara atau benda lain yang
bersampingan atau berkaitan dengan sesuatu pertubuhan perbadanan
yang tidak tak konsisten dengan Akta ini dan tertakluk kepada apaapa sekatan atau batasan yang ditetapkan oleh Lembaga dalam setiap
hal.

6. (1) Tiap-Tiap perbadanan sedemikian hendaklah mempunyai meterai
biasa yang hendaklah mengandungi apa-apa rekabentuk sebagaimana
yang ditentukan oleh perbadanan itu dengan ketulusan Lembaga,
dan meterai itu bolch dari semasa ke semasa dipecahkan, ditukar,
diubah dan dibuat baharu oleh perbadanan itu sebagaimana yang
difikirkannya patul, dengan kelulusan Lembaga.

(2) Sehingga suatu meterai diadakan oleh perbadanan di bawah
perenggan ini, suatu cop yang mengandungi nama perbadanan dan
mengelilingi huruf "TABUNG HAJI" boleh digunakan sebagai meterai
biasa.

(3) Meterai biasa atau cop yang disebut dalam subperenggan (2)
hendaklah berada dalam jagaan mana-mana orang yang diarahkan
oleh perbadanan itu dan hendaklah disahkan oleh orang itu.

(4) Segala suratikatan, dokumen dan suratcara lain yang berupa
sebagai dimeteraikan dengan meterai itu, disahkan sebagaimana yang
diperuntukkan dalam subperenggan (3), hendaklah, sehingga dibuktikan
sebaliknya, disifatkan telah disempurnakan dengan sah.

(5) Apa-apa dokumen atau suratcara yang jika disempurnakan
oleh seseorang yang bukan penubuhan perbadanan tidak akan
dikehendaki supaya dimeteraikan boleh dengan cara yang sama


Penggulungan.

Taraf
perbadanan.

Meterai
biasa.


-----

42 RANG UNDANG-UNDANG

disempurnakan oleh perhadanan itu; dan apa-apa dokumen atau
suratcara sedemikian boleh discmpurnakan bagi pihak perbadanan
oleh mana-mana pegawai atau pengkhidmat perbadanan itu yang
diberikuasa secara am atau khas oleh perbadanan itu bagi maksud
itu.

(6) Meterai tiap-tiap perbadanan hendaklah diikiiraf secara rasmi
dan kehakiman.

HURAIAN

Rang Undang-Undang ini bertujuan meminda dan memperbuat semula
Akta Lembaga Urusan dan Tabung Haji 1969 ("Akta termansuh")
kerana banyak peruntukan dalam Akta itu sudah tidak sesuai dengan
keadaan semasa.

2. Akta yang dicadangkan tidak lagi akan mengandungi peruntukanperuntukan terperinci teniang kapal haji yang sekarang terdapat dalam
Akta termansuh.

3. Bahagian I memperkatakan perkara-perkara permulaan, termasuk
kuasa Menteri untuk menetapkan tarikh bagi mula berkuatkuasanya
Akta yang dicadangkan (fasal J) dan takrif perkataan dan ungkapan
tertentu yang digunakan dalam Rang Undang-Undang (fasal 2).

4. Bahagian II mengandungi peruntukan-peruntukan yang
berhubungan dengan penubuhan Lembaga Tabung Haji ("Lembaga")
yang akan menggantikan Lembaga Urusan dan Tabung Haji ("LUTH").

Di bawah Bahagian ini, khususnya di bawah fasal 4, Lembaga
diberi kuasa-kuasa yang lebih luas bcrbanding dengan kuasa-kuasa
yang diberikan kepada LUTH. Lembaga akan dapat mengambil
bahagian dalam perkongsian atau usahasama, memperoleh syer dan
membentuk syarikat.

5. Bahagian III mengandungi pcrumukan-perumukan tentang Ketua
Eksekutif dan pegawai, pengkhidmat, penasihat dan ejen Lembaga.

6. Bahagian IV mengandungi peruntukan kewangan, termasuk
peruntukan khusus yang membolehkan seseorang menjadi pendeposit
_(fasal 16), memberi Lembaga kuasa untuk memberikan pembiayaan_
atau bantuan kewangan kepada sesuatu syarikat yang ditubuhkan
olehnya atau kepada mana-mana syarikat yang berkaitan dengan
syarikat itu (fasal 17), dan memberi Lembaga kuasa, tertakluk kepada
Lembaga diisytiharkan bukan perbadanan yang baginya Akta Wang
Tak Dituntut 1965 terpakai, untuk memegang segala wang tak dituntut
sehingga wang itu boleh dibayar kepada pendeposit yang berkenaan
_(fasal_ _23)._


-----

TABUNG HAJI 43

7. Bahagian V mengandungi peruntukan yang direkabentuk untuk
mengawal aktiviti pengelola jemaah haji dengan menjadikannya suatu
kesalahan jika seseorang yang tak dilesenkan mengelolakan perjalanan
ke Tanah Suci bagi maksud menunaikan haji (fasal 27) dan dengan
mewujudkan penalti bagi pengelola jemaah haji yang melanggar
terma dan syarat lesen mereka (fasal 30).

Bahagian V juga mengandungi peruntukan yang memperkatakan
pengeluaran lesen untuk mengelolakan perjalanan ke Tanah Suci
bagi menunaikan haji (fasal 28) dan menghendaki seseorang pengelola
jemaah haji supaya menyenggara deposit cagaran dengan Lembaga
_(fasal_ _29)._

8. Bahagian VI mengandungi peruntukan tentang syarat-syarat bagi
perjalanan ke Tanah Suci bagi menunaikan haji (fasal 34), pengeluaran
pasport Haji (fasat 35-) dan kehendak supaya harga yang dengannya
sesuatu tiket bagi perjalanan ke Tanah Suci dijual ditandakan pada
tiket itu dalam bahasa Melayu dan bahasa Inggeris (fasal 36).

_9. Bahagian VII mengandungi perkara pelbagai, termasuk peruntukan_
tentang penalti am (fasal 39), kesalahan oleh orang-orang yang
mengambil bahagian dalam pengurusan perniagaan atau hal-ehwal
seseorang yang disabitkan atas sesuatu kesalahan di bawah Akta
yang dicadangkan (fasal 40), kuasa untuk mengkompaun kesalahan
_(fasal 41) dan kuasa untuk membuat peraturan (fasal 45)._

10. Bahagian VIII mengandungi peruntukan pemansuhan dan
peralihan.

11. Peruntukan-peruntukan lain yang tidak diperkatakan dengan
khusus dalam Huraian ini adalah peruntukan yang biasa terkandung
dalam undang-undang yang menubuhkan badan-badan berkanun atau
adalah peruntukan yang terkandung dalam Akta termansuh dan telah
dimasukkan semula dalam Rang Undang-Undang ini tanpa apa-apa
perubahan yang bererti.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1796.]


-----

