---
Year: 1994
Bill: D.R.19/1994 - Rang Undang-Undang Kumpulan Wang Simpanan Keretapi Tanah Melayu (Pembubaran) 1994 (Lulus)
Title: D.R.19/1994 - Rang Undang-Undang Kumpulan Wang Simpanan Keretapi Tanah Melayu (Pembubaran) 1994 (Lulus)
Download URL: https://www.parlimen.gov.my/files/billindex/pdf/1994/DR191994.pdf
URL: https://www.parlimen.gov.my/files/billindex/pdf/1994/DR191994.pdf
---
---
Reading:
D.R.19/1994
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 19/94**

**Naskhah Sahih—Bahasa Kebangsaan**

**RANG UNDANG-UNDANG**

_b e r n a m a_

Suatu Akta untuk memansuhkan Ordinan Kumpulan

Wang Simpanan Keretapi Tanah Melayu 1952, untuk
membubarkan Kumpulan Wang Simpanan Keretapi
Tanah Melayu yang ditubuhkan di bawah Ordinan itu,
untuk memindahkan semua hartanya kepada Keretapi
Tanah Melayu Berhad dan untuk mengadakan
peruntukan bagi perkara-perkara lain yang berkaitan

dengannya.

## [ ]

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong
dengan nasihat dan persetujuan Dewan Negara dan
Dewan Rakyat yang bersidang dalam Parlimen, dan
dengan kuasa daripadanya, seperti berikut:

**1. (1) Akta ini bolehlah dinamakan Akta Kumpulan** Tajuk rmgkas
Wang Simpanan Keretapi Tanah Melayu (Pembubaran) dan mulaberkuatkuasa.

1994.

(2) Akta ini hendaklah mula berkuatkuasa pada tarikh

yang ditetapkan oleh Menteri melalui pemberitahuan
dalam Warta.

**2. Dalam Akta ini, melainkan jika konteksnya** Tafsiran.
menghendaki makna yang lain—

"KTMB" ertinya Keretapi Tanah Melayu Berhad;

"Kumpulan Wang" ertinya Kumpulan Wang Simpanan

Keretapi Tanah Melayu yang ditubuhkan di bawah


-----

2 RANG UNDANG-UNDANG

_Ord 21/1952._ seksyen 3 Ordinan Kumpulan Wang Simpanan Keretapi

Tanah Melayu 1952;

"Lembaga" ertinya Lembaga pengurus yang
ditubuhkan di bawah subseksyen 4(1) Ordinan Kumpulan
Wang Simpanan Keretapi Tanah Melayu 1952;

"Menteri" ertinya Menteri yang pada masa ini
dipertanggungkan dengan tanggungjawab bagi
pengangkutan.

Pemansuhan **3. Ordinan Kumpulan Wang Simpanan Keretapi Tanah**
danpemoubaran. Melayu 1952 adalah dimansuhkan dan Kumpulan Wang

yang ditubuhkan di bawahnya adalah dibubarkan.

Pemindahan **4. Segala harta alih dan aset yang sebelum sahaja mula**
harta. berkuatkuasanya Akta ini telah terletakhak pada

Kumpulan Wang atau pada mana-mana orang bagi
pihaknya hendaklah, pada mula berkuatkuasanya Akta
ini, dipindahkan kepada, dan diletakhakkan pada,
KTMB.

Pemindahan **5. Tertakluk kepada seksyen 7, semua wang yang ada**
wang. dalam Kumpulan Wang atau kena dibayar kepada

Kumpulan Wang hendaklah, pada mula berkuatkuasanya
Akta ini, dipindahkan kepada, dan diletakhakkan pada,
KTMB.

Kontrak yang **6. Segala suratikatan, bon, perjanjian, suratcara dan**
sedia ada. perkiraan kerja yang masih berkuatkuasa sebelum sahaja

mula berkuatkuasanya Akta ini dan yang menyentuh apa-
apa harta yang dipindahkan di bawah seksyen 4 dan 5,
hendaklah mempunyai kuatkuasa dan kesan sepenuhnya
terhadap atau untuk KTMB dan boleh dikuatkuasakan
dengan sepenuhnya dan berkesan seolah-olah KTMB
dan bukan Lembaga, Kumpulan Wang, Pentadbiran
Keretapi Tanah Melayu itu, atau mana-mana orang atau
badan yang bertindak bagi pihaknya, telah dinamakan di
dalamnya atau telah menjadi suatu pihak kepadanya.


-----

**KUMPULAN WANG SIMPANAN KERETAPI** 3
**TANAH MELAYU (PEMBUBARAN)**

**7. Segala amaun yang ada pada kredit setiap pendeposit** Pemindahan
dalam Kumpulan Wang yang merupakan caruman kepada kumpulanwang
Kumpulan Wang itu oleh kedua-dua Pentadbiran pendeposit
Keretapi Tanah Melayu sebagai majikan dan pendeposit kepadaKumpulan
sejak 1hb Julai 1952 bersama-sama dengan apa-apa Wang
dividen, bonus dan bunga di atasnya hendaklah Pekerja.Simpanan
dipindahkan kepada Kumpulan Wang Simpanan Pekerja
yang ditubuhkan di bawah subseksyen 24(1) Akta _Akta 452_
Kumpulan Wang Simpanan Pekerja 1991, dan hendaklah
diuruskan mengikut peruntukan Akta itu.

**8. (1) Mana-mana presiding sivil atau kausa tindakan** Penerusan
yang belum selesai atau yang ada sebelum sahaja mula prosidingsivil.
berkuatkuasanya Akta ini oleh atau terhadap Lembaga
atau mana-mana orang yang bertindak bagi pihaknya
boleh diteruskan atau dimulakan oleh atau terhadap
KTMB sebagaimana ia boleh diteruskan atau dimulakan
oleh atau terhadap Lembaga atau orang itu seolah-olah
Akta ini telah tidak diluluskan.

(2) Apa-apa rayuan yang dibawa atau apa-apa
kebenaran untuk merayu yang dipohon pada atau selepas
mula berkuatkuasanya Akta ini terhadap sesuatu
keputusan sebelum mula berkuatkuasanya Akta ini dalam
mana-mana presiding undang-undang yang kepadanya
Lembaga atau mana-mana orang yang bertindak bagi
pihaknya telah menjadi suatu pihak boleh dibawa oleh
atau terhadap KTMB.

**9. Semua kaedah yang dibuat di bawah seksyen 11** Pemansuhan
Ordinan Kumpulan Wang Simpanan Keretapi Tanah kaedah-kaedah.
Melayu 1952 adalah dimansuhkan sebaik sahaja mula
berkuatkuasanya Akta ini.

**HURAIAN**

Rang Undang-Undang ini bertujuan memansuhkan Ordinan
Kumpulan Wang Simpanan Keretapi Tanah Melayu 1952,
membubarkan Kumpulan Wang Simpanan Keretapi Tanah Melayu
yang ditubuhkan di bawah Ordinan itu dan memindahkan kumpulan
wangnya, selain daripada kumpulan wang pendepositnya. kepada


-----

## 4 RANG UNDANG-UNDANG

Keretapi Tanah Melayu Berhad iaitu sebuah syarikat yang
dilesenkan di bawah Akta Keretapi 1991 untuk mengambil alih
perkhidmatan keretapi daripada Pentadbiran Keretapi Tanah Melayu
yang telah dibubarkan. Kumpulan Wang itu dibiayai dan ditadbirkan
oleh Pentadbiran Keretapi Tanah Melayu yang telah dibubarkan
sejak 1hb Ogos 1992 apabila perkhidmatan keretapi diswastakan,
dan telah terhenti daripada mencapai tujuan yang baginya ia
ditubuhkan.

Rang Undang-Undang ini memperuntukkan—

_(a) bagi pemindahan semua harta alih dan aset Kumpulan_
Wang yang lain kepada KTMB;

_(b) bagi pembayaran semua wang yang ada dalam Kumpulan_
Wang atau kena dibayar kepada Kumpulan Wang kepada
KTMB;

_(c) bagi penguatkuasaan semua kontrak yang sedia ada oleh_
atau terhadap KTMB;

_(d) bagi pemindahan semua amaun yang ada pada kredit_
setiap pendeposit dalam Kumpulan Wang kepada
Kumpulan Wang Simpanan Pekerja;

_(e) bagi penerusan presiding sivil oleh atau terhadap KTMB_
sebagai penggantian dengan Lembaga; dan

_(f) bagi pemansuhan semua kaedah yang dibuat di bawah_
Ordinan yang melibatkan Lembaga dan Kumpulan Wang.

**_IMPLIKASI_** **_KEWANGAN_**

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1781.]


-----

