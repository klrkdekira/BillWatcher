---
Year: 1994
Bill: D.R.44/1994 - Rang Undang-Undang Bantuan Guaman (Pindaan) 1994 (Lulus)
Title: D.R.44/1994 - Rang Undang-Undang Bantuan Guaman (Pindaan) 1994 (Lulus)
Download URL: https://www.parlimen.gov.my/files/billindex/pdf/1994/DR441994.pdf
URL: https://www.parlimen.gov.my/files/billindex/pdf/1994/DR441994.pdf
---
---
Reading:
D.R.44/1994
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 44/94

Naskhah Sahih—Bahasa Kebangsaan

RANG UNDANG-UNDANG

_b e r n a m a_

Suatu Akta untuk meminda Akta Bantuan Guaman
1971.

# [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

1. Akta ini bolehlah dinamakan Akta Bantuan Guaman
(Pindaan) 1994.

2. Akta Bantuan Guaman 1971, yang disebut "Akta ibu"
dalam Akta ini, adalah dipinda dalam seksyen 2 dalam
takrif "hakim" dengan memasukkan selepas perkataan
"Hakim Mahkamah Tinggi" perkataan ", Mahkamah
Rayuan atau Mahkamah Persekutuan, mengikut manamana yang berkenaan".

. 3. Subseksyen 15(2) Akta ibu adalah dipinda—

_(a) dalam subperenggan (b)(i) dengan menggantikan_
perkataan "seribu lima ratus" dengan perkataan
"dua ribu"; dan

_(b) dalam subperenggan (b)(ii) dengan menggantikan_
perkataan "dua" dengan perkataan "tiga".


Tajuk
ringkas.

Pindaan
seksyen 2.
_Akta26_

Pindaan
seksyen 15.


-----

2 RANG UNDANG-UNDANG

4. Subseksyen 16(1) Akta ibu adalah dipinda—

_(a) dalam subperenggan (b)(i) dengan menggantikan_
perkataan "seribu lima ratus" dan perkataan
"lapan" masing-masing dengan perkataan "dua
# ribu" dan perkataan "tiga belas"; dan

_(b) dalam subperenggan (b)(ii) dengan menggantikan_
perkataan "dua" dan perkataan "tujuh ribu lima
# ratus" masing-masing dengan perkataan "tiga" dan perkataan "dua belas ribu".

5. Akta ibu adalah dipinda dengan memasukkan selepas
seksyen 16A seksyen yang berikut:

"Bayaran
pendaftaran" [I6B. Mana-mana orang yang telah layak]
mendapat bantuan guaman di bawah seksyen
15, 16 atau 16A adalah dikehendaki membayar
kepada Pengarah sejumlah dua ringgit sebagai
bayaran pendaftaran"

6. Subseksyen 17(1) Akta ibu adalah dipinda—

# (a) dalam takrif "modal boleh guna"—

(i) dengan menggantikan perkataan "seribu
lima ratus" yang terdapat dalam perenggan
(v) dengan perkataan "dua ribu lima ratus";
dan
(ii) dengan menggantikan perkataan "seribu"
yang terdapat dalam perenggan (vi) dengan
# perkataan "tiga ribu"; dan

_(b) dalam takrif "pendapatan boleh guna"—_

(i) dengan menggantikan perkataan "empat
ratus", perkataan "seribu dua ratus lima
# puluh" dan perkataan "seribu" yang
terdapat dalam perenggan (i), (ii) dan (iii)
masing-masing dengan perkataan "satu
# ribu", perkataan "dua ribu" dan perkataan
"satu ribu lima ratus";
(ii) dengan memotong perkataan "dan" yang
terdapat di hujung perenggan (ii);


Pindaan
seksyen 16.

Seksyen
baru 16a.

Pindaan
seksyen 17


-----

BANTUAN GUAMAN (PINDAAN) 3

(iii) dengan menggantikan noktah yang terdapat
di hujung perenggan (iii) dengan perkataan
# "; dan"; dan

(iv) dengan memasukkan selepas perenggan
(iii) perenggan yang berikut:

"(iv) amaun yang dibayar oleh pemohon
atau suami atau isteri pemohon
terhadap Kumpulan Wang Simpanan Pekerja dan Keselamatan
Sosial Pekerja.".

7. Perenggan 29(4)(b) Akta ibu adalah dipinda dengan
# menggantikan perkataan "satu" dengan perkataan "dua".

HURAIAN

Rang Undang-Undang ini bertujuan meminda Akta Bantuan Guaman
1971 ("Akta").

2. _Fasal 2 bertujuan meminda takrif "hakim" supaya meliputi Hakim_
Mahkamah Rayuan dan Hakim Mahkamah Persekutuan.

3. Fasal 3 dan 4 masing-masingnya bertujuan meminda seksyen
15 dan 16 Akta untuk menambah had maksimum berkenaan dengan
modal boleh guna pemohon. Dengan pindaan ini, lebih ramai lagi
orang akan layak mendapat bantuan guaman.

4. Fasal 5 bertujuan memasukkan seksyen baru 16e bagi pemungutan
bayaran pendaftaran bagi segala perkara sivil yang dikendalikan
oleh Biro Bantuan Guaman selain daripada nasihat undang-undang.

5. Fasal 6 bertujuan meminda takrif "modal boleh guna" dan
"pendapatan boleh guna" dalam seksyen 17 untuk menambah amaun
yang dikecualikan atau dipotong daripadanya. la juga bertujuan
menambah suatu kategori lain yang akan dipotong daripada "pendapatan
boleh guna" iaitu amaun yang dibayar terhadap Kumpulan Wang
Simpanan Pekerja dan Keselamatan Sosial Pekerja.

6. _Fasal 7 bertujuan meminda seksyen 29 untuk menambah bayaran_
bagi nasihat undang-undang daripada satu kepada dua ringgit.


Pindaan
seksyen 29.


-----

4 RANG UNDANG-UNDANG

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1698.]


-----

