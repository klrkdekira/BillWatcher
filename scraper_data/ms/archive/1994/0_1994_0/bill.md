---
Year: 1994
Bill: D.R.01/1994 - Rang Undang-Undang Akademi Sains Malaysia 1994 (Lulus)
Title: D.R.01/1994 - Rang Undang-Undang Akademi Sains Malaysia 1994 (Lulus)
Download URL: https://www.parlimen.gov.my/files/billindex/pdf/1994/DR011994.pdf
URL: https://www.parlimen.gov.my/files/billindex/pdf/1994/DR011994.pdf
---
---
Reading:
D.R.01/1994
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 1/94**

**Naskhah Sahih—Bahasa Kebangsaan**

RANG UNDANG-UNDANG AKADEMI SAINS
MALAYSIA 1994

SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.

2. Tafsiran.

BAHAGIAN II

AKADEMI SAINS MALAYSIA

3. Penubuhan Akademi,

4. Matlamat Akademi.

5. Fungsi-fungsi Akademi.

6. Majlis Akademi.

7. Fungsi-fungsi Majlis.

8. Perlantikan jawatankuasa.

BAHAGIAN III

KEANGGOTAAN AKADEMI

9. Keanggotaan Akademi.

10. _Fellow dan Fellow Kehormat._

11. Hilang kelayakan menjadi anggota Akademi.

12. Penamatan Keanggotaan Fellow.


-----

2 RANG UNDANG-UNDANG

BAHAGIAN IV

KEWANGAN

Fasal

13. Penubuhan Kumpulan Wang Akademi Sains Malaysia.

14. Wang yang hendak dibayar ke dalam Kumpulan Wang.
15. Maksud-maksud Kumpulan Wang.
16. Kuasa untuk melabur.
17. Kuasa meminjam.

BAHAGIAN V

AM

18. Meterai biasa.

19. Pegawai dan pengkhidmat Akademi disifatkan sebagai
pengkhidmat awam.

20. Peraturan-peraturan berkenaan dengan syarat-syarat
perkhidmatan.
21. Peraturan-peraturan berkenaan dengan tatatertib.
22. Peraturan-peraturan.

JADUAL


-----

# 3

RANG UNDANG-UNDANG

_b e r n a m a_

Suatu Akta untuk mengadakan peruntukan bagi

penubuhan Akademi Sains Malaysia dan mengenai

perkara-perkara yang berkaitan dengannya.

# [ ]

MAKA INILAH DIPERBUAT UNDANG-UNDANG

# oleh Seri Paduka Baginda Yang di-Pertuan Agong
dengan nasihat dan persetujuan Dewan Negara dan
Dewan Rakyat yang bersidang dalam Parlimen, dan
dengan kuasa daripadanya, seperti berikut:

BAHAGIAN I

PERMULAAN

**1. Akta ini bolehlah dinamakan Akta Akademi Sains** Tajuk
Malaysia 1994 dan hendaklah mula berkuatkuasa pada dan mularingkas
tarikh yang ditetapkan oleh Menteri melalui berkuatkuasa.

pemberitahuan dalam Warta.

**2. Dalam Akta ini, melainkan jika konteksnya** Tafsiran.
menghendaki makna yang lain—

# "anggota" ertinya Fellow 'dan Fellow kehormat

Akademi;

"Akademi" ertinya Akademi Sains Malaysia yang

ditubuhkan di bawah seksyen 3;'

"dasar sains, kejuruteraan dan teknologi negara"

ertinya langkah-langkah perundangan dan eksekutif
yang diterima pakai oleh Kerajaan untuk memajukan,
menguruskan dan menggunakan potensi sains,
kejuruteraan dan teknologi negara dengan tujuan.


-----

4 RANG UNDANG-UNDANG

mencapai matlamat pembangunan negara keseluruhan-
nya;

_"Fellow" ertinya seorang Fellow yang dilantik di_
bawah seksyen 10 dan termasuk seorang Fellow Kanan;

"Kumpulan Wang" ertinya Kumpulan Wang Akademi
Sains Malaysia yang ditubuhkan di bawah seksyen 13;

"Majlis" ertinya Majlis Akademi yang ditubuhkan di
bawah seksyen 6;

"Menteri" ertinya Menteri yang pada masa ini
dipertanggungkan dengan tanggungjawab bagi sains dan
teknologi;

"mesyuarat agung Akademi" ertinya mesyuarat agung
biasa, mesyuarat agung tahunan dan mesyuarat agung
luar biasa Akademi.

BAHAGIAN II

AKADEMI SAINS MALAYSIA

Penubuhan 3, Maka adalah dengan ini ditubuhkan suatu akademi
Akademi. bernama "Akademi Sains Malaysia" yang hendaklah

menjadi suatu pertubuhan perbadanan yang kekal turun-
temurun dan mempunyai suatu meterai biasa, dan yang
boleh mendakwa dan didakwa atas nama perbadanannya
dan, tertakluk kepada dan bagi maksud-maksud Akta ini,
boleh membuat kontrak dan boleh memperolehi,
membeli, mengambil, memegang dan menikmati harta
alih dan harta tak alih daripada tiap-tiap perihalan dan
boleh memindahhak, menyerahhak, menyerahkan,
memulangkan, menggadai, menggadai-janji, mendemis,
menyerahhakkan semula, memindahmilikkan atau
dengan apa-apa cara lain melupuskan, atau
memperlakukan mana-mana harta alih atau harta tak alih
atau apa-apa kepentingan mengenainya yang terletakhak
pada Akademi atas apa-apa terma yang difikirkan patut.

Matlamat 4. Matlamat Akademi ialah pengusahaan, penggalakan
Akademi. dan pengekalan kecemerlangan dalam bidang sains,

kejuruteraan dan teknologi untuk menggalakkan
peningkatan seni dan amalan sains, kejuruteraan dan


-----

AKADEMl SAINS MALAYSIA 5

teknologi bagi pembangunan negara dan kepentingan
manusia.

5. Fungsi-fungsi Akademi ialah—

_(a) menggalakkan dan merangsang pembangunan_
sains, kejuruteraan dan teknologi;

_(b) mengadakan forum untuk pertukaran pendapat_
di kalangan ahli sains, jurutera dan ahli
teknologi;

_(c) menggalakkan kesedaran negara. pemahaman_
dan penghargaan akan peranan sains,
kejuruteraan dan teknologi dalam kemajuan
manusia;

_(d) menggalakkan daya rekaciptaan di kalangan_
ahli sains, jurutera dan ahli teknologi;

_(e) menggalakkan sifat berdikari negara dalam_
bidang sains, kejuruteraan dan teknologi;

_(f) bertindak sebagai forum untuk mengekalkan_
kesedaran di pihak Kerajaan akan pentingnya
peranan sains, kejuruteraan dan teknologi
dalam proses pembangunan negara dan
membawa kepada perhatian ahli sains, jurutera
dan ahli teknologi akan keperluan-keperluan
pembangunan negara;

_(g) menganalisa masalah-masalah tertentu negara_
dan mengenalpasti di mana sains, kejuruteraan
dan teknologi dapat memberi sumbangan
kepada penyelesaian masalah itu dan dengan
demikian itu membuat syor-syor kepada
Kerajaan;

_(h) sentiasa_ mengambil perhatian tentang
perkembangan sains, kejuruteraan dan
teknologi dan mengenalpasti perkembanganperkembangan itu yang ada kaitan dengan
keperluan negara dan membawa kepada
perhatian Kerajaan akan perkembanganperkembangan itu;


Fungsi-fungsi
Akademi.


-----

6 RANG UNDANG-UNDANG

_(i) menyediakan laporan-laporan, kertas-kertas_
# atau dokumen-dokumen lain berhubungan
dengan dasar sains, kejuruteraan dan teknologi
negara dan membuat syor-syor yang perlu
kepada Kerajaan;

_(j) mendayausahakan dan membiayai kajian_
pelbagai disiplin yang berkaitan serta perlu bagi
pemahaman yang lebih baik tentang implikasi-
implikasi sosial dan ekonomi akan sains,
kejuruteraan dan teknologi;

_(k) menggalakkan penyelidikan dan pembangunan_
dan pendidikan dan latihan tenaga manusia
yang sesuai dalam bidang saintifik,
kejuruteraan dan teknikal;

_(l) mengadakan dan mengekalkan hubungan antara_
Akademi dan badan-badan luar negeri yang
mempunyai objektif yang sama atau hampir
serupa dengan objektif Akademi dalam bidang
# sains, kejuruteraan dan teknologi;

_(m) melakukan apa-apa perkara lain sebagaimana_
diminta oleh Kerajaan dari semasa ke setnasa;
dan

_(n) melakukan apa-apa tindakan lain yang_
konsisten dengan Akta ini sebagaimana yang
dikehendaki untuk melanjutkan kemajuan
sains, kejuruteraan dan teknologi di Malaysia
dan kebajikan serta taraf Akademi.

Majlis 6. (1) Bagi maksud menjalankan fungsi-fungsi
Akademi. Akademi dan menguruskan hal-ehwal Akademi, maka
adalah ditubuhkan suatu Majlis yang, terdiri daripada—
_(a) Presiden;_
_(b) Naib Presiden;_
_(c) Setiausaha Agung;_
# (d) Bendahari; dan
_(e) dua belas orang anggota lain,_

yang kesemuanya hendaklah menjadi Fellow Akademi.


-----

AKADEMI SAINS MALAYSIA 7

(2) Presiden hendaklah dilantik oleh Yang di-Pertuan

Agong atas syor Menteri, yang syornya adalah dibuat
selepas Menteri berunding dengan Majlis, dan Presiden
hendaklah memegang jawatan selama tiga tahun dari
tarikh perlantikannya dan adalah layak dilantik semula
dengan syarat bahawa beliau tidak memegang jawatan
tersebut berturut-turut selama tempoh melebihi enam
tahun.

(3) Naib Presiden, Setiausaha Agung, Bendahari dan

dua belas orang anggota lain hendaklah dipilih oleh
_Fellow dalam mesyuarat agung tahunan Akademi dan_
hendaklah memegang jawatan selama dua tahun dari
tarikh pemilihan dan adalah layak untuk dipilih semula
ke jawatan yang sama dengan syarat bahawa mereka
tidak memegang jawatan tersebut berturut-turut selama
tempoh melebihi empat tahun.

(4) Peruntukan-peruntukan Jadual hendaklah terpakai

bagi Majlis dan Akademi.

7. Fungsi-fungsi Majlis ialah— Fungsi-fungsi

Majlis.

_(a) merumuskan dasar berhubungan dengan fungsi-_

fungsi Akademi;

_(b) mentadbir hal-ehwal Akademi;_

_(c) melantik beberapa orang pegawai atau_

pengkhidmat Akademi sebagaimana perlu bagi
pentadbiran wajar Akademi;

_(d) menyelia dan mengawal_ pegawai dan

pengkhidmatnya;

_(e) mentadbir Kumpulan Wang; dan_

_(f) mengadakan mesyuarat agung Akademi untuk_

memutuskan perkara-perkara yang di bawah
Akta ini dikehendaki diputuskan oleh Akademi.

8. (1) Majlis boleh melantik satu atau lebih Perlantikan

jawatankuasa sebagaimana yang difikirkannya perlu atau jawatankuasa.

suaimanfaat untuk membantunya melaksanakan fungsi-
fungsinya di bawah Akta ini.


-----

8 RANG UNDANG-UNDANG

(2) Bilangan dan tempoh jawatan anggota sesuatu

jawatankuasa yang dilantik di bawah seksyen ini, dan

bilangan anggota yang perlu untuk rnembentuk suatu
kuorum, hendaklah diputuskan oleh Majlis.

(3) Suatu jawatankuasa yang dilantik di bawah

seksyen ini boleh termasuk orang yang bukan anggota
Majlis tetapi hendaklah anggota Akademi.

BAHAGIAN III

KEANGGOTAAN AKADEMI

Keanggotaan 9. (1) Akademi hendaklah terdiri daripada kategori-
Akademi. kategori anggota yang berikut:

_(a) Fellow; dan_
_(b) Fellow kehormat._

(2) Tertakluk kepada subseksyen (3), anggota-

anggota Akademi adalah berhak untuk—

_(a) menggunakan segala kemudahan-kemudahan_

Akademi sebagaimana yang diputuskan oleh
Majlis, dari semasa ke semasa, tertakluk kepada
terma-terma dan syarat-syarat sebagaimana
yang ditentukan oleh Majlis; dan

_(b) keistimewaan-keistimewaan sebagaimana yang_

diberikan kepada mereka oleh Majlis.

(3) Majlis boleh menghadkan penggunaan

kemudahan-kemudahan Akademi kepada mana-mana
kategori anggota.

(4) Tiada hak atau keistimewaan seseorang anggota

Majlis atau Akademi boleh dipindahkan, tetapi apa-apa
hak atau keistimewaan tersebut hendaklah terhenti
apabila anggota Majlis atau Akademi tersebut berhenti
menjadi anggota Majlis atau Akademi sama ada
disebabkan oleh kematian, persaraan atau selainnya.

(5) Fellow yang pertama Akademi hendaklah terdiri

daripada lima puluh Fellow Yayasan yang dilantik oleh
Menteri daripada kalangan warganegara Malaysia yang
unggul oleh sebab pencapaian mereka masing-masing


-----

AKADEMI SAINS MALAYSIA 9

dalam bidang sains, kejuruteraan atau teknologi yang
dianggap sebagai kecemerlangan dan keunggulan luar
biasa.

10. (1) Tertakluk kepada subseksyen 9(5) dan _Fellow dan_
subseksyen (3), Fellow Akademi hendaklah dipilih _Fellow_

kehormat.

daripada kalangan warganegara Malaysia yang unggul
oleh sebab pencapaian mereka masing-masing dalam
bidang sains, kejuruteraan atau teknologi yang dianggap

sebagai kecemerlangan dan keunggulan luar biasa.

(2) Tertakluk kepada subseksyen (3), Fellow

kehormat Akademi hendaklah dipilih daripada orang,
yang bukan Fellow, yang telah memberi atau sedang
memberikan sumbangan yang cemerlang kepada amalan
sains, kejuruteraan atau teknologi yang akan memberi
manfaat, atau yang boleh menyumbang kepada kerja-
kerja, Akademi.

(3) Tiada seorang pun boleh menjadi Fellow atau

_Fellow kehormat melainkan jika dia telah dipilih oleh_
Akademi sedemikian dalam mesyuarat agung tahunan
dan tiada seorang pun calon boleh dikemukakan untuk
pemilihan melainkan namanya telah dikemukakan
kepada Majlis mengikut cara yang diputuskan oleh
Majlis.

(4) Daripada kalangan Fellow, maka hendaklah

dilantik, oleh Majlis, Fellow Kanan yang telah memberi
sumbangan kepada negara dan perlantikan mereka
hendaklah berdasarkan kepada syor suatu panel khas
yang terdiri daripada anggota dan bukan anggota
Akademi yang dilantik oleh Menteri.

(5) Seseorang Fellow Kanan yang dilantik di bawah

subseksyen (4) adalah berhak dipanggil sebagai Ahli

Akademi dan dibayar elaun khas seumur hidup oleh
Kerajaan.

11. Seseorang Fellow hendaklah terhenti menjadi Hilang
seorang anggota Akademi jika dia— kelayakan

menjadi

_(a) disabitkan atas kesalahan yang melibatkan_ anggotaAkademi.

fraud, kecurangan atau keburukan akhlak;


-----

10 RANG UNDANG-UNDANG

_(b) tak sempurna akal atau kerana apa-apa sebab_
lain tak berupaya untuk menunaikan kewajipan-
kewajipannya; atau

_(c) dihukum bangkrap._

Penamatan 12. (1) Majlis boleh melalui resolusi membuat syor
keanggotaanFellow. kepada Akademi untuk menamatkan keanggotaan

seseorang Fellow jika dia didapati bersalah atas kelakuan
yang, pada pendapat Majlis, menyebabkan dia tidak
layak untuk menjadi anggota Akademi atau yang akan
menyebabkan Akademi mendapat nama buruk.

(2) Sebelum sesuatu syor di bawah subseksyen (1)
dibawa kepada Akademi untuk mendapat keputusan,
_Fellow berkenaan hendaklah diberi peluang untuk_
memberikan penjelasan secara bertulis kepada Majlis
dengan menyatakan alasan-alasan tentang mengapa
keanggotaannya tidak boleh ditamatkan.

# (3) Setelah mempertimbangkan penjelasan bertulis
Fellow di bawah subseksyen (2), Majlis hendaklah
mengemukakan dapatannya dan syornya kepada
Akademi yang keputusan mengenai perkara ini, yang
dibuat melalui mesyuarat agung tahunannya atau
mesyuarat agung luar biasa, adalah muktamad.

BAHAGIAN IV

KEWANGAN

_Penubuhan_ 13. Maka adalah ditubuhkan suatu kumpulan wang yang
_Kumpulan_
_Wang_ dikenali sebagai Kumpulan Wang Akademi Sains
_Akademi_ Malaysia yang hendaklah ditadbirkan oleh Majlis.
_Sains_
_Malaysia._

_Wang yang_ 14. Maka hendaklah dibayar ke dalam Kumpulan
_hendak_
_dibayar ke_ Wang—
_dalam_
_Kumpulan_ _(a) apa-apa jumlah wang sebagaimana yang_
_Wang._ diperuntukkan dari semasa ke semasa oleh

Parlimen daripada Kumpulan Wang Disatukan
Persekutuan;


-----

AKADEMI SAINS MALAYSIA 11

_(b) segala wang yang diterima oleh Akademi_

melalui derma, pemberian atau bekues;

_(c) segala wang yang diperolehi atau berbangkit_

daripada apa-apa pelaburan yang dibuat di
bawah seksyen 16 atau daripada apa-apa harta,
gadai-janji, gadaian atau debentur;

_(d) segala wang yang dipinjam oleh Majlis di_

bawah seksyen 17; dan

_(e) segala wang dan harta lain yang mungkin_

dengan apa-apa cara menjadi kena dibayar
kepada atau terletakhak pada Akademi
berkenaan dengan apa-apa perkara yang
bersampingan dengan fungsi-fungsinya.

# 15. Kumpulan Wang hendaklah digunakan bagi Maksud-
maksud-maksud yang berikut: maksudKumpulan

Wang.

_(a) untuk membuat pembayaran bagi gaji, elaun,_

perbelanjaan dan kos pentadbiran lain yang
dikenakan bagi maksud Akta ini;

_(b) untuk mengadakan award, fellowship, biasiswa_

dan bantuan penyelidikan;

_(c) untuk menaja projek-projek penyelidikan yang_

# diusahakan oleh pertubuhan-pertubuhan
saintifik, institusi-institusi pengajian tinggi dan
orang perseorangan;

_(d) untuk menyiarkan dan membeli majalah, buku_

dan artikel berhubungan dengan sains,
kejuruteraan dan teknologi;

_(e) untuk menganjurkan seminar, eksposisi dan_

lain-lain aktiviti yang seumpama itu

berhubungan dengan sains, kejuruteraan dan
teknologi;

_(f) untuk membayar sewa, atau untuk membeli_

suatu tapak bina dan pembinaan, apa-apa
bangunan bagi Akademi;

_(g) untuk membayar sewa atau untuk membeli_

kelengkapan dan bahan-bahan bagi maksud-
maksud Akademi;


-----

12 RANG UNDANG-UNDANG

_(h) untuk membayar balik apa-apa wang yang_
dipinjam oleh Majlis di bawah seksyen 17; dan

_(i) untuk membayar apa-apa perbelanjaan lain_
yang dilakukan dengan sepatutnya oleh Majlis
dalam melaksanakan fungsi-fungsinya di
bawah Akta ini.

Kuasa untuk 16. Majlis boleh, dari semasa ke semasa, melabur wang-
melabur. wang Kumpulan Wang yang tidak dikehendaki untuk

dibelanjakan dengan segera di bawah Akta ini—

_(a) dalam apa-apa pelaburan atau sekuriti yang_
dibenarkan bagi pelaburan wang amanah oleh
mana-mana undang-undang bertulis yang
sedang berkuatkuasa pada masa itu; atau

_(b) dalam apa-apa pelaburan atau sekuriti lain_
sebagaimana yang difikirkan patut oleh Majlis.

Kuasa 17. Majlis boleh, dengan kelulusan Menteri dan atas
meminjam. apa-apa terma dan syarat sebagaimana yang akan

ditentukan olehnya, meminjam apa-apa wang yang
dikehendaki bagi pelaksanaan mana-mana fungsi-
fungsinya di bawah Akta ini.

BAHAGIAN V

AM

Meterai 18. (1) Akademi hendaklah mempunyai meterai biasa
biasa. dan meterai biasa itu boleh dari semasa ke semasa

dipecahkan, ditukar, diubah atau dibuat baharu
# sebagaimana yang difikirkan patut oleh Majlis.

(2) Sehingga suatu meterai diadakan oleh Majlis,
suatu cap yang mengandungi perkataan "Akademi Sains
Malaysia" boleh digunakan dan hendaklah disifatkan
sebagai meterai biasa Akademi.

(3) Meterai biasa hendaklah disimpan dalam jagaan
Presiden atau mana-mana orang lain sebagaimana yang
diberikuasa oleh Majlis.

(4) Meterai biasa tidaklah boleh dicapkan pada mana-
mana suratcara kecuali di hadapan Presiden dan dua


-----

AKADEMI SAINS MALAYSIA 13

orang anggota lain Majlis yang hendaklah
menandatangani nama mereka pada suratcara itu sebagai
tanda kehadirannya itu, dan tandatangan itu hendaklah
menjadi keterangan mencukupi bahawa meterai itu telah
dicapkan dengan sewajarnya dan sepatutnya dan adalah
meterai Akademi yang sah.

(5) Apa-apa dokumen atau suratcara yang, jika
disempurnakan oleh seseorang yang bukan suatu
pertubuhan perbadanan, tidak dikehendaki dimeteraikan,
boleh disempurnakan oleh Majlis dengan cara yang
serupa dan dokumen atau suratcara itu boleh
disempurnakan bagi pihak Majlis oleh mana-mana
pegawai atau pengkhidmat Akademi yang diberikuasa
secara am atau khas oleh Majlis bagi maksud itu.

(6) Meterai Akademi hendaklah diberi pengiktirafan
rasmi dan kehakiman.

19. Semua pegawai dan pengkhidmat Akademi Pegawai dan
hendaklah disifatkan sebagai pengkhidmat awam pengkhidmatAkademi
mengikut pengertian Kanun Keseksaan. disifatkan

sebagai
pengkhidmat
awam.
_N.M.B. Bab 45._

20. Majlis boleh, dari semasa ke semasa, dengan Peraturan-
kelulusan Menteri, membuat peraturan-peraturan peraturanberkenaan
berkenaan dengan syarat-syarat perkhidmatan pegawai- dengan

syarat-syarat

pegawai dan pengkhidmat-pengkhidmat Akademi. perkhidmatan.

21. (1) Majlis boleh, dari semasa ke semasa, dengan Peraturan-
kelulusan Menteri, membuat peraturan-peraturan peraturanberkenaan
berkenaan dengan tatatertib pegawai-pegawai dan dengan

tatatertib.

pengkhidmat-pengkhidmat Akademi.

(2) Peraturan-peraturan yang dibuat di bawah
seksyen ini boleh termasuk peruntukan-peruntukan
bagi—

_(a) penahanan kerja dengan pengurangan gaji atau_
saraan lain; atau


-----

14 RANG UNDANG-UNDANG

_(b) penggantungan kerja tanpa gaji atau saraan_
lain,

seseorang pegawai atau pengkhidmat Akademi
sementara menanti keputusan prosiding tatatertib.

(3) Peraturan-peraturan yang dibuat di bawah
seksyen ini hendaklah mewujudkan apa-apa kesalahan
tatatertib dan mengadakan apa-apa hukuman tatatertib
yang difikirkan sesuai oleh Majlis, dan hukuman-
hukuman yang diperuntukkan sedemikian boleh meliputi
pembuangan kerja atau penurunan pangkat.

(4) Peraturan-peraturan yang dibuat di bawah
seksyen ini boleh, dalam menetapkan prosedur bagi
prosiding tatatertib, memberikan peluang kepada orang
yang terhadapnya prosiding tatatertib itu diambil
membuat representasi sebelum keputusan diambil oleh
Majlis atas pertuduhan tatatertib yang dibuat terhadap
orang itu.

Peraturan- 22. (1) Majlis boleh, dengan kelulusan Menteri,
peraturan.

membuat apa-apa peraturan sebagaimana yang suai-
manfaat atau perlu bagi melaksanakan peruntukan-
peruntukan Akta ini dengan lebih baik.

(2) Tanpa menjejaskan keluasan subseksyen (1),
peraturan-peraturan boleh dibuat—

_(a) untuk mengawalselia prosiding Akademi dan_
Majlis;

_(b) menetapkan_ secara amnya mengenai
pelaksanaan fungsi-fungsi dan penjalanan
kuasa-kuasa Majlis;

_(c) untuk mengawalselia pentadbiran Kumpulan_
Wang; dan

_(d) untuk menetapkan apa-apa perkara yang di_
bawah Akta ini akan atau adalah diperlukan
supaya ditetapkan.


-----

AKADEMI SAINS MALAYSIA 15

JADUAL

(subseksyen 6(4))

PERUNTUKAN-PERUNTUKAN BERHUBUNGAN DENGAN
MAJLIS DAN AKADEMI

1. (1) Presiden hendaklah menjadi pengerusi Majlis dan Pengerusi
hendaklah mempengerusikan semua mesyuarat Majlis dan Akademi
di mana dia hadir.

(2) Jika Presiden tidak hadir, Naib Presiden hendaklah
mempengerusikan mesyuarat itu, dan jika Presiden dan Naib
Presiden tidak hadir, Majlis hendaklah memilih seorang daripada
anggotanya untuk mempengerusikan mesyuarat itu.

2. (1) Walau apa pun peruntukan seksyen 6, Majlis yang pertama Majlis yang
hendaklah terdiri daripada Fellow Yayasan yang dilantik di bawah yangpertama dan
subseksyen 9(5) daripada antara mereka, Menteri hendaklah berikutnya.
melantik Presiden, Naib Presiden, Setiausaha Agung, Bendahari dan
dua belas anggota lain dan mereka hendaklah memegang jawatan
sehingga Majlis Akademi selepas itu dilantik atau dipilih, mengikut
mana-mana yang berkenaan, mengikut seksyen 6.

(2) Daripada dua belas anggota-anggota lain Majlis pertama itu,
enam anggota hendaklah terhenti daripada memegang jawatan pada
akhir tahun pertama perlantikan mereka dan enam pada akhir tahun
kedua perlantikan mereka; pemilihan tentang siapa yang terhenti
memegang jawatan hendaklah dibuat melalui persetujuan di
kalangan mereka, dan jika tiada persetujuan diperolehi, dan jika
Presiden melalui budibicara mutlaknya memutuskan, melalui
pengiraan undi dalam suatu mesyuarat Majlis dan kekosongan yang
diwujudkan sedemikian itu hendaklah diisi melalui pemilihan-
pemilihan baharu.

(3) Tertakluk kepada seksyen 6, anggota-anggota Majlis yang
bersara di bawah subperenggan (2) adalah layak untuk dipilih semula
jika mereka tidak hilang kelayakan, atas apa-apa sebab yang
diperuntukkan dalam perenggan 3, daripada memegang jawatan.

(4) Majlis hendaklah memastikan bahawa dua belas anggota
lain Majlis yang dipilih hendaklah pada setiap masa mewakili
pelbagai bidang aktiviti Akademi supaya mengekalkan setakat mana
yang boleh keseimbangan di kalangan anggota-anggota Majlis dan
bagi mencerminkan ciri antara disiplin Akademi.

3. Seseorang anggota Majlis hendaklah mengosongkan jawatannya Hal keadaan
jika— bila anggota-anggota
_(a) dia terhenti daripada menjadi Fellow;_ Majlis harusmengosongkan

_(b) dia menjadi pegawai yang digaji oleh Akademi;_ jawatan.

_(c) dia meletakkan jawatannya; atau_


-----

16 RANG UNDANG-UNDANG

_(d) kecuali Presiden, dia dipecat dari jawatannya melalui_
suatu resolusi yang diluluskan dalam suatu mesyuarat
agung tahunan atau mesyuarat agung luar biasa Akademi.

Anggota 4. Anggota-anggota Majlis boleh bertindak menjalankan apa-apa
bolehbertindak fungsi atau kewajipan jawatan mereka walau apa pun apa-apa
tanpa kekosongan wujud dalam bilangan anggota.
mengira
kekosongan
dalam bilangan

Kekosongan 5. Apa-apa kekosongan biasa yang berlaku dalam keanggotaan
biasa. Majlis boleh diisi oleh mana-mana Fellow Akademi yang dilantik

oleh Presiden dan Fellow itu hendaklah memegang jawatan hanya
selama tempoh yang belum habis tempoh jawatan pendulunya.

Mesyuarat- 6. (1) Majlis hendaklah bermesyuarat sekurang-kurangnya empat
mesyuarat
Majlis kali dalam setiap tahun kalendar pada masa dan di tempat yang

ditetapkan oleh Majlis.

(2) Lapan anggota yang hadir dengan sendirinya dalam mana-
mana mesyuarat Majlis hendaklah membentuk suatu kuorum.

(3) Suatu keputusan majoriti anggota-anggota Majlis yang hadir
dan mengundi dalam mana-mana mesyuarat Majlis hendaklah
disifatkan sebagai suatu keputusan Majlis.

(4) Pengerusi atau anggota yang menjadi pengerusi dalam mana-
mana mesyuarat Majlis hendaklah mempunyai undi asal dan undi
pemutus.

Anggota Majlis 7. Tiada saraan kena dibayar kepada mana-mana anggota Majlis
tidak dibayar
saraan kerana memegang jawatan.

Mesyuarai 8. (1) Tertakluk kepada subperenggan (2), mesyuarat agung
agung
Akademi. tahunan Akademi hendaklah diadakan dalam masa empat bulan

pertama setiap tahun kalendar, dan pada masa yang ditetapkan oleh
Majlis.

(2) Mesyuarat agung luar biasa Akademi boleh diadakan pada
bila-bila masa oleh Majlis dan hendaklah diadakan oleh Majlis atas
permintaan tidak kurang daripada satu-perlima daripada jumlah
Fellow Akademi.

(3) Mesyuarat agung biasa Akademi hendaklah diadakan di
tempat dan pada masa sebagaimana yang ditetapkan oleh Majlis
untuk membincangkan perkara-perkara saintifik, kejuruteraan atau
teknologi atau perkara-perkara lain berkaitan dengan anggota dan
hendaklah terbuka kepada semua Fellow dan mana-mana orang lain
yang ditentukan oleh Majlis.


-----

AKADEMI SAINS MALAYSIA 17

(4) Prosedur bagi mesyuarat-mesyuarat agung Akademi dan
bagi penyampaian notis-notis hendaklah mengikut peraturan-
peraturan yang ditetapkan oleh Majlis.

9. Majlis hendaklah menyebabkan supaya minit-minit Minit-minit
mesyuaratnya dibuat dalam buku-buku yang dikhaskan bagi maksud hendaklahdisimpan
merekodkan semua prosiding, resolusi dan keputusan Majlis dan
Akademi.

10. Majlis hendaklah menyenggara suatu daftar, yang dalamnya Daftar
hendaklah tertulis nama kesemua anggotanya. anggota-anggota

HURAIAN

Akta Akademi Sains Malaysia 1994 ("Akta") yang dicadangkan
bertujuan menubuhkan suatu pertubuhan perbadanan bernama
"Akademi Sains Malaysia" yang terdiri daripada ahli sains, jurutera
dan ahli teknologi yang unggul.

Akademi ini akan bertanggungjawab bagi menggalakkan
kreativiti di kalangan ahli sains, jurutera dan ahli teknologi,
membawa perhatian mereka kepada isu-isu pembangunan semasa,
menggalakkan mereka berdikari dalam bidang sains. kejuruteraan
dan teknologi dan membantu untuk mengenalpasti cara penyelesaian
masalah-masalah negara menerusi penggunaan sains, kejuruteraan
dan teknologi.

BAHAGIAN I

2. Fasal 1 bertujuan mengadakan peruntukan bagi tajuk ringkas
dan tarikh mula berkuatkuasa Akta.

3. _Fasal 2 bertujuan mentaknfkan beberapa perkataan tertentu_
yang digunakan dalam Akta.

BAHAGIAN II

4. Fasal 3 bertujuan menubuhkan Akademi Sains Malaysia sebagai
suatu pertubuhan perbadanan.

5. Fasal 4 bertujuan menyatakan tujuan Akademi.

6. _Fasal 5 bertujuan menyenaraikan pelbagai fungsi-fungsi_
Akademi.

7. _Fasal 6 bertujuan menubuhkan suatu Majlis bagi Akademi yang_
akan bertanggungjawab untuk menjalankan fungsi-fungsi Akademi
dan menguruskan hal-ehwal Akademi. Jadual yang tersebut


-----

RANG UNDANG-UNDANG

mengandungi peruntukan-peruntukan berhubungan dengan Majlis
dan Akademi.

8. _Pasal 7 bertujuan menyatakan fungsi-fungsi Majlis._

9. Fasal 8 memberi Majlis kuasa untuk melantik apa-apa
jawatankuasa sebagaimana yang difikirkannya perlu atau suai-
manfaat untuk membantunya melaksanakan fungsi-fungsinya di
bawah Akta.

BAHAGIAN III

10. _Fasal 9 bertujuan mengadakan peruntukan bagi keanggotaan_
Akademi yang hendaklah termasuk Fellow dan Fellow kehormat.
_Fellow pertama Akademi hendaklah terdiri daripada lima puluh_
orang Fellow Yayasan.

11. Fasal 10 bertujuan menggariskan kelayakan-kelayakan untuk
menjadi Fellow, Fellow kehormat dan Fellow Kanan. Fellow Kanan
yang dilantik di bawah subfasal (4) hendaklah berhak dipanggil
sebagai Ahli Akademi dan dibayar elaun khas seumur hidup oleh
Kerajaan.

12 Fasal 11 dan 12 masing-masingnya bertujuan mengadakan
peruntukan bagi kehilangan kelayakan daripada menjadi anggota,
atau penamatan keanggotaan, seseorang anggota Akademi.

BAHAGIAN IV

13. Fasal 13 bertujuan menubuhkan Kumpulan Wang Akademi
Sains Malaysia.

14. Fasal 14 bertujuan mengadakan peruntukan bagi sumber-
sumber pendapatan Kumpulan Wang.

15. Fasal 15 bertujuan menyatakan maksud-maksud yang baginya
wang daripada Kumpulan Wang boleh dibelanjakan.

16. Fasal 16 bertujuan memberi Majlis kuasa, untuk melabur apa-
apa wang Kumpulan Wang yang tidak dikehendaki dibelanjakan
dengan segera dalam pelaburan dan sekuriti yang dibenarkan oleh
mana-mana undang-undang bertulis atau dalam mana-mana
pelaburan lain atau sekuriti yang difikirkan patut oleh Majlis.

17. Fasal 17 bertujuan memberi Majlis kuasa, untuk meminjam,
dengan kelulusan Menteri, apa-apa jumlah wang sebagaimana
dikehendaki bagi pelaksanaan fungsi-fungsinya di bawah Akta.


-----

AKADEMI SAINS MALAYSIA 19

BAHAGIAN V

18. Fasal 18 bertujuan membuat peruntukan-peruntukan
berhubungan dengan meterai biasa Akademi.

19. Fasal 19 bertujuan menyifatkan semua pegawai dan
pengkhidmat Akademi sebagai pengkhidmat awam mengikut
pengertian Kanun Keseksaan.

20. _Fasal 20 bertujuan memberi Majlis kuasa, dengan kelulusan_
Menteri, untuk membuat peraturan-peraturan mengenai syarat-syarat
perkhidmatan pegawai-pegawai dan pengkhidmat-pengkhidmat
Akademi.

21. _Fasal 21 bertujuan memberi Majlis kuasa, dengan kelulusan_
Menteri, untuk membuat peraturan-peraturan rnengenai tatatertib
pegawai-pegawai dan pengkhidmat-pengkhidmat Akademi.

22. _Fasal 22 bertujuan memberi Majlis kuasa, dengan kelulusan_
Menteri, untuk membuat peraturan-peraturan sebagaimana
suaimanfaat atau perlu untuk menjalankan peruntukan-peruntukan
Akta ini dengan lebih baik lagi.

_IMPLIKASI KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya belum dapat
ditentukan sekarang ini. [PN. (U[2]) 1803.]


-----

