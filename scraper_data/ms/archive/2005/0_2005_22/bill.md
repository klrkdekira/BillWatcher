---
Year: 2005
Bill: D.R.24/2005 - Rang Undang-Undang Akta Perlembagaan (Pindaan) (No.2) 2005 (Lulus)
Title: D.R.24/2005 - Rang Undang-Undang Akta Perlembagaan (Pindaan) (No.2) 2005 (Lulus)
Download URL: https://www.parlimen.gov.my/files/billindex/pdf/2005/DR%20242005.pdf
URL: https://www.parlimen.gov.my/files/billindex/pdf/2005/DR%20242005.pdf
---
---
Reading:
D.R.24/2005
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 24/2005**

RANG UNDANG-UNDANG

_b e rn a m a_

Suatu Akta untuk meminda Perlembagaan Persekutuan.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Perlembagaan (Pindaan)**
(No. 2) 2005.

(2) Kecuali perenggan 3(b), Akta ini mula berkuat kuasa pada

tarikh yang ditetapkan oleh Yang di-Pertuan Agong melalui
pemberitahuan dalam Warta.

(3) Perenggan 3(b) disifatkan telah mula berkuat kuasa pada

10 Oktober 2003.


-----

2 _Rang Undang-Undang_

**Pindaan Perkara 46**

**2.** Perlembagaan Persekutuan dipinda dalam Perkara 46—

_(a)_ dalam Fasal (1), dengan menggantikan perkataan "dua

ratus sembilan belas" dengan perkataan "dua ratus dua
puluh dua"; dan

_(b)_ dalam Fasal (2)—

(i) dalam perenggan _(a),_ dengan menggantikan

perkataan "dua ratus enam" dengan perkataan "dua
ratus sembilan"; dan

(ii) dalam subperenggan (xi), dengan menggantikan

perkataan "dua puluh lapan" dengan perkataan
"tiga puluh satu".

**Pindaan Perkara 121**

**3.** Perkara 121 Perlembagaan Persekutuan dipinda—

_(a)_ dalam perenggan (a) Fasal (1), dengan menggantikan

perkataan "Kuala Lumpur" dengan perkataan "mana-mana
tempat di Negeri-Negeri Tanah Melayu yang ditentukan
oleh Yang di-Pertuan Agong"; dan

_(b)_ dalam Fasal (1B) dan (2), dengan menggantikan perkataan

"Kuala Lumpur" di mana-mana terdapat dengan perkataan
"mana-mana tempat yang ditentukan oleh Yang di-Pertuan
Agong".

**Pindaan Perkara 124**

**4.** Perkara 124 Perlembagaan Persekutuan dipinda—

_(a)_ dengan memasukkan selepas Fasal (2) Fasal yang berikut:

"(2A) Seseorang yang mengangkat sumpah apabila

menjadi Presiden Mahkamah Rayuan hendaklah berbuat
demikian di hadapan hakim kanan yang ada bagi
Mahkamah Rayuan.";

_(b)_ dalam Fasal (4), dengan menggantikan perkataan "Tertakluk

kepada Fasal (3), seseorang" dengan perkataan "Seseorang";


-----

_Perlembagaan (Pindaan) (No. 2)_ 3

_(c)_ dengan memasukkan selepas Fasal (4) Fasal yang berikut:

"(4A) Seseorang yang mengangkat sumpah apabila

menjadi hakim Mahkamah Rayuan hendaklah berbuat
demikian di hadapan Presiden Mahkamah Rayuan atau,
jika Presiden Mahkamah Rayuan tidak ada, di hadapan
hakim yang kanan selepasnya yang ada bagi Mahkamah
Rayuan."; dan

_(d)_ dalam Fasal (5), dengan memotong perkataan "Mahkamah

Rayuan atau".

**Pindaan Perkara 125**

**5.  Perkara 125 Perlembagaan Persekutuan dipinda—**

_(a)_ dalam Fasal (3), dengan menggantikan perkataan "Fasal

(3A)" dengan perkataan "Fasal (3B)";

_(b)_ dengan menggantikan Fasal (3A) dengan Fasal yang berikut:

"(3A) Jika seseorang hakim telah melakukan

pelanggaran mana-mana peruntukan kod etika yang
ditetapkan di bawah Fasal (3B) tetapi Ketua Hakim
Negara berpendapat bahawa pelanggaran itu tidak
mewajarkan hakim itu dirujukkan kepada tribunal yang
dilantik di bawah Fasal (4), Ketua Hakim Negara boleh
merujukkan hakim itu kepada suatu badan yang
ditubuhkan di bawah undang-undang persekutuan untuk
mengendalikan pelanggaran itu.";

_(c)_ dengan memasukkan selepas Fasal (3A) Fasal yang berikut:

"(3B) Yang di-Pertuan Agong atas syor Ketua Hakim

Negara, Presiden Mahkamah Rayuan dan Hakim-Hakim
Besar Mahkamah Tinggi boleh, selepas berunding dengan
Perdana Menteri, menetapkan secara bertulis suatu kod
etika yang hendaklah juga mengandungi peruntukan
tentang tatacara yang hendaklah diikuti dan sanksi yang
boleh dikenakan selain pemecatan seseorang hakim
daripada jawatannya di bawah Fasal (3), berhubung
dengan pelanggaran mana-mana peruntukan kod etika
itu.


-----

# Rang Undang-Undang


# (3c) Kod etika yang ditetapkan di bawah Fasal (3B)
 hendaklah dipatuhi oleh tiap-tiap hakim Mahkamah Persekutuan dan tiap-tiap pesuruhjaya kehakiman."; dan
 (d) dalam Fasal (4), dengan menggantikan perkataan
 "Tribunal tersebut" dengan perkataan "Tribunal yang dilantik di bawah Fasal (3)".

HURAIAN Rang Undang-Undang ini

bertujuan untuk meminda Perlembagaan Persekutuan.

2. _Fasal 1 mcngandungi tajuk ringkas dan peruntukan mengenai permulaan_

kuat kuasa Akta yang dicadangkan.

3. _Fasal 2 bertujuan untuk meminda Perkara 46 Perlembagaan Persekutuan_

untuk menambah bilangan ahli Dewan Rakyat ekoran penyempadanan semula
bahagian pilihan raya Negeri Sarawak yang dijalankan oleh Suruhanjaya Pilihan
Raya dari 17 Januari 2005 hingga 10 Jun 2005. Tambahan yang dicadangkan
adalah daripada dua ratus sembilan belas ahli kepada dua ratus dua puluh dua
ahli.

4. _Fasal 3 bertujuan untuk meminda perenggan (a) Fasal (1) dan Fasal (1B)_

dan (2) Perkara 121 Perlembagaan Persekutuan bagi membolehkan Yang
di-Pertuan Agong menetapkan tempat bagi pejabat pendaftaran yang utama bagi
Mahkamah Tinggi di Malaya, pejabat pendaftaran yang utama bagi Mahkamah
Rayuan dan pejabat pendaftaran yang utama bagi Mahkamah Persekutuan.
Peruntukan sedia ada menyatakan bahawa Mahkamah-Mahkamah yang berkenaan
hendaklah mempunyai pejabat pendaftaran utama masing-masing di Kuala Lumpur.

5. _Fasal 4 bertujuan untuk meminda Perkara 124 Perlembagaan Persekutuan_

bagi mengadakan peruntukan yang berasingan dan khusus tentang tatacara
mengangkat sumpah bagi Presiden Mahkamah Rayuan dan hakim Mahkamah
Rayuan yang baru dilantik.

6. _Fasal 5 bertujuan untuk meminda Perkara 125 Perlembagaan Persekutuan_

untuk membenarkan Ketua Hakim Negara merujukkan seseorang hakim yang
melanggar mana-mana peruntukan kod etika sebagaimana yang ditetapkan oleh
Yang di-Pertuan Agong kepada suatu badan yang ditubuhkan di bawah undangundang persekutuan. Kod etika yang ditetapkan hendaklah juga mengandungi
peruntukan mengenai tatacara yang hendaklah dipatuhi dan sanksi yang boleh
dikenakan selain pemecatan seseorang hakim daripada jawatannya.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[2])2487]


-----

