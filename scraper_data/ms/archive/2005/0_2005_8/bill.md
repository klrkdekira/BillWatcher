---
Year: 2005
Bill: D.R.10/2005 - Rang Undang-Undang Perkapalan Saudagar (Pencemaran Minyak) (Pindaan) 2005 (Lulus)
Title: D.R.10/2005 - Rang Undang-Undang Perkapalan Saudagar (Pencemaran Minyak) (Pindaan) 2005 (Lulus)
Download URL: https://www.parlimen.gov.my/files/billindex/pdf/2005/DR%20102005.pdf
URL: https://www.parlimen.gov.my/files/billindex/pdf/2005/DR%20102005.pdf
---
---
Reading:
D.R.10/2005
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 10/2005**

RANG UNDANG-UNDANG

_b e r n am a_

Suatu Akta untuk meminda Akta Perkapalan Saudagar (Pencemaran
Minyak) 1994.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Perkapalan Saudagar
(Pencemaran Minyak) (Pindaan) 2005.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta,

**Pindaan seksyen 2**

**_2._** Akta Perkapalan Saudagar (Pencemaran Minyak)  1994

_[Akta 515], yang disebut "Akta ibu" dalam Akta ini, dipinda dalam_
seksyen 2—

_(a) dalam subseksyen (1) —_

(i) dalam takrif "insiden", dengan memasukkan selepas

perkataan "kerosakan pencemaran" perkataan "atau
yang mewujudkan suatu ancaman yang besar dan
pasti bahawa kerosakan sedemikian akan berlaku";


-----

_Rang Undang-Undang_

(ii) dengan menggantikan takrif "kapal" dengan takrif

yang berikut:

' "kapal" ertinya mana-mana vesel laut dan mana
mana lancang laut daripada apa-apa jenis yang
dibina atau diubah suai untuk membawa minyak
secara pukal sebagai kargo, dengan syarat bahawa
kapal yang berupaya membawa minyak dan kargo
lain hendaklah dianggap sebagai kapal hanya apabila
kapal itu sebenarnya membawa minyak secara pukal
sebagai kargo dan semasa dalam mana-mana
pelayaran berikutan dengan pelayaran itu yang
membawa minyak melainkan jika dibuktikan
bahawa tidak ada baki daripada minyak yang dibawa
secara pukal di atas kapal;';

(iii) dengan menggantikan takrif "kerosakan pencemaran"

dengan takrif yang berikut:

' "kerosakan pencemaran" ertinya—

_(a)_ kerugian atau kerosakan di luar kapal

yang disebabkan oleh pencemaran akibat
daripada pelepasan atau pertumpahan
minyak daripada kapal, di mana-mana
jua pelepasan atau pertumpahan itu
berlaku, dengan syarat bahawa pampasan
bagi kerosakan alam sekitar selain
kehilangan   keuntungan   daripada
kerosakan itu hendaklah terhad kepada
kos  bagi  langkah pemulihan  yang
munasabah yang sebenarnya diambil atau
akan diambil;

_(b)_ kos bagi langkah pencegahan dan kerugian

atau kerosakan lanjut yang disebabkan
oleh langkah pencegahan;';

(iv) dalam takrif "Konvensyen Liabiliti", dengan

menggantikan perkataan "di Brussels pada
29 November 1969 sebagaimana yang dipinda oleh
Protokol Tahun 1976" dengan perkataan "di London
pada 27 November 1992";


-----

_Perkapalan Saudagar (Pencemaran Minyak) (Pindaan)    3_

(v) dengan  memasukkan  selepas  takrif "langkah

pencegahan" takrif yang berikut:

' "laut wilayah" ertinya perairan wilayah Malaysia

yang ditentukan mengikut Ordinan No. 7 (KuasaKuasa Perlu) Darurat, 1969 [P.U. (A) 307A/1969];';

(vi) dengan menggantikan takrif "minyak" dengan takrif yang

berikut:

' "minyak", kecuali dalam Bahagian III, ertinya apa
apa minyak mineral hidrokarbon tegar seperti minyak
mentah, minyak bahan api, minyak diesel berat dan
minyak pelincir, sama ada dibawa di atas kapal
sebagai kargo atau dalam bunker kapal

sedemikian;';

(vii) dengan memotong takrif "Pemeriksa Kapal";

(viii) dengan menggantikan takrif "Pengarah Laut" dengan

takrif yang berikut:

' "Pengarah Laut" ertinya Pengarah Laut yang

dilantik di bawah subseksyen 8(1) Ordinan
Perkapalan Saudagar 1952;';

(ix) dengan menggantikan noktah yang terdapat di hujung takrif

"pepasangan pangkalan" dengan koma bernoktah;
dan

(x) dengan memasukkan selepas takrif "pepasangan

pangkalan" takrif yang berikut:

' "zon ekonomi eksklusif", berhubung dengan

Malaysia, ialah zon ekonomi eksklusif yang
ditentukan di bawah Akta Zon Ekonomi Eksklusif 1984

_[Akta 311].';_

_(b)_ dalam subseksyen (2), dengan menggantikan perkataan

"akibat daripada pelepasan atau pertumpahan apa-apa minyak
daripada" dengan perkataan "yang disebabkan oleh";


-----

_Rang Undang-Undang_

_(c)_ dengan menggantikan subseksyen (3) dengan subseksyen

yang berikut:

"(3) Bagi maksud Akta ini—

_(a)_ sebutan mengenai mana-mana kawasan

di Malaysia termasuklah laut wilayah
Malaysia dan zon ekonomi eksklusif
Malaysia dan sebutan mengenai mana-mana
kawasan mana-mana negara Konvensyen
Liabiliti yang lain termasuklah laut wilayah
dan  zon  ekonomi  eksklusif  negara
Konvensyen Liabiliti itu; dan


_(b)_ sebutan mengenai zon ekonomi eksklusif

sesuatu negara ialah sebutan mengenai zon
ekonomi  eksklusif  negara  itu  yang
diwujudkan mengikut undang-undang

antarabangsa, atau, jika zon itu belum
diwujudkan, suatu kawasan bersempadan
dengan laut wilayah negara itu yang
ditentukan oleh negara itu mengikut undangundang antarabangsa dan meliputi tidak lebih
daripada 200 batu nautika dari garis dasar
yang darinya lebar laut wilayah itu diukur.";
dan

_(d)_ dengan rnemasukkan selepas subseksyen (3) subseksyen

yang berikut:

"(4) Bagi maksud Akta ini, tanan kapal ialah tanan kasar

yang dikira mengikut peraturan-peraturan pengukuran
tanan yang terkandung dalam lampiran I Konvensyen
Antarabangsa mengenai Sukatan Tanan Kapal yang
ditandatangani di London pada 23 Jun 1969.".

**Pindaan seksyen 3**

**3.  Seksyen 3 Akta ibu dipinda—**

_(a) dengan menggantikan subseksyen (1) dengan subseksyen yang_

berikut:

"(1) Pemunya sesuatu kapal pada masa sesuatu insiden,

atau jika insiden itu terdiri daripada suatu siri kejadian, pada
masa kejadian pertama, hendaklah, kecuali jika

diperuntukkan selainnya di bawah Akta ini,


-----

_Perkapalan Saudagar (Pencemaran Minyak) (Pindaan)    5_

bertanggungan bagi apa-apa kerosakan pencemaran yang
disebabkan oleh kapal itu akibat daripada insiden itu
di mana-mana kawasan di Malaysia."; dan

_(b) dengan menggantikan subseksyen (3) dengan subseksyen_

yang berikut:

"(3) Jika sesuatu insiden yang melibatkan dua kapal

atau lebih berlaku dan kerosakan pencemaran berlaku
akibat daripada insiden itu, pemunya kesemua kapal
yang berkenaan hendaklah, melainkan jika dilepaskan
di bawah seksyen 4, secara bersesama dan berasingan
bertanggungan bagi segala kerosakan pencemaran itu
yang tidak boleh semunasabahnya diasingkan.".

**Penggantian seksyen 5**

**4.  Akta ibu dipinda dengan menggantikan seksyen 5 dengan seksyen**
yang berikut:

**"Had liabiliti bagi kerosakan pencemaran**

**5. (1) Jika sesuatu insiden berlaku dan kerosakan pencemaran**
berlaku akibat daripada insiden itu, sama ada atau tidak pemunya
kapal itu menanggung liabiliti di bawah seksyen 3, pemunya
kapal tidaklah bertanggungan bagi apa-apa kerosakan
pencemaran itu melainkan di bawah seksyen itu.

(2) Liabiliti bagi kerosakan pencemaran tidak terpakai

bagi—

_(a)_ mana-mana pekhidmat atau ejen pemunya kapal itu

atau mana-mana anggota anak kapal itu;

_(b)_ malim atau mana-mana orang lain yang bukan anggota

anak kapal itu tetapi melaksanakan perkhidmatan
bagi kapal itu;

_(c)_ mana-mana pencarter (dengan cara apa sekalipun

diperihalkan, termasuk pencarter kapal kosong),
pengurus atau pengendali kapal itu;


-----

_Rang Undang-Undang_

_(d)_ mana-mana orang yang melaksanakan gerakan salvaj

dengan persetujuan pemunya kapal itu atas arahan
pihak berkuasa awam yang berwibawa;

_(e)_ mana-mana  orang  yang  mengambil  langkah

# pencegahan;

 (f) semua pekhidmat atau ejen orang yang disebut dalam

perenggan (c), (d) dan (e),

melainkan jika kerosakan pencemaran itu berlaku akibat daripada
tindakan atau peninggalan mereka sendiri, yang dilakukan
dengan niat untuk menyebabkan kerosakan itu, atau secara
melulu dan dengan mengetahui bahawa kerosakan itu mungkin
berlaku.".

**Penggantian seksyen 6**

**5. Akta ibu dipinda dengan menggantikan seksyen 6 dengan seksyen**
yang berikut:

**"Pembatasan liabiliti di bawah seksyen 3**

**6.** (1) Jika pemunya sesuatu kapal menanggung liabiliti
di bawah seksyen 3 berkenaan dengan mana-mana satu insiden,
peruntukan yang berhubungan dengan pembatasan liabiliti
pemunya kapal dalam hal kerugian atau kerosakan tertentu
di bawah mana-mana undang-undang bertulis lain yang
berhubungan dengan perkapalan saudagar tidaklah terpakai
bagi liabiliti itu.

(2) Pemunya sesuatu kapal yang menanggung liabiliti

di bawah seksyen 3 boleh membataskan liabilitinya mengikut
Akta ini sebagaimana yang dinyatakan dalam Bahagian I Jadual
Pertama.

(3) Jika dibuktikan bahawa kerosakan pencemaran berlaku

akibat daripada tindakan atau peninggalan pemunya kapal itu,
yang dilakukan dengan niat untuk menyebabkan kerosakan
itu, atau secara melulu dan dengan mengetahui bahawa kerosakan
itu mungkin berlaku, dia tidak berhak untuk membataskan
liabilitinya di bawah subseksyen (2).".


-----

_Perkapalan Saudagar (Pencemaran Minyak) (Pindaan)    7_

**Pindaan seksyen 11**

**6. Subseksyen 11(2) Akta ibu dipinda dengan menggantikan**
perkataan "perairan wilayah" dengan perkataan "laut wilayah".

**Pindaan seksyen 13**

**7. Seksyen 13 Akta ibu dipinda dengan menggantikan subseksyen (3)**
dengan subseksyen yang berikut:

"(3) Penanggung insurans boleh membataskan liabilitinya

berkenaan dengan tuntutan yang dibuat terhadapnya menurut kuasa
seksyen ini mengikut cara yang sama dan sehingga takat yang sama
sebagaimana pemunya kapal boleh membataskan liabilitinya di bawah
subseksyen 6(2) walaupun pemunya itu, mengikut subseksyen 6(3),
tidak berhak untuk membataskan liabilitinya.".

**Pindaan seksyen 15**

**8. Seksyen 15 Akta ibu dipinda—**

_(a)_ dalam takrif "Konvensyen Kumpulan Wang", dengan

menggantikan perkataan "di Brussels pada 18 Disember
1971 sebagaimana yang dipinda oleh Protokol Tahun
1976" dengan perkataan "di London pada 27 November
1992"; dan

_(b)_ dengan memotong takrif "minyak".

**Pindaan seksyen 17**

**9. Seksyen 17 Akta ibu dipinda—**

_(a)_ dalam subseksyen (1), dengan memasukkan selepas

perkataan "kena dibayar" perkataan "setiap tahun";

_(b)_ dalam perenggan _5(a),_ dengan menggantikan perkataan

"Perkara 11 dan 12" dengan perkataan "Perkara 12"; dan

_(c)_ dalam subseksyen (7), dengan menggantikan perkataan

"dan seksyen 18" dengan perkataan ", dan seksyen 18
dan 19".


-----

8 _Rang Undang-Undang_

**Pindaan seksyen 19**

**10.** Seksyen 19 Akta ibu dipinda—

_(a)_ dengan menggantikan subseksyen (6) dengan subseksyen

yang berikut:

"(6) Liabiliti Kumpulan Wang di bawah seksyen ini

hendaklah tertakluk kepada batasan sebagaimana yang
dinyatakan dalam Bahagian II Jadual Pertama."; dan

_(b)_ dalam subseksyen (8) —

(i) dengan menggantikan perkataan "Perkara 4

Konvensyen Kumpulan Wang" dengan perkataan
"perenggan 1,2,3,6,7 dan 8 Perkara 4 Konvensyen
Kumpulan Wang dan Bahagian II Jadual Pertama,
mengikut mana-mana yang berkenaan"; dan

(ii) dalam perenggan _(b),_ dengan memasukkan selepas

perkataan "Perkara 4 yang tersebut" perkataan
"atau Bahagian II Jadual Pertama,".

**Pemotongan seksyen 20**

**11.** Akta ibu dipinda dengan memotong seksyen 20.

**Pindaan seksyen 21**

**12.** Seksyen 21 Akta ibu dipinda dengan memotong subseksyen (3).

**Pindaan seksyen 22**

**13.** Seksyen 22 Akta ibu dipinda—

_(a)_ dengan memotong subseksyen (2); dan

_(b)_ dengan menggantikan subseksyen (3) dengan subseksyen

yang berikut:

"(3) Berkenaan dengan apa-apa jumlah wang yang

dibayar di bawah perenggan \9(i)(a) atau (c), Kumpulan
Wang hendaklah memperoleh melalui subrogasi


-----

_Perkapalan Saudagar (Pencemaran Minyak) (Pindaan)   9_

apa-apa hak pertolongan atau subrogasi yang ada pada
pemunya kapal atau penjaminnya atau mana-mana orang lain
berkenaan dengan liabilitinya bagi kerosakan yang
berkenaan.".

**Pindaan seksyen 24**

**14.** Seksyen 24 Akta ibu dipinda—

_(a)_ dalam perenggan _(l)(b)_ dengan memotong perkataan

"atau 20"; dan

_(b)_ dalam perenggan _(2)(a),_ dengan menggantikan perkataan

"perenggan 4 Perkara 4 Konvensyen Kumpulan Wang
(sebagaimana yang dinyatakan dalam Jadual)" dengan
perkataan "perenggan 1 Bahagian II Jadual Pertama",

**Seksyen baru 30**

**15.** Akta ibu dipinda dengan memasukkan selepas seksyen 29
seksyen yang berikut:

**"Kuasa untuk meminda Jadual**

**30.** Menteri boleh melalui perintah yang disiarkan dalam _Warta_
meminda, menambah atau mengubah Jadual kepada Akta ini.".

**Penggantian Jadual Pertama**

**16.** Akta ibu dipinda dengan menggantikan Jadual Pertama dengan
jadual yang berikut:

"JADUAL PERTAMA

BAHAGIAN I

[Subseksyen 6(2)]

BATASAN LIABILITI PEMUNYA KAPAL

Pemunya sesuatu kapal adalah berhak untuk membataskan liabilitinya berkenaan
dengan mana-mana satu insiden kepada amaun agregat yang dikira seperti yang
berikut:

_(a) bagi kapal yang tidak melebihi lima ribu unit tanan, 4,510,000 hak_

pengeluaran khas;


-----

10 _Rang Undang-Undang_

_(b) bagi kapal dengan tanan yang melebihi lima ribu unit tanan, 4,510,000_

hak pengeluaran khas dan 631 hak pengeluaran khas tambahan bagi
setiap unit tambahan tanan;

Dengan syarat bahawa amaun agregat ini tidak boleh dalam apa-apa jua

keadaan melebihi 89,770,000 hak pengeluaran khas.

BAHAGIAN II

[Subseksyen 9(6)]

BATASAN MENYELURUH KE ATAS LIABIUTI KUMPULAN WANG

1.(1) Kecuali sebagaimana yang diperuntukkan selainnya dalam subperenggan
(2) dan (3), amaun agregat pampasan yang kena dibayar oleh Kumpulan Wang
hendaklah berkenaan dengan mana-mana satu insiden dibataskan, supaya jumlah
wang bagi amaun itu dan amaun pampasan yang sebenarnya dibayar di bawah
Bahagian II Akta ini bagi kerosakan pencemaran dalam ruang lingkup Akta ini
tidaklah melebihi 203,000,000 hak pengeluaran khas.

(2) Kecuali sebagaimana yang diperuntukkan selainnya dalam subperenggan

(3), amaun agregat pampasan yang kena dibayar oleh Kumpulan Wang bagi
kerosakan pencemaran akibat daripada suatu fenomena semula jadi yang luar
biasa, tidak dapat dielakkan dan tidak dapat dibendung jenisnya tidak boleh
melebihi 203,000,000 hak pengeluaran khas.

(3) Amaun maksimum pampasan yang disebut dalam subperenggan (1) dan

(2) hendaklah 300,740,000 hak pengeluaran khas berkenaan dengan apa-apa
insiden yang berlaku dalam mana-mana tempoh apabila terdapat tiga negara
Konvensyen Kumpulan Wang yang berkenaan dengannya gabungan kuantiti
yang berkaitan bagi minyak yang diterima oleh orang dalam wilayah negaranegara itu sepanjang tahun kalendar yang terdahulu adalah tidak kurang daripada
600 juta tan.

(4) Faedah yang terakru atas amaun yang dibayar ke dalam Mahkamah

di bawah seksyen 7 Akta ini, jika ada, tidak boleh diambil kira dalam menghitung
pampasan maksimum yang kena dibayar oleh Kumpulan Wang di bawah Akta
ini.

2. Jika amaun tuntutan yang terbukti terhadap Kumpulan Wang melebihi amaun

agregat pampasan yang kena dibayar di bawah perenggan 1, amaun yang ada
hendaklah dibahagikan mengikut apa-apa cara supaya kadar antara mana-mana
tuntutan yang terbukti dan amaun pampasan yang sebenarnya didapati kembali
oleh pihak menuntut di bawah Akta ini adalah sama bagi semua pihak menuntut.

3. Sesuatu perakuan yang diberikan oleh Pengarah Kumpulan Wang yang

menyatakan bahawa subperenggan 1(3) terpakai bagi mana-mana tuntutan
di bawah seksyen 19 adalah keterangan muktamad bagi maksud Bahagian III
Akta ini.".


-----

_Perkapalan Saudagar (Pencemaran Minyak) (Pindaan)_ 11

**Penggantian Jadual Kedua**

**17.** Akta ibu dipinda dengan menggantikan Jadual Kedua dengan
jadual yang berikut:

"JADUAL KEDUA

[Subseksyen 24(3)]

NEGARA YANG MENJAD1 PIHAK KEPADA KONVENSYEN LIABILITI SIVIL


Algeria

Angola

Antigua dan Barbuda

Argentina

Australia

Bahamas

Bahrain

Barbados

Belanda

Belgium

Belize

Brunei Darussalam

Bulgaria

Cameroon

Cape Verde

Chile

China

Colombia

Comoros

Congo

Croatia

Cyprus

Denmark

Djibouti

Dominica

El Salvador

Emiriah Arab Bersatu


Kepulauan Marshall

Latvia

Liberia

Lithuania

Madagascar

Malta

Mauritius

Mesir

Mexico

Monaco

Morocco

Mozambique

Namibia

New Zealand

Nigeria

Norway

Oman

Panama

Papua New Guinea

Peranchis

Persekutuan Rusia

Poland

Portugal

Qatar

Republik Bersatu Tanzani

Republik Dominica

Republik Korea


-----

12 _Rang Undang-Undang_

Fiji Romania

Filipina Saint Vincent dan Grenadines

Finland Samoa

Gabon Sepanyol

Georgia Seychelles

Ghana Sierra Leone

Greece Singapura

Grenada Slovenia

Guinea Sri Lanka

Iceland Sweden

India Switzerland

Indonesia Tonga

Ireland Trinidad dan Tobago

Itali Tunisia

Jamaica Turki

Jepun United Kingdom

Jerman Uruguay

Kampuchea Vanuatu

Kanada Venezuela

Kenya Vietnam

NEGARA YANG MENJADI PIHAK KEPADA KONVENSYEN KUMPULAN WANG


Latvia

Liberia

Lithuania

Madagascar

Malta

Mauritius

Mexico

Monaco

Morocco

Mozambique

Namibia

New Zealand


Algeria

Angola

Antigua dan Barbuda

Argentina

Australia

Bahamas

Bahrain

Barbados

Belanda

Belgium

Belize

Brunei Darussalam


-----

_Perkapalan Saudagar (Pencemaran_ _Minyak) (Pindaan)   13_

Cameroon Nigeria

Cape Verde Norway

China (Kawasan Oman

Pentabiran Khas Hong Kong)

Colombia Panama

Comoros Papua New Guinea

Congo Perancis

Croatia Persekutuan Rusia

Cyprus Poland

Denmark Portugal

Djibouti Qatar

Dominica Republik Bersatu Tanzania

Emiriah Arab Bersatu Republik Dominica

Fiji Republik Korea

Filipina Saint Vincent dan Grenadines

Finland Samoa

Gabon Sepanyol

Georgia Seychelles

Ghana Sierra Leone

Greece Singapura

Grenada Slovenia

Guinea Sri Lanka

Iceland
Sweden

India

Tonga

Ireland

Itali Trinidad dan Tobago

Jamaica Tunisia

Jepun Turki

Jerman United Kingdom

Kampuchea Uruguay

Kanada

Vanuatu

Kenya

Kepulauan Marshall Venezuala


-----

14 _Rang Undang-Undang_

HURAIAN

Rang Undang-Undang ini bertujuan untuk meminda Akta Perkapalan Saudagar
(Pencemaran Minyak) 1994 ("Akta 515") untuk mengadakan peruntukan bagi
pelaksanaan Konvensyen Antarabangsa mengenai Liabiliti Sivil bagi Kerosakan
Pencemaran Minyak 1992 ("Konvensyen Liabiliti Sivil 1992") dan Konvensyen
Antarabangsa mengenai Penubuhan Kumpulan Wang Antarabangsa bagi Pampasan
bagi Kerosakan Pencemaran Minyak 1992 ("Konvensyen Kumpulan Wang 1992").
Pada masa ini Akta 515 melaksanakan Konvensyen Antarabangsa mengenai
Liabiliti Sivil bagi Kerosakan Pencemaran Minyak 1969 ("Konvensyen Liabiliti
Sivil 1969") dan Konvensyen Antarabangsa mengenai Penubuhan Kumpulan
Wang Antarabangsa bagi Pampasan bagi Kerosakan Pencemaran Minyak 1971
("Konvensyen Kumpulan Wang 1971").

2. Pentingnya Konvensyen Liabiliti Sivil 1992 dan Konvensyen Kumpulan
Wang 1992 bagi Malaysia adalah seperti yang berikut:

_(a)_ Liputan geografi yang lebih luas

Liputan geografi yang diberikan oleh Konvensyen Liabiliti Sivil 1992
adalah lebih luas jika dibandingkan dengan yang diliputi oleh Konvensyen
Liabiliti Sivil 1969. Kawasan baru itu meliputi jarak 200 batu nautika,
yang akan meliputi seluruh kawasan zon ekonomi eksklusif Malaysia.
Di bawah Konvensyen Liabiliti Sivil 1969, kawasan liputan arah laut
maksimum berakhir di had laut wilayah, suatu jarak sejauh 12 batu
nautika.

Peluasan liputan geografi ini diperuntukkan dalam pindaan kepada

subseksyen 2(3) Akta 515 yang dicadangkan dalam _fasal 2(c)_ Rang
Undang-Undang ini.

_(b)_ Kapal tangki tanpa muatan

Konvensyen Liabiliti Sivil 1969 hanya meliputi kapal yang sebenarnya
membawa minyak secara pukal sebagai kargo. Ini bermakna bahawa
tumpahan minyak daripada kapal tangki tanpa muatan tidak akan
diliputi. Konvensyen Liabiliti Sivil 1992 memperluas liputan kepada
tumpahan minyak oleh kapal tangki tanpa muatan. Ini khususnya
berguna bagi Malaysia kerana kapal tangki kosong yang pulang ke
Teluk dari Timur Jauh gemar menggunakan Selat Melaka.

Perubahan dalam liputan ini dicerminkan dalam pindaan kepada

takrif "kapal" yang dicadangkan dalam _fasal 2(a)(ii)_ Rang UndangUndang ini.

_(c)_ Pampasan bagi ancaman pencemaran minyak walaupun tiada tumpahan

minyak sebenarnya berlaku

Kos untuk menghapuskan ancaman semata-mata boleh didapatkan di
bawah Konvensyen Liabiliti Sivil 1992 walaupun tiada tumpahan
sebenar telah berlaku. Di bawah Konvensyen Liabiliti Sivil 1969,
mestilah ada tumpahan sebenar berlaku sebelum apa-apa tuntutan
bagi langkah pencegahan boleh diterima.


-----

_Perkapalan Saudagar (Pencetnaran Minyak) (Pindaan)   15_

Ini diperuntukkan dalam pindaan kepada takrif "insiden" dalam

_fasal 2(a)(i)_ dan pindaan kepada subseksyen 2(2) dan seksyen 3
Akta 515 yang masing-masing dicadangkan dalam fasal 2(b) dan 3.
la juga dicerminkan dalam pindaan kepada takrif "kerosakan
pencemaran" yang dicadangkan dalam _fasal 2(a)(iit)_ Rang UndangUndang ini.

_(d)_ Kenaikan batasan liabiliti

Liabiliti maksimum pemunya kapal di bawah Konvensyen Liabiliti
Sivil 1992 dinaikkan dengan ketara. Liabiliti baru ialah 4,510,000 hak
pengeluaran khas bagi kapal yang tidak melebihi 5,000 unit tanan
dan, bagi kapal yang melebihi 5,000 unit tanan, 631 hak pengeluaran
khas bagi setiap unit tanan tambahan. Dengan pertambahan batas
yang tinggi bagi liabiliti pemunya kapal ini, akan berkuranglah keperluan
bagi campur tangan di bawah Konvensyen Kumpulan Wang 1992
kerana banyak kes boleh diselesaikan di peringkat Konvensyen Liabiliti
Sivil 1992 (tahap pertama). Andai kata Kumpulan Wang yang ditubuhkan
di bawah Konvensyen Kumpulan Wang 1992 (tahap kedua) masih
dikehendaki untuk memberikan pampasan, amaun yang dikehendaki
daripada pertolongan tahap kedua ini adalah kurang berbanding dengan
amaun di bawah Konvensyen Kumpulan Wang 1971, kerana sebahagian
besar daripadanya telah pun diselesaikan pada tahap pertama. Akibatnya,
beban sumbangan yang dikehendaki daripada penerima minyak Malaysia
di bawah Konvensyen Kumpulan Wang 1992 akan kurang. Walau
bagaimanapun kenaikan liabiliti ini tidak akan mengakibatkan apaapa kos tambahan kepada pemunya kapal kerana perlindungan insurans
yang diberikan oleh Persatuan Perlindungan dan Tanggung Rugi bagi
kerosakan pencemaran minyak adalah lebih daripada mencukupi.

Kenaikan ini diperuntukkan dalam pindaan kepada seksyen 5, 6,

20 dan 21 Akta 515 yang masing-masing dicadangkan dalam fasal 4,
5, 11 dan 12.

_(e)_ Kenaikan batasan tahap kedua

Batasan maksimum pampasan di bawah Konvensyen Kumpulan Wang
1992 ialah 203 juta hak pengeluaran khas, iaitu lebih daripada tiga
kali ganda batasan yang dahulu sebanyak 60 juta hak pengeluaran
khas di bawah Konvensyen Kumpulan Wang 1971. Batasan pampasan
yang lebih tinggi ini adalah penting bagi Malaysia khususnya dalam
insiden tumpahan minyak yang besar apabila kerosakan akan dengan
mudah melebihi batasan di bawah Konvensyen Kumpulan Wang 1971.

Ini diperuntukkan dalam pindaan kepada seksyen 19 Akta 515 dan

Jadual Pertama Akta 515 yang masing-masing dicadangkan dalam
_fasal 10 dan 16._

3. _Fasal 15_ bertujuan untuk memasukkan seksyen baru 30 ke dalam Akta 515
untuk memberi Menteri kuasa untuk meminda, menambah atau mengubah Jadual
Akta 515 melalui perintah yang disiarkan dalam Warta.


-----

16 _Rang Undang-Undang_

4. _Fasal 16 bertujuan untuk memasukkan Bahagian I Jadual Pertama ke dalam_
Akta 515 untuk mengadakan peruntukan bagi batasan liabiliti pemunya kapal
di bawah Konvensyen Liabiliti Sivil 1992.

5. _Fasal 17 bertujuan untuk meminda Jadual Kedua Akta 515 untuk mengadakan_

peruntukan bagi nama-nama negara yang menjadi pihak kepada Konvensyen
Liabiliti Sivil 1992 dan Konvensyen Kumpulan Wang 1992. Jadual Kedua yang
sedia ada mengandungi nama-nama negara yang menjadi pihak kepada Konvensyen
Liabiliti Sivil 1969 dan Konvensyen Kumpulan Wang 1971.

6. Pindaan lain yang tidak diperkatakan dengan khusus dalam Huraian ini

merupakan pindaan kecil atau berbangkit.

_IMPL1KASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2124A]


-----

