---
Year: 2005
Bill: D.R.05/2005 - Rang Undang-Undang Kesalahan-Kesalahan Penerbangan (Pindaan) 2005 (Lulus)
Title: D.R.05/2005 - Rang Undang-Undang Kesalahan-Kesalahan Penerbangan (Pindaan) 2005 (Lulus)
Download URL: https://www.parlimen.gov.my/files/billindex/pdf/2005/DR%2052005.pdf
URL: https://www.parlimen.gov.my/files/billindex/pdf/2005/DR%2052005.pdf
---
---
Reading:
D.R.05/2005
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 5/2005**

RANG UNDANG-UNDANG

# b e r n am a

Suatu Akta untuk meminda Akta Kesalahan-Kesalahan Penerbangan
1984.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Kesalahan-Kesalahan
Penerbangan (Pindaan) 2005.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Pindaan tajuk panjang**

**2.** Akta Kesalahan-Kesalahan Penerbangan 1984 [Akta 307], yang
disebut "Akta ibu" dalam Akta ini, dipinda dalam tajuk panjang—

_(a)_ dengan memotong perkataan "dan" yang terdapat selepas

perkataan "16 Disember 1970,"; dan

_(b)_ dengan memasukkan selepas perkataan "23 September

1971," perkataan "dan Protokol bagi Pembanterasan
Tindakan-Tindakan Keganasan dengan Menyalahi UndangUndang di Lapangan Terbang Yang Menyediakan
Penerbangan Awam Antarabangsa, yang dibuat di Montreal
pada 24 Februari 1988".


-----

2 _Rang Undang-Undang_

**Pindaan seksyen 2**

**3.** Perenggan 2(3)(b) Akta ibu dipinda dengan menggantikan
perkataan "juga pada bila-bila masa yang tidak terjatuh dalam
tempoh itu tatkala, mengikut perenggan (a), pesawat udara itu
berada dalam penerbangan" dengan perkataan "tempoh itu hendaklah
dalam apa-apa hal termasuk keseluruhan tempoh semasa pesawat
udara itu berada dalam penerbangan sebagaimana yang dinyatakan
dalam perenggan (a)".

**Pindaan tajuk Bahagian IV**

**4.** Tajuk Bahagian IV Akta ibu dipinda dengan memasukkan selepas
perkataan "23 SEPTEMBER 1971" perkataan "DAN PROTOKOL
BAGI    PEMBANTERASAN    TINDAKAN-TINDAKAN
KEGANASAN DENGAN MENYALAHI UNDANG-UNDANG
DI  LAPANGAN  TERBANG  YANG  MENYEDIAKAN
PENERBANGAN AW AM ANTARABANGSA, YANG DIBUAT
DI MONTREAL PADA 24 FEBRUARI 1988".

**Seksyen baru 10A**

**5.** Bahagian IV Akta ibu dipinda dengan memasukkan selepas
seksyen 10 seksyen yang berikut:


**"Tindakan keganasan berhubung dengan lapangan terbang**

**yang menyediakan penerbangan awam antarabangsa**

**10A.(1) Tertakluk kepada subseksyen(3),seseorang melakukan**
suatu kesalahan di bawah Akta ini jika dia dengan menyalahi
undang-undang dan dengan sengaja, menggunakan apa-apa
peranti, bahan atau senjata—

_(a)_ melakukan suatu tindakan keganasan terhadap seseorang

di lapangan terbang yang menyediakan penerbangan
awam antarabangsa yang menyebabkan atau yang
berkemungkinan menyebabkan kecederaan serius atau
kematian; atau

_(b)_ memusnahkan atau merosakkan dengan serius apa-apa

kemudahan sesuatu lapangan terbang yang menyediakan
penerbangan awam antarabangsa atau pesawat udara
yang tidak dalam perkhidmatan yang terletak di lapangan
terbang itu atau mengganggu perkhidmatan lapangan
terbang itu,

dan tindakan itu membahayakan atau berkemungkinan
membahayakan keselamatan di lapangan terbang itu.


-----

_Kesalahan-Kesalahan Penerbangan (Pindaan)_ 3

(2) Kecuali sebagaimana yang diperuntukkan oleh subseksyen

(3), subseksyen (1) terpakai sama ada apa-apa tindakan yang
disebut dalam subseksyen (1) dilakukan di Malaysia atau di
tempat lain, tidak kira apa jua pun Negara pendaftaran pesawat
udara itu atau tidak kira apa jua kerakyatan atau kewarganegaraan
orang yang melakukan tindakan itu.

(3) Subseksyen (1) tidak terpakai bagi apa-apa tindakan

yang dilakukan berhubung dengan pesawat udara yang digunakan
dalam perkhidmatan tentera, kastam atau polis melainkan jika—

_(a)_ tindakan itu dilakukan di Malaysia; atau

_(b)_ di mana tindakan itu dilakukan di luar Malaysia, orang

yang melakukan tindakan itu ialah warganegara
Malaysia.".

**Pindaan seksyen 13**

6. Seksyen 13 Akta ibu dipinda—

_(a)_ dalam perenggan (b), dengan menggantikan perkataan

"seksyen itu" dengan perkataan "seksyen 9";

_(b)_ dalam perenggan (c), dengan menggantikan perkataan

"seksyen itu," dengan perkataan "seksyen 10; atau"; dan

_(c)_ dengan memasukkan selepas perenggan (c) perenggan

yang berikut:

_"(d) jika tidak kerana subseksyen 10A(3),akan menjadi_

suatu kesalahan di bawah seksyen 10A,".

HURAIAN

Rang Undang-Undang ini bertujuan untuk meminda Akta Kesalahan-Kesalahan
Penerbangan 1984 ("Akta 307").

_2._ _Fasal 1 mengandungi tajuk ringkas dan peruntukan tentang permulaan kuat_

kuasa Akta yang dicadangkan.

3. _Fasal 2 bertujuan untuk meminda tajuk panjang Akta 307 untuk memperluas_

pemakaian Akta 307 bagi pelaksanaan Protokol bagi Pembanterasan TindakanTindakan Keganasan Dengan Menyalahi Undang-Undang di Lapangan Terbang
Yang Menyediakan Penerbangan Awam Antarabangsa, yang dibuat di Montreal
pada 24 Februari 1988.

4. _Fasal 3 bertujuan untuk meminda perenggan 2(3)<b) Akta 307 untuk_

menjelaskan bila sesuatu pesawat udara dianggap sebagai dalam khidmat.


-----

4 _Rang Undang-Undang_

5. _Fasal 5 bertujuan untuk memasukkan seksyen baru 10A ke dalam Akta 307._

Seksyen 10A yang dicadangkan itu menjadikannya suatu kesalahan untuk melakukan
tindakan keganasan terhadap seseorang di lapangan terbang yang menyediakan
penerbangan awam antarabangsa yang menyebabkan atau yang berkemungkinan
menyebabkan kecederaan serius atau kematian atau memusnahkan atau merosakkan
dengan serius kemudahan lapangan terbang itu atau pesawat udara yang tidak
dalam khidmat yang berada di situ atau mengganggu perkhidmatan lapangan
terbang itu, jika tindakan keganasan itu membahayakan atau berkemungkinan
membahayakan keselamatan di lapangan terbang itu.

6. _Fasal 6 bertujuan untuk meminda seksyen 13 Akta 307 supaya jika seseorang_
di Malaysia bersubahat melakukan di tempat lain apa-apa tindakan yang merupakan
kesalahan di bawah seksyen 10A, dia melakukan suatu kesalahan.

7. Pindaan lain yang tidak diperkatakan dengan khusus dalam Huraian ini

merupakan pindaan kecil atau berbangkit.

_IMPLJKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2370


-----

-----

