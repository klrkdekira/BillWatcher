---
Year: 2005
Bill: D.R.19/2005 - Rang Undang-Undang Akta Bank dan Institusi-Institusi Kewangan (Pindaan) 2005 (Lulus)
Title: D.R.19/2005 - Rang Undang-Undang Akta Bank dan Institusi-Institusi Kewangan (Pindaan) 2005 (Lulus)
Download URL: https://www.parlimen.gov.my/files/billindex/pdf/2005/DR%20192005.pdf
URL: https://www.parlimen.gov.my/files/billindex/pdf/2005/DR%20192005.pdf
---
---
Reading:
D.R.19/2005
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 19/2005

 RANG UNDANG-UNDANG

 b e r n a m a

 Suatu Akta untuk meminda Akta Bank dan Institusi-Institusi Kewangan 1989.

 DIPERBUAT oleh Parlimen Malaysia seperti yang berikut:

 Tajuk ringkas dan permulaan kuat kuasa
 1. (1) Akta ini bolehlah dinamakan Akta Bank dan Institusi-Institusi Kewangan (Pindaan) 2005.

 (2) Akta ini mula berkuat kuasa pada tarikh yang ditetapkan
 oleh Menteri melalui pemberitahuan dalam Warta.

 Pindaan seksyen 4
 2. Akta Bank dan Institusi-Institusi Kewangan 1989 [Akta 372], yang disebut "Akta ibu" dalam Akta ini, dipinda dalam seksyen 4—
 (a) dengan  menomborkan  semula seksyen 4  sebagai
 subseksyen (1) seksyen itu; dan
 (b) dengan memasukkan selepas subseksyen (1) subseksyen
 yang berikut:
 "(2) Suatu bank atau syarikat kewangan yang
 dilesenkan di bawah subseksyen 6(4) hendaklah disifatkan sebagai suatu institusi anggota di bawah Akta Perbadanan Insurans Deposit Malaysia 2005
 [Akta   ].".


-----

2 _Rang Undang-Undang_

**Pindaan seksyen 7**

**3.** Subseksyen 7(1) Akta ibu dipinda—

_(a)_ dengan memotong perkataan "atau" di hujung perenggan

(j)

_(b)_ dengan menggantikan noktah di hujung perenggan (k)

dengan perkataan "; atau"; dan

_(c)_ dengan memasukkan selepas perenggan (k) perenggan

yang berikut:

_"(I) bank berlesen dan syarikat kewangan berlesen yang_

telah terhenti menjadi suatu institusi anggota
di bawah Akta Perbadanan Insurans Deposit
Malaysia 2005.".

**Pindaan seksyen 45**

**4.** Seksyen 45 Akta ibu dipinda dengan memasukkan selepas
subseksyen (3) subseksyen yang berikut:

"(4) Seksyen ini tidak terpakai bagi mana-mana pemerolehan

atau pelupusan oleh mana-mana orang di bawah Akta Perbadanan
Insurans Deposit Malaysia 2005.".

**Pindaan seksyen 46**

**5.** Seksyen 46 Akta ibu dipinda dengan memasukkan selepas
subseksyen (1) subseksyen yang berikut:

"(1A) Subseksyen (1) tidak terpakai bagi mana-mana orang

yang memegang kepentingan dalam syer suatu bank berlesen
atau syarikat kewangan berlesen menurut peruntukan Akta
Perbadanan Insurans Deposit Malaysia 2005.".

**Pindaan seksyen 49**

**6.** Seksyen 49 Akta ibu dipinda dengan memasukkan selepas
subseksyen (9) subseksyen yang berikut:

"(9A) Subseksyen (9) tidak terpakai bagi mana-mana perjanjian

atau perkiraan yang dijalankan oleh mana-mana orang menurut
Akta Perbadanan Insurans Deposit Malaysia 2005.".


-----

_Bank dan Institusi-Institusi Kewangan (Pindaan)_ 3

**Pindaan seksyen 69**

**7.** Seksyen 69 Akta ibu dipinda dengan memasukkan selepas
perkataan "Bank hendaklah," perkataan "sama ada di bawah Akta
ini atau Akta Perbadanan Insurans Deposit Malaysia 2005,".

**Pindaan seksyen 81**

**8.** Seksyen  81  Akta  ibu  dipinda  dengan  menggantikan
subseksyen (1) dengan subseksyen yang berikut:

"(1) Tertakluk kepada seksyen 10 Akta Prosiding Kerajaan

1956 _[Akta 359}_ dan subseksyen 74(5), jika sesuatu institusi
berlesen menjadi tak berupaya untuk menunaikan kesemua atau
mana-mana obligasinya, menggantung bayaran kepada apa-apa
takat atau digulungkan di bawah perenggan 73(2)(c), maka harta
institusi itu di Malaysia hendaklah tersedia ada untuk menunaikan
semua liabiliti institusi itu berkenaan dengan kesemua deposit
di Malaysia diutamakan atas semua liabiliti tak bercagar lain
institusi itu di Malaysia.".

**Seksyen baru 98A**

**9.** Akta ibu dipinda dengan memasukkan selepas seksyen 98 seksyen
yang berikut:

**"Pendedahan bagi memudahkan pelaksanaan fungsi oleh**

**Perbadanan Insurans Deposit Malaysia**

**98A.** Peruntukan seksyen 97 tidak terpakai bagi pendedahan
apa-apa maklumat atau dokumen kepada mana-mana pengarah,
pegawai, pekerja atau ejen Perbadanan Insurans Deposit
Malaysia (selepas ini dalam seksyen ini disebut sebagai
"Perbadanan") yang ditubuhkan di bawah Akta Perbadanan
Insurans Deposit Malaysia 2005 yang pendedahan itu adalah
bagi maksud penjalanan kuasa, pelaksanaan fungsi atau
penunaian tugas Perbadanan atau pengarah, pegawai, pekerja
atau ejen Perbadanan di bawah Akta itu.".


-----

4 _Rang Undang-Undang_

HURAIAN

Rang Undang-Undang ini bertujuan untuk meminda Akta Bank dan
Institusi-Institusi Kewangan 1989 ("Akta 372").

2. _Fasal 1 mengandungi tajuk ringkas dan tarikn permulaan kuat kuasa Akta_
yang dicadangkan.

3. _Fasal 2 bertujuan untuk meminda seksyen 4 Akta 372 dengan menomborkan_

semula seksyen 4 sebagai subseksyen 4(1) dan memasukkan suatu peruntukan
bam yang menyifatkan suatu bank berlesen atau suatu syarikat kewangan berlesen
sebagai suatu institusi anggota di bawah Akta Perbadanan Insurans Deposit
Malaysia 2005 [Akta   ].

4. _Fasal 3 bertujuan untuk meminda seksyen 7 Akta 372 untuk memberi kuasa_
kepada Menteri untuk membatalkan lesen suatu bank berlesen atau suatu syarikat
kewangan berlesen jika bank berlesen atau syarikat kewangan berlesen itu telah
terhenti menjadi suatu institusi anggota di bawah Akta Perbadanan Insurans
Deposit Malaysia 2005.

5. _Fasal 4 bertujuan untuk meminda seksyen 45 Akta 372 untuk membenarkan_
mana-mana orang untuk memperoleh atau melupuskan mana-mana kepentingan
dalam syer suatu institusi anggota di bawah Akta Perbadanan Insurans Deposit
Malaysia 2005.

6. _Fasal 5 bertujuan untuk meminda seksyen 46 Akta 372 untuk membenarkan_
mana-mana orang memegang kepentingan dalam syer suatu institusi anggota di
bawah Akta Perbadanan Insurans Deposit Malaysia 2005.

7. _Fasal 6 bertujuan untuk meminda seksyen 49 Akta 372 untuk mengecualikan_
pemakaian subseksyen 49(9) kepada mana-mana orang yang menjalankan
apa-apa perjanjian atau perkiraan di bawah Akta Perbadanan Insurans Deposit
Malaysia 2005.

8. _Fasal 7 bertujuan untuk meminda seksyen 69 Akta 372 untuk memperuntukkan_

Bank dengan kuasa tambahan untuk memeriksa institusi berlesen yang menjadi
suatu institusi anggota di bawah Akta Perbadanan Insurans Deposit Malaysia
2005.

9. _Fasal 8 bertujuan untuk menggantikan peruntukan dalam subseksyen 81(1)_
Akta 372 dengan suatu peruntukan baru bagi membenarkan semua deposit suatu
institusi berlesen di Malaysia diutamakan atas semua liabiliti tak bercagar lain
institusi itu di Malaysia.

10. _Fasal 9 bertujuan untuk memasukkan seksyen 98A baru ke dalam_

Akta 372 untuk membenarkan mana-mana pendedahan akaun dan hal ehwal
pelanggan oleh suatu bank berlesen atau suatu syarikat kewangan berlesen
kepada Perbadanan Insurans Deposit Malaysia, pengarah, pegawai, pekerja atau
ejen Perbadanan Insurans Deposit Malaysia di bawah Akta Perbadanan Insurans
Deposit Malaysia 2005.


-----

_Bank dan Institusi-Institusi Kewangan (Pindaan)_ 5

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2494]


-----

