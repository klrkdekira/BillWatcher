---
Year: 2005
Bill: D.R.22/2005 - Undang-Undang Keluarga Islam (Wilayah-Wilayah Perseketuan) (Pindaan) 2005 (Lulus)
Title: D.R.22/2005 - Undang-Undang Keluarga Islam (Wilayah-Wilayah Perseketuan) (Pindaan) 2005 (Lulus)
Download URL: https://www.parlimen.gov.my/files/billindex/pdf/2005/DR%20222005.pdf
URL: https://www.parlimen.gov.my/files/billindex/pdf/2005/DR%20222005.pdf
---
---
Reading:
D.R.22/2005
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 22/2005**

RANG UNDANG-UNDANG

# b e rn am a

Suatu Akta untuk meminda Akta Undang-Undang Keluarga Islam
(Wilayah-Wilayah Persekutuan) 1984.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.(1)** Akta ini bolehlah dinamakan Akta Undang-Undang Keluarga
Islam (Wilayah-Wilayah Persekutuan) (Pindaan) 2005.

(2) Akta ini mula berkuat kuasa pada tarikh yang ditetapkan

oleh Yang di-Pertuan Agong melalui pemberitahuan dalam Warta.

**Pindaan seksyen 2**

**2. Akta Undang-Undang Keluarga Islam (Wilayah-Wilayah**
Persekutuan) 1984 _[Akta 303],_ yang disebut "Akta ibu" dalam
Akta ini, dipinda dalam seksyen 2—

_(a) dalam subseksyen (1)—_

(i) dalam takrif "darar syarie", dengan menggantikan

perkataan "akhlak" dengan perkataan "maruah";


-----

_Rang Undang-Undang_

(ii) dengan memasukkan selepas takrif "fasakh" takrif

yang berikut:

-  "Hakim Mahkamah Rayuan Syariah" ertinya

seseorang Hakim Mahkamah Rayuan Syariah
yang dilantik di bawah subseksyen 42(1) Akta
Pentadbiran;';

(iii) dengan menggantikan takrif ' "Hak? n Syarie" atau

"Hakim" ' dengan takrif yang berikut:

' "Hakim Syarie" atau "Hakim" ertinya

seseorang Hakim Mahkamah Rendah Syariah
atau Hakim Mahkamah Tinggi Syariah, mengikut
mana-mana yang berkenaan, yang dilantik
masing-masing di bawah subseksyen 44(1) atau
43(1) Akta Pentadbiran;';

(iv) dengan menggantikan takrif "Hukum Syarak"

dengan takrif yang berikut:

' "Hukum Syarak" ertinya Hukum Syarak

mengikut Mazhab Shafie, atau mengikut manamana satu Mazhab Maliki, Hanafi atau Hanbali;';

(v) dengan memasukkan selepas takrif "Hukum Syarak"

takrif yang berikut;


' "iqrar" ertinya suatu pengakuan yang dibuat

oleh seseorang secara bertulis atau lisan atau
dengan isyarat, yang menyatakan bahawa dia
mempunyai kewajipan atau tanggungan terhadap
seseorang lain berkenaan dengan sesuatu hak;';


(vi) dengan memasukkan selepas takrif "nasab" takrif

yang berikut:

' "Negeri" termasuklah Wilayah-Wilayah

Persekutuan Kuala Lumpur, Labuan dan
Putrajaya;';

(vii) dalam takrif "Wilayah Persekutuan", dengan

menggantikan perkataan "atau Labuan" dengan
perkataan  ", Labuan atau Putrajaya"; dan


-----

_Keluarga Islam (Wilayah-Wilayah Persekutuan)_ 3

_(Pindaan)_

(viii) dalam takrif "Wilayah-Wilayah Persekutuan",

dengan menggantikan perkataan "dan Labuan"
dengan perkataan ", Labuan dan Putrajaya"; dan


_(b)_ dalam subseksyen (2), dengan memasukkan selepas

perkataan "masing-masing oleh Akta itu" perkataan "setakat
yang erti sedemikian tidak bercanggah dengan Hukum
Syarak".

**Pindaan seksyen 9**

**3.  Seksyen 9 Akta ibu dipinda—**

_(a)_ dalam subseksyen (1)—

(i) dalam perenggan (b), dengan memasukkan selepas

perkataan "neneknya" perkataan "atau datuknya";
dan

(ii) dalam perenggan (f), dengan memasukkan selepas

perkataan "ke atas;" perkataan "dan";

_(b)_ dalam subseksyen (2)—

(i) dengan menggantikan perenggan _(c)_ dengan

perenggan yang berikut:

"fcj nenek tirinya, iaitu isteri kepada datuknya,

atau datuk tirinya, iaitu suami kepada
neneknya, sama ada dari sebelah bapa atau
sebelah ibu;";

(ii) dalam perenggan (d)—


(A) dalam teks bahasa kebangsaan, dengan

menggantikan perenggan (d) dengan perenggan
yang berikut:

_"(d)  menantu perempuannya atau menantu_

lelakinya; dan"; dan

(B) dalam teks bahasa Inggeris, dengan memasukkan

selepas perkataan "son-in-law;" perkataan "and";
dan


-----

4 _Rang Undang-Undang_

(iii) dalam teks bahasa kebangsaan, dalam perenggan

_(e),_ dengan memasukkan selepas perkataan "anak
perempuan" perkataan "tirinya"; dan

_(c) dalam subseksyen (4), dengan menggantikan perkataan_

"dua isteri" dengan perkataan "lebih daripada satu isteri".

**Pindaan seksyen 13**

4. Perenggan 13(7?) Akta ibu dipinda dengan menggantikan perkataan
"terhadap perkahwinan itu oleh wali Raja" dengan perk- .aan "kepada
wali Raja untuk mengakadnikahkan perkahwinan itu".

**Pindaan seksyen 14**

5. Subperenggan \4(2)(b)(in) Akta ibu dipinda dengan memasukkan
selepas perkataan "janda;" perkataan "dan".

**Pindaan seksyen 23**

**6. Seksyen 23 Akta ibu dipinda—**


_(a) dengan menggantikan subseksyen (1) dengan subseksyen_

yang berikut:


"(1) Tiada seorang pun lelaki semasa wujudnya suatu

perkahwinan boleh, kecuali dengan mendapat kebenaran
terlebih dahulu secara bertulis daripada Mahkamah,
membuat akad nikah perkahwinan yang lain dengan
perempuan lain.";

_(b)  dengan memasukkan selepas subseksyen (1) subseksyen_

yang berikut:

"(1A) Sesuatu perkahwinan yang diakadnikahkan tanpa

kebenaran Mahkamah di bawah subseksyen (1) tidak
boleh didaftarkan di bawah Akta ini melainkan jika
Mahkamah berpuas hati bahawa perkahwinan itu adalah
sah mengikut Hukum Syarak dan Mahkamah telah
memerintahkan supaya perkahwinan itu didaftarkan
tertakluk kepada seksyen 123.";


-----

# Keluarga Islam (Wilayah-Wilayah Persekutuan) 5
 (Pindaan)

 (c) dalam subseksyen (3)—
 (i) dengan menggantikan perkataan "akuan" dengan
 perkataan "iqrar"; dan
 (ii) dengan menggantikan perkataan "dan" yang terdapat
 selepas perkataan "dikatakan patut" dengan perkataan "atau";

 (d) dalam subseksyen (4)—
 (i) dengan memasukkan selepas perkataan "isteri isterinya yang sedia ada" perkataan ", bakal isteri, wali kepada bakal isteri dan mana-mana orang lain yang, pada pendapat Mahkamah, boleh memberikan maklumat yang berhubungan dengan perkahwinan yang dicadangkan itu"; dan
 (ii) dalam perenggan (a), dengan menggantikan
 perkataan "dan" yang terdapat selepas perkataan "adalah patut" dengan perkataan "atau";

 (e) dalam subseksyen (5), dengan menggantikan perkataan
 "akuan" dengan perkataan "iqrar";
 (f) dalam subseksyen (6), dengan menggantikan perkataan
 "Enakmen Pentadbiran bagi rayuan dalam perkara sivil" dengan perkataan "Akta Tatacara Mai Mahkamah Syariah (Wilayah-Wilayah Persekutuan) 1998 [Akta 585]"; dan
 (g) dengan memasukkan selepas subseksyen (8) subseksyen
 yang berikut:
 "(9) Tiap-tiap Mahkamah yang memberikan kebenaran
 atau memerintahkan supaya suatu perkahwinan didaftarkan di bawah seksyen ini hendaklah mempunyai kuasa atas permohonan mana-mana pihak kepada perkahwinan itu—
 (a) untuk menghendaki seseorang untuk membuat
 pembayaran nafkah kepada isteri atau isteri- isterinya yang sedia ada; atau
 (b) untuk memerintahkan supaya apa-apa aset yang
 telah diperoleh oleh pihak-pihak itu dalam masa


-----

6 _Rang Undang-Undang_

perkahwinan itu melalui usahabersama mereka
dibahagikan antara mereka atau supaya mana-mana
aset itu dijual dan hasil jualan itu dibahagikan.".

**Pindaan seksyen 28**

**7. Seksyen 28 Akta ibu dipinda—**

_(a)_ dalam nota bahu, dengan menggantikan perkataan

# "Timbalan" dengan perkataan "Pendaftar Kanan, Pendaftar"; dan

 (b) dalam teks bahasa kebangsaan, dalam subseksyen (4),

dengan menggantikan perkataan "(1)" dengan perkataan
"(2)".

**Pindaan seksyen 31**

8. Perenggan 31(2)(c) Akta ibu dipinda dengan menggantikan
perkataan "akuan" dengan perkataan "iqrar".

**Pindaan seksyen 38**

9. Seksyen 38 Akta ibu dipinda—

_(a)_ dalam nota bahu, dengan menggantikan perkataan "Akuan"

dengan perkataan "Iqrar";

_(b)_ dengan menggantikan perkataan "akuan" dengan perkataan

"iqrar";

_(c)_ dengan menggantikan perkataan "satu" dengan perkataan

"dua"; dan

_(d)_ dengan menggantikan perkataan "enam" dengan perkataan

"dua belas".

**Pindaan seksyen 42**

10.  Subseksyen 42(1) Akta ibu dipinda dengan menggantikan
perkataan "akuan berkanun" dengan perkataan "suatu iqrar".


-----

# Keluarga Islam (Wilayah-Wilayah Persekutuan) 1
 (Pindaan)

 Pindaan seksyen 47

 11. Seksyen 47 Akta ibu dipinda—
 (a) dalam subseksyen (1), dengan menggantikan perkataan
 "akuan" dengan perkataan "iqrar"; dan
 (b) dalam subseksyen (2), dengan menggantikan perkataan
 "akuan berkanun" dengan perkataan "iqrar".

 Pindaan seksyen 52

 12. Seksyen 52 Akta ibu dipinda—
 (a) dalam subseksyen (1)—
 (i) dengan memasukkan selepas perkataan
 "perempuan" perkataan "atau lelaki, mengikut mana-mana yang berkenaan,";
 (ii) dalam perenggan (a), (c) dan (f), dengan
 memasukkan selepas perkataan "suami" perkataan "atau isteri";


# (iii) dengan menggantikan perenggan (d) dengan
 perenggan yang berikut:
 "(d) bahawa suami atau isteri telah tidak
 menunaikan, tanpa sebab yang munasabah, kewajipan perkahwinan (nafkah batin) suami atau isteri itu, mengikut mana-mana yang berkenaan, selama tempoh satu tahun;";

 (iv) dengan menggantikan perenggan (h) dengan
 perenggan yang berikut:
 "(h) bahawa suami atau isteri menganiayai isteri
 atau suaminya, mengikut mana-mana yang berkenaan, iaitu, antara lain—
 (i) secara lazim menyakitinya atau
 menjadikan kehidupannya menderita disebabkan oleh kelakuan aniaya;


-----

_Rang Undang-Undang_

(ii) berkawan dengan perempuan atau

lelaki yang berperangai jahat atau
hidup berperangai keji mengikut
pandangan Hukum Syarak;

(iii) cuba memaksa isteri hidup secara tidak

bermoral;

(iv) melupuskan harta isteri atau suami

atau melarang isteri atau suami
menggunakan haknya di sisi undangundang terhadap harta itu;

(v) menghalang isteri atau suami daripada

menunaikan atau menjalankan

kewajipan atau amalan agamanya; atau

(vi) jika suami mempunyai isteri lebih

daripada seorang, dia tidak melayani
isteri secara adil mengikut kehendak
Hukum Syarak;";

(v) dengan menggantikan perenggan _(i)_ dengan

perenggan yang berikut:

_“(i)_ bahawa walaupun selepas empat bulan

berlalu, perkahwinan itu masih belum
disatukan kerana suami atau isteri dengan
sengaja enggan disetubuhi;"; dan


(vi) dalam perenggan (k), dengan memasukkan selepas

perkataan "tidak layak untuk berkahwin;" perkataan
"atau";

_(b)_ dengan menggantikan subseksyen (2) dengan subseksyen

yang berikut:

"(2) Tiada perintah boleh dibuat atas alasan yang

dinyatakan dalam perenggan (l)fcj sehingga hukuman
itu telah menjadi muktamad dan suami atau isteri itu
telah pun menjalani satu tahun daripada hukuman itu.";

_(c)_ dalam subseksyen (3)—

(i) dengan memasukkan selepas perkataan "atas alasan"

perkataan "yang dinyatakan"; dan


-----

# Keluarga Islam (Wilayah-Wilayah Persekutuan) 9
 (Pindaan)

 (ii) dengan menggantikan perkataan "enam" dengan
 perkataan "dua belas"; dan

 (d) dalam subseksyen (4), dengan memasukkan selepas
 perkataan "mana-mana alasan" perkataan "yang dinyatakan".

 Pemotongan seksyen 58

 13. Akta ibu dipinda dengan memotong seksyen 58.

 Pindaan seksyen 59

 14. Subperenggan 59(2)(b) Akta ibu dipinda dalam teks bahasa kebangsaan dengan memasukkan selepas perkataan "kemahuan suaminya;" perkataan "atau".

 Pindaan seksyen 61

 15. Seksyen 61 Akta ibu dipinda dalam teks bahasa Inggeris dengan menggantikan perkataan "regardless of dengan perkataan "having regard to".

 Pindaan seksyen 73

 16. Subseksyen 73(1) Akta ibu dipinda—
 (a) dalam perenggan (c), dengan memotong perkataan "atau"
 yang terdapat selepas koma bernoktah;
 (b) dalam perenggan (d), dengan menggantikan noktah dengan
 perkataan "; atau"; dan

 (c) dengan memasukkan selepas perenggan (d) perenggan
 yang berikut:


# "(e)  apabila memberikan kebenaran kepada lelaki itu
 untuk berpoligami di bawah subseksyen 23(1).".


-----

# 10 Rang Undang-Undang

 Pindaan seksyen 79

 17. Subperenggan 79(cj(i) Akta ibu dipinda dengan memasukkan selepas perkataan "dirinya;" perkataan "atau".

 Pindaan seksyen 81

 18. Subseksyen 81(2) Akta ibu dipinda daiam tek  oahasa kebangsaan—
 (a) dalam perenggan (a),  dengan memotong perkataan
 "peringkatnya"; dan
 (b) dalam perenggan (c), dengan memotong perkataan
 "peringkatnya".

 Pindaan seksyen 107

 19. Seksyen 107 Akta ibu dipinda dalam nota bahu dengan menggantikan perkataan "Injunksi terhadap gangguan" dengan perkataan "Perintah tegahan".

 Seksyen baru 107A

 20. Akta ibu dipinda dengan memasukkan selepas seksyen 107 seksyen yang berikut:

 "Perintah larangan terhadap pelupusan harta sepencarian

 107A. (1) Mahkamah boleh, atas permohonan mana-mana pihak kepada sesuatu perkahwinan—
 (a) jika mana-mana prosiding hal ehwal suami isteri
 masih belum selesai; atau


# (b) dalam mana-mana prosiding yang Mahkamah boleh
 membuat perintah di bawah seksyen 122,

 membuat suatu perintah melarang isteri atau suami, mengikut mana-mana yang berkenaan, daripada melupuskan apa-apa aset yang telah diperoleh mereka, secara usaha bersama atau


-----

_Keluarga Islam (Wilayah-Wilayah Persekutuan)_ 11

_(Pindaan)_

usaha satu pihak semata-mata, semasa perkahwinan mereka
berkuat kuasa jika Mahkamah berpuas hati adalah perlu untuk
berbuat demikian.

(2) Kegagalan untuk mematuhi perintah yang dibuat di bawah

subseksyen (1) boleh dikenakan hukuman sebagai suatu
penghinaan kepada Mahkamah.".

**Pindaan seksyen 114**

**21.** Perenggan 1 \4(g) Akta ibu dipinda dengan memasukkan selepas
perkataan "kesahtarafan;" perkataan "atau".

**Pindaan seksyen 121**

**22.** Akta ibu dipinda dengan menggantikan seksyen 121 dengan
seksyen yang berikut:

**"Rayuan**

**121. Apa-apa rayuan terhadap keputusan Mahkamah Rendah**

Syariah hendaklah dibuat kepada Mahkamah Tinggi Syariah,
dan apa-apa rayuan terhadap apa-apa keputusan Mahkamah
Tinggi Syariah hendaklah dibuat kepada Mahkamah Rayuan
Syariah.".

**Seksyen baru 122**

**23.** Akta ibu dipinda dengan memasukkan selepas seksyen 121
tajuk dan seksyen yang berikut:

_"Pembahagian Harta Sepencarian_

**Kuasa Mahkamah untuk memerintahkan pembahagian**
**harta sepencarian**

**122.** (1) Mahkamah hendaklah mempunyai kuasa, apabila
membenarkan lafaz talaq atau membuat suatu perintah
perceraian, untuk memerintahkan supaya apa-apa aset yang
diperoleh pihak-pihak semasa perkahwinan mereka melalui


-----

12 _Rang Undang-Undang_

usaha bersama mereka dibahagikan antara mereka atau supaya
apa-apa aset itu dijual dan hasil jualan itu dioahagikan antara
pihak-pihak itu.

(2) Pada menjalankan kuasa yang diberikan oleh subseksyen (1),

Mahkamah hendaklah mengambil kira tentang—

_(a)_ takat sumbangan yang dibuat oleh setiap pihai; dalam

bentuk wang, harta, atau kerja bagi memperoieh aset
itu;

_(b)_ apa-apa hutang yang belum dijelaskan oleh salah

satu pihak yang telah dilakukan bagi manfaat bersama
mereka; dan

_(c)_ keperluan anak-anak yang belum dewasa daripada

perkahwinan itu, jika ada,

dan, tertakluk kepada pertimbangan itu, Mahkamah hendaklah
membuat pembahagian yang sama banyak.

(3) Mahkamah hendaklah mempunyai kuasa, apabila

membenarkan lafaz talaq atau membuat suatu perintah
perceraian, untuk memerintahkan supaya apa-apa aset yang
diperoleh semasa perkahwinan melalui usaha satu pihak kepada
perkahwinan itu semata-mata dibahagikan antara pihak-pihak
itu atau supaya apa-apa aset itu dijual dan hasil jualan itu
dibahagikan antara pihak-pihak itu.

(4) Pada menjalankan kuasa yang diberikan oleh subseksyen (3),

Mahkamah hendaklah mengambil kira tentang—

_(a)_ takat sumbangan yang dibuat oleh pihak yang tidak

memperoieh aset itu kepada kebajikan keluarga dengan
memelihara rumahtangga atau menjaga keluarga; dan

_(b)_ keperluan anak-anak yang belum dewasa daripada

perkahwinan itu, jika ada,

dan, tertakluk kepada pertimbangan itu, Mahkamah boleh
membahagikan aset itu atau hasil jualan itu mengikut apa-apa
kadar yang difikirkan oleh Mahkamah sebagai munasabah,
tetapi, dalam apa-apa hal, pihak yang melalui usahanya aset
itu telah diperoleh hendaklah menerima kadar yang lebih besar.


-----

_Keluarga Islam (Wilayah-Wilayah Persekutuan)_ 13

_(Pindaan)_

(5) Bagi maksud seksyen ini, sebutan tentang aset yang

diperoleh semasa sesuatu perkahwinan termasuklah aset yang
dipunyai oleh satu pihak sebelum perkahwinan itu yang telah
dimajukan sebahagian besarnya dalam masa perkahwinan itu
oleh pihak yang satu lagi atau melalui usaha bersama mereka.".

**Pindaan seksyen 127**

**24.  Akta ibu dipinda dengan raenggantikan seksyen 127 dengan**
seksyen yang berikut:

**"Menganiayai isteri atau suami**

**127.** (1) Seseorang lelaki yang menganiayai isterinya atau
menipu isterinya akan hartanya, atau seseorang perempuan
yang menganiayai suaminya atau menipu suaminya akan
hartanya, melakukan suatu kesalahan dan hendaklah apabila
disabitkan dihukum dengan denda tidak melebihi satu ribu
ringgit atau pemenjaraan selama tempoh tidak melebihi enam
bulan atau kedua-duanya.

(2) Mahkamah boleh sebagai perintah tambahan mengarahkan

lelaki atau perempuan yang telah disabitkan di bawah
subseksyen (1) untuk membayar pampasan kepada isteri atau
suami yang telah ditipu hartanya, mengikut mana-mana yang
berkenaan.".

**Pindaan seksyen 130**

**25.** Seksyen 130  Akta ibu dipinda—

_(a)_ dalam nota bahu, dengan menggantikan perkataan "Jadi

murtad" dengan perkataan "Percubaan untuk menjadi
murtad"; dan

_(b)_ dalam teks bahasa Inggeris, dengan menggantikan perkataan

"an apostate" dengan perkataan "murtad".

**Pindaan seksyen 134**

**26.** Seksyen 134 Akta ibu dipinda—

_(a)_ dalam subseksyen (1), dengan menggantikan perkataan

"Enakmen" dengan perkataan "Akta";


-----

14 _Rang Undang-Undang_

_(b)_ dalam subseksyen (2), dengan menggantikan perkataan

"Enakmen" dengan perkataan "Akta"; dan

_(c)_ dalam perenggan (3)(c), dengan menggantikan perkataan

"akuan" dengan perkataan "iqrar".

**Seksyen baru 134A**

**27. Akta ibu dipinda dengan memasukkan selepas seksyen 134**
seksyen yang berikut:

**"Hukum Syarak**

**134A.** (1) Mana-mana peruntukan atau tafsiran peruntukan
di bawah Akta ini yang tidak selaras dengan Hukum Syarak
adalah tidak sah setakat ketidakselarasan itu.

(2) Jika terdapat lakuna atau jika apa-apa perkara tidak

diperuntukkan dengan nyata dalam Akta ini, Mahkamah
hendaklah memakai Hukum Syarak.".

HURAIAN

Rang Undang-Undang ini bertujuan untuk meminda Akta Undang-Undang Keluarga
Islam (Wilayah-Wilayah Persekutuan) 1984 ("Akta 303").

_2._ _Fasal 1 mengandungi tajuk ringkas dan peruntukan tentang permulaan kuat_

kuasa Akta yang dicadangkan.

3. _Fasal 2 bertujuan untuk meminda seksyen 2 Akta 303 untuk memasukkan_

takrif baru, untuk menggantikan takrif tertentu dan untuk memotong takrif bagi
istilah tertentu yang digunakan dalam Akta 303 berbangkit daripada pindaan
yang dicadangkan oleh Rang Undang-Undang int.

4. _Fasal 3 bertujuan untuk meminda seksyen 9 Akta 303 untuk menjelaskan_

lagi peruntukan sedia ada berkaitan dengan pertalian yang melarang perkahwinan.

5. _Fasal 6 bertujuan untuk meminda seksyen 23 Akta 303 untuk membolehkan_

Mahkamah menghendaki seseorang lelaki yang telah diberikan kebenaran untuk
mengamalkan poligami atau telah mendaftarkan perkahwinan secara poligaminya
di bawah seksyen itu untuk membayar nafkah kepada isteri atau isteri-isterinya
yang sedia ada, atau untuk memerintahkan pembahagian aset yang diperoleh
mereka semasa perkahwinan itu melalui usaha mereka bersama, jika terdapat
apa-apa permohonan oleh mana-mana pihak kepada perkahwinan itu.


-----

# Keluarga Islam (Wilayah-Wilayah Persekutuan) 15
 (Pindaan)

6. _Fasal 9 bertujuan untuk meminda seksyen 38 Akta 303 untuk menaikkan_

penalti yang diperuntukkan bagi kesalahan dengan sengaja membuat iqrar atau
pernyaiaan palsu. Denda maksimum dinaikkan daripada  RM1000.00 kepada
RM2000.00 dan tempoh pemenjaraan maksimum dinaikkan daripada enam bulan
kepada dua belas bulan.

7. _Fasal 12 bertujuan untuk meminda seksyen 52 Akta 303 untuk menjadikan_

seksyen itu selaras dengan Hukum Syarak meialui pemberian hak fasakh kepada
suami dan isleri.

8. _Fasal 16 bertujuan untuk meminda seksyen 73 Akta 303 untuk membolehkan_

Mahkamah memerimahkan seseorang lelaki untuk membayar nafkah bagi anaknya
apabila membenarkan lelaki itu mengamalkan poligami di bawah subseksyen
23(1).

9. _Fasal 20 bertujuan untuk memasukkan seksyen baru, iaitu seksyen 107A,_

ke dalam Akta 303. Seksyen baru ini bertujuan untuk membolehkan Mahkamah,
atas permohonan mana-mana pihak kepada sesuatu perkahwinan, untuk membuat
suatu pcrintah larangan terhadap pelupusan harta sepencarian oleh isteri atau
suami jika apa~apa prosiding hal ehwal suami isteri masih belum selesai di
Mahkamah.

10. _Fasal 22 bertujuan untuk meminda seksyen 121 Akta 303 untuk menyatakan_

dengan jelas bahawa rayuan terhadap mana-mana keputusan Mahkamah Rendah
Syariah hendaklah dibuat kepada Mahkamah Tinggi Syariah dan rayuan daripada
Mahkamah Tinggi Syariah hendaklah dibuat kepada Mahkamah Rayuan Syariah.

11. _Fasal 23 bertujuan untuk memasukkan suatu seksyen baru, iaitu seksyen_

122, ke dalam Akta 303. Seksyen baru ini memperkatakan kuasa Mahkamah
untuk memerintahkan pembahagian harta sepencarian.

12. _Fasal 24 bertujuan untuk meminda seksyen 127 Akta 303 untuk mengadakan_

peruntukan bahawa menganiayai suami atau isteri atau menipu suami atau isteri
akan hartanya menjadi suatu kesalahan dan apabila disabitkan hendaklah dihukum
dengan denda atau pemenjaraan atau kedua-duanya. Pindaan ini juga memberi
Mahkamah kuasa untuk membuat perintah tambahan untuk mengarahkan lelaki
atau perempuan yang tclah disabitkan kerana menipu isterinya atau suaminya
akan hartanya hendaklah membayar pampasan kepada suami atau isteri yang
telah ditipu itu.

13. _Fasal 27 bertujuan untuk memasukkan suatu seksyen baru, iaitu seksyen_

134A, ke dalam Akta 303. Seksyen baru ini memperuntukkan bahawa Hukum
Syarak akan dipakai jika terdapat apa-apa lakuna atau ketidakselarasan dalam
Akta 303.

14. Pindaan lain yang tidak diperkatakan secara khusus dalam Huraian ini

ialah pindaan yang kecil atau berbangkit.


-----

16 _Rang Undang-Undang_

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2381]


-----

