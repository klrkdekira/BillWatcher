---
Year: 2005
Bill: D.R.18/2005 - Rang Undang-Undang Akta Bank Islam (Pindaan) 2005 (Lulus)
Title: D.R.18/2005 - Rang Undang-Undang Akta Bank Islam (Pindaan) 2005 (Lulus)
Download URL: https://www.parlimen.gov.my/files/billindex/pdf/2005/DR%20182005.pdf
URL: https://www.parlimen.gov.my/files/billindex/pdf/2005/DR%20182005.pdf
---
---
Reading:
D.R.18/2005
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 18/2005**

RANG UNDANG-UNDANG

_b e r n a m a_

Suatu Akta untuk meminda Akta Bank Islam 1983.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Bank Islam (Pindaan)
2005.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Pindaan seksyen 2**

**2.** Akta Bank Islam 1983 [Akta 276], yang disebut "Akta ibu"
dalam Akta ini, dipinda dalam seksyen 2 —

_(a) dengan memasukkan selepas takrif "cawangan" takrif yang_

berikut:

' "deposit Islam" ertinya suatu jumlah wang atau

nilai wang yang diterima oleh atau dibayar kepada
mana-mana orang, di mana penerimaan dan pembayaran
itu adalah mengikut terma suatu perjanjian yang dibuat
di bawah mana-mana prinsip Syariah atas apa-apa asas
termasuk jagaan atau perkongsian untung;'; dan


-----

2 _Rang Undang-Undang_

_(b)_ dengan memotong takrif "liabiliti akaun pelaburan",

"liabiliti akaun simpanan", "liabiliti bermasa", "liabiliti
deposit lain" dan "liabiliti semasa".

**Pindaan seksyen 3**

**3.** Seksyen 3 Akta ibu dipinda dengan memasukkan selepas
subseksyen (5) subseksyen yang berikut:

"(5A) Mana-mana bank Islam yang dilesenkan di bawah seksyen

ini hendaklah disifatkan sebagai suatu institusi anggota di bawah
Akta Perbadanan Insurans Deposit Malaysia 2005 [Akta   ].".

**Pindaan seksyen 11**

**4.** Subseksyen 11(1) Akta ibu dipinda—

_(a)_ dengan  memotong  perkataan  "atau"  di  hujung

# perenggan (d);
 (b) dengan menggantikan koma di hujung perenggan (e) dengan

perkataan "; atau"; dan

_(c)_ dengan memasukkan selepas perenggan (e) perenggan

yang berikut:

"(f) telah terhenti menjadi suatu institusi anggota

di bawah Akta Perbadanan Insurans Deposit
Malaysia 2005,".

**Pindaan seksyen 16**

**5.** Seksyen 16 Akta ibu dipinda—

_(a)_ dengan menggantikan subseksyen (2) dengan subsekysen

yang berikut:

"(2) Jumlah atau jumlah minimum aset yang

ditetapkan untuk dipegang hendaklah dinyatakan dalam
bentuk suatu peratusan yang aset itu hendaklah
mengandungi deposit Islam setiap bank Islam."; dan

_(b)_ dalam subseksyen (5), dengan menggantikan perkataan

liabiliti semasa, liabiliti akaun simpanan, liabiliti akaun
pelaburan, liabiliti bermasa dan liabiliti deposit lain" dengan
perkataan "deposit Islam".


-----

_Bank Islam (Pindaan)_ 3

**Pindaan seksyen 22**

**6.** Seksyen 22 Akta ibu dipinda dengan memasukkan selepas
subseksyen (2) subseksyen yang berikut:

"(3) Subseksyen (1) tidak terpakai bagi mana-mana perkiraan,

perjanjian atau skim yang dijalankan oleh mana-mana bank Islam
di bawah Akta Perbadanan Insurans Deposit Malaysia 2005.".

**Pindaan seksyen 34**

**7.** Seksyen  34  Akta  ibu  dipinda  dengan  menggantikan
subseksyen (4) dengan subseksyen yang berikut:

"(4) Subseksyen (3) tidak terpakai bagi pendedahan maklumat

atau dokumen kepada—

_(a)_ mana-mana pengarah, pegawai, pekerja atau ejen

Perbadanan Insurans Deposit Malaysia (selepas ini dalam
perenggan ini disebut sebagai "Perbadanan") yang
ditubuhkan di bawah Akta Perbadanan Insurans Deposit
Malaysia 2005 jika pendedahan itu adalah bagi maksud
penjalanan kuasa, pelaksanaan fungsi atau penunaian tugas
Perbadanan atau pengarah, pegawai, pekerja atau ejen
Perbadanan di bawah Akta itu; atau

_(b)_ juruaudit yang dilantik di bawah seksyen 17, pegawai

dan pekerja bank yang bermastautin di Malaysia.".

**Pindaan seksyen 45**

**8.** Akta ibu dipinda dengan menggantikan seksyen 45 dengan
seksyen yang berikut:

**"Keutamaan deposit Islam**

**45.** (1) Jika suatu bank Islam digulung di bawah perenggan
37(2)0), hasil likuidasi bank Islam itu hendaklah, tertakluk
kepada seksyen 10 Akta Prosiding Kerajaan 1956 _[Akta 359]_
dan subseksyen (2), dibayar kepada pendeposit diutamakan
atas semua liabiliti tak bercagar lain mengikut cara yang berikut:

_(a)_ deposit Islam berdasarkan jagaan; dan

_(b)_ deposit Islam lain.


-----

_Rang Undang-Undang_

(2) Jika seseorang telah dilantik di bawah perenggan 31(2)(d)

atau _(e),_ mengikut mana-mana yang berkenaan, atau suatu
bank Islam digulungkan di bawah perenggan 37(2)(/}, segala
kos, caj dan perbelanjaan wajar, termasuklah saraan, orang
yang dilantik itu hendaklah kena dibayar daripada aset bank
Islam diutamakan atas segala tuntutan yang lain.".

HURAIAN

Rang Undang-Undang ini bertujuan untuk meminda Akta Bank Islam 1983
("Akta 276").

2. _Fasal I mengandungi tajuk ringkas dan tarikh permulaan kuat kuasa Akta_
yang dicadangkan.

3. _Fasal 2 bertujuan untuk memasukkan takrif baru ke dalam seksyen 2 Akta 276_
untuk memudahkan pelaksanaan Akta Perbadanan Insurans Deposit Malaysia
2005 [Akta   ] ke atas bank Islam.

4. _Fasal 3 bertujuan untuk meminda seksyen 3 Akta 276 dengan memasukkan_
suatu subseksyen baru (5A) untuk menyifatkan mana-mana bank Islam berlesen
sebagai suatu institusi anggota di bawah Akta Perbadanan Insurans Deposit
Malaysia 2005.

5. _Fasal 4 bertujuan untuk meminda seksyen 11 Akta 276 untuk memberi_
kuasa kepada Menteri untuk membatalkan lesen suatu bank Islam jika ia telah
terhenti menjadi suatu institusi anggota di bawah Akta Perbadanan Insurans
Deposit Malaysia 2005.

6. _Fasal 5 bertujuan untuk meminda seksyen 16 Akta 276 dengan menggantikan_
subseksyen (2) dengan suatu peruntukan baru yang merujuk kepada suatu peratusan
aset yang ditetapkan hendaklah mengandungi deposit setiap bank Islam atau
apa-apa liabiliti lain sebagaimana yang ditentukan oleh Bank Negara atau sebagai
suatu peratusan sebagaimana yang boleh diubah oleh Bank Negara.

7. _Fasal 6 bertujuan untuk meminda seksyen 22 Akta 276 untuk memasukkan_
suatu peruntukan baru untuk mengecualikan Perbadanan Insurans Deposit Malaysia
daripada mendapatkan kebenaran Menteri bagi apa-apa perkiraan, perjanjian
atau skim yang dicadangkan.

8. _Fasal 7 bertujuan untuk meminda seksyen 34 Akta 276 dengan menggantikan_
subseksyen (4) dengan subseksyen yang baru bagi memperuntukkan keperluan
kerahsiaan perbankan tidak terpakai bagi maklumat yang diberikan kepada
mana-mana pengarah, pegawai, pekerja atau ejen Perbadanan Insurans Deposit
Malaysia di bawah Akta Perbadanan Insurans Deposit Malaysia 2005.


-----

_Bank Islam (Pindaan)_ 5

_9. Fasal 8_ bertujuan untuk menggantikan seksyen 45 Akta 276 dengan suatu
seksyen yang baru bagi memperuntukkan pemeringkatan bagi deposit Islam
apabila suatu bank Islam digulungkan di bawah perenggan _37(2)(f)_ dan untuk
menyatakan bahawa apa-apa kos, caj dan perbelanjaan yang patut oleh seorang
yang dilantik di bawah perenggan 37(2)(d), (e) dan (f) hendaklah kena dibayar
daripada aset bank Islam diutamakan atas segala tuntutan yang lain.

_IMPL1KAS1 KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2492]


-----

