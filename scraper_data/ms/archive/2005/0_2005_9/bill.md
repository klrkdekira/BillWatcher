---
Year: 2005
Bill: D.R.11/2005 - Rang Undang-Undang Pendaftaran Kapal Layar Antarabangsa Langkawi (Pindaan) 2005 (Lulus)
Title: D.R.11/2005 - Rang Undang-Undang Pendaftaran Kapal Layar Antarabangsa Langkawi (Pindaan) 2005 (Lulus)
Download URL: https://www.parlimen.gov.my/files/billindex/pdf/2005/DR112005.pdf
URL: https://www.parlimen.gov.my/files/billindex/pdf/2005/DR112005.pdf
---
---
Reading:
D.R.11/2005
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 11/2005**

RANG UNDANG-UNDANG

_b e r n am a_

Suatu Akta untuk meminda Akta Pendaftaran Kapal Layar
Antarabangsa Langkawi 2003.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1)  Akta ini bolehlah dinamakan Akta Pendaftaran Kapal Layar**
Antarabangsa Langkawi (Pindaan) 2005.

(2)  Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Pindaan seksyen 2**

**2.** Akta Pendaftaran Kapal Layar Antarabangsa Langkawi 2003

_[Akta 630], yang disebut "Akta ibu" dalam Akta ini, dipinda dalam_
seksyen 2—

_(a) dalam takrif "kapal layar persendirian" —_

(i) dalam perenggan (a), dengan memotong perkataan

"atau" yang terdapat selepas koma bernoktah;

(ii) dalam perenggan (b), dengan memasukkan selepas

koma bernoktah perkataan "atau"; dan


-----

_Rang Undang-Undang_

(iii) dengan memasukkan selepas perenggan (b)

perenggan yang berikut:

_"(c) pemajak atau pencarter;";_

_(b)_ dalam takrif "Mahkamah", dengan memasukkan selepas

perkataan "Malaysia" perkataan ", atau berhubung dengan
prosiding berkenaan, mana-mana mahkamah yang
mempunyai bidang kuasa dalam perkara yang dengannya
prosiding itu berkaitan"; dan

_(c)_ dalam takrif "perakuan tanan", dengan memotong perkataan

"dengan mematuhi peraturan-peraturan tanan".

**Pindaan seksyen 6**

**3. Subseksyen 6(7) Akta ibu dipinda dengan menggantikan perkataan**
"transkrip rasmi" dengan perkataan "cabutan yang diperakui".

**Pindaan seksyen 8**

**4.** Subseksyen 8(1) Akta ibu dipinda dalam perenggan (a) dengan
memasukkan selepas perkataan "Malaysia" perkataan "atau orang
perseorangan yang bukan rakyat Malaysia".

**Seksyen baru 9A**

**5.** Akta ibu dipinda dengan memasukkan selepas seksyen 9 seksyen
yang berikut:

**"Pendaftaran sementara semasa pemindahan hakmilik**

**pemunyaan kapal layar atau bahagian**

**9A.** (1) Sesuatu permohonan untuk pendaftaran sementara
sesuatu kapal layar semasa pemindahan hakmilik pemunyaan
kapal layar itu atau sesuatu bahagian mengenai kapal layar itu
boleh, tertakluk kepada syarat yang ditetapkan, dibuat kepada
Ketua Pengarah dalam borang yang ditetapkan dan hendaklah
disertakan dengan fi yang ditetapkan.

(2) Apabila sesuatu kapal layar didaftarkan sementara, Ketua

Pengarah hendaklah mengeluarkan berkenaan dengan kapal
layar itu suatu perakuan pendaftaran sementara dalam borang
yang ditetapkan.


-----

_Pendaftaran Kapal Layar Antarabangsa Langkawi_ 3

_(Pindaan)_

(3)  Bagi mengelakkan keraguan—

_(a)_ sesuatu kapal layar yang didaftarkan di bawah seksyen

ini hendaklah disifatkan sebagai suatu kapal layar
Langkawi; dan

_(b)_ apa-apa rujukan tentang "pemunya" dalam Akta ini

hendaklah, sepanjang tempoh pendaftaran sementara
kapal layar itu, disifatkan sebagai suatu rujukan tentang
orang yang kepadanya pemunyaan kapal layar itu
atau bahagian mengenai kapal layar itu sedang
dipindahkan hakmiliknya.".

**Pindaan seksyen 10**

**6.** Seksyen 10 Akta ibu dipinda dengan memotong subseksyen (3).

**Pindaan seksyen** **11**

**7.** Seksyen 11 Akta ibu dipinda dengan menggantikan perkataan
"pelayaran" dengan perkataan "pengendalian".

**Pindaan seksyen 12**

**8.** Subseksyen 12(1) Akta ibu dipinda dengan memasukkan sebelum
perkataan "mendaftarkan" perkataan ", atas permintaan pemunya
baru,".

**Seksyen baru 12A**

**9.** Akta ibu dipinda dengan memasukkan selepas seksyen 12 seksyen
yang berikut:

**"Pendaftaran perubahan**

**12A.** (1) Jika sesuatu kapal layar Langkawi diubah sebegitu
rupa sehingga tidak bersamaan dengan butir yang berhubungan
dengan tanan atau perihalan kapal layar itu sebagaimana yang
terkandung dalam Daftar Kapal Layar, Ketua Pengarah
hendaklah, apabila sesuatu permohonan dibuat kepadanya oleh
pemunya kapal layar itu dan apabila menerima suatu perakuan


-----

_Rang Undang-Undang_

daripada seorang juruukur yang menyatakan butir mengenai
perubahan itu, sama ada menyebabkan perubahan itu didaftarkan
atau mengarahkan supaya kapal layar itu didaftarkan semula.

(2) Bagi maksud pendaftaran suatu perubahan dalam sesuatu

kapal layar, perakuan pendaftaran hendaklah dikemukakan
kepada Ketua Pengarah, dan sama ada perakuan itu boleh
disimpan oleh Ketua Pengarah dan suatu perakuan baru
dikeluarkan yang mengandungi perihalan mengenai kapal layar
itu sebagaimana yang diubah, atau suatu pengendorsan boleh
dibuat dan ditandatangani pada perakuan pendaftaran yang
sedia ada yang mengandungi suatu notasi mengenai perubahan
itu.

(3) Butir mengenai perubahan sepertimana yang telah dibuat,

dan hakikat bahawa suatu perakuan pendaftaran baru telah
dikeluarkan, atau suatu pengendorsan telah dibuat pada perakuan
pendaftaran yang sedia ada, hendaklah dicatatkan dalam Daftar
Kapal Layar.".

**Pindaan seksyen 13**

**10. Subseksyen 13(2) Akta ibu dipinda dengan menggantikan**
perkataan "boleh" dengan perkataan "hendaklah".

**Pindaan seksyen 14**

**11. Seksyen 14 Akta ibu dipinda dengan memasukkan selepas**
subseksyen (2) subseksyen yang berikut:

"(3) Dalam hal keadaan sebagaimana yang disifatkan sesuai

oleh Ketua Pengarah, dia boleh mengeluarkan suatu faksimile
atau versi penghantaran elektronik yang lain perakuan
pendaftaran pendua itu, yang tidak lagi sah sebaik sahaja
perakuan pendaftaran pendua itu sendiri diterima oleh
pemunya.".

**Pindaan seksyen 17**

**12. Perenggan 17(6)(b) Akta ibu dipinda dengan memasukkan**
sebelum perkataan "tanda" perkataan "ukiran dan".


-----

_Pendaftaran Kapal Layar Antarabangsa Langkawi_ 5

_(Pindaan)_

**Pindaan seksyen 18**

**13.** Subseksyen 18(4) Akta ibu dipinda—

_(a)_ dengan menggantikan perkataan "peraturan-peraturan tanan

yang dibuat di bawah Akta ini" dengan perkataan
"peraturan-peraturan"; dan

_(b)_ dengan memotong perkataan "tanan" yang terdapat sebaik

selepas perkataan "semula mengikut peraturan-peraturan".

**Pindaan seksyen 19**

**14.** Subseksyen 19(5) Akta ibu dipinda dengan memasukkan sebelum
perkataan "ditandakan" perkataan "diukir dan".

**Pindaan seksyen 20**

**15.** Seksyen 20 Akta ibu dipinda—

_(a)_ dalam nota bahu, dengan menggantikan perkataan

# "Penandaan" dengan perkataan "Pengukiran dan penandaan";

 (b) dengan memasukkan sebelum perkataan "ditandai" di mana
mana jua terdapat perkataan "diukir dan"; dan

_(c)_ dalam subseksyen (3) —

(i) dengan memasukkan selepas perkataan "kapal layar"

perkataan "atau suatu kapal layar tertentu"; dan

(ii) dengan memasukkan selepas perkataan "seksyen

ini" perkataan ", tertakluk kepada apa-apa syarat
yang dia boleh kenakan".

**Pindaan seksyen 25**

**16.** Seksyen 25 Akta ibu dipinda dengan memasukkan selepas
subseksyen (7) subseksyen yang berikut:

"(8) Sesuatu kapal layar yang dicarter sebagai kapal kosong

yang didaftarkan di bawah seksyen ini hendaklah bagi maksud
Akta ini dianggap sebagai suatu kapal layar Langkawi dan


-----

6 _Rang Undang-Undang_

kehendak mengenai suatu kapal layar Langkawi di bawah
Akta ini hendaklah terpakai kepada kapal layar sedemikian
sehingga takat kehendak itu berkaitan.

(9) Jika suatu kapal layar yang dicarter sebagai kapal kosong

didaftarkan di bawah seksyen ini, hak ataupun kepentingan
ketuanpunyaan pemunya berkenaan dengan kapal layar itu,
atau hak dan obligasi mana-mana pihak kepada suatu kontrak,
Ml jualan,gadai janji,caj atau suratcaralain yang mewujudkan
atau melupuskan suatu kepentingan undang-undang atau ekuiti
dalam kapal layar itu, sama ada wujud pada tarikh pendaftaran
kapal layar itu di bawah seksyen ini atau yang diwujudkan
selepas tarikh itu, tidak akan terjejas oleh pendaftaran sedemikian
atau tertakluk kepada Akta ini.".

**Pindaan seksyen 26**

**17.** Seksyen 26 Akta ibu dipinda—

_(a)_ dalam perenggan (l)(c), dengan memasukkan sebelum

perkataan "ditandai" perkataan "diukir dan"; dan

_(b)_ dalam subseksyen (2), dengan menggantikan perkataan

"seksyen 9" dengan perkataan "seksyen 8 dan 9".

**Pindaan seksyen 27**

**18.** Seksyen 27 Akta ibu dipinda—

_(a)_ dalam subseksyen (1), dengan menggantikan perkataan

"boleh" dengan perkataan "hendaklah, jika dia berpuas
hati,"; dan

_(b)_ dalam subseksyen (2), dengan menggantikan perkataan

"seksyen 9" dengan perkataan "seksyen 8 dan 9".

**Pindaan seksyen 28**

**19.** Seksyen 28 Akta ibu dipinda dengan memotong perkataan
"dan apa-apa perkara atau persoalan yang berhubungan dengan
pindah hakmilik, perpindahan dan gadai janji hendaklah ditentukan
dengan merujuk kepada undang-undang negara tempat pendaftaran
utama".


-----

_Pendaftaran Kapal Layar Antarabangsa Langkawi_ _7_

_(Pindaan)_

**Pindaan seksyen 29**

20. Subseksyen 29(3) Akta ibu dipinda dengan menggantikan
perkataan "Pendaftaran" dengan perkataan "Kecuali bagi pendaftaran
pemunyaan dan gadai janji, jika ada, yang akan tetap tidak terjejas
dalam Pejabat Pendaftaran, pendaftaran".

**Pindaan seksyen 33**

21. Seksyen 33 Akta ibu dipinda—

_(a)_ dengan memotong perkataan "harta mengenai" di mana
mana jua terdapat; dan

_(b)_ dalam subseksyen (1), dengan menggantikan perkataan

"Mahkamah Tinggi" di mana-mana jua terdapat dengan
perkataan "Mahkamah".

**Seksyen baru 33A**

**22.** Akta ibu dipinda dengan memasukkan selepas seksyen 33 dan
sebelum Bab 3 seksyen yang berikut:

**"Kuasa Mahkamah**

**33A.** Mahkamah boleh, jika difikirkannya patut tanpa
menjejaskan penjalanan apa-apa kuasa lain Mahkamah, atas
permohonan mana-mana orang yang berkepentingan, membuat
suatu perintah yang melarang bagi suatu masa yang dinyatakan,
apa-apa urusan dengan suatu kapal layar Langkawi atau apaapa bahagian mengenai kapal layar itu, dan Mahkamah boleh
membuat perintah itu atas apa-apa terma atau syarat yang
difikirkannya adil, boleh enggan untuk membuat perintah itu
atau boleh membatalkan perintah itu apabila dibuat, dengan
atau tanpa kos, dan pada amnya boleh bertindak dalam kes itu
sebagaimana yang dikehendaki mengikut keadilan kes itu,
dan KetuaPengarah, tanpa menjadi suatu pihak kepada prosiding
itu, hendaklah, apabila perintah itu atau suatu salinan rasmi
perintah itu disampaikan kepadanya, mematuhi perintah
itu.".


-----

8 _Rang Undang-Undang_

**Pindaan seksyen 34**

**23.** Seksyen 34 Akta ibu dipinda—

_(a)_ dalam subseksyen (3), dengan menggantikan perkataan

"mengikut susunan gadai janji itu dikemukakan kepadanya
bagi tujuan pendaftaran" dengan perkataan "mengikut
cara yang ditetapkan"; dan

_(b)_ dengan memasukkan selepas subseksyen (3) subseksyen

yang berikut:

"(4) Bagi maksud subseksyen (1), "kapal layar

Langkawi" termasuklah sesuatu kapal layar yang sedang
dibina.".

**Pindaan seksyen 35**

**24.** Seksyen 35 Akta ibu dipinda—

_(a)_ dengan menomborkan semula peruntukan yang sedia ada

sebagai subseksyen (1) seksyen itu;

_(b)_ dalam subseksyen (1), dengan memotong perkataan

", melainkan jika ditetapkan selainnya,"; dan

_(c)_ dengan memasukkan selepas subseksyen (1) subseksyen

yang berikut:

"(2) Sesuatu gadai janji berkenaan dengan suatu kapal

layar yang sedang dibina hendaklah, bagi maksud
menentukan keutamaan di bawah Akta ini atau
mana-mana undang-undang yang lain, dan dalam semua
perkara yang lain, dianggap sebagai suatu gadai janji
yang didaftarkan bagi suatu kapal layar Langkawi dan
hendaklah terus dianggap sedemikian sehingga gadai
janji itu dilepaskan, walaupun kapal layar yang sedang
dibina itu terhenti didaftarkan di bawah Akta ini; dan
suatu kapal layar yang sedang dibina hendaklah, bagi
maksud suatu gadai janji berkenaan dengan kapal layar
yang sedang dibina itu di bawah Akta ini atau
mana-mana undang-undang yang lain, dianggap sebagai
harta maritim.".


-----

_Pendaftaran Kapal Layar Antarabangsa Langkawi_ 9

_(Pindaan)_

**Seksyen baru 36A**

**25.** Akta ibu dipinda dengan memasukkan selepas seksyen 36
seksyen yang berikut:

**"Gadai janji tidak** **terjejas oleh kebankrapan**

**36A.** Sesuatu gadai janji yang didaftarkan bagi suatu kapal
layar Langkawi atau sesuatu bahagian mengenai kapal layar
itu tidak terjejas oleh apa-apa tindakan kebankrapan yang
dilakukan oleh penggadai janji selepas tarikh pendaftaran gadai
janji itu, walaupun penggadai janji pada permulaan
kebankrapannya mempunyai kapal layar itu atau bahagian
mengenai kapal layar itu dalam pemilikan, perintah atau
pelupusannya, atau penggadai janji itu ialah pemunya kapal
layar itu atau bahagian mengenai kapa! layar itu yang diketahui,
dan gadai janji itu hendaklah mendapat keutamaan berbanding
dengan apa-apa hak, tuntutan atau kepentingan dalam kapal
layar itu atau bahagian mengenai kapal layar itu mana-mana
pemiutang lain bankrap itu atau mana-mana pemegang amanah
atau pemegang serah hak bagi pihak pemiutang itu.".

**Pindaan seksyen 38**

**26.** Seksyen 38 Akta ibu dipinda dalam nota bahu dengan
menggantikan perkataan "pemegang gadai janji" dengan perkataan
"penggadai janji".

**Pindaan seksyen 45**

**27.** Subseksyen 45(2) Akta ibu dipinda dengan memasukkan selepas
perkataan "pelayaran" perkataan "dan tidak dalam tempat berlabuh
yang selamat yang mana kapal layar itu boleh ditinggaikan tanpa
jagaan".

**Pindaan seksyen 46**

**28.** Seksyen 46 Akta ibu dipinda—

_(a) dalam nota bahu, dengan memasukkan selepas perkataan_

"anak kapal" perkataan "pengawasan"; dan


-----

10 _Rang Undang-Undang_

_(b) dengan memasukkan selepas perkataan "anak kapal"_

perkataan "pengawasan".

**Pindaan tajuk Penggal 2 Bahagian IV**

**29.** Tajuk Penggal 2 Bahagian IV Akta ibu dipinda dengan
memasukkan selepas perkataan "PERKHIDMATAN" perkataan
", PENGAMBILAN KERJA DAN PELEPASAN".

**Seksyen baru 46A**

**30.** Akta ibu dipinda dalam Penggal 2 Bahagian IV dengan
memasukkan selepas tajuk dan sebelum seksyen 47 seksyen yang
berikut:

"Pemakaian Akta ini bagi pengambilan kerja nakhoda atau

**anak kapal**

**46A.** Peruntukan Akta ini hendaklah terpakai berkenaan dengan
pengambilan kerja seorang nakhoda atau anak kapal suatu
kapal layar Langkawi.".

**Pindaan seksyen 47**

**31. Seksyen 47 Akta ibu dipinda—**

_(a)_ dalam subseksyen (1) —

(i) dengan menggantikan perkataan "dengan pemunya

kapal layar itu" dengan perkataan "dengan orang
yang mengambilnya bekerja"; dan


(ii) dengan menggantikan perkataan "pihak pemunya

kapal layar itu" dengan perkataan "pihak mereka";
dan


_(b)_ dengan memasukkan selepas subseksyen (4) subseksyen

yang berikut:

"(5) Sesuatu kontrak perseorangan berkenaan dengan

pengambilan kerja seorang anak kapal suatu kapal layar
Langkawi hendaklah batal dan tidak sah sehingga takat
kontrak perseorangan itu berlawanan atau tidak selaras
dengan terma suatu perjanjian anak kapal yang dibuat
menurut seksyen ini.


-----

_Pendaftaran Kapal Layar Antarabangsa Langkawi     11_

_(Pindaan)_


(6) Ketua Pengarah boleh memberikan pengecualian

berkenaan dengan kapal layar Langkawi dan anak kapal
yang tertentu daripada kehendak seksyen ini jika dia
menentukan bahawa anak kapal yang akan diambil
kerja selainnya di bawah suatu perjanjian anak kapal
akan diberikan perlindungan yang secukupnya.

(7) Jika suatu pengecualian diberikan di bawah

subseksyen (6), suatu salinan dokumen sebagai
keterangan bagi pengecualian itu hendaklah dibawa di
atas kapal layar Langkawi itu.".

**Penggantian seksyen 49**

**32. Akta ibu dipinda dengan menggantikan seksyen 49 dengan**
seksyen yang berikut:

**"Pelepasan anak kapal**

**49.** (1) Pelepasan seorang anak kapal daripada sesuatu kapal
layar Langkawi hendaklah mematuhi tatacara yang ditetapkan,
yang termasuk tatacara yang perlu diikuti berkenaan dengan
anak kapal yang ditinggalkan di sesuatu pelabuhan atau tempat
selainnya melalui pelepasan daripada kapal layar itu.

(2) Jika sesuatu kapal layar Langkawi terhenti didaftarkan

di Langkawi di bawah Akta ini, mana-mana anak kapal yang
diambil kerja di atas kapal layar itu hendaklah disifatkan telah
dilepaskan daripada kapal layar itu sama ada atau tidak dia
sebenarnya telah dilepaskan, melainkan dia memberikan keizinan
secara bertulis untuk terus bekerja di atas kapal layar itu,
yang dalam hal itu, seksyen 49A dan 49B hendaklah terpakai
berhubung dengan upahnya seolah-olah kapal layar itu tetap
sebagai suatu kapal layar Langkawi.".

**Seksyen baru 49A dan 49B**

**33. Akta ibu dipinda dengan memasukkan selepas seksyen 49**
seksyen yang berikut:

**"Pembayaran upah anak kapal**

**49A.** (1) Jika seorang anak kapal sesuatu kapal layar Langkawi
yang diambil kerja di bawah suatu perjanjian anak kapal
dilepaskan, upah yang genap masa untuk dibayar kepadanya


-----

# 12 Rang Undang-Undang

 di bawah perjanjian itu hendaklah dibayar kepadanya dengan penuh pada masa dia dilepaskan.

 (2) Jika apa-apa jumlah yang kena dibayar kepada seorang
 anak kapal tidak dibayar mengikut subseksyen (1), anak kapal itu berhak atas upah itu pada kadar yang terakhirnya kena dibayar di bawah perjanjian anak kapal bagi tiap-tiap hari yang upah itu tetap tidak dibayar bagi tempoh lima puluh enam hari berikutan masa pelepasan itu; dan jika apa-apa jumlah yang kena dibayar menurut kuasa subseksyen ini tetap tidak dibayar selepas tamat tempoh itu, jumlah itu akan membawa bunga pada kadar dua puluh peratus setahun.

 (3) Subseksyen (2) tidak terpakai jika kegagalan untuk
 membayar upah disebabkan oleh—

 (a) suatu pertikaian yang munasabah berkenaan dengan
 liabiliti;

 (b) perbuatan atau keingkaran anak kapal; atau

 (c) apa-apa sebab yang lain, yang bukan perbuatan salah
 atau keingkaran orang yang bertanggungjawab untuk membayar upah anak kapal itu atau pekhidmat atau ejennya.

 Akaun upah

 49B. (1) Nakhoda tiap-tiap kapal layar Langkawi hendaklah menyerahkan kepada tiap-tiap anak kapal yang diambil kerja di atas kapal layar itu di bawah suatu perjanjian anak kapal suatu akaun upah yang genap masa untuk dibayar kepadanya di bawah perjanjian anak kapal itu dan potongan yang tertakluk kepadanya upah itu kena dibayar.

 (2) Akaun itu hendaklah diserahkan tidak lewat dari dua
 puluh empat jam sebelum masa pelepasan anak kapal itu atau, jika dia dilepaskan tanpa notis atau dengan notis yang kurang dari dua puluh empat jam, pada masa dia dilepaskan.".


-----

_Pendaftaran Kapal Layar Antarabangsa Langkawi     13_

_(Pindaan)_

**Pindaan seksyen 50**

**34.** Seksyen 50 Akta ibu dipinda—

_(a)_ dalam subseksyen (1) —

(i) dalam teks bahasa kebangsaan, dengan menggantikan

perkataan "gaji" dengan perkataan "upah"; dan

(ii) dengan memasukkan selepas perkataan "kapal layar

Langkawi itu" perkataan "yang di atasnya dia
bekerja"; dan

_(b)_ dalam subseksyen (2) —

(i) dengan menggantikan perkataan "apa-apa terma

dalam perjanjian anak kapal yang telah dibuat
dengan" dengan perkataan "terma apa-apa perjanjian
yang dibuat dengan nakhoda atau"; dan

(ii) dengan memasukkan selepas perkataan "dibayar

kepada" perkataan "nakhoda atau".

**Seksyen baru 51A**

**35. Akta ibu dipinda dengan memasukkan selepas seksyen 51 dan**
sebelum Penggal 3 seksyen yang berikut:

# "Sekatan penyerahhakan dan gadaian ke atas upah

**51A.** Berkenaan dengan upah yang genap masa atau terakru
kepada seorang nakhoda atau anak kapal yang diambil kerja
di atas suatu kapal layar Langkawi—

_(a)_ upah itu tidak boleh tertakluk kepada penahanan;

_(b)_ suatu penyerahhakan upah sebelum ia terakru tidak

terikat kepada nakhoda atau anak kapal itu, dan
pembayaran upah kepada nakhoda atau anak kapal
itu hendaklah sah walaupun apa-apa penyerahhakan
atau gadaian yang terdahulu; dan

_(c)_ suatu surat kuasa wakil atau kuasa bagi penerimaan

upah itu tidak boleh menjadi tidak batal.".


-----

14 _Rang Undang-Undang_

**Pindaan seksyen 53**

36. Seksyen 53 Akta ibu dipinda dengan memasukkan selepas
subseksyen (1) subseksyen yang berikut:

"(1A) Sesuatu permohonan untuk dokumen pengenalan anak

kapal hendaklah dibuat kepada Ketua Pengarah dalam borang
yang ditetapkan, dan hendaklah disertakan dengan fi yang
ditetapkan.".

**Pindaan seksyen 54**

**37. Akta ibu dipinda dengan menggantikan seksyen 54 dengan**
seksyen yang berikut:

"54. (1) Ketua Pengarah boleh mengeluarkan kepada seorang
anak kapal yang diambil kerja atau telah bekerja di atas suatu
kapal layar Langkawi sesuatu buku pelepasan yang mengandungi
butir yang ditetapkan, termasuk butir berkenaan dengan
pemegang buku pelepasan itu.

(2) Ketua Pengarah boleh menghendaki anak kapal untuk

memohon bagi suatu buku pelepasan dalam borang yang
ditetapkan dan hendaklah disertakan dengan fi yang ditetapkan.

(3) Ketua Pengarah boleh mengeluarkan semula atau menarik

balik sesuatu buku pelepasan.".

a

**Pindaan seksyen 58**

**38. Subseksyen 58(12) Akta ibu dipinda—**

_(a)_ dengan memasukkan selepas perkataan "Jika" perkataan

"tanpa sebab-sebab yang boleh diterima oleh Ketua
Pengarah,"; dan

_(b)_ dengan memasukkan selepas perkataan "peraturan
peraturan yang dibuat di bawah seksyen ini" perkataan
"dan gagal untuk meremedi pelanggaran atau kegagalan
sedemikian dalam tempoh masa yang dinyatakan".


-----

_Pendaftaran Kapal Layar Antarabangsa Langkawi     15_

_(Pindaan)_

**Pindaan seksyen 60**

**39. Subseksyen 60(2) Akta ibu dipinda—**

_(a)_ dengan menggantikan perenggan (k) dengan perenggan

yang berikut:

_"(k)_ menetapkan dan mengadakan peruntukan bagi fi

yang kena dibayar berkaitan dengan penyediaan
apa-apa perkhidmatan oleh Ketua Pengarah atau
apa-apa perkara lain di bawah Akta ini, termasuk
dius tanan tahunan, cara untuk memungut dan
membayar fi sedemikian dan bagi perkara yang
berhubungan dengan kegagalan untuk membayar
fi sedemikian;";

_(b)_ dalam perenggan (n), dengan menggantikan perkataan

"memastikan keselamatan" dengan perkataan "keselamatan,
kesihatan dan kebajikan";

_(c)_ dengan menggantikan perenggan (o) dengan perenggan

yang berikut:

_"(o)_ mengadakan peruntukan untuk memberikan kuat

kuasa kepada peruntukan yang berkaitan dalam
mana-mana konvensyen antarabangsa dan surat
cara triti yang lain yang mana Malaysia adalah
suatu pihak, setakat mana konvensyen atau surat
cara triti itu berhubung dengan keselamatan
maritim, sekuriti maritim dan perlindungan alam
sekitar marin mengenai kapal layar;";

_(d)_ dengan menggantikan perenggan (p) dengan perenggan

yang berikut:

_"(p)_ mengadakan peruntukan bagi pembangunan kod

yang mengawal selia perkara berkenaan dengan
keselamatan maritim, sekuriti maritim,

perlindungan alam sekitar marin dan apa-apa
perkara teknikal dan berhubung dengan anak kapal
lain yang berkaitan dengan kapal layar
Langkawi;";


-----

# 16 Rang Undang-Undang

 (e) dalam perenggan (q), dengan memasukkan selepas
 perkataan "mengadakan peruntukan mengenai" perkataan "tatacara berkenaan dengan pengambilan kerja dan pelepasan, dan"; dan
 (f) dalam perenggan (r), dengan menggantikan perkataan
 "dan penyenggaraan" dengan perkataan ", penyenggaraan dan penyerahan".

 Seksyen baru 60A dan 60B

 40. Akta ibu dipinda dengan memasukkan selepas seksyen 60 seksyen yang berikut:

 "Perubahan fi

 60A. Menteri boleh, apabila ternyata padanya perlu atau suai manfaat, membuat apa-apa perubahan kepada fi yang ditetapkan sebagaimana yang difikirkannya sesuai.

 Pengubahsuaian borang

 60B. Ketua Pengarah boleh membuat apa-apa pengubahsuaian kepada borang yang ditetapkan sebagaimana yang difikirkannya perlu dan patut.".

 Seksyen baru 61A dan 61B

 41. Akta ibu dipinda dengan memasukkan selepas seksyen 61 seksyen yang berikut:

 "Pemfailan elektronik dokumen

 61A. (1) Ketua Pengarah boleh menyediakan suatu perkhidmatan bagi pemfailan atau penyerahsimpanan elektronik mana-mana dokumen yang dikehendaki oleh Akta ini atau peraturan-peraturan yang dibuat di bawah Akta ini untuk dikemukakan kepada Ketua Pengarah.


# (2) Seseorang yang bercadang untuk menggunakan
 perkhidmatan yang disediakan di bawah subseksyen (1) hendaklah menjadi seorang pelanggan kepada perkhidmatan itu dengan membayar fi yang ditetapkan dan mematuhi apa- apa terma dan syarat sebagaimana yang ditentukan oleh Ketua Pengarah.


-----

_Pendaftaran Kapal Layar Antarabangsa Langkawi     17_

_(Pindaan)_

(3) Hanya seseorang pelanggan kepada perkhidmatan yang

disediakan di bawah subseksyen (1) boleh memfail dan menyerah
simpan dokumen secara elektronik dengan Ketua Pengarah.

(4) Ketua Pengarah boleh menentukan dokumen yang boleh

difailkan atau diserah simpan secara elektronik.

(5) Suatu dokumen yang difailkan atau diserah simpan secara

elektronik di bawah seksyen ini hendaklah disifatkan telah
mematuhi kehendak bagi pengemukaan dokumen sedemikian
jika dokumen itu disampaikan atau dihantar kepada Ketua
Pengarah mengikut apa-apa cara sebagaimana yang ditentukan
oleh Ketua Pengarah.

(6) Suatu dokumen yang dikehendaki supaya disetem,

ditandatangani atau dimeterai hendaklah, jika dokumen itu
dikehendaki supaya difailkan atau diserah simpan secara
elektronik, diperakui atau disahkan mengikut apa-apa cara
sebagaimana yang ditentukan oleh Ketua Pengarah.

(7) Suatu salinan atau cabutan daripada mana-mana dokumen

yang difail atau diserah simpan secara elektronik dengan Ketua
Pengarah di bawah subseksyen (1) yang dibekalkan atau
dikeluarkan oleh Ketua Pengarah dan diperakui di bawah
tandatangan Ketua Pengarah sebagai salinan yang benar atau
cabutan daripada dokumen sedemikian hendaklah boleh diterima
sebagai keterangan dalam apa-apa prosiding sebagai mempunyai
kesahan yang sama dengan dokumen asal.

(8) Jika sesuatu dokumen difailkan atau diserah simpan

secara elektronik dengan Ketua Pengarah, Ketua Pengarah
tidak bertanggungan bagi apa-apa kerugian atau kerosakan
yang ditanggung oleh mana-mana orang oleh sebab apa-apa
jua jenis kesilapan atau peninggalan atau yang bagaimana jua
pun berbangkit yang terdapat dalam apa-apa dokumen yang
diperoleh oleh mana-mana orang di bawah perkhidmatan yang
dirujuk dalam subseksyen (1), jika kesilapan atau peninggalan
itu dibuat dengan suci hati dan dalam penjalanan biasa penunaian
kewajipan Ketua Pengarah atau yang berlaku atau berbangkit
akibat daripada apa-apa kecacatan atau kerosakan dalam
perkhidmatan atau pada kelengkapan yang digunakan bagi
penyediaan perkhidmatan itu.


-----

18 _Rang Undang-Undang_

**Perbelanjaan untuk penghantaran dokumen**

**61B.** Jika berkaitan dengan apa-apa perkhidmatan, transaksi
atau perkara Ketua Pengarah berpendapat bahawa perbelanjaan
telah ditanggung untuk menghantarkan maklumat atau dokumen
lain ke terapat di dalam Malaysia atau di luar Malaysia melalui
pos, telegram, faksimile atau cara seumpama yang lain, maka
hendaklah kena dibayar sebagai tambahan kepada fi yang
ditetapkan, perbelanjaan yang ditanggung berkenaan dengan
perkhidmatan, transaksi atau perkara itu.".

HURAIAN

Rang Undang-Undang ini bertujuan untuk meminda Akta Pendaftaran Kapal
Layar Antarabangsa Langkawi 2003 ("Akta 630").

_2._ _Fasal 1 mengandungi tajuk ringkas dan peruntukan tentang tarikh permulaan_

kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 630 untuk menggantikan_

takrif bagi ungkapan tertentu yang berbangkit daripada pindaan yang dicadangkan
dalam Rang Undang-Undang ini.

4. _Fasal 4 bertujuan untuk meminda seksyen 8 Akta 630 untuk membenarkan_

orang perseorangan yang bukan rakyat Malaysia untuk mendaftarkan suatu
kapal layar yang dipunyai olehnya di Langkawi.

5. _Fasal 5 bertujuan untuk memasukkan suatu seksyen baru 9A ke dalam_

Akta 630 yang mengadakan peruntukan bagi pendaftaran sementara suatu kapal
layar apabila pemunyaan kapal layar itu atau suatu bahagian mengenai kapal
layar itu sedang dipindahkan hakmiliknya.

6. _Fasal 8 bertujuan untuk meminda seksyen 12 Akta 630 untuk memperuntukkan_
bahawa Ketua Pengarah boleh, atas permintaan pemunya baru kapal layar Langkawi,
mendaftarkan semula kapal layar itu, jika ada perubahan dalam pemunyaan
kapal layar itu.

7. _Fasal 9 bertujuan untuk memasukkan suatu seksyen baru 12A ke dalam_
Akta 630 yang mengadakan peruntukan bahawa jika tanan atau perihalan suatu
kapal layar Langkawi diubah sehingga tidak bersamaan dengan butir sedemikian
sepertimana yang terkandung dalam Daftar Kapal Layar, Ketua Pengarah boleh
sama ada menyebabkan perubahan itu diendors pada perakuan pendaftaran yang
sedia ada atau mengarahkan supaya kapal layar itu didaftarkan semula.


-----

_Pendaftaran Kapal Layar Antarabangsa Langkawi     19_

_(Pindaan)_

8. _Fasal 11 bertujuan untuk memasukkan subseksyen baru (3) ke dalam seksyen_

14 Akta 630 untuk membolehkan Ketua Pengarah mengeluarkan suatu faksimile
atau versi penghantaran elektronik yang lain perakuan pendaftaran pendua itu,
yang tidak lagi sah sebaik sahaja perakuan pendua itu sendiri diterima oleh
pemunya.

9. _Fasal 16 bertujuan untuk memasukkan dua subseksyen baru ke dalam_
seksyen 25 Akta 630, iaitu subseksyen (8) dan (9). Subseksyen (8) memperuntukkan
bahawa sesuatu kapal layar yang dicarter sebagai kapal kosong yang didaftarkan
di bawah seksyen 25 hendaklah bagi maksud Akta ini dianggap sebagai suatu
kapal layar Langkawi. Subseksyen (9) memasukkan peruntukan yang berhubungan
dengan hak atau kepentingan ketuanpunyaan pemunya kapal layar yang telah
dicarter sebagai kapal kosong di bawah Akta 630, dan juga hak dan obligasi
pihak kepada suatu kontrak, bil jualan, gadai janji, gadaian atau surat cara lain
yang mewujudkan atau melupuskan suatu kepentingan undang-undang atau
ekuiti dalam kapal layar sedemikian.

10. _Fasal 19 bertujuan untuk meminda seksyen 28 Akta 630 untuk menyatakan_

dengan jelas bahawa peruntukan dalam Akta 630 yang berhubungan dengan
pindah hakmilik, perpindahan dan gadai janji tidak terpakai kepada sesuatu
kapal layar yang dicarter sebagai kapal kosong yang didaftarkan di bawah
seksyen 25 Akta 630.

11. _Fasal 20 bertujuan untuk meminda seksyen 29 Akta 630 untuk_

memperuntukkan bahawa jika sesuatu kapal layar Langkawi didaftarkan dalam
pejabat pendaftaran carter kapal kosong suatu bidang kuasa yang lain, perkara
berkaitan dengan pendaftaran pemunyaan dan gadai janji kapal layar itu, jika
ada, akan tetap tidak terjejas dalam Pejabat Pendaftaran, sementara perkara lain
berkaitan dengan pendaftaran kapal layar itu dalam Pejabat Pendaftaran akan
digantung.

12. _Fasal 22 bertujuan untuk memasukkan seksyen baru 33A ke dalam_

Akta 630 untuk membolehkan Mahkamah membuat suatu perintah yang melarang
apa-apa urusan dengan sesuatu kapal layar Langkawi atau sesuatu bahagian
mengenai kapal layar itu.

13. _Fasal 24 bertujuan untuk memasukkan subseksyen baru (2) ke dalam_

seksyen 35 Akta 630 untuk memperuntukkan mengenai penentuan keutamaan
berkenaan dengan gadai janji sesuatu kapal layar yang sedang dibina.

14. _Fasal 25 bertujuan untuk memasukkan seksyen baru 36A ke dalam_

Akta 630 untuk mengadakan peruntukan berkenaan dengan suatu perbuatan
kebankrapan yang dilakukan oleh penggadai janji selepas tarikh pendaftaran
gadai janji sesuatu kapal layar Langkawi atau sesuatu bahagian mengenai kapal
layar itu.

15. _Fasal 30 bertujuan untuk memasukkan seksyen baru 46A ke dalam_

Akta 630 yang mengadakan peruntukan mengenai pengambilan kerja seorang
nakhoda atau anak kapal sesuatu kapal layar Langkawi yang akan dikawal selia
oleh Akta 630.


-----

20 _Rang Undang-Undang_

16. _Fasal 31 bertujuan untuk memasukkan subseksyen (5), (6) dan (7) ke_

dalam seksyen 47 Akta 630. Subseksyen (6) dan (7) rnembolehkan Ketua Pengarah
memberi pengecualian kepada kapal layar Langkawi dan anak kapal yang tertentu
daripada mematuhi kehendak yang berkaitan dengan perjanjian anak kapal
sepertimana yang diperuntukkan dalam seksyen 47.

17. _Fasal 32 bertujuan untuk meminda seksyen 49 Akta 630 untuk membolehkan_

tatacara ditetapkan berkenaan dengan pelepasan anak kapal daripada suatu kapal
layar Langkawi, termasuk yang berkenaan dengan anak kapal yang ditinggalkan
di pelabuhan atau tempat selainnya melalui pelepasan daripada kapal layar itu.

18. _Fasal 33 bertujuan untuk memasukkan dua seksyen baru ke dalam_

Akta 630, iaitu seksyen 49A dan 49B. Seksyen 49A menyatakan tentang peruntukan
yang berhubungan dengan pembayaran upah yang genap masa kepada anak
kapal yang telah dilepaskan daripada suatu kapal layar Langkawi. Seksyen 49B
mengenakan suatu obligasi atas nakhoda suatu kapal layar Langkawi untuk
mengadakan suatu akaun upah yang genap masa kepada tiap-tiap anak kapal
yang diambil kerja di atas kapal layar itu di bawah suatu perjanjian anak kapal.

19. _Fasal 35 bertujuan untuk memasukkan seksyen baru 51A ke dalam_

Akta 630 yang mengadakan peruntukan berkenaan dengan penahanan dan
penyerahhakan upah yang genap masa atau terakru kepada nakhoda atau anak
kapal yang diambil kerja di atas suatu kapal layar Langkawi.

20. _Fasal 36 bertujuan untuk memasukkan subseksyen baru (1A)_ ke dalam

seksyen 53 Akta 630 yang menyatakan cara bagi permohonan untuk suatu
dokumen pengenalan anak kapal.

21. _Fasal 37 bertujuan untuk meminda seksyen 54 Akta 630 memperuntukkan_

bahawa Ketua Pengarah boleh mengeluarkan, mengeluarkan semula, atau menarik
balik suatu buku pelepasan.

22. _Fasal 38 bertujuan untuk meminda subseksyen 58(12) Akta 630 menyatakan_

cara tindakan boleh diambil oleh Ketua Pengarah berkenaan dengan kegagalan
seseorang pemegang lesen untuk mematuhi syarat lesen yang dikeluarkan di
bawah seksyen 58.

23. _Fasal 39 bertujuan untuk meminda subseksyen 60(2) Akta 630, iaitu_

perenggan (k), (n), (o), (p), (q) dan (r). Perenggan (p) memberi Menteri kuasa
untuk membuat peraturan-peraturan bagi pembangunan kod yang mengawal
selia perkara yang berkaitan dengan keselamatan maritim, sekuriti maritim,
perlindungan alam sekitar marin, dan perkara teknikal dan yang berhubungan
dengan anak kapal lain.

24. _Fasal 40 bertujuan untuk memasukkan dua seksyen baru ke dalam_

Akta 630, iaitu seksyen 60A dan 60B. Seksyen 60A memberi Menteri kuasa
untuk mengubah fi yang ditetapkan, sementara seksyen 60B membolehkan Ketua
Pengarah untuk mengubah suai borang yang ditetapkan.

25. _Fasal 41 bertujuan untuk memasukkan dua seksyen baru ke dalam_

Akta 630, iaitu seksyen 61A dan 61 B. Seksyen 61A mengadakan peruntukan
mengenai pemfailan atau penyerahsimpanan secara elektronik dokumen yang
dikehendaki untuk dikemukakan kepada Ketua Pengarah. Seksyen 61 B


-----

_Pendaftaran Kapal Layar Antarabangsa Langkawi    21_

_(Pindaan)_

memperuntukkan bahawa perbelanjaan yang ditanggung berkenaan dengan
mengadakan apa-apa perkhidmatan, transaksi atau perkara hendaklah, sebagai
tambahan kepada fi yang ditetapkan, kena dibayar.

26. Pindaan lain yang tidak diperkatakan dengan khusus dalam Huraian ini
merupakan pindaan kecil atau berbangkit.

_IMPUKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2454]


-----

