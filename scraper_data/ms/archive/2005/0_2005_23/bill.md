---
Year: 2005
Bill: D.R.25/2005 - Rang Undang-Undang Akta Saraan Hakim (Pindaan) 2005 (Lulus)
Title: D.R.25/2005 - Rang Undang-Undang Akta Saraan Hakim (Pindaan) 2005 (Lulus)
Download URL: https://www.parlimen.gov.my/files/billindex/pdf/2005/DR%20252005.pdf
URL: https://www.parlimen.gov.my/files/billindex/pdf/2005/DR%20252005.pdf
---
---
Reading:
D.R.25/2005
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 25/2005**

RANG UNDANG-UNDANG

# b e r n am a

Suatu Akta untuk meminda Akta Saraan Hakim 1971.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Saraan Hakim (Pindaan)
2005.

(2) Akta ini disifatkan telah mula berkuat kuasa pada

21 Mac 2005.

**Pindaan seksyen 1A**

**2.** Akta Saraan Hakim 1971 [Akta 45], yang disebut "Akta ibu"
dalam Akta ini, dipinda dalam seksyen 1A dalam takrif "persaraan"
dengan menggantikan perenggan (a) dengan perenggan yang berikut:

_"(a) persaraan daripadajawatan Hakim di bawah seksyen 8(a);"._


-----

2 _Rang Undang-Undang_

**Pindaan seksyen 8**

**3.** Seksyen 8 Akta ibu dipindaâ€”

_(a)_ dengan menggantikan perenggan (a) dengan perenggan

yang berikut:

_"(a) bersara daripada jawatan Hakim apabila mencapai_

umur enam puluh enam tahun atau sehingga suatu
masa kemudiannya tetapi masa itu tidak boleh
kemudian daripada enam bulan selepas dia
mencapai umur itu menurut Fasal (1) Perkara
125 Perlembagaan Persekutuan;"; dan

_(b)_ dalam perenggan (d), dengan menggantikan perkataan

"enam puluh lima tahun" dengan perkataan "enam puluh
enam tahun atau pada bila-bila masa selepas dia mencapai
umur itu jika dia sedang memegang jawatan itu menurut
Fasal (1) Perkara 125 Perlembagaan Persekutuan".

**Pengekalan pencen dan faedah lain**

**4.** (1) Hakim yang telah dilantik sebelum 21 Mac 2005 dan tidak
memilih umur persaraan yang disebut dalam perenggan 8(a)
Akta ibu hendaklah berhak mendapat pencen dan faedah lain di
bawah Akta ibu seolah-olah Akta ibu tidak dipinda oleh Akta ini.

(2) Bagi maksud perenggan 8(d) Akta ibu, sebutan mengenai

umur enam puluh lima tahun hendaklah terus terpakai bagi Hakim
yang disebut dalam subseksyen (1) seolah-olah Akta ibu tidak
dipinda oleh Akta ini.

**Pengesahan pemberian pencen dan faedah lain**

**5.** Pencen dan faedah lain yang diberikan kepada Hakim bagi
tempoh dia memegang jawatan itu selepas mencapai umur enam
puluh lima tahun menurut Fasal (1) Perkara 125 Perlembagaan
Persekutuan sebelum 21 Mac 2005, hendaklah disifatkan telah
diberikan dengan sah.


-----

_Saraan Hakim (Pindaan)_ 3

HURAIAN

Rang Undang-Undang ini bertujuan untuk meminda Akta Saraan Hakim 1971
("Akta 45") berbangkit daripada pindaan yang dibuat kepada Fasal (1) Perkara
125 Perlembagaan Persekutuan yang telah menaikkan umur persaraan Hakim
daripada enam puluh lima tahun kepada enam puluh enam tahun. Pindaan yang
dicadangkan adalah kepada takrif "persaraan" dalam seksyen 1A dan kepada
seksyen 8 Akta 45 sebagaimana yang dinyatakan masing-masing dalam fasal
_2_ dan _3._ Rang Undang-Undang ini diberikan kuat kuasa ke belakang kepada
tarikh pindaan kepada Perkara 125 mula berkuat kuasa.

Bagi mengelakkan keraguan, fasal 4 memperuntukkan pengekalan hak kepada

pencen dan faedah lain di bawah Akta 45 bagi Hakim yang memilih untuk
bersara pada umur enam puluh lima tahun. Fasal 5 bertujuan untuk mengesahkan
pemberian pencen dan faedah lain yang diberikan kepada Hakim yang tempoh
jawatannya dilanjutkan kepada apa-apa tempoh yang tidak kemudian daripada
enam bulan selepas dia mencapai umur enam puluh lima tahun menurut kuasa
Perkara 125 Perlembagaan Persekutuan.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[2])2467]


-----

