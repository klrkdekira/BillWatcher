---
Year: 2005
Bill: D.R.26/2005 - Rang Undang-Undang Akta Makanan (Pindaan) 2005 (Lulus)
Title: D.R.26/2005 - Rang Undang-Undang Akta Makanan (Pindaan) 2005 (Lulus)
Download URL: https://www.parlimen.gov.my/files/billindex/pdf/2005/DR%20262005.pdf
URL: https://www.parlimen.gov.my/files/billindex/pdf/2005/DR%20262005.pdf
---
---
Reading:
D.R.26/2005
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 26/2005**

RANG UNDANG-UNDANG

_b e r n a m a_

Suatu Akta untuk meminda Akta Makanan 1983.

**DIPERBUAT oleh Parlimen Malaysia seperti yang berikut:**

**Tajuk ringkas**

**1.** Akta ini bolehlah dinamakan Akta Makanan (Pindaan) 2005.

**Pindaan seksyen** **2**

**2.** Akta Makanan 1983 [Akta 281], yang disebut "Akta ibu" dalam
Akta ini, dipinda dalam seksyen 2—

_(a)_ dalam takrif "pegawai diberi kuasa" dengan menggantikan

perkataan "inspektor kesihatan" dengan perkataan
"penolong pegawai kesihatan persekitaran"; dan

_(b)_ dengan memasukkan selepas takrif "keraian" takrif yang

berikut:

‘ "kesalahan boleh kompaun" ertinya kesalahan di

bawah Akta ini atau mana-mana peraturan yang dibuat
di bawah Akta ini dan yang ditetapkan melalui peraturanperaturan yang dibuat di bawah Akta ini sebagai
kesalahan boleh kompaun.[’].


-----

2 _Rang Undang-Undang_

**Seksyen baru 32B**

**3. Akta ibu dipinda dengan memasukkan selepas seksyen 32A**
seksyen yang berikut:

**"Kuasa untuk memerintahkan kehadiran di mahkamah**

**32B.** (1) Jika Pengarah atau mana-mana pegawai diberi kuasa
mempunyai alasan yang munasabah bagi mempercavai bahawa
mana-mana orang melakukan suatu kesalahan di bawah Akta
ini, dia boleh, sebagai ganti membuat permohonan kepada
mahkamah untuk mendapatkan saman, dengan serta-merta
menyampaikan kepada orang itu suatu notis yang
memenntahkan orang itu supaya hadir di hadapan mahkamah
Majistret yang paling hampir yang mempunyai bidang kuasa
untuk membicarakan kesalahan itu, pada masa dan tarikh
yang dinyatakan dalam notis itu.

(2) Jika mana-mana orang yang disampaikan suatu notis

sebagaimana yang diperuntukkan oleh subseksyen (1) gagal
hadir dengan sendiri atau melalui peguam, mahkamah boleh
jika berpuas hati bahawa notis itu telah disampaikan,
mengeluarkan suatu waran bagi penangkapan orang itu
melainkan jika didapati adalah tidak semunasabahnya mungkin
bagi orang itu untuk hadir sedemikian atau dalam hal suatu
kesalahan boleh kompaun, orang itu telah dibenarkan
mengkompaunkan kesalahan itu dalam tempoh yang dinyatakan
dalam notis itu menurut seksyen 33.

(3) Notis di bawah subseksyen (1) hendaklah sebagaimana

yang ditetapkan melalui peraturan-peraturan.".

**Pindaan seksyen 33**

**4.  Seksyen 33 Akta ibu dipinda—**

_(a) dengan menggantikan subseksyen (1) dan (2) dengan_

subseksyen yang berikut:

"(1) Pengarah atau mana-mana pegawai diberi kuasa

yang diberi kuasa oleh Pengarah boleh, dengan keizinan
bertulis Pendakwa Raya, mengkompaunkan apa-apa
kesalahan boleh kompaun yang dilakukan oleh
mana-mana orang dengan membuat suatu tawaran bertulis
kepada orang itu dan dengan mengutip daripada orang
itu suatu amaun yang tidak melebihi lima puluh peratus
amaun maksimum denda bagi kesalahan yang dilakukan
itu.


-----

_Makanan (Pindaan)_ 3

(2) Apa-apa pembayaran kompaun di bawah seksyen

ini hendaklah dibuat di tempat yang dinyatakan dalam
notis di bawah seksyen 32B dan dalam tempoh yang
dinyatakan dalam notis itu atau, dalam hal jika pelanjutan
tempoh diberikan, dalam tempoh itu."; dan

_(b) dengan memotong subseksyen (5)._

HURAIAN

Rang Undane-Undang ini bertujuan untuk meminda Akta Makanan 1985
("Akta 281").

2. _Fasal I raengandungi tajuk ringkas_ Akta yang dicadangkan.

3. _Fasal 2 bertujuan untuk meminda seksyen 2 Akta 28 I. Pindaan ini bertujuan_

untuk menggantikan perkataan "inspektor kesihatan" dalam takrif "pegawai
diberi kuasa" dengan perkataan "penolong pegawai kesihatan persekitaran" dan
untuk memasukkan takrif baru "kesalahan boleh kompaun" ke dalam
Akta 281.

4. _Fasal 3 bertujuan untuk meminda Akta 281 dengan memasukkan seksyen_

baru 32B untuk memberi kuasa kepada Pengarah atau mana-mana pegawai
diberi kuasa yang mempunyai alasan yang munasabah bagi mempercayai bahawa
mana-mana orang telah melakukan kesalahan di bawah Akta 281 untuk
mengeluarkan suatu notis, sebagai ganti saman, yang memerintahkan orang itu
supaya nadir di hadapan mahkamah Majistret yang paling hampir yang mempunyai
bidang kuasa untuk membicarakan kes itu pada masa dan tarikh yang dinyatakan
dalam notis itu.

5. _Fasal 4 bertujuan untuk meminda seksyen 33 Akta 281. Pindaan ini bertujuan_

untuk menggantikan subseksyen (1) dan (2) dan untuk memotong subseksyen (5).
Subseksyen (1) dan (2) digantikan bagi menyatakan bahawa apa-apa pembayaran
kompaun hendaklah dibuat di tempat dan dalam tempoh yang dinyatakan dalam
notis di bawah seksyen 32B atau dalam apa-apa tempoh lain jika pelanjutan
diberikan.

6. Pindaan lain yang tidak diperkatakan dengan khusus dalam Huraian ini

merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

FPN(U-)24591


-----

