---
Year: 2005
Bill: D.R.12/2005 - Rang Undang-Undang Syarikat Kapal Layar Antarabangsa Langkawi 2005 (Lulus)
Title: D.R.12/2005 - Rang Undang-Undang Syarikat Kapal Layar Antarabangsa Langkawi 2005 (Lulus)
Download URL: https://www.parlimen.gov.my/files/billindex/pdf/2005/DR%20122005.pdf
URL: https://www.parlimen.gov.my/files/billindex/pdf/2005/DR%20122005.pdf
---
---
Reading:
D.R.12/2005
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 12/2005**


RANG UNDANG-UNDANG SYARIKAT KAPAL LAYAR

ANTARABANGSA LANGKAWI 2005

SUSUNAN FASAL

BAHAGIAN I


PERMULAAN

Fasal

1. Tajuk ringkas dan permulaan kuat kuasa

2. Tafsiran

3. Takrif subsidiari dan syarikat pemegangan

4. Syarikat berkaitan

5. Ketidakpakaian Akta Syarikat 1965

6. Tujuan dan aktiviti yang dibenarkan dan dilarang bagi syarikat Langkawi

BAHAGIAN II

PENTADBIRAN AKTA

7. Pendaftar Syarikat

8. Kuasa untuk memperoleh maklumat

9. Kuasa untuk menjalankan pemeriksaan

10. Kuasa untuk menjalankan penyiasatan

11. Kuasa untuk memeriksa orang

12. Penyerahan atau pemfailan dokumen dengan Pendaftar

13. Penyerahan atau pemfailan dokumen secara elektronik

14. Nilai keterangan dokumen yang diserahkan atau difailkan secara elektronik

15. Salinan asal disimpan di pejabat entiti pengurusan

16. Juruaudit yang diluluskan

17. Juruaudit syarikat

18. Pelikuidasi yang diluluskan

19. Daftar


-----

_Rang Undang-Undang_

BAHAGIAN III

PENUBUHAN SYARIKAT

PBNGGAL 1

PEMERBADANAN

Fasal

20. Pembentukan syarikat

21. Pendaftaran dan pemerbadanan

22. Permohonan bagi pendaftaran syarikat asing sebagai terus wujud
di Langkawi

23. Kelulusan terdahulu pada prinsipnya

24. Kehendak mengenai memorandum

PENCGAL 2

STATUS DAN NAMA

25. Kuasa syarikat

26. Transaksi ultra vires

27. Nama syarikat Langkawi

28. Pertukaran nama

29. Perkara persatuan

30. Perubahan memorandum atau perkara persatuan

31. Salinan memorandum dan perkara persatuan

32. Transaksi dan penubuhan cawangan

33. Larangan terhadap menjalankan perniagaan apabila syarikat Langkawi
tidak ada anggota

BAHAGIAN IV

SYER DAN GADAIAN

PEMGGAL 1

SYER

34. Penyata pengumpukan

35. Panggilan

36. Liabiliti rizab

37. Akaun premium syer

38. Kuasa untuk menerbitkan syer dan hak pengundian


-----

_Syarikat Kapal Layar Antarabangsa Langkawi_

Fasal

39. Syarikat Langkawi berurus niaga dalam syer sendiri, dsb.

40. Pcngkenselan syer perolehan semula oleh syarikat Langkawi

41. Menerbitkan syer dengan diskaun

42. Perubahan modal syer

43. Pengesahan syer yang diterbitkan dengan tidak sepatutnya

44. Ketetapan khas bagi pengurangan modal syer

45. Hak pemegang syer keutamaan hendakiah dinyatakan dalam perkara
persatuan

46. Syer keutamaan boleh tebus

47. Sekatan tcrhadap mempelawa pelaburan daripada awam

PENGGAL 2

HAKMILIK DAN PEMINDAHAN

48. Jenis syer

49. Penomboran syer

50. Perakuan hendakiah menjadi keterangan hakmilik

51. Syarikat Langkawi boleh mempunyai meterai syer

52. Surat cara pemindahan hakmilik dan pemindahan hakmilik oleh wakil
diri

53. Kewajipan syarikat Langkawi berkenaan dengan pengeluaran perakuan

PENGGAL 3

DAFTAR GADAIAN

54. Ketidakpakaian Penggal

55. Daftar gadaian

BAHAGIAN V

PHNGURUSAN DAN PENTADBIRAN

PENGGAL 1

PEJABAT DAN NAMA

56. Pejabat berdaftar syarikat Langkawi

57. Nama hendakiah dipamerkan di semua pejabat dan terdapat pada meterai,
surat, dsb.


-----

_Rang Undang'Undang_

PF.NGGAL2

PENGARAH DAN PEGAWAI

Fasal

58. Pengarah

59. Persetujuan untuk bertindak sebagai pengarah

60. Kesahan tindakan pengarah

61. Kuasa Pendaftar untuk menghalang orang daripada menguruskan syarikat
Langkawi

62. Penzahiran kepentingan dalam kontrak, harta, jawatan, dsb.

63. Kewajipan dan liabiliti pegawai

64. Setiausaha

65. Daftar pengarah dan pegawai

66. Kesalahan terhadap mana-mana peruntukan Akta ini yang dilakukan
oleh pengarah dan setiausaha

PENGOAL 3

MESYUARAT DAN PROSIDING

67. Mesyuarat anggota

68. Notis mesyuarat anggota

69. Kuorum, pengerusi, pengundian, dsb., dalam mesyuarat

70. Pengundian oleh anggota

71. Tindakan melalui persetujuan secara bertulis anggota

72. Kuasa Mahkamah untuk memerintahkan mesyuarat dipanggil

73. Ketetapan khas

74. Penyerahan salinan ketetapan dan perjanjian tcrtentu

75. Minit prosiding

PENGGAL 4 DAFTAR

ANGGOTA

76. Daftar anggota

77. Tempat daftar disimpan

78. Akibat keingkaran oleh ejen

79. Kuasa Mahkamah untuk membetulkan daftar


-----

_Syarikat Kapal Layar Antarabangsa Langkawi_ 5

PENGGAL5

PENYATA SYARIKAT

Fasal

80. Penyata syarikat Langkawi

BAHAGIAN VI

AKAUN DAN AUDIT

PENGGAL I

AKAUN

81. Akaun yang perlu disimpan

82. Akaun hendaklah dibentangkan di hadapan mesyuarat

83. Akaun dihantar kepada anggota

PENCGAL 2

AUDIT

84. Juruaudit hendaklah diiantik

85. Juruaudit tidak diperlukan dalam keadaan tertentu

86. Pemberhentian dan peletakan jawatan juruaudit

87. Saraan juruaudit

88. Juruaudit boleh menghadiri mesyuarat

89. Hak dan kewajipan juruaudit

BAHAGIAN VII

PERKIRAAN DAN PEMBENTUKAN SEMULA

90. Perkiraan

91. Peraturan-peraturan berkenaan dengan pengambilalihan dan percantuman

BAHAGIAN VIII

SYARIKAT LANGKAWI ASING

92. Pemakaian dan tafsiran

93. Pendaftaran syarikat Langkawi asing

94. Larangan dan sekatan ke atas syarikat Langkawi asing

95. Pejabat berdaftar syarikat Langkawi asing


-----

6 _Rang Undang-Undang_

Fasal

96. Penyata hendakiah diserahkan apabila dokumen, dsb., diubah

97. Penyampaian ke atas syarikat Langkawi asing

98. Pemberhentian perniagaan di Langkawi

99. Pelikuidasian atau pembubaran syarikat Langkawi asing di tempat
pemerbadanannya atau tempat asalnya

100. Nama syarikat Langkawi asing

101. Penyata syarikat Langkawi asing

BAHAGIAN IX

ENTITI PENGURUSAN

102. Pemberikuasaan entiti pengurusan

103. Pembatalan pemberikuasaan

BAHAGIAN X

PELBAGAI

104. Penerimaan dan penggulungan

105. Penyampaian dokumen ke atas syarikat Langkawi

106. Pemindahan hakmilik dari Langkawi

107. Kos prosiding di hadapan Mahkamah

108. Jaminan untuk kos

109. Pelupusan syer pemegang syer yang tidak diketahui di mana berada

110. Kuasa untuk memberi relief

111. Luar aturan dalam prosiding

112. Terjemahan surat cara

113. Dividen kena dibayar daripada keuntungan sahaja

114. Penggunaan perkataan "Corporation", dsb.

115. Penalti am

116. Penalti ingkar

117. Pendakwaan

118. Pengkompaunan kesalahan

119. Tatacara jika tidak dinyatakan

120. Peraturan-peraturan

121. Larangan oleh Menteri


-----

_Syarikat Kapal Layar Antarabangsa Langkawi_

Fasal

122. Kerahsiaan

123. Kuasa pengecualian

124. Fi, penalti dan pembatalan

125. Syarikat yang dibatalkan bertanggungan untuk fi, dsb.

126. Fi yang kena dibayar kepada Pendaftar

127. Kesan pembatalan

JADUAL


-----

RANG UNDANG-UNDANG

_b e r n a m a_

Suatu Akta bagi mengadakan peruntukan mengenai pemerbadanan,
pendaftaran dan pentadbiran syarikat kapal layar antarabangsa
di Langkawi dan mengenai perkara-perkara yang berkaitan
dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Syarikat Kapal Layar
Antarabangsa Langkawi 2005.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Tafsiran**

**2.** (1) Dalam Akta ini, melainkan jika konteksnya menghendaki
makna yang lain â€”

"aktiviti yang berhubungan dengan kapal layar" ertinya pemunyaan

kapal layar, pemunyaan pesawat udara (terutamanya helikopter)
yang dibawa di atas sesuatu kapal layar, pengurusan kapal layar,
pengambilan anak kapal dalam kapal layar dan latihannya, pencarteran


-----

10 _Rang Undang-Undang_

kapal layar, pembrokeran kapal layar atau selainnya pemasaran,
pembekalan dan perkhidmatan kapal layar, keselamatan kapal layar,
aktiviti kemudahan atau rekreasi atau percutian yang berhubungan
dengan kapal layar, atau apa-apa perniagaan Iain yang berhubungan
dengan kapal layar dan pelayaran sebagaimana yang ditentukan
oleh Pendaftar;

"buku" termasuklah apa-apa daftar atau rekod maklumat yang

lain dan apa-apa akaun atau rekod perakaunan, tidak kira bagaimana
sekalipun ia disusun, direkodkan atau disimpan, dan juga termasuk
apa-apa dokumen;

"bulan" ertinya suatu tempoh selama tiga puluh hari;

"debentur" ertinya apa-apa sekuriti bagi sesuatu perbadanan

berhubung dengan sesuatu gadaian ke atas aset perbadanan itu;

"dicetak" termasuklah ditaip atau dilitograf atau dikeluarkan

semula dengan apa-apa cara mekanikal;

"diperakui" ertinya diperakui mengikut cara yang ditetapkan

sebagai suatu dokumen tertentu atau sebagai suatu salinan benar
dokumen itu;

"diserahkan" ertinya diserahkan mengikut peruntukan Akta ini;

"ditetapkan" ertinya ditetapkan oleh atau di bawah Akta ini;

"dokumen" termasuklah saman, perintah dan proses undang
undang lain, serta notis dan daftar;

"dolar" ertinya suatu unit dolar dalam mata wang Amerika Syarikat;

"entiti pengurusan" ertinya perbadanan yang diberi kuasa oleh

Menteri untuk bertindak bagi pihak sesuatu syarikat Langkawi
atau syarikat Langkawi asing di bawah seksyen 102 Akta ini;

"gadaian" termasuklah suatu gadai janji dan apa-apa perjanjian

bagi memberi atau menyempurnakan suatu gadaian atau gadai
janji sama ada atas tuntutan atau selainnya;

"juruaudit yang diluluskan" ertinya seseorang yang diluluskan

di bawah subseksyen 16(1);


-----

_Syarikat Kapal Layar Antarabangsa Langkawi_ 11

"Langkawi" ertinya Pulau Langkawi dan semua pulau yang

bersebelahan yang lebih hampir kepada Pulau Langkawi daripada
tanah besar;

"Mahkamah" ertinya Mahkamah Tinggi atau seseorang hakim

Mahkamah Tinggi;

"memorandum", berhubung dengan sesuatu syarikat Langkawi,

ertinya memorandum persatuan syarikat itu yang sedang berkuat
kuasa, dan berhubung dengan sesuatu syarikat Langkawi asing,
ertinya piagam, statut, memorandum persatuan atau surat cara
yang menjadi atau menentukan perlembagaan syarikat itu;

"Menteri" ertinya Menteri yang dipertanggungkan dengan

tanggungjawab bagi perdagangan dalam negeri dan hal ehwal
pengguna;

"modal syer terbitan", berhubung dengan syer nilai tara, ertinya,

pada bila-bila masa tertentu, jumlah nilai tara semua syer suatu
syarikat Langkawi yang telah diterbitkan;

"orang" termasuklah sesuatu perbadanan, perkongsian, kumpulan

orang dan perbadanan seorang;

"pakar" ertinya seorang jurutera, penilai, akauntan, juruaudit

dan mana-mana orang lain yang profesion atau reputasinya memberi
autoriti kepada sesuatu pernyataan yang dibuat olehnya;

"pegawai", berhubung dengan sesuatu syarikat Langkawi atau

syarikat Langkawi asing, termasuklahâ€”

_(a)_ mana-mana pengarah, setiausaha atau orang lain yang

dilantik di bawah suatu resolusi pengarah untuk memegang
suatu jawatan yang dinyatakan;

_(b)_ mana-mana penerima dan pengurus mana-mana bahagian

pengusahaan syarikat itu yang dilantik di bawah suatu
kuasa yang terkandung dalam mana-mana surat cara; dan

_(c)_ mana-mana pelikuidasi syarikat itu yang dilantik dalam

suatu penggulungan sukarela;

tetapi tidaklah termasuk â€”

_(d)_ mana-mana penerima yang juga bukannya seorang

# pengurus;


-----

12 _Rang Undang-Undang_

_(e)_ mana-mana penerima dan pengurus yang dilantik oleh

Mahkamah; atau

_(f)_ mana-mana pelikuidasi yang dilantik oleh Mahkamah atau

oleh pemiutang;

"pelikuidasi yang diluluskan" ertinya seseorang yang diluluskan

di bawah subseksyen 18(1);

"pemastautin" ertinyaâ€”

_(a)_ berhubung dengan orang sebenar, seorang warganegara

atau pemastautin tetap Malaysia; atau

_(b)_ berhubung dengan mana-mana orang lain, seorang yang

telah  menubuhkan  suatu  tempat  perniagaan  dan
mengendalikan perniagaannya di Malaysia,

dan termasuklah seseorang yang diisytiharkan sebagai pemastautin
menurut seksyen 43 Akta Kawalan Pertukaran Wang 1953

_[Akta 17];_

"penaja", berhubung dengan sesuatu prospektus yang dikeluarkan

oleh atau yang berkaitan dengan suatu syarikat Langkawi, ertinya
seorang penaja syarikat itu yang menjadi suatu pihak dalam
penyediaan prospektus atau mana-mana bahagian prospektus itu
yang berkaitan, tetapi tidak termasuk mana-mana orang yang
bertindak hanya oleh sebab atas sifat profesionalnya atau atas
sifatnya sebagai penasihat;

"pencarum", berhubung dengan sesuatu syarikat Langkawi, ertinya

seseorang yang bertanggungan untuk mencarum kepada aset syarikat
itu sekiranya syarikat itu digulungkan, dan termasuklah pemegang
syer berbayar penuh dalam syarikat itu dan, sebelum penentuan
muktamad orang yang menjadi pencarum, termasuklah mana-mana
orang yang dikatakan sebagai seorang pencarum;

"Pendaftar" ertinya Pendaftar Syarikat di bawah Akta Syarikat

1965 _[Akta 125],_ dan termasuklah mana-mana Pendaftar Rantau,
Timbalan Pendaftar atau Penolong Pendaftar Syarikat;

"pengarah" ertinya mana-mana orang, tidak kira dengan apa jua

namanya disebut, yang memegang jawatan pengarah sesuatu syarikat
Langkawi atau syarikat Langkawi asing, dan termasuklah seseorang
yang mengikut arahan atau petunjuknya pengarah syarikat sedemikian
biasanya bertindak dan seorang pengarah gilir atau ganti;


-----

_Syarikat Kapal Layar Antarabangsa Langkawi_ 13

"peraturan-peraturan" ertinya peraturan-peraturan yang dibuat

di bawah Akta ini;

"perbadanan" ertinya sesuatu syarikat Langkawi, syarikat Langkawi

asing, syarikat domestik atau syarikat asing;

"pos" termasuklah komunikasi melalui mel, e-mel, kurier, tambang

muatan, teleks atau faksimile;

"prospektus" ertinya apa-apa prospektus, notis, pekeliling, iklan

atau pelawaan yang mempelawa permohonan atau tawaran daripada
awam untuk melanggan atau membeli, atau yang menawarkan
kepada awam untuk dilanggan atau dibeli, mana-mana syer atau
mana-mana unit syer dalam sesuatu syarikat Langkawi atau syarikat
Langkawi yang dicadangkan;

"syarikat asing" ertinyaâ€”

_(a)_ sesuatu syarikat, pertubuhan, persatuan atau badan lain

yang diperbadankan di luar Malaysia; atau

_(b)_ sesuatu pertubuhan, persatuan atau badan lain yang tidak

diperbadankan yang di bawah undang-undang tempat
asalnya boleh membawa guaman atau dibawa guaman
terhadapnya, atau memegang harta atas nama setiausaha
atau pegawai lain pertubuhan, persatuan atau badan itu
yang dilantik dengan sewajarnya bagi maksud itu, dan
yang tidak mempunyai ibu pejabat atau tempat utama
perniagaannya di Malaysia;

"syarikat domestik" ertinya sesuatu syarikat yang diperbadankan

di bawah Akta Syarikat 1965;

"syarikat Langkawi" ertinya sesuatu syarikat yang diperbadankan

di bawah Akta ini dan yang menjalankan aktiviti yang berhubungan
dengan kapal layar;

"syarikat Langkawi asing" ertinya sesuatu syarikat asing yang

didaftarkan di bawah Bahagian VIII;

"syer", berhubung dengan sesuatu syarikat Langkawi, ertinya

suatu syer dalam modal syer syarikat itu, dan termasuklah saham;

"tarikh pembayaran fi tahunan" ertinya tarikh yang fi tahunan

bagi sesuatu syarikat Langkawi hendaklah kena dibayar menurut
subseksyen 21(6);


-----

14 _Rang Undang-Undang_

"umpuk" termasuklah jual, terbit, serah hak dan pindah hak; dan

"pengumpukan" mempunyai erti yang bersamaan.

(2) Bagi maskud Akta i n i, seseorang hendaklah disifatkan

memegang sesuatu kepentingan benefisial dalam sesuatu syerâ€”

_(a)_ jika orang itu, sama ada berseorangan atau bersama dengan

orang lain, berhak (selainnya sebagai seorang pemegang
amanah bagi, bagi pihak, atau oleh sebab, orang lain)
untuk menerima, secara langsung atau tidak langsung,
apa-apa dividen berkenaan dengan syer itu atau untuk
menjalankan, atau untuk mengawal penjalanan, apa-apa
hak yang berkait dengan syer itu; atau

_(b)_ jika orang itu, iaitu suatu perbadanan, memegang apa
apa kepentingan benefisial dalam sesuatu syer perbadanan
lain yang memegang, atau yang subsidiarinya memegang,
apa-apa kepentingan benefisial dalam syer yang mulamula disebut itu.


(3) Apabila dalam Akta ini mana-mana orang yang memegang

atau menduduki sesuatu jawatan atau kedudukan tertentu disebut
atau dirujuk, sebutan atau rujukan itu hendaklah, melainkan jika
didapati tujuan yang berlawanan, dikira termasuk semua orang
yang hendaklah pada bila-bila masa selepas itu menduduki buat
sementara waktu jawatan atau kedudukan itu.

(4) Mana-mana peruntukan Akta ini yang mengatasi atau

mentafsirkan perkara persatuan bagi sesuatu perbadanan hendaklah,
kecuali jika diperuntukkan selainnya oleh Akta ini, terpakai berhubung
dengan perkara persatuan yang berkuat kuasa pada permulaan kuat
kuasa Akta ini, dan juga kepada perkara persatuan yang mula
berkuat kuasa selepas itu, dan hendaklah juga terpakai berhubung
dengan memorandum suatu perbadanan sebagaimana ia terpakai
berhubung dengan perkara persatuan perbadanan itu.

**Takrif subsidiari dan syarikat pemegangan**

3. (1) Bagi maksud Akta ini, sesuatu perbadanan hendaklah,
tertakluk kepada peruntukan subseksyen (3), disifatkan sebagai
suatu subsidiari perbadanan yang lain jikaâ€”

_(a) perbadanan yang satu lagi itu â€”_

(i) mengawal  keanggotaan  lembaga  pengarah

perbadanan yang mula-mula disebut itu;


-----

_Syarikat Kapal Layar Antarabangsa Langkawi_ 15

(ii) mengawal lebih daripada setengah kuasa pengundian

perbadanan yang mula-mula disebut itu; atau


(iii) memegang lebih daripada setengah modal syer

terbitan perbadanan yang mula-mula disebut itu
(tidak termasuk mana-mana bahagiannya yang tidak
mempunyai apa-apa hak untuk melibatkan diri yang
melebihi sesuatu amaun yang dinyatakan dalam
pembahagian sama ada keuntungan atau modal);
atau

_(b)_ perbadanan yang mula-mula disebut itu adalah suatu

subsidiari mana-mana perbadanan yang menjadi subsidiari
perbadanan yang satu lagi itu.

(2) Bagi maksud subseksyen (l),keanggotaan lembagapengarah

suatu perbadanan hendaklah disifatkan dikawal oleh perbadanan
yang lain jika perbadanan yang satu lagi itu, melalui penjalanan
kuasa yang boleh dijalankannya tanpa keizinan atau persetujuan
mana-mana orang lain, boleh melantik atau memberhentikan semua
atau majoriti pengarah itu, dan bagi maksud peruntukan ini
perbadanan yang satu lagi itu hendaklah disifatkan mempunyai
kuasa untuk membuat pelantikan sedemikian jikaâ€”

_(a)_ seseorang tidak boleh dilantik sebagai seorang pengarah

tanpa penjalanan kuasa sedemikian bagi faedahnya oleh
perbadanan yang satu lagi itu; atau

_(b)_ pelantikan seseorang sebagai seorang pengarah semestinya

berikutan daripada kedudukannya sebagai pengarah atau
pegawai lain perbadanan yang satu lagi itu.

(3) Dalam menentukan sama ada sesuatu perbadanan adalah

suatu subsidiari perbadanan yang lainâ€”

_(a)_ apa-apa syer yang dipegang atau kuasa yang boleh

dijalankan oleh perbadanan yang satu lagi itu atas sifat
pemegang amanah atau fidusiari hendaklah dikira sebagai
tidak dipegang atau tidak boleh dijalankan olehnya;

_(b)_ tertakluk kepada perenggan (c) dan (d), apa-apa syer

yang dipegang atau kuasa yang boleh dijalankan â€”

(i) oleh mana-mana orang sebagai penama bagi

perbadanan yang satu lagi itu (kecuali jika perbadanan
yang satu lagi itu hanya terlibat atas sifat pemegang
amanah atau fidusiari); atau


-----

16 _Rang Undang-Undang_

(ii) oleh, atau oleh penama bagi, sesuatu subsidiari

perbadanan yang satu lagi itu, yang bukannya suatu
subsidiari yang hanya terlibat atas sifat pemegang
amanah atau fidusiari,

hendaklah dikira sebagai dipegang atau boleh dijalankan
oleh perbadanan yang satu lagi itu;

_(c)_ apa-apa syer yang dipegang atau kuasa yang boleh

dijalankan oleh mana-mana orang menurut kuasa
peruntukan mana-mana debentur perbadanan yang
mula-mula disebut itu atau menurut suatu surat ikatan
amanah bagi menjamin apa-apa penerbitan debentur
sedemikian tidaklah boleh diambil kira; dan

_(d)_ apa-apa syer yang dipegang atau kuasa yang boleh

dijalankan oleh, atau oleh penama bagi, perbadanan yang
satu lagi itu atau subsidiarinya (yang tidak dipegang atau
tidak boleh dijalankan sebagaimana yang disebut dalam
perenggan (c)) hendaklah dikira sebagai tidak dipegang
atau tidak boleh dijalankan oleh perbadanan yang satu
lagi itu jika perniagaan biasa perbadanan yang satu lagi
itu atau subsidiarinya, mengikut mana-mana yang
berkenaan, termasuk pemberian pinjaman wang dan syer
itu dipegang atau kuasa itu boleh dijalankan sebagaimana
yang disebut terdahulu sebagai suatu jaminan hanya bagi
maksud suatu transaksi yang dibuat dalam perjalanan
biasa perniagaan itu.

(4) Sesuatu rujukan dalam Akta ini kepada syankat pemegangan

suatu perbadanan hendaklah dibaca sebagai suatu rujukan kepada
suatu perbadanan yang perbadanan yang terakhir disebut itu adalah
suatu subsidiarinya.

**Syarikat berkaitan**

**4.  Jika sesuatu perbadanan â€”**

_(a)_ adalah syarikat pemegangan suatu perbadanan yang lain;

_(b)_ adalah suatu subsidiari suatu perbadanan yang lain; atau

_(c)_ adalah suatu subsidiari bagi syarikat pemegangan suatu

perbadanan yang lain,


-----

_Syarikat Kapal Layar Antarabangsa Langkawi_ 17

perbadanan yang mula-mula disebut itu dan perbadanan yang satu
lagi itu hendaklah bagi maksud Akta ini disifatkan sebagai berkaitan
antara satu sama lain.

**Ketidakpakaian Akta Syarikat 1965**

**5.** Kecuali sebagaimana yang diperuntukkan dengan nyata selainnya
dalam Akta ini, peruntukan Akta Syarikat 1965 tidak terpakai
kepada sesuatu syarikat Langkawi atau syarikat Langkawi asing
yang diperbadankan atau didaftarkan di bawah Akta ini.

**Tujuan dan aktiviti yang dibenarkan dan dilarang bagi syarikat**
**Langkawi**

**6.** (1) Tertakluk kepada subseksyen (2), sesuatu syarikat Langkawi
boleh menjalankan apa-apa perniagaan yang sah di sisi undangundang berkenaan dengan aktiviti yang berhubungan dengan kapal
layar, tetapi syarikat itu tidak boleh menjalankan apa-apa perniagaan
dengan seseorang pemastautin Malaysia kecuali sebagaimana yang
diperuntukkan dalam subseksyen (3).

(2) Perniagaan yang dirujuk dalam subseksyen (1) sekiranya

dijalankan dalam, dari atau melalui Malaysia, hendaklah hanya
dijalankan dalam, dari atau melalui Langkawi.

(3) Tiada syarikat Langkawi boleh menjalankan apa-apa

perniagaan dengan seseorang pemastautin Malaysia kecuali
berhubung dengan aktiviti yang berhubungan dengan kapal layar
atau memperoleh pembiayaan atau pemberian pinjaman berhubung
dengan aktiviti yang berhubungan dengan kapal layar.

(4) Bagi maksud subseksyen (3), suatu syarikat Langkawi tidak

boleh dikira sebagai menjalankan perniagaan dengan orang yang
bermastautin di Malaysia hanya oleh sebab â€”

_(a)_ syarikat itu membuat atau menyenggarakan deposit dengan

seseorang yang menjalankan perniagaan di dalam Malaysia;

_(b)_ syarikat itu membuat atau mengadakan perhubungan

profesional dengan mana-mana peguam dan wakil,
akauntan, penyimpan kira, penasihat pelaburan, pemegang
amanah atau orang lain yang seumpama yang menjalankan
perniagaan di dalam Malaysia;


-----

18 _Rang Undang-Undang_

_(c)_ syarikat itu menyedia atau menyenggarakan buku dan

rekod di dalam Malaysia;

_(d)_ syarikat itu mengadakan, di dalam Malaysia, mesyuarat

pengarah atau anggotanya;

_(e)_ syarikat itu memperoleh atau memegang apa-apa pajakan

mana-mana harta bagi maksud pengendaliannya atau
sebagai tempat penginapan bagi pegawai atau pekerjanya;

_(f)_ syarikat itu memegang syer, obligasi hutang atau sekuriti

lain dalam suatu syarikat Langkawi; atau

_(g)_ seorang pemastautin Malaysia memegang syer dalam

syarikat Langkawi itu.

(5) Suatu syarikat Langkawi boleh diuruskan oleh satu anggotanya

atau lebih, yang dalam ini dirujuk sebagai "anggota pengurusan",
dan jika diuruskan sedernikian, hendaklah mempunyai apa-apa
perkataan bersesuaian atau singkatannya dalam huruf rumi yang
memperihalkannya sedemikian.

(6) Anggota pengurusan yang dirujuk dalam subseksyen (5)

hendaklah, bagi maksud Akta ini, dianggap sebagai pengarah syarikat
Langkawi itu.

BAHAGIAN II

PENTADBIRAN AKTA

**Pendaftar Syarikat**

**7. (1) Pendaftar hendaklah bertanggungjawab terhadap pentadbiran**
Akta ini.

(2) Semua mahkamah, hakim dan orang yang bertindak secara

kehakiman hendaklah memberi pengiktirafan kehakiman akan meterai
dan tandatangan Pendaftar.

(3) Maka hendaklah dibayar kepada Pendaftar apa-apa fi

sebagaimana yang ditetapkan.

(4) Pendaftar atau mana-mana orang yang diberi kuasa oleh

Pendaftar di bawah Akta ini tidak boleh dibawa guaman terhadapnya
di dalam mana-mana mahkamah untuk apa-apa tindakan atau perkara
yang dilakukan atau yang diperintah untuk dilakukan atau yang


-----

_Syarikat Kapal Layar Antarabangsa Langkawi_ 19

ditinggalkan untuk dilakukan olehnya dengan suci hati dan dalam
penjalanan apa-apa kuasa atau pelaksanaan apa-apa kewajipan yang
dicadangkan, yang diberikan atau dikenakan padanya oleh atau
di bawah Akta ini.

**Kuasa untuk memperoleh maklumat**

**8.** (1) Pendaftar boleh menghendaki mana-mana syarikat Langkawi
atau syarikat Langkawi asing untuk memberi secara lisan atau
boieh melalui notis bertulis menghendaki mana-mana syarikat
Langkawi atau syarikat Langkawi asing untuk memberi secara
bertulis dalam masa yang dinyatakan dalam notis itu semua maklumat
dalam pemilikannya atau yang dalam pengetahuannya sebagaimana
yang dikehendaki oleh Pendaftar bagi maksud Akta ini.

(2) Mana-mana syarikat Langkawi atau syarikat Langkawi asing

yang tidak memberikan apa-apa maklumat, atau yang dalam
memberikan apa-apa maklumat membuat apa-apa pernyataan yang
disedarinya adalah palsu dalam butir yang material, atau membuat
pernyataan sedemikian secara melulu, melakukan suatu kesalahan
terhadap Akta ini.

**Kuasa untuk menjalankan pemeriksaan**

**9.** (1) Bagi maksud menentukan sama ada sesuatu syarikat Langkawi
atau syarikat Langkawi asing mematuhi Akta ini, Pendaftar atau
mana-mana orang yang diberi kuasa olehnya boleh mempunyai
akses ke mana-mana tempat atau bangunan dan boleh memeriksa
dan membuat salinan atau mengambil cabutan daripada manamana buku, buku minit, daftar, rekod atau dokumen yang dikehendaki
oleh atau di bawah Akta ini untuk disimpan oleh syarikat itu.

(2) Suatu syarikat Langkawi atau syarikat Langkawi asing atau

mana-mana pegawai syarikat itu hendaklah, apabila dikehendaki
oleh Pendaftar atau mana-mana pegawai yang diberi kuasa olehnya,
mengemukakan buku, buku minit, daftar, rekod atau dokumen
sedemikian.

(3) Suatu syarikat Langkawi atau syarikat Langkawi asing atau

mana-mana pegawai syarikat itu yang â€”

_(a)_ tidak mengemukakan buku, buku minit, daftar, rekod

atau dokumen itu sebagaimana yang dikehendaki oleh
Pendaftar atau mana-mana orang yang diberi kuasa olehnya
di bawah seksyen ini; atau


-----

20 _Rang Undang-Undang_

_(b)_ menghalang atau menggalang Pendaftar atau mana-mana

orang yang diberi kuasa olehnya semasa menjalankan
mana-mana kuasa di bawah seksyen ini,

melakukan suatu kesalahan terhadap Akta ini.

(4) Pendaftar atau mana-mana orang yang diberi kuasa olehnya,

kecuali bagi maksud Akta ini atau semasa dalam mana-mana prosiding
jenayah, tidak boleh membuat sesuatu rekod mengenai, atau
mendedahkan atau memberitahu kepada mana-mana orang lain,
apa-apa maklumat yang dia telah memperoleh oleh sebab pemeriksaan
sedemikian.

(5) Subseksyen (1) tidak boleh ditafsirkan sebagai mengehadkan

atau menjejaskan apa-apa kuasa untuk membuat mana-mana
pemeriksaan yang diberikan kepada mana-mana orang oleh manamana undang-undang lain.

**Kuasa untuk menjalankan penyiasatan**

**10. (1) Jika Pendaftar mempunyai sebab untuk mengesyaki bahawa**
seseorang telah melakukan suatu kesalahan terhadap Akta ini, dia
boleh membuat apa-apa penyiasatan sebagaimana yang difikirkannya
suai manfaat bagi pentadbiran sewajarnya Akta ini.

(2) Apabila ternyata pada mana-mana Majistret berdasarkan

maklumat bertulis dan selepas apa-apa siasatan yang difikirkannya
perlu, bahawa ada sebab yang munasabah untuk mempercayai
bahawa di mana-mana tempat atau bangunan terdapat mana-mana
barang, artikel, bahan, benda, akaun, buku atau dokumen lain
termasuk mana-mana dokumen perjalanan atau peribadi yang lain
yang boleh digunakan sebagai keterangan tentang pelakuan suatu
kesalahan terhadap Akta ini, dia boleh dengan waran mengarahkan
Pendaftar supaya memasuki tempat atau bangunan itu, dengan
kekerasan jika perlu, dan menggeledah, menyita, mengambil milik
dan menahan di situ barang, artikel, bahan, benda, akaun, buku
atau dokumen itu.

(3) Apabila didapati oleh Pendaftar bahawa ada sebab yang

munasabah untuk mempercayai bahawa di mana-mana tempat atau
bangunan ada tersembunyi atau disimpan mana-mana barang, artikel,
bahan, benda, akaun, buku atau dokumen lain termasuk manamana dokumen perjalanan atau peribadi lain yang boleh digunakan
sebagai keterangan tentang pelakuan suatu kesalahan terhadap Akta
ini, dan Pendaftar mempunyai alasan yang munasabah untuk


-----

_Syarikat Kapal Layar Antarabangsa Langkawi_ 21

mempercayai bahawa oleh sebab kelengahan untuk mendapatkan
suatu waran geledah, barang, artikel, bahan, benda, akaun, buku
atau dokumen itu boleh diganggu dengan atau dimusnahkan atau
tujuan penggeledahan itu berkemungkinan terhalang, dia boleh
berkenaan dengan tempat atau bangunan itu menjalankan semua
kuasa yang disebut dalam subseksyen (2) secara penuh dan
secukupnya seolah-olah dia telah diberi kuasa untuk berbuat
sedemikian melalui waran yang dikeluarkan di bawah subseksyen
itu.

(4) Pendaftar boleh memberi kuasa kepada mana-mana orang

untuk memeriksa mana-mana akaun, buku atau dokumen lain yang
disita dan diambil milik oleh Pendaftar semasa dalam penyiasatan
di bawah Akta ini jika orang sedemikian berhak untuk memeriksa
akaun, buku atau dokumen itu di bawah Akta ini.

**Kuasa untuk memeriksa orang**

**11.** (1) Bagi maksud mana-mana penyiasatan di bawah
seksyen 10, Pendaftar boleh melalui notis bertulis menghendaki
mana-mana orang yang dipercayainya mengetahui fakta dan hal
keadaan kes itu untuk hadir di hadapannya dan untuk diperiksa
secara lisan, dan hendaklah diubah ke dalam bentuk bertulis
apa-apa pernyataan yang dibuat oleh orang yang diperiksa.

(2) Orang yang dipenksa di bawah subseksyen (1) adalah terikat

di sisi undang-undang untuk menjawab semua soalan yang
berhubungan dengan kes itu yang dikemukakan kepadanya oleh
Pendaftar dan untuk menyatakan yang benar, sama ada atau tidak
pernyataan itu dibuat keseluruhannya atau sebahagiannya sebagai
jawapan kepada soalan itu, dan tidak boleh enggan menjawab apaapa soalan atas alasan soalan itu akan menunjukkan bahawa dia
bersalah.

(3) Suatu pernyataan yang dibuat oleh seseorang di bawah seksyen

ini dan diubah ke dalam bentuk bertulis hendaklah ditandatangani
oleh orang yang membuatnya atau  dilekatkan dengan cap ibu
jarinya, mengikut mana-mana yang berkenaan, selepas pernyataan
itu dibacakan kepadanya dan selepas dia telah diberi peluang untuk
membuat apa-apa pembetulan yang dia mahu:

Dengan syarat bahawa jika orang yang diperiksa itu enggan

menandatangani atau melekatkan dengan cap ibu jarinya pada
pernyataan itu, Pendaftar hendaklah mengendors pada pernyataan


-----

22 _Rang Undang-Undang_

itu di bawah tandatangannya hakikat keengganan itu dan sebabsebabnya, jika ada, yang dinyatakan oleh orang yang diperiksa itu.

(4) Apa-apa pernyataan yang dibuat dan direkodkan di bawah

seksyen ini hendaklah diterima sebagai keterangan dalam
mana-mana prosiding di bawah Akta ini di dalam mana-mana
mahkamah, sama ada terhadap orang yang membuat pernyataan
itu atau mana-mana orang lain.

(5) Mana-mana orang yang â€”

_(a)_ tanpa sebab yang munasabah tidak hadir di hadapan

Pendaftar sebagairnana yang dikehendaki di bawah
subseksyen (1);

_(b)_ tanpa sebab yang munasabah enggan menjawab semua

soalan yang dikemukakan kepadanya oleh Pendaftar
sebagaimana yang dikehendaki oleh subseksyen (2); atau

_(c)_ dengan disedarinya memberi kepada Pendaftar apa-apa

maklumat atau pernyataan yang palsu atau mengelirukan
dalam butir yang material,

melakukan suatu kesalahan terhadap Akta ini.

**Penyerahan atau pemfailan dokumen dengan Pendaftar**

**12. (1) Tiap-tiap dokumen yang dikehendaki atau dibenarkan untuk**
diserahkan atau difailkan dengan Pendaftar di bawah Akta ini
hendaklah diserahkan atau difailkan melalui sesuatu entiti pengurusan.

(2) Tertakluk kepada subseksyen (3), tiap-tiap permohonan kepada

Pendaftar untuk apa-apa perakuan atau dokumen atau apa-apa cabutan
atau salinan suatu perakuan atau dokumen yang berhubungan dengan
suatu syarikat Langkawi atau syarikat Langkawi asing yang akan
dikeluarkan di bawah Akta ini hendaklah dibuat melalui sesuatu
entiti pengurusan.

(3) Sesuatu permohonan boleh dibuat terus kepada Pendaftar

jika permohonan itu adalah berkenaan dengan suatu syarikat
Langkawi atau syarikat Langkawi asing dan permohonan itu dibuat
oleh seorang anggota syarikat itu untuk suatu perakuan, dokumen,
atau suatu cabutan atau salinan suatu perakuan atau dokumen untuk
kegunaannya sendiri.


-----

_Syarikat Kapal Layar Antarabangsa Langkawi_ 23

**Penyerahan atau pemfailan dokumen secara elektronik**

**13. (1)** Pendaftar boleh menyediakan suatu perkhidmatan untuk
penyerahan atau pemfailan dokumen secara elektronik yang
dikehendaki oleh Akta ini untuk diserahkan atau difailkan dengan
Pendaftar.

(2) Seseorang yang bercadang untuk menggunakan perkhidmatan

yang disediakan di bawah subseksyen (1) hendaklah menjadi seorang
pelanggan kepada perkhidmatan itu dengan membayar fi yang
ditetapkan dan dengan mematuhi apa-apa terma dan syarat
sebagaimana yang ditentukan oleh Pendaftar.

(3) Hanya seorang pelanggan kepada perkhidmatan yang

disediakan di bawah subseksyen (1) boleh menyerahkan atau
memfailkan dokumen secara elektronik dengan Pendaftar.

(4) Sesuatu dokumen yang diserahkan atau difailkan secara

elektronik di bawah seksyen ini hendaklah disifatkan sebagai telah
memuaskan kehendak untuk penyerahan atau pemfailan jika dokumen
itu disampaikan atau dihantarkan kepada Pendaftar melalui
apa-apa cara sebagaimana yang dinyatakan oleh Pendaftar.

(5) Pendaftar boleh, melalui notis bertulis, menyatakan dokumen

yang boleh diserahkan atau difailkan secara elektronik.

(6) Sesuatu dokumen yang dikehendaki untuk diperakui atau

disahkan hendaklah, jika dokumen itu dikehendaki supaya diserahkan
atau difailkan secara elektronik, diperakui atau disahkan mengikut
apa-apa cara.sebagaimana yang dinyatakan oleh Pendaftar.

(7) Jika sesuatu dokumen diserahkan atau difailkan secara

elektronik dengan Pendaftar, Pendaftar atau ejen yang diberi kuasa
olehnya tidak bertanggungan bagi apa-apa kerugian atau kerosakan
yang ditanggung oleh mana-mana orang oleh sebab apa-apa jua
jenis kesilapan atau peninggalan atau yang bagaimana jua pun
berbangkit yang terdapat dalam apa-apa dokumen yang diperoleh
oleh mana-mana orang di bawah perkhidmatan yang dirujuk dalam
subseksyen (1), jika kesilapan atau peninggalan itu dibuat dengan
suci hati dan dalam perjalanan biasa penunaian kewajipan Pendaftar
atau ejen yang diberi kuasa olehnya atau yang berlaku atau berbangkit
akibat daripada apa-apa kecacatan atau kerosakan dalam perkhidmatan
itu atau pada kelengkapan yang digunakan bagi penyediaan
perkhidmatan itu.


-----

24 _Rang Undang-Undang_

**Nilai keterangan dokumen yang diserahkan atau difailkan secara**
**elektronik**

**14.** Suatu salinan atau cabutan daripada mana-mana dokumen
yang diserahkan atau difailkan secara elektronik dengan Pendaftar
di bawah seksyen 13 yang diperakui dengan sewajarnya oleh Pendaftar
sebagai suatu salinan benar atau cabutan daripada dokumen itu
boleh diterima sebagai keterangan dalam mana-mana prosiding
sebagai mempunyai kesahan yang sama dengan dokumen asal.

**Salinan asal disimpan di pejabat entiti pengurusan**

**15.** (1) Salinan asal dokumen yang dinyatakan oleh Pendaftar
untuk diserahkan atau difailkan secara elektronik dengan Pendaftar
oleh suatu entiti pengurusan hendaklah, sepanjang masa, disimpan
di pejabat entiti pengurusan itu.

(2) Sesuatu  entiti  pengurusan  yang  tidak  mematuhi

subseksyen (1) melakukan suatu kesalahan terhadap Akta ini.

Penalti: Sepuluh ribu ringgit. Penalti ingkar.

**Juruaudit yang diluluskan**

**16.** (1) Tertaklukkepadaapa-apa syaratyang difikirkannya sesuai
dikenakan, Pendaftar boleh meluluskan mana-mana orang untuk
menjadi seorang juruaudit yang diluluskan bagi maksud Akta ini.

(2) Tiada seorang pun boleh melaksanakan kewajipan seorang

juruaudit bagi suatu syarikat Langkawi melainkan jika dia ialah
seorang juruaudit yang diluluskan.

(3) Pendaftar boleh membatalkan mana-mana kelulusan yang

diberikan di bawah subseksyen (1).

(4) Pendaftar hendaklah menyimpan suatu daftar juruaudit yang

diluluskan.

(5) Seorang juruaudit yang diluluskan hendaklah membayar kepada

Pendaftar apa-apa fi tahunan sebagaimana yang ditetapkan.


-----

_Syarikat Kapal Layar Antarabangsa Langkawi_ 25

**Juruaudit syarikat**

**17.** (1) Seseorang tidak boleh dengan disedarinya bersetuju untuk
dilantik, dan tidak boleh dengan disedarinya bertindak, sebagai
seorang juruaudit bagi mana-mana syarikat Langkawi di bawah
Akta ini dan tidak boleh menyediakan untuk atau bagi pihak syarikat
itu apa-apa laporan yang dikehendaki oleh Akta ini supaya disediakan
oleh seorang juruaudit yang diluluskan â€”

_(a)_ jika dia bukannya seorang juruaudit yang diluluskan;

_(b)_ jika dia terhutang dengan syarikat itu atau dengan suatu

syarikat yang disifatkan berkaitan dengan syarikat itu
menurut kuasa seksyen 4 dalam suatu amaun yang melebihi
lima ribu dolar atau suatu amaun yang setara dalam
apa-apa mata wang lain;

_(c)_ jika dia ialah â€”

(i) seorang pegawai syarikat itu;

(ii) seorang pekongsi, majikan atau pekerja seseorang

pegawai syarikat itu;

(iii) seorang pekongsi, atau pekerja seorang pekerja

seseorang pegawai syarikat itu;

(iv) seorang suami atau isteri seseorang pegawai syarikat

itu;

(v) seorang suami atau isteri seorang pekerja seseorang

pegawai syarikat itu; atau

(vi) seorang pemegang syer, atau suami atau isteri seorang

pemegang syer, suatu perbadanan yang pekerjanya
ialah seorang pegawai syarikat itu; atau


_(d)_ jika dia bertanggungjawab untuk, atau jika dia ialah

pekongsi,  majikan  atau  pekerja  seorang  yang
bertanggungjawab untuk, menyimpan daftar anggota atau
daftar pemegang debentur syarikat itu.

(2) Bagi maksud subseksyen (1), seseorang hendaklah disifatkan

sebagai seorang pegawai suatu syarikat Langkawi jika dia ialah
seorang pegawai suatu syarikat yang disifatkan sebagai berkaitan
dengan syarikat Langkawi itu menurut kuasa seksyen 4 atau dia
telah, pada bila-bila masa dalam tempoh dua belas bulan yang
terdahulu, menjadi seorang pegawai atau penaja syarikat Langkawi
itu atau syarikat yang satu lagi itu.


-----

26 _Rang Undang-Undang_

(3) Bagi maksud seksyen ini, seseorang tidak boleh disifatkan

sebagai seorang pegawai syarikat Langkawi hanya oleh sebab dia
telah dilantik sebagai seorang juruaudit suatu syarikat.

(4) Tiada seorang pun boleh melantik seorang sebagai juruaudit

suatu syarikat Langkawi melainkan jika orang yang akan dilantik
sebagai juruaudit telah, sebelum pelantikan itu, bersetuju secara
bertulis untuk bertindak sebagai juruaudit sedemikian.

(5) Menteri boleh membuat peraturan-peraturan yang menghendaki

juruaudit yang diluluskan untuk mengambil insurans terhadap liabiliti
mereka sebagai juruaudit syarikat Langkawi.

**Pelikuidasi yang diluluskan**

**18.** (1) Tertakluk kepada apa-apa syarat sebagaimana yang
difikirkannya sesuai dikenakan, Pendaftar boleh meluluskan manamana orang untuk menjadi pelikuidasi yang diluluskan.

(2) Pendaftar boleh merabatalkan mana-mana kelulusan yang

diberikan di bawah subseksyen (1).

(3) Pendaftar hendaklah menyimpan suatu daftar pelikuidasi

yang diluluskan.

(4) Tiada seorang pun boleh dilantik atau boleh bertindak sebagai

pelikuidasi suatu syarikat Langkawi â€”

_(a)_ jika dia bukannya seorang pelikuidasi yang diluluskan;

_(b)_ jika dia terhutang dengan syarikat yang dilikuidasikan

itu atau dengan suatu syarikat yang disifatkan sebagai
berkaitan dengan syarikat yang dilikuidasikan itu menurut
kuasa seksyen 4 dalam suatu amaun yang melebihi lima
ribu dolar atau suatu amaun yang setara dalam apa-apa
mata wang yang lain; atau

_(c)_ jika dia tidak memberi persetujuannya secara bertulis

bagi pelantikan itu.

(5) Jika seorang pelikuidasi yang diluluskan dilantik untuk menjadi

pelikuidasi suatu syarikat Langkawi, sama ada oleh Mahkamah
atau dalam suatu penggulungan sukarela, dia hendaklah dengan
serta-merta memberitahu Pendaftar secara bertulis mengenai


-----

_Syarikat Kapal Layar Antarabangsa Langkawi_ 27

apa-apa kepentingan yang dipunyainya dalam syarikat Langkawi
itu sebagai seorang pegawai, majikan atau pekerja syarikat Langkawi
itu atau sebagai seorang pekongsi, majikan atau pekerja seseorang
pegawai syarikat Langkawi itu, dan apa-apa kepentingan yang
mana-mana syarikat yang berkaitan dengannya mempunyai dalam
syarikat Langkawi itu.

**Daftar**

**19. (1) Pendaftarhendaklah,tertakluk kepada Aktaini,menyimpan**
apa-apa daftar yang difikirkannya perlu mengikut apa-apa bentuk
yang difikirkannya sesuai.

(2) Mana-mana pegawai, anggota, pemegang debentur, pengarah

atau pelikuidasi suatu syarikat Langkawi atau syarikat Langkawi
asing, atau mana-mana orang lain yang mempunyai kebenaran
bertulis daripada pegawai, anggota, pemegang debentur, pengarah
atau pelikuidasi sedemikian atau yang dapat menunjukkan kepada
Pendaftar bahawa dia mempunyai sebab yang baik untuk berbuat
demikian, boleh, tertakluk kepada Akta ini dan apabila dibayar fi
yang ditetapkan â€”

_(a)_ memeriksa mana-mana dokumen yang diserahkan atau

difailkan dengan Pendaftar berkenaan dengan syarikat
itu; atau


_(b)_ menghendaki mana-mana perakuan untuk dikeluarkan di

bawah Akta ini atau suatu salinan atau cabutan daripada
mana-mana dokumen berkenaan dengan syarikat itu supaya
diberikan atau diberikan dan diperakui oleh Pendaftar.

(3) Suatu salinan atau cabutan daripada mana-mana dokumen

yang diserahkan atau difailkan di pejabat Pendaftar, yang diperakui
sebagai suatu salinan benar atau cabutan di bawah tandatangan dan
meterai Pendaftar, hendaklah, dalam mana-mana prosiding, boleh
diterima sebagai keterangan yang mempunyai kesahan yang sama
dengan dokumen asal.

(4) Dalam mana-mana prosiding undang-undangâ€”

_(a) suatu perakuan di bawah tandatangan dan meterai Pendaftar_

bahawa, pada tarikh atau semasa tempoh yang dinyatakan
dalam perakuan itu, tiada syarikat yang didaftarkan di
bawah Akta ini dengan suatu nama yang dinyatakan dalam
perakuan itu hendaklah diterima sebagai keterangan prima


-----

28 _Rang Undang-Undang_

_facie_ bahawa pada tarikh itu atau semasa tempoh itu,
mengikut mana-mana yang berkenaan, tiada sesuatu syarikat
telah didaftarkan dengan nama itu di bawah Akta ini; dan

_(b) suatu perakuan di bawah tandatangan dan meterai Pendaftar_

bahawa suatu kehendak Akta ini yang dinyatakan dalam
perakuan ituâ€”

(i) telah atau tidak dipatuhi pada suatu tarikh atau

dalam tempoh yang dinyatakan dalam perakuan itu;
atau

(ii) telah dipatuhi pada suatu tarikh yang dinyatakan

dalam perakuan itu tetapi tidak sebelum tarikh itu,

hendaklah diterima sebagai keterangan prima facie mengenai perkara
yang dinyatakan dalam perakuan itu.

(5) Jika Pendaftar berpendapat bahawa suatu dokumen yang

dikemukakan untuk diserahkan kepada Pendaftarâ€”

_(a)_ mengandungi perkara yang berlawanan dengan undang
undang;

_(b)_ mengandungi perkara yang, dalam butir yang material,

adalah palsu atau mengelirukan mengikut bentuk atau
konteks yang perkara itu dimasukkan;

_(c)_ oleh sebab suatu peninggalan atau salah perihalan, tidak

disempurnakan dengan sewajarnya;

_(d)_ tidak mematuhi kehendak Akta ini; atau

_(e)_ mengandungi suatu kesilapan, perubahan atau pemadaman,

Pendaftar boleh enggan mendaftarkan atau menerima dokumen itu
dan boleh memintaâ€”

_(f)_ supaya dokumen itu dipinda atau disempurnakan dengan

sesuai dan dikemukakan semula;

_(g)_ supaya suatu dokumen yang baru dikemukakan sebagai

gantinya; atau

_(h) jika dokumen itu tidak disempurnakan dengan sewajarnya,_

supaya suatu dokumen tambahan dalam bentuk yang
ditetapkan diserahkan.


-----

_Syarikat Kapal Layar Antarabangsa Langkawi_ 29

(6) Pendaftar boleh menghendaki seorang yang mengemukakan

suatu dokumen untuk diserahkan kepada Pendaftar supaya
mengemukakan kepada Pendaftar apa-apa dokumen lain, atau untuk
memberi kepada Pendaftar apa-apa maklumat, sebagaimana yang
difikirkan perlu oleh Pendaftar bagi membuat suatu pendapat sama
ada dia boleh enggan menerima atau mendaftarkan dokumen itu.

(7) Mana-mana orang yang terkilan dengan keengganan Pendaftar

untuk mendaftarkan sesuatu syarikat Langkawi atau syarikat
Langkawi asing atau untuk mendaftarkan atau menerima apa-apa
dokumen, atau dengan apa-apa tindakan atau keputusan Pendaftar,
boleh merayu dalam masa tiga puluh hari dari keputusan Pendaftar
itu kepada Menteri, yang boleh mengesahkan keengganan, tindakan
atau keputusan itu atau memberikan apa-apa arahan mengenai
perkara itu sebagaimana yang difikirkannya patut atau selainnya
memutuskan perkara itu, tetapi subseksyen ini tidaklah terpakai
bagi apa-apa tindakan atau keputusan Pendaftarâ€”


_(a)_ yang berkenaan dengannya mana-mana peruntukan yang

berupa rayuan atau kajian semula diperuntukkan dengan
nyata dalam Akta ini; atau

_(b)_ yang diisytiharkan oleh Akta ini sebagai konklusif atau

muktamad atau yang termaktub dalam mana-mana dokumen
yang diisytiharkan oleh Akta ini sebagai keterangan
konklusif bagi apa-apa tindakan, perkara atau benda.

(8) Jika suatu syarikat Langkawi atau syarikat Langkawi asing

atau seseorang, setelah melakukan keingkaran dalam mematuhi â€”

_(a)_ mana-mana peruntukan Akta ini atau mana-mana undang
undang lain yang menghendaki supaya diserahkan atau
difailkan mengikut apa-apa cara dengan Pendaftar apaapa penyata, akaun atau dokumen lain atau, supaya
diberikan notis kepadanya mengenai apa-apa perkara;
atau

_(b)_ apa-apa permintaan oleh Pendaftar untuk meminda atau

menyempurnakan dan mengemukakan semula apa-apa
dokumen atau mengemukakan suatu dokumen yang baru,

tidak membaiki keingkaran itu dalam masa tiga puluh hari selepas
disampaikan kepada syarikat atau orang itu suatu notis yang
menghendakinya dilakukan, Pendaftar boleh memerintahkan syarikat
itu dan mana-mana pegawai syarikat itu atau orang sedemikian
supaya membaiki keingkaran itu dalam masa sebagaimana yang
dinyatakan dalam perintah itu.


-----

30 _Rang Undang-Undang_

(9) Pendaftar boleh, jika pada pendapatnya tidak lagi perlu atau

dikehendaki untuk menyimpannya, memusnahkan atau memberikan
kepada Arkib Negaraâ€”

_(a)_ dalam hal suatu syarikat Langkawi atau syarikat Langkawi

asing â€”

(i) mana-mana penyata mengenai pengumpukan syer

bagi wang tunai yang telah diserahkan atau difailkan
selama tidak kurang daripada enam tahun;

(ii) mana-mana penyata atau kunci kira-kira yang telah

diserahkan atau difailkan selama tidak kurang
daripada tujuh tahun, atau mana-mana dokumen
yang mewujudkan atau membuktikan suatu gadaian
atau penyelesaian sepenuhnya atau sebahagiannya
suatu gadaian yang mana suatu memorandum
penyelesaian gadaian itu telah didaftarkan selama
tidak kurang daripada tujuh tahun; atau

(iii) mana-mana dokumen lain (selain memorandum dan

perkara persatuan atau mana-mana dokumen lain
yang menyentuhnya) yang telah diserahkan, difailkan
atau didaftarkan selama tidak kurang daripada lima
belas tahun;

_(b)_ dalam hal suatu syarikat Langkawi atau syarikat Langkawi

asing yang telah dibubarkan atau yang terhenti didaftarkan
selama  tidak  kurang  daripada  lima  belas  tahun,
mana-mana dokumen yang diserahkan, difailkan atau
didaftarkan; atau

_(c)_ mana-mana dokumen  yang  transparensinya  telah

dimasukkan dengan suatu daftar yang disimpan oleh
Pendaftar.

BAHAGIAN III

PENUBUHAN SYARIKAT

PBNGGAL 1

PEMERBADANAN

**Pembentukan syarikat**

**20. (1) Tertakluk kepada Aktaini, mana-mana orang boleh, dengan**
menurunkan tandatangannya pada suatu memorandum dan mematuhi
kehendak mengenai pendaftaran, membentuk suatu syarikat Langkawi
bagi apa-apa perniagaan yang sah di sisi undang-undang yang
berkenaan dengan aktiviti yang berhubungan dengan kapal layar.


-----

_Syarikat Kapal Layar Antarabangsa Langkawi_ 31

(2) Jika penandatangan kepada memorandum itu ialah suatu

perbadanan, memorandum itu boleh ditandatangani oleh perbadanan
itu di bawah meterainya atau oleh mana-mana orang yang diberi
kuasa dengan sewajarnya bagi pihaknya.

(3) Tiap-tiap syarikat Langkawi hendaklah suatu syarikat yang

terhad mengikut syer.

**Pendaftaran dan pemerbadanan**

**21. (1) Seseorang yang berhasrat hendak memperbadankan sesuatu**
syarikat Langkawi hendaklah menyerahkan kepada Pendaftar
memorandum dan perkara persatuan bagi syarikat yang dicadangkan
itu dan dokumen lain yang dikehendaki supaya diserahkan oleh
atau di bawah Akta ini, dan Pendaftar apabila dibayar fi yang
ditetapkan hendaklah, tertakluk kepada Akta ini, mendaftarkan
syarikat itu dengan mendaftarkan memorandum dan perkara persatuan
itu.

(2) Pendaftar boleh menghendaki suatu akuan berkanun yang

dibuat oleh seorang pegawai untuk diserahkan dengan menyatakan
bahawa semua atau mana-mana kehendak Akta ini telah dipatuhi,
dan Pendaftar boleh menerima akuan sedemikian sebagai keterangan
yang mencukupi bagi pematuhan.

(3) Apabila memorandum itu didaftarkan, Pendaftar hendaklah

memperakui di bawah tandatangan dan meterainya bahawa syarikat
itu, pada dan mulai dari tarikh yang dinyatakan dalam perakuan
itu, telah diperbadanl^an, dan bahawa syarikat itu ialah suatu syarikat
yang terhad mengikut syer.

(4) Pada dan mulai dari tarikh pemerbadanan yang dinyatakan

dalam perakuan pemerbadanan itu, tetapi tertakluk kepada Akta
ini, penandatangan kepada memorandum bersama dengan manamana orang lain yang dari semasa ke semasa akan menjadi anggota
syarikat itu hendaklah menjadi suatu pertubuhan perbadanan dengan
nama yang terkandung dalam memorandum itu, yang boleh dengan
serta-merta menjalankan semua fungsi sesuatu syarikat yang
diperbadankan, dan yang boleh membawa guaman dan dibawa
guaman terhadapnya, dan yang kekal tumn-temurun dan mempunyai
suatu meterai perbadanan, dengan kuasa untuk memegang tanah
tetapi dengan apa-apa liabiliti di pihak anggota itu untuk menyumbang
kepada aset syarikat sekiranya syarikat itu digulungkan sebagaimana
yang diperuntukkan oleh Akta ini.


-----

32 _Rang Undang-Undang_

(5) Sesuatu perakuan pemerbadanan bagi suatu syarikat yang

dikeluarkan oleh Pendaftar hendaklah menjadi keterangan prima
_facie mengenai pematuhan semua kehendak Akta ini berkenaan_
dengan pemerbadanan.

(6) Sesuatu syarikat Langkawi hendaklah membayar apa-apa fi

tahunan sebagaimana yang ditetapkan mengikut cara yang ditetapkan.

(7) Tiap-tiap penandatangan kepada memorandum hendaklah

disifatkan sebagai telah bersetuju untuk menjadi seorang anggota
suatu syarikat Langkawi dan, apabila syarikat itu diperbadankan,
hendaklah dicatatkan sebagai seorang anggota dalam daftar
anggotanya berkenaan dengan syer yang dilanggan untuk atau
olehnya dalam memorandum itu, dan tiap-tiap orang lain yang
bersetuju untuk menjadi seorang anggota suatu syarikat dan yang
namanya dicatatkan dalam daftar anggota itu hendaklah menjadi
seorang anggota syarikat itu.

**Permohonan bagi pendaftaran syarikat asing sebagai terus**
**wujud di Langkawi**

**22.** (1) Tertakluk kepada seksyen 6, sesuatu syarikat asing yang
diperbadankan di bawah undang-undang mana-mana negara selain
Malaysia, atau mana-mana bidang kuasa dalam negara sedemikian,
boleh, jika dibenarkan sedemikian oleh undang-undang negara
atau bidang kuasa itu, memohon kepada Pendaftar untuk pendaftaran
syarikat itu terus wujud di Langkawi seolah-olah syarikat itu telah
diperbadankan di bawah Akta ini.

(2) Apabila permohonan dibuat di bawah subseksyen (1), yang

disokong oleh apa-apa bahan yang didapati oleh Pendaftar sebagai
cukup dan memuaskan, Pendaftar boleh, jika dia berpuas hati bahawa
persetujuan daripada apa-apa bilangan atau perkadaran pemegang
syer, pemegang debentur dan pemiutang syarikat asing itu
sebagaimana yang dikehendaki oleh undang-undang negara atau
bidang kuasa itu, dan persetujuan daripada pegawai yang sesuai
bagi negara atau bidang kuasa itu, terhadap pendaftaran sedemikian
telah didapatkan oleh syarikat itu, mendaftarkan syarikat itu sebagai
terus wujud dan, jika didaftarkan sedemikian, syarikat itu hendaklah
selepas itu disifatkan sebagai suatu syarikat Langkawi yang
diperbadankan di bawah Akta ini dan berdomisil di Langkawi:


-----

_Syarikat Kapal Layar Antarabangsa Langkawi_ 33

Dengan syarat bahawa tiada syarikat asing boleh didaftarkan

di bawah seksyen ini jikaâ€”

_(a)_ syarikat itu adalah dalam proses penggulungan atau

likuidasi;

_(b)_ seorang penerima bagi hartanya telah dilantik; atau

_(c)_ terdapat apa-apa skim atau perintah yang berkuat kuasa

berhubung dengan syarikat itu yang menurutnya hak
pemiutang telah digantung atau disekat.

(3) Pendaftaran sesuatu syarikat asing di bawah seksyen ini

tidak boleh berkuat kuasa untukâ€”

_(a)_ mewujudkan suatu entiti undang-undang yang baru;

_(b)_ menjejaskan atau menyentuh keberterusan syarikat itu;

_(c)_ menyentuh harta syarikat itu;

_(d)_ mencacatkan apa-apa prosiding undang-undang atau

prosiding lain yang dimulakan, atau yang akan dimulakan,
oleh atau terhadap syarikat itu atau mana-mana orang
lain; atau

_(e)_ menyentuh apa-apa hak, kuasa, autoriti, kewajipan, fungsi,

liabiliti atau obligasi syarikat itu atau mana-mana orang
lain.

(4) Apabila suatu syarikat asing didaftarkan di bawah seksyen

ini â€”

_(a)_ sekian banyak daripada perlembagaannya yang, jika syarikat

itu telah diperbadankan di bawah Akta ini, dikehendaki
oleh Akta ini supaya dimasukkan ke dalam memorandum
persatuannya,hendaklah disifatkan sebagai memorandum
persatuan bagi syarikat itu; dan

_(b)_ sekian banyak daripada perlembagaannya yang tidak,

menurut kuasa perenggan (a), mengandungi memorandum
persatuannya, hendaklah disifatkan sebagai perkara
persatuan syarikat itu,

dan memorandum dan perkara persatuan yang disifatkan itu hendaklah
mengikat syarikat itu dan anggotanya dengan sewajarnya.


-----

34 _Rang Undang-Undang_

**Kelulusan terdahulu pada prinsipnya**

**23.** (1) Sesuatu syarikat asing boleh, sebelum memohon untuk
didaftarkan di bawah seksyen 22, meminta supaya pendaftaran
sedemikian diluluskan pada prinsipnya dan apabila permintaan itu
dibuat dan fi yang ditetapkan dibayar, Pendaftar boleh, jika dia
berpuas hati bahawa syarikat itu layak untuk didaftarkan di bawah
seksyen 22, mengeluarkan suatu perakuan yang mengesahkan
kelulusannya bagi syarikat itu didaftarkan sedemikian tertakluk
kepada sesuatu permohonan dibuat di bawah seksyen 22 dalam
tempoh enam bulan dan tarikh perakuan itu.

(2) Perakuan kelulusan yang diberikan oleh Pendaftar di bawah

subseksyen (1) tidak melepaskan syarikat asing yang kepadanya
perakuan itu dikeluarkan daripada mematuhi peruntukan seksyen
22 dalam permohonan bagi pendaftaran yang berikutnya.

**Kehendak mengenai memorandum**

**24.** (1) Memorandum bagi tiap-tiap syarikat Langkawi hendaklah
bercetak dan dibahagikan kepada perenggan bernombor dan bertarikh
dan hendaklah menyatakan yang berikut:

_(a)_ nama syarikat itu;

_(b)_ matlamat syarikat itu;

_(c)_ amaun modal syer yang dengannya syarikat itu dicadang

hendak didaftarkan dan pembahagiannya kepada syer bagi
amaun yang tetap;

_(d)_ nama penuh dan alamat setiap penandatangan kepada

memorandum itu; dan


_(e)_ bahawa penandatangan atau penandatangan-penandatangan

kepada memorandum itu berhasrat supaya dibentuk menjadi
suatu syarikat Langkawi menurut memorandum itu dan
masing-masing bersetuju untuk mengambil bilangan syer
dalam modal syarikat itu yang dinyatakan bersetentangan
dengan nama mereka masing-masing.

(2) Anggota syarikat Langkawi hendaklah bertanggungan kepada

syarikat itu bagi amaun yang tidak berbayar bagi syer mereka
tetapi liabiliti mereka sebagai anggota adalah, tertakluk kepada
peruntukan Akta ini, terhad kepada amaun, jika ada, yang tidak
berbayar bagi syer yang dipegang oleh mereka.


-----

_Syarikat Kapal Layar Antarabangsa Langkaxvi_ 35

PENGGAL 2 STATUS

DAN NAMA

**Kuasa syarikat**

**25.** Tertakluk kepada seksyen 6, kuasa sesuatu syarikat Langkawi
hendaklah termasuk, melainkan jika dikecualikan atau diubahsuaikan
dengan nyata oleh perkara persatuannya setakat ia tidak menjadi
tidak selaras dengan Akta ini, kuasa yang dinyatakan dalam Jadual,
yang hendaklah dijalankan di Langkawi dan di tempat lain, dan
apa-apa kuasa lain sebagaimana yang dinyatakan dalam perkara
persatuannya atau yang diberikan kepadanya secara am atau khusus
oleh peraturan-peraturan.

**Transaksi ultra vires**

26. (1) Tiada tindakan atau yang berupa tindakan bagi sesuatu
syarikat Langkawi (termasuk membuat sesuatu perjanjian oleh
syarikat itu dan termasuk apa-apa tindakan yang dilakukan bagi
pihak syarikat itu oleh seseorang pegawai atau ejen syarikat itu
di bawah apa-apa yang berupa autoriti, sama ada nyata atau tersirat,
bagi syarikat itu) dan tiada apa-apa pemindahhakan atau pemindahan
hakmilik harta, sama ada harta tanah atau harta alih, kepada atau
oleh suatu syarikat Langkawi boleh menjadi tidak sah hanya oleh
sebab fakta bahawa syarikat itu tidak berkeupayaan atau berkuasa
untuk melakukan tindakan atau yang berupa tindakan itu atau
untuk menyempurnakan atau mengambil pemindahhakan atau
pemindahan hakmilik itu.

(2) Apa-apa ketidakupayaan atau ketiadaan kuasa sedemikian

boleh ditegaskan atau diharapkan hanya dalamâ€”

_(a) mana-mana prosiding terhadap syarikat Langkawi itu oleh_

mana-mana anggota syarikat itu atau, jika syarikat itu
telah menerbitkan debentur yang dicagarkan oleh suatu
gadaian terapung atas semua atau mana-mana harta syarikat
itu, oleh pemegang mana-mana debentur itu, atau oleh
pemegang amanah bagi pemegang debentur itu, untuk
menahan perlakuan apa-apa tindakan atau pemindahhakan
atau pemindahan hakmilik mana-mana harta kepada atau
oleh syarikat itu;


-----

36 _Rang Undang-Undang_

_(b)_ mana-mana prosiding oleh syarikat i t u  atau oleh

mana-mana anggota syarikat itu terhadap pegawai sekarang
atau yang dahulu syarikat itu; atau

_(c)_ apa-apa petisyen oleh Menteri untuk menggulung syarikat

itu.

(3) Jika tindakan, pemindahhakan atau pemindahan hakmilik

yang tidak dibenarkan yang hendak ditahan dalam mana-mana
prosiding di bawah perenggan _(2)(a)_ sedang dilaksanakan atau
dibuat atau hendak dilaksanakan atau dibuat menurut mana-mana
kontrak yang kepadanya syarikat Langkawi itu menjadi suatu pihak,
Mahkamah boleh, jika semua pihak kepada kontrak itu adalah
pihak dalam prosiding itu dan jika disifatkan adil dan saksama
oleh Mahkamah, mengetepikan dan menahan pelaksanaan kontrak
itu dan boleh membenarkan kepada syarikat itu atau kepada pihak
lain kepada kontrak itu, mengikut kehendak kes itu, pampasan
bagi kerugian atau kerosakan yang ditanggung oleh mana-mana
daripada mereka yang boleh menjadi akibat daripada pengetepian
dan penahanan pelaksanaan kontrak itu, tetapi keuntungan yang
dijangkakan yang akan terbit daripada pelaksanaan kontrak itu
tidak boleh diawardkan oleh Mahkamah sebagai suatu kerugian
atau kerosakan yang ditanggung.

Nama syarikat Langkawi

27. (1) Kecuali dengan keizinan Menteri, sesuatu syarikat Langkawi
tidak boleh didaftarkan dengan suatu nama yang, pada pendapat
Pendaftar, adalah tidak diingini atau adalah suatu nama, atau termasuk
suatu nama, daripada jenis yang Pendaftar tidak selainnya sanggup
menerima bagi pendaftaran.

(2) Sesuatu syarikat Langkawi hendaklah mempunyai â€”

_(a)_ perkataan "Corporation" atau perkataan "Incorporated"

atau singkatan "Corp." atau "Inc.";

_(b)_ perkataan "Limited" atau singkatan "Ltd.";

_(c)_ perkataan "Public Limited Company" atau singkatan

"P.L.C.";

_(d)_ perkataan "Societe Anonyme" atau "Sociedad Anonima"

atau singkatan "S.A.";

_(e)_ perkataan "Aktiengesellschaft" atau singkatan "A.G.";


-----

_Syarikat Kapal Layar Antarabangsa Langkawi_ 37

_(f)_ perkataan "Naamloze Vennootschap" atau singkatan

"N.V.";

_(g)_ perkataan "Perseroan Terbatas" atau singkatan "P.T.";

atau

_(h)_ dalam huruf rumi, apa-apa perkataan atau perkataan
perkataan dalam bahasa kebangsaan mana-mana negara
yang bermaksud sesuatu syarikat saham bersama yang
terhad mengikut syer, atau apa-apa singkatannya,

sebagai sebahagian daripada namanya.

(3) Sesuatu syarikat Langkawi boleh mempunyai perkataan

"(LGK)" sebagai sebahagian daripada namanya.

(4) Walau apa pun subseksyen (2), sesuatu syarikat Langkawi

boleh mempunyai perkataan "Berhad" atau singkatan "Bhd." sebagai
sebahagian daripada namanya, tetapi apabila perkataan "Berhad"
atau singkatan "Bhd." digunakan sebagai sebahagian daripada nama
syarikat Langkawi itu, syarikat Langkawi itu hendaklah sebagai
tambahan mempunyai perkataan "(LGK)" sebagai sebahagian
daripada namanya.

(5) Tiada apa-apa perihalan mengenai sesuatu syarikat Langkawi

boleh disifatkan sebagai tidak mencukupi atau tidak betul oleh
sebab penggunaan suatu singkatan atau singkatan-singkatan sebagai
menggantikan apa-apa perkataan atau perkataan-perkataan yang
dirujuk dalam subseksyen (2) dan sebaliknya.

(6) Seseorang boleh menyerahkan kepada Pendaftar sesuatu

permohonan dalam bentuk yang ditetapkan bagi penempahan sesuatu
nama yang dinyatakan dalam permohonan itu sebagai â€”

_(a)_ nama suatu syarikat Langkawi yang dicadangkan; atau


_(b)_ nama yang kepadanya suatu syarikat Langkawi bercadang

hendak menukarkan namanya.

(7) Jika Pendaftar berpendapat bahawa pemohonan itu dibuat

secara bonafide dan berpuas hati bahawa nama yang dicadangkan
itu ialah suatu nama yang dengannya syarikat Langkawi yang
dicadangkan itu atau syarikat Langkawi itu boleh didaftarkan tanpa
melanggar subseksyen (1), dia hendaklah menempahkan nama yang
dicadangkan itu selama tempoh tiga bulan mulai dari tarikh
permohonan itu diserahkan.


-----

38 _Rang Undang-Undang_

(8) Semasa tempoh yang suatu nama ditempahkan, tiada seorang

pun (selain syarikat Langkawt atau syarikat Langkawi yang
dicadangkan yang berkenaan dengannya nama itu ditempahkan)
boleh didaftarkan di bawah Akta ini atau mana-mana Akta lain,
sama ada pada asalnya atau atas pertukaran nama, dengan nama
yang ditempahkan itu atau dengan apa-apa nama lain yang, pada
pendapat Pendaftar, begitu hampir menyerupai nama yang
ditempahkan itu hingga mungkin menyebabkan kesilapan bagi
nama itu.

(9) Penempahan sesuatu nama di bawah seksyen ini berkenaan

dengan suatu syarikat Langkawi yang dicadangkan atau syarikat
Langkawi tidak dengan sendirinya memberikan hak kepada syarikat
yang dicadangkan atau syarikat itu untuk didaftarkan dengan nama
itu, sama ada pada asalnya atau atas pertukaran nama.

**Pertukaran nama**

**28.** (1) Sesuatu syarikat Langkawi boleh, melalui ketetapan khas,
membuat ketetapan bahawa namanya patut ditukar kepada suatu
nama yang dengannya syarikat itu boleh didaftarkan tanpa melanggar
subseksyen 27(1).

(2) Jika Pendaftar meluluskan nama yang syarikat itu telah

membuat ketetapan sebagai patut menjadi nama barunya, dia
hendaklah, apabila dibayar fi yang ditetapkan, mengeluarkan suatu
perakuan pemerbadanan bagi syarikat itu di bawah nama barunya
dan apabila dikeluarkan perakuan pemerbadanan itu pertukaran
nama itu hendaklah berkuat kuasa.

(3) Jika nama sesuatu syarikat Langkawi (sama ada dengan

tidak sengaja atau selainnya dan sama ada pada asalnya atau melalui.
pertukaran nama) adalah suatu nama yang dengannya syarikat itu
tidak boleh didaftarkan tanpa melanggar subseksyen 27(1), syarikat
itu boleh, melalui ketetapan khas, menukarkan namanya kepada
suatu nama yang dengannya syarikat itu boleh didaftarkan tanpa
melanggar subseksyen itu dan, jika diarahkan sedemikian oleh
Pendaftar, hendaklah menukarkannya dalam masa enam minggu
selepas tarikh arahan itu atau apa-apa tempoh yang lebih lama
sebagaimana yang dibenarkan oleh Pendaftar, melainkan jika Menteri,
melalui notis bertulis, mengungkaikan arahan itu, dan jika syarikat
itu tidak mematuhi arahan itu ia melakukan suatu kesalahan terhadap
Akta ini.

Penalti: Lima ribu ringgit.


-----

_Syarikat Kapal Layar Antarabangsa Langkawi_ 39

(4) Suatu pertukaran nama menurut Akta ini tidaklah menyentuh

identiti syarikat Langkawi itu atau apa-apa hak atau obligasi syarikat
itu atau mencacatkan apa-apa prosiding oleh atau terhadap syarikat
itu; dan apa-apa prosiding undang-undang yang mungkin telah
diteruskan atau dimulakan oleh atau terhadap syarikat itu dengan
nama dahulunya boleh diteruskan atau dimulakan oleh atau terhadap
syarikat itu dengan nama barunya.

**Perkara persatuan**

**29.** (1)  Maka hendaklah diserahkan bersama dengan memorandum
sesuatu syarikat Langkawi perkara persatuan yang ditandatangani
oleh penandatangan kepada memorandum itu yang menetapkan
peraturan-peraturan bagi syarikat itu.

(2)  Perkara persatuan hendaklahâ€”

_(a)_ bercetak;

_(b)_ dibahagikan kepada perenggan bernombor; dan

_(c)_ ditandatangani oleh setiap penandatangan kepada

memorandum itu atau, jika mana-mana penandatangan
ialah suatu syarikat, dimeterai dengan meterai syarikatnya
atau ditandatangani bagi pihaknya.

**Perubahan memorandum atau perkara persatuan**

**30. (1) Tertakluk kepada Akta ini, sesuatu syarikat Langkawi boleh,**
melalui ketetapan khas, mengubah atau menambah memorandum
atau perkara persatuannya.

(2) Apa-apa perubahan atau penambahan yang dibuat sedemikian

dalam memorandum atau perkara persatuan hendaklah berkuat
kuasa mulai dari tarikh notis ketetapan yang berkaitan diserahkan
kepada Pendaftar dan sama sahnya seolah-olah pada mulanya ia
terkandung dalam memorandum atau perkara persatuan itu dan
tertakluk mengikut cara yang sama kepada perubahan melalui
ketetapan khas itu.


-----

40 _Rang Undang-Undang_

**Salinan memorandum dan perkara persatuan**

**31. (1) SesuatusyarikatLangkawihendaklah, apabila dikehendaki**
oleh mana-mana anggota, memberi kepadanya suatu salinan
memorandum dan perkara persatuan (jika ada) apabila anggota itu
membayar apa-apa amaun yang ditentukan oleh pengarah sebagai
semunasabahnya perlu bagi menanggung kos penyediaan dan
pemberian salinan itu.

(2) Jika suatu perubahan dibuat dalam memorandum atau perkara

persatuan suatu syarikat Langkawi, suatu salinan memorandum
atau perkara persatuan itu tidak boleh dikeluarkan oleh syarikat itu
selepas tarikh perubahan itu melainkan jikaâ€”

_(a)_ salinan itu adalah mengikut perubahan itu; atau

_(b)_ suatu salinan bercetak ketetapan yang membuat perubahan

itu dilampirkan kepada salinan memorandum atau perkara
persatuan dan fasal atau perkara tertentu yang tersentuh
ditunjukkan dengan dakwat.

(3) Jika berlaku keingkaran pada mematuhi seksyen ini, syarikat

Langkawi itu dan tiap-tiap pegawai syarikat itu yang ingkar
melakukan suatu kesalahan terhadap Akta ini.

Penalti: Lima ribu ringgit.

**Transaksi dan penubuhan cawangan**

**32. (1) Kontrak bagi pihak sesuatu syarikat Langkawi boleh dibuat**
seperti yang berikut:

_(a)_ suatu kontrak yang, jika dibuat antara orang persendirian,

adalah dikehendaki oleh undang-undang dibuat secara
bertulis di bawah meterai, boleh dibuat bagi pihak syarikat
itu secara bertulis di bawah meterai perbadanan syarikat
itu;

_(b)_ suatu kontrak yang, jika dibuat antara orang persendirian,

adalah dikehendaki oleh undang-undang dibuat secara
bertulis  dengan  ditandatangani  oleh  pihak  yang
dipertanggungkan dengannya, boleh dibuat bagi pihak
syarikat itu secara bertulis dan ditandatangani oleh manamana orang yang bertindak di bawah autoritinya, yang
nyata atau tersirat; atau


-----

_Syarikat Kapal Layar Antarabangsa Langkawi_ 41

_(c) suatu kontrak yang, jika dibuat antara orang persendirian,_

adalah sah di sisi undang-undang walaupun dibuat secara
lisan sahaja, dan tidak diubah ke dalam bentuk bertulis,
boleh dibuat secara lisan bagi pihak syarikat itu oleh
mana-mana orang yang bertindak di bawah autoritinya,
yang nyata atau tersirat,

dan mana-mana kontrak yang dibuat sedemikian hendaklah berkesan
di sisi undang-undang dan hendaklah mengikat syarikat itu dan
penggantinya dan semua pihak lain kepadanya dan boleh diubah
atau dilaksanakan mengikut cara yang ia dibenarkan dibuat.

(2) Suatu dokumen atau prosiding yang menghendaki pengesahan

oleh suatu syarikat Langkawi boleh ditandatangani oleh seorang
pegawai yang diberi kuasa syarikat itu dan tidak perlu dibuat
di bawah meterai perbadanannya.

(3) Suatu syarikat Langkawi boleh, secara bertulis di bawah

meterai perbadanannya, memberi kuasa kepada mana-mana orang,
sama ada secara am atau berkenaan dengan apa-apa perkara yang
dinyatakan sebagai ejen atau wakilnya, untuk menyempurnakan
surat ikatan bagi pihaknya, dan suatu surat ikatan yang ditandatangani
oleh ejen atau wakil itu bagi pihak syarikat itu di bawah meterainya
atau di bawah meterai yang sesuai bagi syarikat itu, hendaklah
mengikat syarikat itu; dan semua orang yang berurusan dengan
suci hati hendaklah berhak untuk menganggap penyempurnaan
surat ikatan itu adalah secara biasa dan patut, dan untuk bertindak
dengan sewajarnya.

(4) Sesuatu syarikat Langkawi boleh, jika dibenarkan oleh perkara

persatuannya, menubuhkan sesuatu cawangan di mana-mana bahagian
dunia tetapi ia tidak boleh menubuhkan sesuatu cawangan di manamana bahagian di Malaysia di luar Langkawi.

(5) Suatu syarikat Langkawi dan mana-mana cawangan syarikat

itu boleh mempunyai untuk kegunaan di mana-mana tempat di luar
Langkawi suatu meterai perbadanan pendua yang adalah suatu
faksimile meterai perbadanan syarikat itu dengan penambahan pada
mukanya nama cawangan itu; dan meterai itu hendaklah dikenali
sebagai meterai cawangan.

(6) Jika suatu syarikat Langkawi telah menubuhkan suatu

cawangan ia boleh, dalam surat cara yang menubuhkan cawangan
itu atau dalam suatu surat cara yang kemudiannya yang ditandatangani
atau dimeteraikan oleh setiausaha atau di bawah meterainya sendiri,


-----

42 _Rang Undang-Undang_

melantik seorang atau lebih untuk menjadi pengarah cawangan
dan untuk menubuhkan suatu lembaga tempatan dan membuat
peruntukan bagi suatu meterai cawangan dan bagi penjagaannya
dan menetapkan orang yang boleh melekatkan meterai itu; dan
tertakluk kepada apa-apa arahan atau sekatan yang dikenakan dari
semasa ke semasa oleh pengarah syarikat itu, suatu cawangan
hendaklah mempunyai kuasa untuk mengikat syarikat itu dan
menerbitkan syer atau debentur syarikat itu.

(7) Sesuatu cawangan boleh mengadakan transaksi mengikut

cara yang sama sebagaimana syarikat Langkawi boleh mengadakan
transaksi.

(8) Surat cara yang dibuat atau disahkan di bawah atau dengan

menggunakan mana-mana meterai cawangan sesuatu syarikat
Langkawi hendaklah sama berkesannya seolah-olah meterai
perbadanan syarikat itu telah dilekatkan padanya; dan tarikh bila
dan tempat di mana meterai cawangan itu dilekatkan pada manamana surat cara hendaklah ditunjukkan pada surat cara itu.

**Larangan terhadap menjalankan perniagaan apabila syarikat**
**Langkawi tidak ada anggota**

33. (1) Tertakluk kepada subseksyen (2), jika pada bila-bila masa
sesuatu syarikat Langkawi tidak ada anggota dan menjalankan
perniagaan selama tempoh lebih dari enam bulan semasa ia tidak
ada anggota, tiap-tiap pegawai, pekhidmat, pekerja atau ejen syarikat
itu semasa syarikat itu menjalankan perniagaan selepas tempoh
enam bulan itu yang menyedari bahawa syarikat itu tidak ada
anggota hendaklah bertanggungan, dan jika lebih daripada seorang,
bersesama dan berasingan, untuk membayar keseluruhan hutang
syarikat itu yang diadakan semasa syarikat itu menjalankan perniagaan
selepas tempoh enam bulan itu, dan pegawai, pekhidmat, pekerja
atau ejen sedemikian melakukan suatu kesalahan terhadap Akta
ini jika syarikat itu menjalankan perniagaan selepas tempoh enam
bulan itu.

(2) Subseksyen (1) tidak terpakai berkenaan dengan seorang

pegawai, pekhidmat, pekerja atau ejen suatu syarikat Langkawi
yang tidak ada anggota yang menjalankan perniagaan syarikat itu
selepas tempoh enam bulan, jika pegawai, pekhidmat, pekerja atau
ejen itu berbuat sedemikian menurut kuasa suatu arahan Mahkamah
atau di bawah arahan seorang pelikuidasi yang diluluskan yang
dilantik berkenaan dengan syarikat itu.


-----

_Syarikat Kapal Layar Antarabangsa Langkawi_ 43

BAHAGIAN IV

SYER DAN GADAIAN

PENGGAL 1

SYER

**Penyata pengumpukan**

**34.** (1) Jika sesuatu syarikat Langkawi membuat apa-apa
pengumpukan syernya, syarikat itu hendaklah membuat suatu penyata
mengenai pengumpukan itu yang menyatakan â€”

_(a)_ bilangan syer yang terkandung dalam pengumpukan itu

dan amaun yang dibayar bagi syer itu;

_(b)_ tarikh pengumpukan itu;

_(c)_ amaun (jika ada) yang disifatkan dibayar, atau yang genap

masa dan kena dibayar, bagi pengumpukan setiap
syer;

_(d)_ jika modal syarikat itu terbahagi kepada syer daripada

kelas yang berlainan, kelas syer yang setiap syer dalam
pengumpukan itu tergolong; dan

_(e)_ nama penuh dan alamat setiap penerima umpukan itu

dan bilangan serta kelas syer yang diumpukkan
kepadanya.

(2) Penyata di bawah subseksyen (1) hendaklah disimpan di

pejabat berdaftar syarikat Langkawi itu.

(3) Pendaftar boleh, sebagaimana dalam hal keadaan yang

disifatkan perlu melalui notis bertulis, menghendaki suatu syarikat
Langkawi untuk menyerahkan kepada Pendaftar suatu penyata
berkenaan dengan mana-mana pengumpukan syernya.

(4) Jika berlaku keingkaran pada mematuhi seksyen ini, tiap
tiap pegawai syarikat Langkawi itu yang ingkar melakukan suatu
kesalahan terhadap Akta ini.

Penalti: Lima ribu ringgit. Penalti ingkar.


-----

44 _Rang Undang-Undang_

**Panggilan**

**35.** Sesuatu syarikat Langkawi boleh â€”

_(a)_ membuat perkiraan, mengenai penerbitan syer, bagi

mengubah amaun dan masa pembayaran panggilan antara
pemegang syer;

_(b)_ menerima daripada mana-mana anggota keseluruhan atau

mana-mana bahagian daripada amaun yang masih tidak
berbayar atas mana-mana syer walaupun tiada mana-mana
bahagian daripada amaun itu telah dipanggil; dan

_(c)_ membayar dividen seimbang dengan amaun yang berbayar

atas setiap syer jika suatu amaun yang lebih besar dibayar
atas beberapa syer daripada bagi syer yang lain.

**Liabiliti rizab**

**36.** Sesuatu syarikat Langkawi boleh, melalui ketetapan khas,
menentukan bahawa mana-mana bahagian modal syer yang tidak
dipanggil bagi syarikat itu tidak boleh dipanggil kecuali dalam
keadaan syarikat itu digulung, tetapi tiada ketetapan sedemikian
boleh menjejaskan hak yang diperoleh oleh mana-mana orang sebelum
ketetapan itu diluluskan.

**Akaun premium syer**

37. (1) Jika sesuatu syarikat Langkawi menerbitkan syer dengan
harga premium, sama ada bagi wang tunai atau selainnya, suatu
jumlah wang yang sama banyak dengan amaun atau nilai agregat
bagi premium atas syer itu hendaklah dipindahkan ke dalam sesuatu
akaun yang dinamakan "akaun premium syer", dan peruntukan
Akta ini yang berhubungan dengan pengurangan modal syer sesuatu
syarikat Langkawi hendaklah, kecuali sebagaimana yang
diperuntukkan dalam seksyen ini, terpakai seolah-olah akaun premium
syer itu adalah modal syer berbayar syarikat itu.

(2) Jika aset diperoleh melalui penerbitan syer suatu syarikat

Langkawi dan tiada apa-apa balasan direkodkan, aset yang diperoleh
sedemikian hendaklah dinilai, dan jika nilai aset itu melebihi nilai


-----

_Syarikat Kapal Layar Antarabangsa Langkawi_ 45

tara syer sedemikian, perbezaan antara nilai tara syer itu dengan nilai
aset yang diperoleh sedemikian hendaklah dipindahkan ke dalam
akaun premium syer,

(3) Akaun premium syer boleh, walaupun apa-apa yang

terkandung dalam subseksyen (1), dipakai oleh syarikat Langkawi
itu â€”

_(a)_ bagi membayar syer tidak terbit yang akan diterbitkan

kepada anggota syarikat itu sebagai syer bonus berbayar
penuh;

_(b)_ bagi menghapuskiraâ€”

(i) perbelanjaan awal syarikat itu; atau

(ii) perbelanjaan bagi, atau komisen yang dibayar atau

diskaun yang dibenarkan atas, mana-mana penerbitan syer
dalam, atau debentur, syarikat itu; atau

_(c)_ bagi mengadakan premium yang kena dibayar atas

penebusan debentur atau syer keutamaan boleh tebus.

(4) Jika syer diterbitkan bagi suatu balasan selain wang tunai

di bawah subseksyen (2), syer itu tidak boleh diumpukkan sehinggaâ€”

_(a)_ aku janji yang menjadi balasan itu telah dilaksanakan;

atau

_(b)_ aset yang menjadi balasan itu telah dipindahkan kepada

syarikat itu; dan aset hendaklah dianggap sebagai telah
dipindahkan kepada suatu syarikatâ€”

(i) dalam hal barang, apabila pemunyaan atau hak

kepunyaan barang itu berpindah kepada syarikat itu
atau apabila barang itu dihantarkan kepadanya;

(ii) dalam hal surat cara boleh niaga, apabila syarikat itu

menjadi berhak untuk menguatkuasakan segala hak
yang termaktub dalamnya atas namanya sendiri tanpa
persetujuan mana-mana orang lain; dan

(iii) dalam mana-mana hal lain, apabila pemunyaan atau hak

yang kurang yang dipersetujui untuk terletak hak pada
syarikat itu telah diletakhakkan dengan sahnya pada
syarikat itu.


-----

46 _Rang Undang-Undang_

**Kuasa untuk menerbitkan syer dan hak pengundian**

**38.** (1) Sesuatu syarikat Langkawi hendaklah mempunyai kuasa
untuk menerbitkan bilangan syer yang dinyatakan dalam
memorandumnya, yang boleh dibahagikan kepada satu kelas atau
lebih, dengan apa-apa nama, keutamaan, batasan dan hak relatif
sebagaimana yang hendaklah dinyatakan atau diperuntukkan dalam
perkara persatuan, dan semua harga dan nilai yang diberikan
berkenaan dengan syer hendaklah dinyatakan dalam mata wang
selain mata wang Malaysia.

(2) Perkara persatuan boleh membataskan atau menafikan hak

pengundian, atau memperuntukkan hak pengundian khas, bagi syer
daripada mana-mana kelas atau syer dalam mana-mana kelas setakat
ia tidak menjadi tidak selaras dengan peruntukan Akta ini atau
peraturan-peraturan.

**Syarikat Langkawi berurus niaga dalam syer sendiri, dsb.**

**39.** (1) Sesuatu syarikat Langkawi boleh memberikan bantuan
kewangan, sama ada secara langsung atau tidak langsung, bagi
maksud atau berkaitan dengan pembelian syernya sendiri atau syer
mana-mana subsidiarinya atau syarikat pemegangannyaâ€”

_(a)_ jika transaksi itu telah diluluskan melalui suatu ketetapan

khas syarikat itu, dan pengarah telah memperakukan kepada
mesyuarat itu, secara bertulis, dengan maksud bahawa
tiada apa-apa alasan yang munasabah bagi mempercayai
bahawaâ€”

(i) syarikat itu adalah, atau selepas memberi bantuan

kewangan itu akan menjadi, tidak solven; atau

(ii) nilai boleh hasil aset syarikat itu, tidak termasuk

amaun apa-apa bantuan kewangan dalam bentuk
pinjaman dan dalam bentuk aset yang disandarkan
atau dibebankan bagi menjamin sesuatu jaminan,
akan, selepas memberikan bantuan kewangan atau
pinjaman itu, menjadi kurang daripada agregat liabiliti
dan modal yang dinyatakan bagi syarikat itu; atau

_(b)_ kepada pekerja (selain seorang pekerja yang juga menjadi

seorang  pengarah)  syarikat  itu  atau  mana-mana
subsidiarinya atau syarikat pemegangannya.


-----

_Syarikat Kapal Layar Antarabangsa Langkawi_ 47

(2) Sesuatu syarikat Langkawi boleh membeli, mengambil,

menerima atau selainnya memperoleh, memegang, memiliki,
menyandarkan, memindahkan atau selainnya melupuskan syernya
sendiri, atau syer mana-mana subsidiarinya atau syarikat
pemegangannya, tetapi pembelian syer itu, sama ada secara langsung
atau tidak langsung, boleh dibuat hanya setakat lebihan terperoleh
yang tidak dirizabkan dan tidak tersekat yang ada bagi pembelian
itu; dan jika perkara persatuan memperuntukkan sedemikian, atau
dengan undi pengesahan pemegang sekurang-kurangnya tiga perempat
daripada semua syer yang berhak mengundi mengenainya, setakat
lebihan modal yang tidak dirizabkan dan tidak tersekat yang ada
bagi pembelian itu.

(3) Walau apa pun subseksyen (2), dengan syarat bahawa tiada

apa-apa alasan yang munasabah bagi mempercayai bahawa syarikat
itu adalah, atau selepas pembayaran itu akan menjadi, tidak solven
atau bahawa nilai boleh hasil aset syarikat itu akan, selepas
pembayaran itu, menjadi kurang daripada agregat liabiliti dan modal
yang dinyatakan bagi syarikat itu, suatu syarikat Langkawi boleh
membeli atau selainnya memperoleh syernya sendiri bagi maksudâ€”

_(a)_ menghapuskan syer pecahan;

_(b)_ membayar pemegang syer yang menentang yang berhak

mendapat bayaran bagi syer mereka di bawah peruntukan
Akta ini atau peraturan-peraturan; atau

_(c)_ melaksanakan, tertakluk kepada Akta ini, penarikan balik

syer boleh tebus syarikat itu melalui penebusan atau
pembelian dengan harga yang tidak melebihi harga
penebusan.

**Pengkenselan syer** **perolehan semula oleh syarikat Langkawi**

**40. Sesuatu syarikat Langkawi boleh pada bila-bila masa, melalui**
ketetapan pengarahnya, mengkenselkan semua atau mana-mana
bahagian syer syarikat itu daripada mana-mana kelas yang
diperolehnya semula, selain syer boleh tebus yang telah ditebus
atau dibeli, dan dalam perkara sedemikian suatu pernyataan mengenai
pengkenselan itu hendaklah diserahkan kepada Pendaftar dalam
masa tiga puluh hari dari tarikh pengkenselan itu.


-----

48 _Rang Undang-Undang_

**Menerbitkan syer dengan diskaun**

**41.** (1) Tertakluk kepada seksyen ini, sesuatu syarikat Langkawi
boleh menerbitkan dengan diskaun syer syarikat itu daripada kelas
yang telah pun diterbitkan.

(2) Tiada apa-apa syer boleh diterbitkan dengan diskaun tanpa

terlebih dahulu mendapatkan kelulusan bertulis Pendaftar.

(3) Sesuatu permohonan bagi menerbitkan syer dengan diskaun

hendaklah dibuat kepada sesuatu entiti pengurusan, dan hendaklah
disertakan dengan nama dan alamat semua anggota bersama dengan
notis yang dialamatkan kepada anggota itu yang memberitahu mereka
tentang penerbitan yang dicadangkan itu dan menyatakan kadar
diskaun maksimum yang padanya syer itu akan diterbitkan.

(4) Entiti pengurusan yang kepadanya permohonan dibuat

hendaklah, apabila menerima permohonan dan notis  itu,
menghantarkan notis itu dan memberitahu anggota yang kepadanya
notis itu dialamatkan bahawa apa-apa bantahan hendaklah
disampaikan supaya dapat diterima oleh entiti pengurusan itu dalam
masa empat puluh dua hari dari tarikh notis itu.

(5) Apabila tamatnya tempoh enam puluh hari dari tarikh

penghantaran notis yang dirujuk dalam subseksyen (3), entiti
pengurusan itu hendaklah menyerahkan permohonan itu, bersama
dengan apa-apa bantahan yang diterimanya, kepada Pendaftar.

(6) Jika mana-mana permohonan sedemikian dibuat, Pendaftar

boleh, jika memandangkan kepada hal keadaan dalam perkara itu
dan apa-apa bantahan, difikirkannya patut berbuat demikian,
meluluskan penerbitan itu atas apa-apa terma dan syarat yang
difikirkannya sesuai.

**Perubahan modal syer**

**42. (1) Sesuatu syarikat Langkawi boleh, melalui ketetapan khas,**
mengubah syarat memorandum dan perkara persatuannya mengikut
mana-mana satu cara atau lebih daripada yang berikut:

_(a) menambahkan modal syernya dengan mewujudkan syer_

yang baru sebanyak amaun yang difikirkannya suai manfaat;


-----

_Syarikat Kapal Layar Antarabangsa Langkawi_ 49

_(b)_ menyatukan dan membahagikan semua atau mana-mana

modal syernya kepada syer yang lebih besar amaunnya
daripada syernya yang ada;

_(c)_ memecah bahagikan syernya atau mana-mana daripada

syer itu kepada syer yang amaunnya kecil daripada yang
ditetapkan oleh memorandum atau perkara persatuan,
dengan sedemikian cara supaya dalam pecah bahagian
itu kadar antara amaun berbayar dengan amaun (jika ada)
tidak berbayar atas setiap syer yang dikurangkan hendaklah
sama seperti dalam perkara syer yang daripadanya syer
yang dikurangkan itu diperoleh;

_(d)_ menukarkan semua atau mana-mana syer berbayarnya

kepada saham dan menukarkan semula saham itu kepada
syer berbayar daripada apa-apa peringkat nilai;

_(e)_ mengkenselkan syer yang, pada tarikh ketetapan diluluskan

bagi maksud itu, belum diambil atau belum dipersetujui
untuk diambil oleh mana-mana orang, dan mengurangkan
amaun modal syer itu sebanyak amaun syer yang telah
dikenselkan itu;

_(f)_ mendenominasikan semula mata wang mana-mana syer

dengan menukar syer yang didenominasikan dalam satu
mata wang kepada nombor syer yang sama bagi mata
wang lain, dengan terlebih dahulu mendapat persetujuan
bertulis daripada pemiutang, jika ada.

(2) Sesuatu denominasi semula mata wang bagi mana-mana

syer di bawah perenggan (X)(f) hendaklah disifatkan sebagai tidak
membawa kesan kepada pengkenselan syer yang sedia ada dan
penerbitan syer yang baru.

(3) Suatu pengkenselan syer di. bawah perenggan(l)(ej tidak

boleh disifatkan sebagai suatu pengurangan modal syer mengikut
pengertian Akta ini.

(4) Jika, di bawah subseksyen (1), sesuatu syarikat Langkawi

telah menambahkan modal syernya dengan melebihi modal yang
dinyatakan dalam memorandumnya dengan syer daripada amaun
yang ditetapkan, ia hendaklah, dalam masa satu bulan selepas
ketetapan yang membenarkan penambahan itu diluluskan,
menyebabkan diserahkan kepada Pendaftar suatu notis mengikut
bentuk yang ditetapkan mengenai penambahan itu.


-----

50 _Rang Undang-Vndang_

(5) Jika mana-mana syarikat Langkawi tidak mematuhi

subseksyen (4), syarikat itu dan tiap-tiap pegawai syarikat itu yang
ingkar melakukan suatu kesalahan terhadap Akta ini.

Penalti: Lima ribu ringgit. Penalti ingkar.

**Pengesahan syer yang diterbitkan dengan tidak sepatutnya**

**43.** Jika sesuatu syarikat Langkawi berupa telah menerbitkan atau
mengumpukkan syer, dan penerbitan atau pengumpukan syer itu
adalah tidak sah oleh sebab mana-mana peruntukan Akta ini atau
memorandum atau perkara persatuan syarikat itu atau selainnya,
atau terma penerbitan atau pengumpukan itu adalah tidak selaras
dengan atau tidak dibenarkan oleh mana-mana peruntukan itu,
Mahkamah boleh, apabila suatu permohonan diserahkan kepadanya
oleh syarikat itu atau oleh seorang pemegang atau pemegang gadai
janji mana-mana syer itu atau oleh seorang pemiutang syarikat itu,
dan apabila berpuas hati bahawa dalam semua hal keadaan adalah
adil dan saksama untuk berbuat demikian, membuat suatu perintah
yang mengesahkan penerbitan atau pengumpukan syer itu, atau
yang mengesahkan terma penerbitan atau pengumpukannya, atau
kedua-duanya, tertakluk kepada apa-apa syarat, jika ada, yang
dikenakannya, dan apabila perintah sedemikian dibuat dan suatu
salinan perintah itu diserahkan oleh syarikat itu atau oleh pemegang,
pemegang gadai janji atau pemiutang sedemikian kepada Pendaftar,
syer itu hendaklah disifatkan sebagai telah diterbitkan atau
diumpukkan secara sah atas terma penerbitan atau pengumpukannya
sebagaimana yang diubah oleh syarat, jika ada, yang dikenakan
oleh Mahkamah.

**Ketetapan khas bagi pengurangan modal syer**

**44.** (1) Tertakluk kepada pengesahan oleh Mahkamah, sesuatu
syarikat Langkawi boleh, jika dibenarkan sedemikian oleh perkara
persatuannya, melalui ketetapan khas mengurangkan modal syernya
mengikut apa-apa cara dan khususnya, tanpa mengehadkan keluasan
makna yang disebut di atas, boleh â€”

_(a) menghapuskan atau mengurangkan liabiliti ke atas mana-_

mana syernya berkenaan dengan modal syer yang tidak


-----

_Syarikat Kapal Layar Antarabangsa Langkawi_ 51

_(c) membayar mana-mana modal syer berbayar yang melebihi_

keperluan syarikat itu, atau yang selainnya adalah bagi
kepentingan syarikat itu keseluruhannya untuk dibayar,

dan boleh, setakat yang perlu, mengubah memorandumnya dengan
mengurangkan amaun modal syernya dan amaun syernya dengan
sewajarnya.

(2) Jika pengurangan modal syer yang dicadangkan itu melibatkan

pengurangan liabiliti berkenaan dengan modal syer tidak berbayar
atau pembayaran kepada mana-mana pemegang syer mana-mana
modal syer berbayar, dan dalam mana-mana hal lain jika Mahkamah
mengarahkan demikian â€”

_(a)_ tiap-tiap pemiutang syarikat Langkawi yang, pada tarikh

yang ditetapkan oleh Mahkamah, berhak terhadap manamana hutang atau tuntutan yang, jika tarikh itu adalah
permulaan bagi penggulungan syarikat itu, boleh diterima
sebagai bukti terhadap syarikat itu, adalah berhak
membantah pengurangan itu;

_(b)_ Mahkamah, melainkan jika berpuas hati dengan akuan

berkanun oleh pengarah bahawa tidak terdapat pemiutang
sedemikian, hendaklah menetapkan suatu senarai pemiutang
yang berhak untuk membantah, dan bagi maksud itu
hendaklah  menentukan,  seboleh-bolehnya  tanpa
menghendaki suatu permohonan daripada mana-mana
pemiutang, nama pemiutang itu dan jenis serta amaun
hutang atau tuntutannya, dan boleh menyiarkan notis yang
menetapkan hari terakhir yang pada atau sebelumnya
pemiutang yang tidak dicatatkan dalam senarai itu boleh
menuntut untuk dicatatkan sedemikian; dan

_(c)_ jika seorang pemiutang yang dicatatkan dalam senarai itu

yang hutang atau tuntutannya tidak dijelaskan atau belum
ditentukan tidak bersetuju dengan pengurangan itu,
Mahkamah boleh mengetepikan persetujuan pemiutang
itu apabila syarikat Langkawi itu menjamin pembayaran
hutang atau tuntutannya dengan mengagihkan, sebagaimana
yang diarahkan oleh Mahkamahâ€”

(i) jika syarikat itu mengakui amaun penuh hutang

atau tuntutan itu atau, walaupun tidak mengakuinya,
bersetuju untuk memperuntukkan baginya, amaun
penuh hutang atau tuntutan itu; atau


-----

52 _Rang Undang-Undang_

(ii) jika syarikat itu tidak mengakui, dan tidak bersedia

untuk memperuntukkan baginya, amaun penuh hutang
atau tuntutan itu, atau jika amaun itu adalah kontinjen
atau belum ditentukan, suatu amaun yang ditetapkan
oleh Mahkamah selepas siasatan dan hukuman yang
seumpamanya seolah-olah syarikat itu digulungkan
oleh Mahkamah.

(3) Walau apa pun peruntukan subseksyen (2), Mahkamah boleh,

dengan mengambil kira hal keadaan kes itu, mengarahkan bahawa
semua atau mana-mana peruntukan subseksyen itu tidak terpakai
berkaitan dengan mana-mana kelas pemiutang.

(4) Mahkamah, jika berpuas hati berkenaan dengan tiap-tiap

pemiutang yang di bawah subseksyen (2) berhak untuk membantah,
bahawa sama ada persetujuannya terhadap pengurangan itu telah
diperoleh, atau hutang atau tuntutannya telah dijelaskan atau telah
ditentukan atau telah dijamin, boleh membuat suatu perintah yang
mengesahkan pengurangan itu atas apa-apa terma dan syarat yang
difikirkannya sesuai, dan boleh menghendaki syarikat Langkawi
itu untuk menyiarkan sebagaimana yang diarahkan oleh Mahkamah
sebab-sebab bagi pengurangan itu atau apa-apa maklumat lain
sebagaimana yang difikirkan suai manfaat oleh Mahkamah, dan,
jika difikirkan sesuai oleh Mahkamah, sebab-sebab yang membawa
kepada pengurangan itu.

(5) Suatu perintah yang dibuat di bawah subseksyen (4) hendaklah

menunjukkan amaun modal syer syarikat Langkawi itu sebagaimana
yang diubah oleh perintah itu, bilangan syer yang kepadanya syer
itu hendak dibahagikan dan amaun setiap syer dan amaun, jika
ada, pada tarikh perintah itu, yang disifatkan sebagai berbayar ke
atas setiap syer.

(6) Apabila salinan pejabat perintah itu diserahkan kepada

Pendaftar, ketetapan bagi pengurangan modal syer sebagaimana
yang disahkan oleh perintah yang diserahkan sedemikian hendaklah
berkuat kuasa.

(7) Perakuan Pendaftar hendaklah menjadi keterangan konklusif

bahawa semua kehendak Akta ini berkenaan dengan pengurangan
modal syer telah dipatuhi dengan dan bahawa modal syer suatu
syarikat Langkawi adalah sebagaimana yang dinyatakan dalam
perintah itu.


-----

_Syarikat Kapal Layar Antarabangsa Langkawi_ 53

(8) Apabila salinan perintah itu diserahkan, butir-butir yang

ditunjukkan dalam perintah itu menurut subseksyen (5) hendaklah
disifatkan sebagai digantikan dengan butir-butir yang bersamaan
dalam memorandum, dan penggantian sedemikian dan apa-apa
tambahan yang diperintahkan oleh Mahkamah supaya dibuat pada
nama syarikat Langkawi itu hendaklah (dalam hal apa-apa tambahan
kepada nama, untuk tempoh sebagaimana yang dinyatakan dalam
perintah Mahkamah itu) disifatkan sebagai suatu perubahan kepada
memorandum bagi maksud Akta ini.

(9) Seseorang anggota, yang dahulu atau yang ada sekarang,

tidak bertanggungan berkenaan dengan mana-mana syer terhadap
apa-apa panggilan atau caruman yang melebihi dalam amaunnya
perbezaan antara amaun syer sebagaimana yang ditetapkan oleh
perintah itu dan amaun yang dibayar, atau amaunnya yang
dikurangkan yang disifatkan sebagai telah dibayar atas syer itu,
mengikut mana-mana yang berkenaan, tetapi jika mana-mana
pemiutang yang berhak membantah pengurangan itu, oleh sebab
kejahilannya tentang prosiding bagi pengurangan itu, atau tentang
jenis dan kesan prosiding itu terhadap tuntutannya, tidak dicatatkan
dalam senarai pemiutang, dan selepas pengurangan itu syarikat
Langkawi itu tidak dapat, mengikut pengertian peruntukan Akta
ini berkenaan dengan penggulungan oleh Mahkamah, membayar
amaun hutang atau tuntutannyaâ€”

_(a)_ tiap-tiap orang yang menjadi anggota syarikat Langkawi

itu pada tarikh penyerahan salinan perintah Mahkamah
bagi pengurangan itu bertanggungan untuk menyumbang
bagi pembayaran hutang atau tuntutan itu sebanyak amaun
yang tidak melebihi  amaun yang  dia sepatutnya
bertanggungan menyumbang jika syarikat itu telah mula
digulung pada had sebelum tarikh itu; dan

_(b)_ jika syarikat Langkawi itu digulung, Mahkamah, atas

permohonan mana-mana pemiutang itu dan apabila terbukti
kejahilannya mengenai prosiding bagi pengurangan itu
atau mengenai jenis dan kesan prosiding itu terhadap
tuntutannya, boleh menetapkan suatu senarai orang yang
bertanggungan  menyumbang, dan  membuat  serta
menguatkuasakan panggilan dan perintah ke atas pencarum
yang ditetapkan dalam senarai itu, seolah-olah dia adalah
pencarum biasa dalam suatu penggulungan,

tetapi tiada apa-apa jua pun dalam subseksyen ini boleh menyentuh
hak pencarum-pencarum itu sesama mereka sendiri.


-----

54 _Rang Undang-Undang_

(10) Mana-mana pegawai suatu syarikat Langkawi yang â€”

_(a)_ dengan sengaja menyembunyikan nama mana-mana

pemiutang yang berhak untuk membantah terhadap
pengurangan itu;

_(b)_ dengan sengaja menyalah nyatakan jenis atau amaun hutang

atau tuntutan mana-mana pemiutang; atau

_(c)_ membantu, bersubahat atau menjadi pihak kepada mana
mana penyembunyian atau salah nyataan itu,

adalah melakukan suatu kesalahan terhadap Akta ini.

Penalti: Sepuluh ribu ringgit.

**Hak pemegang syer keutamaan hendaklah dinyatakan dalam**
**perkara persatuan**

**45. (1) Tiada mana-mana syarikat Langkawi boleh mengumpukkan**
suatu syer keutamaan, atau menukarkan suatu syer terbitan kepada
suatu syer keutamaan, melainkan jika dinyatakan dalam perkara
persatuannya hak pemegang syer itu berkenaan dengan pembayaran
balik modal, penyertaan dalam aset lebihan dan keuntungan, dividen
kumulatif atau tidak kumulatif, pengundian dan keutamaan
pembayaran modal dan dividen berhubung dengan syer lain atau
kelas syer keutamaan yang lain.

(2) Penerbitan syer keutamaan oleh suatu syarikat Langkawi

yang berperingkat part passu dengan syer keutamaan yang sedia
ada yang diterbitkan oleh syarikat itu hendaklah disifatkan sebagai
suatu perubahan hak yang berkembar dengan syer keutamaan yang
sedia ada itu melainkan jika penerbitan syer yang mula-mula disebut
itu dibenarkan oleh terma penerbitan syer keutamaan yang sedia
ada atau oleh perkara persatuannya yang berkuat kuasa pada masa
syer keutamaan yang sedia ada itu diterbitkan.

(3) Jikaberlaku keingkaran padamematuhi seksyen ini, syarikat

Langkawi itu dan tiap-tiap pegawai syarikat itu yang ingkar
melakukan suatu kesalahan terhadap Akta ini.

**Syer keutamaan boleh tebus**

**46.** (1) Tertakluk kepada seksyen ini, sesuatu syarikat Langkawi
yang mempunyai modal syer boleh, jika dibenarkan sedemikian
oleh perkara persatuannya, menerbitkan syer keutamaan yang boleh,


-----

_Syarikat Kapal Layar Antarabangsa Langkawi_ 55

atau atas opsyen syarikat itu akan boleh, ditebus dan penebusan
itu hendaklah dibuat hanya atas apa-apa terma dan mengikut apaapa cara sebagaimana yang diperuntukkan oleh perkara persatuan
itu.

(2) Penebusan itu tidaklah boleh dikira sebagai mengurangkan

amaun modal syer yang dibenarkan bagi syarikat itu.

(3) Syer itu tidak boleh ditebus â€”

_(a)_ kecuali daripada keuntungan yang selainnya boleh diadakan

untuk dividen, atau daripada hasil penerbitan baru syer
yang dibuat bagi maksud penebusan itu; dan

_(b)_ melainkan jika syer itu berbayar penuh.

(4) Premium, jika ada, yang kena dibayar atas penebusan

hendaklah diperuntukkan daripada keuntungan atau akaun premium
syer sebelum syer itu ditebus.

(5) Jika mana-mana syer itu ditebus selainnya daripada hasil

suatu penerbitan yang baru, maka hendaklah, daripada keuntungan
yang selainnya boleh diadakan untuk dividen, dipindahkan kepada
sesuatu rizab yang dinamakan "rizab penebusan modal" suatu jumlah
wang yang sama banyak dengan amaun nominal syer yang ditebus,
dan peruntukan Akta ini yang berhubungan dengan pengurangan
modal syer suatu syarikat Langkawi hendaklah, kecuali sebagaimana
yang diperuntukkan dalam seksyen ini, terpakai seolah-olah rizab
penebusan modal itu adalah modal syer berbayar syarikat itu.

(6) Jika, menurut seksyen ini, suatu syarikat Langkawi telah

menebus, atau hampir hendak menebus, mana-mana syer keutamaan,
syarikat itu boleh menerbitkan syer hingga setakat amaun nominal
syer yang ditebus atau yang hendak ditebus seolah-olah syer itu
tidak pernah diterbitkan, dan dengan demikian itu modal syer
syarikat itu tidak boleh, bagi maksud apa-apa fi di bawah Akta ini,
disifatkan sebagai telah ditambah dengan penerbitan itu, tetapi
jika syer baru diterbitkan sebelum penebusan syer lama, syer baru
itu tidak boleh, setakat yang berhubungan dengan apa-apa fi di
bawah Akta ini, disifatkan sebagai telah diterbitkan menurut
subseksyen ini melainkan jika syer lama itu telah ditebus dalam
masa satu bulan selepas penerbitan syer baru itu.


-----

56 _Rang Undang-Undang_

(7) Rizab penebusan modal boleh digunakan bagi membayar

syer yang tidak diterbitkan bagi syarikat itu yang hendak diterbitkan
kepada anggota syarikat itu sebagai syer bonus berbayar penuh.

(8) Jika suatu syarikat Langkawi menebus mana-mana syer

keutamaan boleh tebus, syarikat itu hendaklah, dalam masa satu
bulan selepas berbuat demikian, memberikan notis mengenainya
kepada Pendaftar yang menyatakan syer yang telah ditebus itu.

**Sekatan terhadap mempelawa pelaburan daripada awam**

**47. (1)** Sesuatu syarikat Langkawi tidak boleh membuat apa-apa
tawaran atau mengeluarkan apa-apa pelawaan kepada awam untuk
melanggan atau membeli apa-apa syer atau kepentingan dalam
syarikat itu kecuali jika tawaran atau pelawaan itu berhubung
dengan syer atau kepentingan yang memberi pemegang syer atau
kepentingan itu hak untuk menggunakan atau menikmati apa-apa
kemudahan atau aktiviti percutian atau rekreasi yang berhubungan
dengan kapal layar.

(2) Peruntukan Penggal 1 dan 5 Bahagian IV Akta Syarikat

1965 hendaklah terpakai berhubung dengan apa-apa tawaran atau
pelawaan yang dibuat oleh suatu syarikat Langkawi kepada awam
untuk melanggan atau membeli syer atau kepentingannya seolaholah tawaran atau pelawaan itu kepada awam dibuat oleh suatu
kelab rekreasi tidak tersenarai, tertakluk kepada apa-apa
pengubahsuaian sebagaimana yang Menteri boleh membuat melalui
perintah supaya selaras dengan tujuan dan maksud Akta ini, dan
khususnya rujukan kepada "syarikat" hendak dikira sebagai rujukan
kepada suatu syarikat Langkawi.

(3) Bagi maksud seksyen ini â€”

"kelab rekreasi tidak tersenarai" ertinya sesuatu perbadanan yang

memberi pemegang syernya hak untuk menggunakan atau menikmati
apa-apa kemudahan atau aktiviti percutian atau rekreasi yang
berhubungan dengan kapal layar dan yang syernya tidak tersenarai
atau dicadangkan untuk disenaraikan untuk sebut harga di manamana pasaran saham suatu bursa saham;

"kepentingan" ertinya apa-apa hak untuk mengambil bahagian

atau kepentingan, sama ada boleh dikuatkuasakan atau tidak dan
sama ada sebenar, prospektif atau kontingen dalam apa-apa skim
berkongsi masa atau kontrak pelaburan, sama ada hak atau


-----

_Syarikat Kapal Layar Antarabangsa Langkawi_ 57

kepentingan itu terbukti dengan suatu kontrak formal dan sama
ada atau tidak hak atau kepentingan itu berhubung dengan suatu
aset fizikal, tetapi tidak termasuk â€”

_(a)_ apa-apa syer dalam atau debentur suatu perbadanan; atau

_(b)_ apa-apa kepentingan dalam suatu perjanjian perkongsian

melainkan jika perjanjian itu â€”

(i) berhubung dengan sesuatu pengusahaan, skim,

perusahaan atau kontrak pelaburan yang ditaja oleh,
atau bagi pihak, seorang yang perniagaan biasanya
adalah atau termasuk penajaan pengusahaan, skim,
perusahaan atau kontrak pelaburan yang seumpama,
sama ada atau tidak orang itu adalah suatu pihak
kepada perjanjian itu; atau

(ii) adalah suatu perjanjian, atau berada dalam suatu

kelas perjanjian, yang ditetapkan oleh peraturanperaturan bagi maksud perenggan ini;

"kontrak pelaburan"ertinya apa-apa kontrak, skim atau perkiraan

yang pada matannya dan tanpa mengira bentuknya memberi pelabur
hak untuk menggunakan atau menikmati apa-apa kemudahan atau
aktiviti percutian atau rekreasi yang berhubungan dengan kapal
layar untuk suatu balasan dan seiama tempoh tidak kurang daripada
dua belas bulan sama ada atau tidak secara berulang-ulang;

"pengubahsuaian" termasuklah pindaan,penyesuaian,perubahan,

variasi, penambahan, pembahagian, penggantian atau pengecualian;

"skim berkongsi masa" ertinya sesuatu skim, pengusahaan atau

perusahaan â€”

_(a)_ yang pesertanya adalah, atau boleh, berhak untuk

menggunakan, mendiami atau memiliki, untuk dua tempoh
atau lebih seiama tempoh yang skim, pengusahaan atau
perusahaan itu, sama ada di Malaysia atau di tempat lain
akan dikendalikan, suatu kapal layar yang kepadanya
skim, pengusahaan atau perusahaan itu berkaitan; dan

_(b)_ yang akan dikendalikan untuk tempoh tidak kurang daripada

tiga tahun.


-----

58 _Rang Undang-Undang_

PENGGAL 2 HAKMILIK DAN

PEMINDAHAN

**Jenis syer**

**48.** Syer atau kepentingan lain mana-mana anggota dalam sesuatu
syarikat Langkawi adalah harta alih, yang boleh dipindah hakmilik
mengikut cara yang diperuntukkan oleh perkara persatuan, dan
tidak boleh daripada jenis harta tak alih.

**Penomboran syer**

**49.** (1) Setiap syer dalam sesuatu syarikat Langkawi hendaklah
dikenali melalui nombornya yang sesuai.

(2) Walau apa pun subseksyen (1) â€”

_(a)_ jika pada bila-bila masa semua syer terbitan dalam suatu

syarikat Langkawi, atau semua syer terbitan daripada
sesuatu kelas tertentu dalam syarikat itu, telah berbayar
penuh dan berperingkat part passu bagi segala maksud,
tiada mana-mana syer itu perlu selepas itu mempunyai
suatu nombor pengenalan selagi syer itu tetap berbayar
penuh dan berperingkat part passu bagi segala maksud
dengan semua syer yang sama kelasnya yang pada masa
ini diterbitkan dan berbayar penuh; atau

_(b)_ jika semua syer terbitan dalam suatu syarikat Langkawi

adalah terbukti melalui perakuan mengikut seksyen 50
dan setiap perakuan itu dikenali dengan nombornya yang
sesuai dan nombor itu direkodkan dalam daftar anggota,
tiada mana-mana syer itu perlu mempunyai suatu nombor
pengenalan.

**Perakuan hendaklah menjadi keterangan hakmilik**

**50.** (1) Sesuatu perakuan, di bawahmeterai suatu syarikat Langkawi
atau mana-mana cawangan syarikat itu, yang menyatakan apa-apa
syer yang dipegang oleh seseorang anggota hendaklah menjadi
keterangan prima facie mengenai hakmiliknya terhadap syer
itu.


-----

_Syarikat Kapal Layar Antarabangsa Langkawi_ 59

(2) Tiap-tiap perakuan syer hendaklah di bawah meterai syarikat

Langkawi itu atau suatu cawangan syarikat itu dan hendaklah
menyatakan â€”

_(a)_ nama syarikat itu dan autoriti yang di bawahnya syarikat

itu ditubuhkan;

_(b)_ alamat bagi pejabat berdaftar syarikat itu di Langkawi

atau, jika perakuan itu dikeluarkan oleh suatu cawangan
syarikat itu, alamat cawangan itu;

_(c)_ nilai nominal dan takat yang syer itu berbayar; dan

_(d)_ kelas syer.

(3) Kegagalan untuk mematuhi seksyen ini tidak boleh menyentuh

hak mana-mana pemegang syer.

(4) Jika berlaku keingkaran pada mematuhi seksyen ini, syarikat

Langkawi itu dan tiap-tiap pegawai syarikat itu yang ingkar
melakukan suatu kesalahan terhadap Akta ini.

**Syarikat Langkawi boleh mempunyai meterai syer**

**51.** Sesuatu syarikat Langkawi boleh, jika dibenarkan oleh perkara
persatuannya, mempunyai suatu meterai yang pada mukanya
hendaklah terdapat nama syarikat itu dan perkataan "Meterai Syer",
dan suatu perakuan syer di bawah meterai sedemikian hendaklah
disifatkan sebagai telah dimeterai dengan meterai perbadanan syarikat
itu bagi maksud Akta ini.

**Surat cara pemindahan hakmilik dan pemindahan hakmilik**
**oleh wakil diri**

**52.** (1) Sesuatu syarikat Langkawi tidak boleh mendaftarkan suatu
pemindahan hakmilik syer atau debentur melainkan jika suatu surat
cara pemindahan hakmilik yang sempurna telah diserahkan kepada
syarikat itu, tetapi subseksyen ini tidaklah menjejaskan apa-apa
kuasa untuk mendaftarkan sebagai seorang pemegang syer atau
pemegang debentur mana-mana orang yang kepadanya hak terhadap
mana-mana syer dalam, atau debentur bagi, syarikat itu telah
dipindahkan melalui kuat kuasa undang-undang.


-----

60 _Rang Undang-Undang_

(2) Sesuatu pemindahan hakmilik syer, debentur atau kepentingan

lain seorang yang mati yang dibuat oleh wakil dirinya hendaklah,
walaupun wakil diri itu sendiri bukannya seorang anggota syarikat
itu, sama sahnya seolah-olah dia telah menjadi anggota sedemikian
pada masa penyempurnaan surat cara pemindahan hakmilik itu.

(3) Apa-apa dokumen yang dikemukakan kepada suatu syarikat

Langkawi yang menurut undang-undang adalah keterangan yang
mencukupi bahawa probet wasiat, atau surat kuasa mentadbir harta
pusaka, orang yang mati telah diberikan kepada seorang hendaklah
diterima oleh syarikat itu, walaupun apa-apa jua pun dalam perkara
persatuannya, sebagai keterangan yang mencukupi mengenai
pemberian itu.

(4) Dalam seksyen ini "surat cara pemindahan hakmilik"

termasuklah sesuatu permohonan bertulis bagi memindahkan syer,
debentur atau kepentingan lain kepada seorang wakil diri.

**Kewajipan syarikat Langkawi berkenaan dengan pengeluaran**
**perakuan**

**53.** (1) Tiap-tiap syarikat Langkawi hendaklah, dalam masa dua
bulan selepas pengumpukan mana-mana syer atau debenturnya,
dan dalam masa satu bulan selepas tarikh yang padanya suatu
pemindahan hakmilik (selain pemindahan hakmilik yang syarikat
itu, atas apa-apa sebab, berhak enggan untuk mendaftarkan dan
tidak mendaftarkannya) mana-mana syer atau debenturnya diserahkan
kepada syarikat itu, melengkapkan dan menyediakan untuk diserahkan
semua perakuan dan debentur yang sesuai yang berkaitan dengan
pengumpukan atau pemindahan hakmilik itu, melainkan jika syarat
penerbitan syer atau debentur itu memperuntukkan selainnya.

(2) Jika berlaku keingkaran pada mematuhi seksyen ini, syarikat

Langkawi itu dan tiap-tiap pegawai syarikat itu yang ingkar
melakukan suatu kesalahan terhadap Akta ini.

Penalti: Lima ribu ringgit. Penalti ingkar.

(3) Jika sesuatu syarikat Langkawi yang terhadapnya suatu notis

telah disampaikan yang menghendakinya memperbaiki apa-apa
keingkaran pada mematuhi peruntukan seksyen ini tidak memperbaiki
keingkaran itu dalam masa dua puluh satu hari selepas penyampaian
notis itu, Mahkamah boleh, atas permohonan orang yang berhak
diserahkan kepadanya perakuan bagi syer atau debentur itu,


-----

_Syarikat Kapal Layar Antarabangsa Langkawi_ 61

mengarahkan syarikat itu dan tiap-tiap pegawai syarikat itu supaya
memperbaiki keingkaran itu dalam inasa sebagaimana yang
dinyatakan dalam arahan itu, dan arahan itu boleh memperuntukkan
bahawa segala kos dan perbelanjaan bagi dan yang bersampingan
dengan permohonan itu hendaklah ditanggung oleh syarikat itu
dan oleh mana-mana pegawai syarikat itu yang ingkar mengikut
apa-apa kadar yang difikirkan sesuai oleh Mahkamah.

PENGGAL 3

DAFTAR GADAIAN

**Ketidakpakaian Penggal**

**54.** Tiada apa-apa jua pun dalam Penggal ini terpakai bagi suatu
gadaian yang diwujudkan oleh suatu syarikat Langkawi atau syarikat
Langkawi asing ke atas harta di luar Malaysia.

**Daftar gadaian**

**55.** (1) Tiap-tiap syarikat Langkawi atau syarikat Langkawi asing
hendaklah menyimpan di pejabat berdaftarnya sesuatu daftar gadaian
dan hendaklah mencatatkan dalamnya semua gadaian yang khususnya
melibatkan harta syarikat itu dalam masa satu bulan selepas
pewujudan gadaian itu, dengan memberikan dalam setiap hal suatu
perihalan ringkas mengenai harta yang digadaikan itu, amaun yang
didapatkan melalui gadaian itu, nama pemegang gadaian atau orang
yang berhak terhadap gadaian itu, dan butir yang berhubungan
dengan penyelesaian atau pelepasan daripada gadaian sedemikian.

(2) Jika mana-mana harta suatu syarikat Langkawi atau syarikat

Langkawi asing digadaikan tanpa dibuat catatan sebagaimana yang
dikehendaki oleh subseksyen (1), tiap-tiap pegawai syarikat itu
yang dengan disedarinya dan dengan sengaja memberi kuasa atau
membenarkan peninggalan catatan sedemikian melakukan suatu
kesalahan terhadap Akta ini.

Penalti: Sepuluh ribu ringgit.

(3) Tiap-tiap syarikat Langkawi atau syarikat Langkawi asing

hendaklah menyebabkan suatu salinan tiap-tiap surat cara yang
mewujudkan apa-apa gadaian disimpan di pejabat berdaftarnya.


-----

62 _Rang Undang-Undang_

(4) Daftar gadaian dan salinan surat cara yang disimpan menurut

seksyen ini hendaklah terbuka untuk pemeriksaan oleh mana-mana
pemiutang dengan kelulusan seorang pengarah atau anggota syarikat
itu pada bila-bila masa yang munasabah tanpa apa-apa bayaran.

(5) Jika berlaku keingkaran pada mematuhi subseksyen (3) atau

(4), syarikat Langkawi atau syarikat Langkawi asing itu dan tiaptiap pegawai syarikat itu yang ingkar melakukan suatu kesalahan
terhadap Akta ini.

Penalti: Lima ribu ringgit. Penalti ingkar.

B AHAGIAN V

PENGURUSAN DAN PENTADBIRAN

PENGGAL 1

PEJABAT DAN NAMA

**Pejabat berdaftar syarikat Langkawi**

**56.** (1) Tiap-tiap syarikat Langkawi hendaklah pada setiap masa
mempunyai suatu pejabat berdaftar di Langkawi, yang mana pejabat
itu adalah pejabat utama sesuatu entiti pengurusan.

(2) Jika berlaku keingkaran pada mematuhi seksyen ini, syarikat

itu dan tiap-tiap pegawai syarikat itu yang ingkar adalah melakukan
suatu kesalahan terhadap Akta ini.

Penalti: Lima ribu ringgit. Penalti ingkar.

**Nama hendaklah dipamerkan di semua pejabat dan terdapat**
**pada meterai, surat, dsb,**

**57.** (1) Tiap-tiap syarikat Langkawi atau syarikat Langkawi asing
hendaklah mengecat atau melekatkan, dan memastikan dicat atau
dilekatkan, namanya di tempat yang mudah dilihat, dalam huruf
rumi yang mudah dibaca, secara bercetak atau dalam format paparan
elektronik atau selainnya, di tiap-tiap pejabat atau tempat di mana
perniagaannya dijalankan.

Penalti: Lima ribu ringgit. Penalti ingkar.


-----

_Syarikat Kapal Layar Antarabangsa Langkawi_ 63

(2) Nama sesuatu syarikat Langkawi atau syarikat Langkawi

asing hendaklah (sama ada atau tidak syarikat itu menjalankan
perniagaan di bawah suatu nama perniagaan) tertera dalam huruf
rumi yang mudah dibaca padaâ€”

_(a)_ meterainya; dan

_(b)_ semua surat perniagaan, penyata akaun, invois, notis rasmi,

penerbitan, bil pertukaran, nota janji hutang, pengendorsan,
cek, pesanan, resit dan surat kredit bagi, atau yang berupa
sebagai dikeluarkan atau ditandatangani oleh atau bagi
pihak, syarikat itu,

dan jika berlaku keingkaran pada mematuhi subseksyen ini, syarikat
itu adalah melakukan suatu kesalahan terhadap Akta ini.

(3) Nama sesuatu syarikat Langkawi atau syarikat Langkawi

asing (sama ada atau tidak syarikat itu menjalankan perniagaan di
bawah suatu nama perniagaan) dalam huruf rumi yang mudah
dibaca dan nombor syarikat bagi syarikat Langkawi atau syarikat
Langkawi asing itu hendaklah tertera pada memorandum dan perkara
persatuan syarikat itu dan apa-apa dokumen lain sebagaimana yang
ditetapkan, dan jika berlaku keingkaran pada mematuhi subseksyen
ini, syarikat itu adalah melalukan suatu kesalahan terhadap Akta
ini.


(4) Jika sesuatu syarikat Langkawi atau syarikat Langkawi asing

telah menukarkan namanya, nama syarikat itu yang dahulu hendaklah
juga tertera di bawah nama sekarang pada semua dokumen, surat
perniagaan, penyata akaun, invois, notis rasmi, penerbitan, bil
pertukaran, nota janji hutang, pengendorsan, cek, pesanan, resit
dan surat kredit bagi, atau yang berupa sebagai dikeluarkan atau
ditandatangani oleh atau bagi pihak, syarikat itu selama tempoh
yang tidak kurang daripada dua belas bulan dari tarikh pertukaran
itu.

(5) Jika seseorang pegawai suatu syarikat Langkawi atau syarikat

Langkawi asing atau mana-mana orang bagi pihak syarikat ituâ€”

_(a)_ menggunakan atau membenarkan penggunaan apa-apa

meterai yang berupa sebagai meterai syarikat itu yang
padanya namanya tidak tertera sedemikian;

_(b)_ mengeluarkan atau membenarkan pengeluaran apa-apa

surat perniagaan, penyata akaun, invois, notis rasmi atau
penerbitan syarikat itu yang dalamnya namanya atau
namanya yang dahulu (jika berkenaan) tidak disebut
sedemikian;


-----

64 _Rang Undang-Undang_

_(c)_ menandatangani, mengeluarkan atau membenarkan

ditandatangani atau dikeluarkan, bagi pihak syarikat itu,
apa-apa bil pertukaran, nota janji hutang, cek atau surat
cara boleh niaga lain atau, apa-apa pengendorsan, pesanan,
resit atau surat kredit, yang dalamnya namanya atau
namanya yang dahulu (jika berkenaan) tidak disebut
sedemikian; atau


_(d)_ menandatangani atau membenarkan ditandatangani bagi

pihak syarikat itu, memorandum dan perkara persatuan
syarikat atau apa-apa dokumen lain sebagaimana yang
ditetapkan oleh Pendaftar, yang dalamnya nama dan nombor
syarikat bagi syarikat Langkawi atau syarikat Langkawi
asing itu tidak disebut sedemikian,

dia melakukan suatu kesalahan terhadap Akta ini dan, jika dia
telah menandatangani, mengeluarkan atau membenarkan
ditandatangani atau dikeluarkan bagi pihak syarikat itu apa-apa bil
pertukaran, nota janji hutang atau surat cara boleh niaga lain atau
apa-apa pengendorsan yang padanya atau pesanan yang dalamnya
nama itu atau namanya yang dahulu (jika berkenaan) tidak disebut
sedemikian, dia hendaklah sebagai tambahan bertanggungan sendiri
kepada pemegang surat cara atau pesanan itu bagi amaun yang
genap masa baginya, melainkan jika ia telah dibayar oleh syarikat
itu.

Penalti: Lima ribu ringgit. Penalti ingkar.

PENGGAL 2 PENGARAH

DAN PEGAWAI

**Pengarah**

**58. (1) Tiap-tiap syarikat Langkawi hendaklah rnempunyai sekurang-**
kurangnya seorang pengarah.

(2) Pengarah pertama bagi suatu syarikat Langkawi hendaklah

dinamakan dalam perkara persatuan syarikat itu.

(3) Apa-apa kekosongan luar jangka pengarah boleh, setakat

mana perkara persatuan bagi sesuatu syarikat Langkawi tidak
memperuntukkan selainnya, diisikan oleh seseorang yang dilantik
oieh pengarah atau pengarah-pengarah yang masih kekal atau, jika
tidak ada pengarah yang masih kekal, oleh Pendaftar atas permohonan
oleh seorang anggota syarikat itu.


-----

_Syarikat Kapal Layar Antarabangsa Langkawi_ _65_

(4) Tertakluk kepada apa-apa peruntukan yang berlawanan dalam

perkara persatuan suatu syarikat Langkawi, seorang pengarah atau
pegawai suatu syarikat Langkawi boleh merupakan suatu perbadanan
dan perbadanan sedemikian bolehlah bertindak dengan sendirinya
atau melalui seorang penama yang dilantik secara bertulis, dan
boleh dilantik atau boleh bertindak sebagai pengarah kepada lebih
daripada satu syarikat.

(5) Seorang pengarah suatu syarikat Langkawi tidak boleh

menzahirkan kepada mana-mana orang, atau menggunakan bagi
apa-apa maksud, apa-apa maklumat yang didapati oleh sebab
jawatannya kecuali mengikut kewajipannya sebagai seorang pengarah
syarikat itu dan setakat mana yang dia boleh dipaksa oleh undangundang untuk berbuat sedemikian, tetapi seorang pengarah boleh
menzahirkan kepada seorang pegawai awam yang berkenaan
di Malaysia, atau selainnya menggunakan di dalam Malaysia,
apa-apa maklumat yang ada dalam pengetahuannya yang dipercayai
dengan jujurnya menjangkakan bahawa suatu fraud sedang atau
akan diamalkan oleh syarikat itu atau oleh mana-mana anggotanya
atau pengarahnya atau ke atas syarikat itu atau mana-mana
anggotanya.

(6) Seorang pengarah suatu syarikat Langkawi yang, dengan

melanggar subseksyen (4), menzahirkan kepada mana-mana orang,
atau menggunakan bagi apa-apa maksud, apa-apa maklumat yang
didapati oleh sebab jawatannya melakukan suatu kesalahan terhadap
Akta ini.

(7) Walau apa pun apa-apa peruntukan lain dalam Akta ini atau

peraturan-peraturan yang berlawanan, dan melainkan jika
diperuntukkan selainnya dalam perkara persatuan suatu syarikat
Langkawi, seorang pengarah suatu syarikat Langkawi tidak boleh
dikenakan apa-apa penalti yang diperuntukkan di bawah Akta ini
bagi apa-apa kerosakan yang disebabkan kepada atau yang ditanggung
oleh mana-mana orang, walau bagaimana jua pun kerosakan itu
berbangkit, selainnya oleh sebab perbuatan salah laku yang sengaja,
keingkaran yang sengaja atau keabaian yang sengaja pengarah itu.

**Persetujuan untuk bertindak sebagai pengarah**

**59. Seseorang tidak boleh dilantik atau dinamakan sebagai seorang**
pengarah atau pengarah yang dicadangkan dalam perkara persatuan
suatu syarikat Langkawi melainkan, sebelum pendaftaran perkara


-----

66 _Rang Undang-Undang_

persatuan itu, orang itu telah, dengan sendirinya atau melalui ejennya yang
diberi kuasa secara bertulis bagi maksud itu, menandatangani dan
menyebabkan diserahkan kepada Pendaftar suatu persetujuan bertulis
untuk bertindak sebagai seorang pengarah.

**Kesahan tindakan pengarah**

**60.** Tindakan seorang pengarah sesuatu syarikat Langkawi adalah
sah walaupun apa-apa kecacatan yang didapati dalam pelantikan
atau kelayakannya.

**Kuasa** **Pendaftar** **untuk** **menghalang** **orang** **daripada**

**menguruskan syarikat Langkawi**

**61.** (1) Pendaftar boleh mengeluarkan suatu arahan bahawa
seseorang yang, di Langkawi atau di tempat lain â€”

_(a)_ telah disabitkan atas suatu kesalahan yang berkaitan dengan

penajaan,  pembentukan  atau  pengurusan  sesuatu
perbadanan;

_(b)_ telah disabitkan atas apa-apa tindakan yang melibatkan

fraud atau kecurangan; atau

_(c)_ adalah seorang bankrap belum lepas atau tidak solven,

hilang kelayakannya untuk bertindak sebagai seorang pengarah atau
penaja bagi, atau dengan apa-apa cara secara langsung atau tidak
langsung terlibat dalam atau mengambil bahagian dalam pengurusan,
suatu syarikat Langkawi.

(2) Selepas suatu arahan dikeluarkan oleh Pendaftar di bawah

subseksyen (1), suatu syarikat Langkawi tidak boleh kemudian daripada
itu melantik atau menyimpan seseorang yang telah hilang kelayakannya
sedemikian sebagai seorang pengarah, dan seseorang yang hilang
kelayakannya sedemikian yang bertindak dengan melanggar arahan itu
tanpa kebenaran Mahkamah melakukan suatu kesalahan terhadap Akta
ini.

Penalti: Sepuluh ribu ringgit.


-----

_Syankat Kapal Layar Antarabangsa Langkawi_ 67

**Penzahiran kepentingan** **dalam kontrak, harta, jawatan dsb.**

**62.** (1) Tertakluk kepada seksyen ini, tiap-tiap pengarah sesuatu
syarikat Langkawi yang adalah dengan apa-apa cara, sama ada
secara langsung atau tidak Iangsung, berkepentingan dalam sesuatu
kontrak atau kontrak yang dicadangkan dengan syarikat itu hendaklah,
dengan seberapa segera yang praktik selepas fakta yang berkaitan
telah sampai ke pengetahuannya, mengisytiharkan jenis
kepentingannya di suatu mesyuarat pengarah syankat itu atau
menyebabkan diedarkan secara bertulis kepada semua pengarah
yang lain butir-butir mengenai kepentingannya.

(2) Subseksyen (1) tidaklah terpakai dalam hal yang kepentingan

pengarah syarikat Langkawi itu hanya terdiri daripada pengarah
itu menjadi seorang anggota atau pemiutang suatu syarikat Langkawi
lain yang berkepentingan dalam suatu kontrak atau kontrak yang
dicadangkan dengan syarikat yang mula-mula disebut itu, jika
kepentingan pengarah itu boleh dengan sepatutnya dianggap sebagai
bukan kepentingan yang material.

(3) Tertakluk kepada apa-apa peruntukan yang berlawanan dalam

perkara persatuan suatu syarikat Langkawi, seorang pengarah syarikat
itu tidak boleh, bagi maksud seksyen ini, disifatkan sebagai
berkepentingan dalam atau pada bila-bila masa telah berkepentingan
dalam suatu kontrak atau kontrak yang dicadangkan itu, oleh sebab
kontrak atau kontak yang dicadangkan itu â€”

_(a)_ telah atau akan dibuat dengan;

_(b)_ adalah bagi faedah; atau

_(c)_ adalah bagi pihak,

suatu syarikat yang, menurut kuasa peruntukan dalam seksyen 4,
adalah disifatkan sebagai suatu syarikat berkaitan, dan bahawa
pengarah itu adalah juga pengarah syarikat itu.

(4) Bagi maksud subseksyen (1), sesuatu notis am yang diberikan

kepada pengarah suatu syarikat Langkawi oleh seorang pengarah
yang membawa kesan bahawa dia adalah seorang pegawai atau
anggota suatu syarikat Langkawi yang dinyatakan atau seorang
anggota suatu firma yang dinyatakan dan dia hendaklah dianggap
sebagai berkepentingan dalam apa-apa kontrak yang boleh, selepas
tarikh notis itu, dibuat dengan syarikat atau firma itu hendaklah


-----

68 _Rang Undang-Undang_

disifatkan sebagai suatu pengisytiharan kepentingan yang mencukupi
berhubung dengan apa-apa kontrak yang dibuat sedemikian, tetapi
tiada apa-apa notis sedemikian boleh mempunyai kesan melainkan
jika notis itu diberikan di suatu mesyuarat pengarah atau pengarah
itu mengambil langkah yang munasabah untuk memastikan bahawa
notis itu dikemukakan dan dibaca di mesyuarat pengarah yang
berikutnya selepas notis itu diberikan.

(5) Tiap-tiap pengarah suatu syarikat Langkawi yang memegang

apa-apa jawatan atau memiliki apa-apa harta yang melaluinya,
sama ada secara langsung atau tidak langsung, kewajipan atau
kepentingan mungkin diwujudkan yang bercanggahan dengan
kewajipan atau kepentingannya sebagai seorang pengarah, hendaklah
mengisytiharkan di suatu mesyuarat pengarah syarikat itu atau
menyebabkan diedarkan secara bertulis kepada pengarah lain fakta
dan jenis, sifat dan takat percanggahan itu.

(6) Pengisytiharan yang dikehendaki dibuat oleh seorang pengarah

di bawah subseksyen (5) hendaklah dibuat di mesyuarat pertama
pengarah yang diadakan â€”

_(a)_ selepas dia menjadi seorang pengarah; atau

_(b)_ (jika dia telah pun menjadi seorang pengarah) selepas dia

mula memegang jawatan atau memiliki harta itu,

melainkan jika fakta itu telah diedarkan secara bertulis sebelum
mesyuarat itu.

(7) Tiap-tiap pengisytiharan di bawah seksyen ini hendaklah

direkodkan dalam minit mesyuarat yang mana pengisytiharan itu
telah dibuat.

(8) Seksyen ini adalah sebagai tambahan kepada dan tidaklah

mengurangkan penjalanan apa-apa rukun undang-undang atau apaapa peruntukan dalam perkara persatuan suatu syarikat Langkawi
yang menyekat seorang pengarah syarikat itu daripada mempunyai
apa-apa kepentingan dalam kontrak dengan syarikat itu atau daripada
memegang jawatan atau memiliki harta yang melibatkan kewajipan
atau kepentingan yang bercanggahan dengan kewajipan atau
kepentingannya sebagai seorang pengarah.


-----

_Syarikat Kapal Layar Antarabangsa Langkawi_ 69

**Kewajipan dan liabiliti pegawai**

**63.** (1) Tiap-tiap pegawai sesuatu syarikat Langkawi hendaklah
pada setiap masa bertindak dengan jujur dan menggunakan usaha
yang munasabah dalam menunaikan kewajipan jawatannya.

(2) Seseorang pegawai suatu syarikat Langkawi tidak boleh

menggunakan secara tidak patut apa-apa maklumat yang diperoleh
oleh sebab jawatannya untuk mendapatkan, sama ada secara langsung
atau tidak langsung, apa-apa faedah bagi dirinya atau bagi manamana orang lain atau untuk menyebabkan kemudaratan kepada
syarikat itu.

(3) Seorang pegawai suatu syarikat Langkawi yang melanggar

seksyen ini adalah â€”

_(a)_ bertanggungan kepada syarikat itu bagi apa-apa keuntungan

yang dibuat olehnya dan bagi apa-apa kerosakan yang
ditanggung oleh syarikat itu oleh sebab peianggaran itu;
dan

_(b)_ melakukan suatu kesalahan terhadap Akta ini.

(4) Seksyen ini adalah sebagai tambahan kepada dan tidaklah

mengurangkan mana-mana undang-undang bertulis atau rukun
undang-undang yang lain yang berhubungan dengan kewajipan
atau liabiliti pengarah atau pegawai suatu syarikat.

**Setiausaha**

**64. (1) Tiap-tiap syarikat Langkawi hendaklah melantik seorang**
setiausaha atau lebih, yang sekurang-kurangnya seorang hendaklah
menjadi suatu entiti pengurusan dan yang hendaklah juga menjadi
setiausaha pemastautin syarikat Langkawi itu.

(2) Tertakluk kepada apa-apa peruntukan yang berlawanan dalam

memorandum dan perkara persatuan suatu syarikat Langkawi, seorang
setiausaha suatu syarikat Langkawi boleh merupakan suatu
perbadanan dan perbadanan itu boleh bertindak dengan sendirinya
atau melalui seorang penama yang dilantik secara bertulis dan
boieh dilantik atau boleh bertindak sebagai seorang setiausaha
kepada lebih daripada satu syarikat.

(3) Tiap-tiap setiausaha suatu syarikat Langkawi hendaklah

dilantik oleh pengarah syarikat itu.


-----

70 _Rang Undang-Undang_

(4) Tertakluk kepada subseksyen (5), setiausaha pemastautin

suatu syarikat Langkawi hendaklah bertanggungjawab bagi
pematuhan oleh syarikat itu dengan kehendak Akta ini berhubung
dengan penyerahan setnua dokumen kepada Pendaftar, penyenggaraan
rekod syarikat di pejabat berdaftar syarikat itu dan bagi menguruskan
komunikasi yang disampaikan kepada syarikat itu di pejabat
berdaftarnya.

(5) Walau apa pun apa-apa peruntukan yang lain dalam Akta ini

yang berlawanan, setiausaha pemastautin tidak bertanggungan sebagai
seorang pegawai syarikat itu bagi apa-apa penalti yang diperuntukkan
dalam Akta ini kecuali bagi apa-apa yang dilakukan atau yang
ditinggalkan daripada dilakukan olehnya dalam menjalankan
kewajipan jawatannya, atau pun bertanggungan bagi apa-apa
kerosakan yang disebabkan kepada atau yang ditanggung oleh
mana-mana orang walau bagaimana jua pun ia berbangkit selain
oleh sebab perbuatan salah laku yang sengaja, keingkaran yang
sengaja atau keabaian yang sengaja setiausaha pemastautin itu.

(6) Suatu syarikat Langkawi hendaklah dengan serta-merta

membayar apa-apa kos, caj dan perbelanjaan yang ditanggung oleh
setiausaha pemastautin berkenaan dengan apa-apa yang dilakukan
di bawah Akta ini bagi pihak syarikat itu.

**Daftar pengarah dan pegawai**

**65. (1) Tiap-tiap syarikat Langkawi hendaklah menyimpandi pejabat**
berdaftarnya di Langkawi sesuatu daftar pengarah dan pegawai.

(2) Daftar itu hendaklah mengandungi berkenaan dengan setiap

pengarah, dalam hal seorang individu, nama penuhnya pada masa
ini dan apa-apa namanya yang dahulu, alamat kediaman biasanya
dan pengenalannya (jika ada) atau, dalam hal suatu perbadanan,
nama penuh perbadanan itu dan alamat pejabat berdaftarnya dan
nama penama dan wakilnya yang diberi kuasa di Langkawi, jika
ada.

(3) Daftar itu hendaklah mengandungi berkenaan dengan setiap

pegawai, dalam hal seorang individu nama penuhnya pada masa
ini dan apa-apa namanya yang dahulu, alamat kediaman biasanya
dan pengenalannya (jika ada) dan, jika berkenaan, nama suatu
entiti pengurusan yang baginya dia adalah seorang pegawai dan
alamat berdaftar entiti pengurusan itu atau, dalam hal suatu
perbadanan, nama penuh perbadanan itu dan alamat pejabat berdaftar
perbadanan itu.


-----

_Syarikat Kapal Layar Antarabangsa Langkawi_ 71

(4) Daftar yang disimpan oleh suatu syarikat Langkawi hendaklah

dibuka untuk pemeriksaan oleh mana-mana pengarah, anggota atau
juruaudit syarikat itu sahaja tanpa apa-apa caj.

(5) Suatu syarikat Langkawi hendaklah menyerahkan kepada

Pendaftarâ€”

_(a)_ dalam masa satu bulan selepas ia diperbadankan, suatu

penyata dalam bentuk yang ditetapkan yang mengandungi,
berhubung dengan pengarah dan setiausahanya, butir-butir
yang dikehendaki dinyatakan dalam daftar itu;

_(b)_ dalam masa satu bulan selepas seorang yang dinamakan

dalam penyata itu terhenti menjadi seorang pengarah atau
setiausaha syarikat itu, suatu penyata dalam bentuk yang
ditetapkan yang memberitahu Pendaftar mengenai
pertukaran itu dan mengandungi berkenaan dengan setiap
pengarah atau setiausaha syarikat pada masa itu butir-butir
yang dikehendaki dinyatakan dalam daftar itu dan tarikh
pemberhentian pengarah atau setiausaha itu;

_(c)_ dalam masa satu bulan selepas seorang menjadi pengarah

atau setiausaha syarikat itu, suatu penyata dalam bentuk
yang ditetapkan yang memberitahu Pendaftar mengenai
fakta itu dan yang mengandungi butir yang dikehendaki
dinyatakan dalam daftar dan tarikh pelantikan orang itu;
dan

_(d)_ dalam masa satu bulan selepas apa-apa pertukaran dalam

butir-butir yang ditetapkan mengenai pengarah dan
setiausaha, suatu notis dalam bentuk yang ditetapkan yang
memberitahu Pendaftar mengenai pertukaran itu.

(6) Jika berlaku suatu keingkaran oleh suatu syarikat Langkawi

pada mematuhi mana-mana peruntukan seksyen ini, syarikat itu
dan tiap-tiap pegawai syarikat itu. yang ingkar melakukan suatu
kesalahan terhadap Akta ini.

Penalti: Lima ribu ringgit. Penalti ingkar.

(7) Dalam seksyen ini, "pengenalan" ertinya, dalam hal mana
mana orang yang kepadanya dikeluarkan suatu kad pengenalan,
nombor kad pengenalan itu, dan dalam hal seseorang yang kepadanya
tidak dikeluarkan suatu kad pengenalan, butir-butir mengenai
pasportnya atau apa-apa keterangan pengenalan seumpama lain
sebagaimana yang ada.


-----

72 _Rang Undang-Undang_

**Kesalahan terhadap mana-mana peruntukan Akta ini yang**
**dilakukan oleh pengarah dan setiausaha**

**66.** Jika apa-apa kesalahan terhadap mana-mana peruntukan Akta
ini telah dilakukan oleh suatu entiti pengurusan yang bertindak
sebagai seorang pengarah atau setiausaha pemastautin suatu syarikat
Langkawi, mana-mana orang yang pada masa berlakunya kesalahan
itu ialah seorang pengarah atau pegawai entiti pengurusan itu atau
yang berupa bertindak dalam apa-apa sifat sedemikian, atau telah
dalam apa-apa cara atau apa-apa takat bertanggungjawab bagi
pengurusan apa-apa hal ehwal entiti pengurusan sedemikian, atau
telah membantu dalam pengurusan sedemikian, melakukan kesalahan
itu.

PENGGAL 3

MESYUARAT DAN PROSIDING

**Mesyuarat anggota**

**67.** (1)  Tertakluk kepada apa-apa batasan dalam memorandum
atau perkara persatuan, pengarah suatu syarikat Langkawi boleh
memanggil mesyuarat anggota syarikat itu mengikut apa-apa cara
dan pada bila-bila masa dan di mana-mana tempat di dalam atau
di luar Langkawi sebagaimana yang difikirkan perlu atau dihasrati
oleh pengarah.

(2) Pengarah suatu syarikat Langkawi, walaupun apa-apa jua

dalam perkara persatuan, hendaklah, atas rekuisisi sepuluh anggota
atau lebih, atau anggota yang pada tarikh rekuisisi didepositkan
memegang tidak kurang daripada satu persepuluh jumlah modal
berbayar syarikat itu, dengan serta-merta mengambil tindakan untuk
memanggil suatu mesyuarat anggota.

(3) Tertakluk kepada apa-apa batasan dalam memorandum atau

perkara persatuan, seorang anggota hendaklah disifatkan sebagai
hadir di suatu mesyuarat anggota jikaâ€”

_(a)_ dia menyertai melalui telefon atau cara elektronik lain;

dan

_(b)_ semua anggota yang menyertai mesyuarat itu boleh

mendengar antara satu sama lain dan boleh mengenali
suara masing-masing, dan bagi maksud ini penyertaan
adalah menjadi bukti prima facie bagi pengecaman.


-----

_Syarikat Kapal Layar Antarabangsa Langkawi_ 73

(4) Seorang anggota boleh diwakili di suatu mesyuarat anggota

oleh seorang proksi yang boleh bercakap dan mengundi bagi pihakuya.

(5) Peruntukan yang berikut terpakai berkenaan dengan pemunyaan

syer bersesama:

_(a)_ jika dua orang atau lebih memegang syer secara bersesama,

setiap daripada mereka itu boleh hadir dengan sendirinya
atau melalui proksi di suatu mesyuarat anggota dan boleh
bercakap sebagai seorang anggota;


_(b)_ jika hanya seorang daripada mereka hadir dengan sendirinya

atau melalui proksi, dia bolehlah mengundi bagi pihak
mereka semua; dan

_(c)_ jika dua daripada mereka atau lebih hadir dengan sendirinya

atau melalui proksi, mereka hendaklah mengundi sebagai
satu.

**Notis mesyuarat anggota**

**68.** (1) Tertakluk kepada apa-apa kehendak dalam memorandum
atau perkara persatuan untuk memberikan notis yang lebih panjang,
pengarah hendaklah memberi tidak kurang daripada tujuh hari
notis mengenai mesyuarat anggota kepada orang yang nama pada
tarikh notis itu diberikan tertera sebagai anggota dalam daftar
anggota yang dirujukkan dalam seksyen 76 dan yang berhak untuk
mengundi di mesyuarat itu.

(2) Walau apa pun subseksyen (1), tetapi tertakluk kepada apa
apa batasan dalam memorandum atau perkara persatuan, suatu
mesyuarat anggota yang diadakan dengan melanggar kehendak
untuk memberikan notis adalah sah jika anggota yang memegang
majoriti sebanyak sembilan puluh peratus, atau apa-apa majoriti
yang kurang daripada itu sebagaimana yang dinyatakan dalam
memorandum atau perkara persatuan â€”

_(a)_ daripada jumlah bilangan syer bagi anggota yang berhak

mengundi ke atas semua perkara yang akan diambil kira
di mesyuarat itu; atau

_(b)_ daripada undi setiap kelas atau siri syer jika anggota

adalah berhak untuk mengundi ke atasnya sebagai suatu
kelas atau siri bersama dengan suatu majoriti mutlak bagi
undi yang selebihnya,


-----

74 _Rang Undang-Undang_

telah menepikan notis mesyuarat itu; dan bagi maksud ini, kehadiran
seorang anggota di mesyuarat itu hendaklah disifatkan sebagai
suatu penepian di pihaknya.

(3) Kegagalan yang tidak sengaja pengarah untuk memberikan

notis bagi suatu mesyuarat kepada seorang anggota, atau hakikat
bahawa seorang anggota tidak menerima notis itu, tidaklah
menjadikan mesyuarat itu tidak sah.

**Kuorum, pengerusi, pengundian, dsb,, dalam mesyuarat**

**69.** (1) Kecuali sebagaimana yang diperuntukkan selainnya dalam
perkara persatuan suatu syarikat Langkawi, jika suatu syarikat
Langkawi mempunyai lebih daripada seorang anggota, dan dua
anggota atau lebih hadir di suatu mesyuarat anggota, anggota yang
hadir hendaklah menjadi kuorum, dan di mesyuarat ituâ€”

_(a)_ mana-mana anggota yang dilantik oleh anggota itu boleh

menjadi pengerusi mesyuarat itu; dan

_(b)_ tiap-tiap anggota hendaklah mempunyai satu undi berkenaan

dengan setiap syer yang dipegang olehnya.

(2) Dalam suatu pengundian yang dibuat di suatu mesyuarat,

seorang yang berhak kepada lebih daripada satu undi tidaklah
perlu, jika dia mengundi, menggunakan semua undinya atau
membuang semua undi yang digunakannya dengan cara yang sama.

(3) Sesuatu perbadanan boleh, raelalui ketetapan pengarahnya

atau badan kawalan lainnyaâ€”

_(a)_ jika perbadanan itu adalah seorang anggota suatu syarikat

Langkawi, memberi kuasa kepada mana-mana orang
sebagaimana yang difikirkannya patut untuk bertindak
sebagai wakilnya sama ada di suatu mesyuarat anggota
tertentu atau di semua mesyuarat anggota syarikat itu
atau mana-mana kelas anggota; atau

_(b)_ jika perbadanan itu adalah seorang pemiutang, termasuk

seorang pemegang debentur, suatu syarikat Langkawi,
memberi kuasa kepada mana-mana orang sebagaimana
yang difikirkannya sesuai untuk bertindak sebagai wakilnya
sama ada di suatu mesyuarat anggota tertentu atau di
semua mesyuarat mana-mana pemiutang syarikat itu,


-----

_Syarikat Kapal Layar Antarabangsa Langkawi_ 75

dan seseorang yang diberi kuasa sedemikian hendaklah, menurut
autoritinya dan sehingga autoritinya dibatalkan oleh perbadanan
itu, berhak untuk menjalankan, bagi pihak perbadanan itu, kuasa
yang sama sepertimana yang boleh dijalankan oleh perbadanan itu
sekiranya ia adalah seorang anggota individu, pemiutang atau
pemegang debentur syarikat itu.

(4) Jika
_(a)_ seorang yang nadir di suatu mesyuarat anggota diberi

kuasa untuk bertindak sebagai wakil suatu perbadanan di
mesyuarat itu menurut kuasa suatu authoriti yang telah
diberikan oleh perbadanan itu di bawah subseksyen (3);
dan

_(b)_ orang itu tidak selainnya berhak untuk menghadiri

mesyuarat itu.

perbadanan itu hendaklah, bagi maksud subseksyen (1), disifatkan
sebagai hadir dengan sendirinya pada mesyuarat itu.

(5) Sesuatu perakuan di bawah meterai perbadanan itu hendaklah

menjadi keterangan prima facie mengenai pelantikan atau pembatalan
pelantikan (mengikut mana-mana yang berkenaan) seorang wakil
menurut subseksyen (3).

(6) Jika
_(a)_ suatu syarikat pemegangan berhak secara benefisial kepada

keseluruhan syer terbitan suatu subsidiari; atau

_(b)_ suatu syarikat Langkawi mempunyai seorang anggota

sahaja,

dan suatu minit ditandatangani oleh seorang wakil syarikat
pemegangan yang diberi kuasa menurut subseksyen (3) atau
ditandatangani oleh anggota tunggal yang menyatakan bahawa
apa-apa tindakan, perkara atau benda, atau apa-apa ketetapan biasa
atau khas, yang dikehendaki oleh Akta ini atau oleh memorandum
atau perkara persatuan subsidiari itu untuk dibuat, dilaksanakan
atau diluluskan oleh atau di suatu mesyuarat agung tahunan atau
suatu mesyuarat luar biasa subsidiari atau syarikat Langkawi itu
telah dibuat, dilaksanakan atau diluluskan, tindakan, perkara, benda
atau ketetapan itu hendaklah, bagi semua maksud, disifatkan sebagai


-----

76 _Rang Undang-Undang_

telah dibuat, dilaksanakan, atau diluluskan dengan sewajarnya oleh
atau di mesyuarat agung tahunan, atau mengikut kehendak hal itu,
oleh atau di mesyuarat luar biasa subsidiari itu.

**Pengundian oleh anggota**

**70.** (1) Kecuali sebagaimana yang diperuntukkan selainnya dalam
memorandum atau perkara persatuan suatu syarikat Langkawi,
semua syer mengundi sebagai satu kelas dan setiap syer mempunyai
satu undi.

(2) Pengarah suatu syarikat Langkawi boleh menetapkan tarikh

notis suatu mesyuarat diberi sebagai tarikh rekod bagi menentukan
syer yang berhak mengundi di mesyuarat itu.

**Tindakan melalui persetujuan secara berlulis anggota**

**71.** Tertakluk kepada apa-apa batasan dalam memorandum atau
perkara persatuan suatu syarikat Langkawi, sesuatu tindakan yang
boleh diambil oleh anggota di suatu mesyuarat anggota boleh juga
diambil melalui sesuatu ketetapan semua anggota yang bersetuju
secara bertulis, atau melalui teleks, telegram, telefaks, kabel atau
perhubungan elektronik bertulis lain, tanpa perlu apa-apa notis.

**Kuasa** **Mahkamah untuk memerintahkan mesyuarat dipanggil**

**72.** (1) Jika atas apa-apa sebab adalah tidak praktik untuk memanggil
sesuatu mesyuarat mengikut apa-apa cara yang mesyuarat boleh
dipanggil atau untuk menjalankan mesyuarat itu mengikut cara
yang ditetapkan oleh perkara persatuan atau Akta ini, Mahkamah
boleh, sama ada atas usulnya sendiri atau atas permohonan manamana pengarah atau mana-mana anggota yang berhak untuk mengundi
di mesyuarat itu atau atas permohonan wakil diri mana-mana anggota
itu, memerintahkan supaya suatu mesyuarat dipanggil, diadakan
dan dijalankan mengikut apa-apa cara yang difikirkan sesuai oleh
Mahkamah, dan Mahkamah boleh memberikan apa-apa arahan
bersampingan atau berbangkit yang difikirkannya suai manfaat.


-----

_Syarikat Kapal Layar Antarabangsa Langkawi_ _11_

(2) Apa-apa mesyuarat yang dipanggil, diadakan dan dijalankan

menurut apa-apa arahan yang dibuat menurut seksyen ini hendaklah,
bagi semua maksud, disifatkan sebagai suatu mesyuarat yang telah
dipanggil, diadakan dan dijalankan dengan sewajarnya.

**Ketetapan khas**

**73. (1) Sesuatu ketetapan hendaklah menjadi suatu ketetapan khas**
apabila ketetapan itu telah diluluskan oleh suatu majoriti yang
tidak kurang daripada tiga perempat daripada mana-mana anggota
yang berhak untuk mengundi dengan sendirinya atau, jika proksi
dibenarkan, melalui proksi, di suatu mesyuarat anggota yang notis
tidak kurang daripada dua puluh satu hari yang menyatakan niat
untuk mencadangkan ketetapan itu sebagai suatu ketetapan khas
telah diberikan dengan sewajarnya.

(2) Walau apa pun subseksyen (1), jika dipersetujui oleh sebilangan

majoriti anggota yang mempunyai hak untuk mengundi di mesyuarat
itu, iaitu suatu majoriti yang bersama memegang pada agregatnya
tidak kurang daripada tujuh puluh lima peratus daripada jumlah
undi anggota yang berhak untuk mengundi, suatu ketetapan bolehlah
dicadangkan dan diluluskan sebagai suatu ketetapan khas di suatu
mesyuarat yang notis kurang daripada dua puluh satu hari telah
diberikan.

**Penyerahan salinan ketetapan dan perjanjian tertentu**

**74. (1) Sesuatu salinan bercetak tiap-tiap ketetapan atau perjanjian**
yang kepadanya seksyen ini terpakai hendaklah, dalam masa empat
belas hari selepas ketetapan atau perjanjian itu diluluskan atau
dibuat, diserahkan oleh syarikat Langkawi itu kepada Pendaftar.

(2) Suatu salinan tiap-tiap ketetapan atau perjanjian sedemikian

yang pada masa ini berkuat kuasa hendaklah termaktub dalam atau
dilampirkan pada tiap-tiap salinan memorandum, perkara persatuan
atau prospektus, megikut mana-mana yang berkenaan, dan jika
diubahkan, dikeluarkan selepas ketetapan itu diluluskan atau
perjanjian itu dibuat.


(3) Jika perkara persatuan suatu syarikat Langkawi belum

didaftarkan, suatu salinan bercetak tiap-tiap ketetapan atau perjanjian
itu hendaklah dikemukakan kepada mana-mana anggota atas
permintaannya apabila dibayar apa-apa amaun (jika ada) yang
tidak melebihi amaun yang ditetapkan, sebagaimana yang diarahkan
oleh syarikat itu.


-----

78 _Rang Undang-Undang_

(4) Seksyen ini hendaklah terpakai bagi â€”

_(a)_ ketetapan khas;

_(b)_ ketetapan yang telah dipersetujui oleh semua anggota

suatu syarikat Langkawi, iaitu ketetapan yang, jika tidak
dipersetujui sedemikian, tidak boleh menjadi berkesan
bagi maksud ketetapan itu melainkan jika ia telah diluluskan
sebagai ketetapan khas;

_(c)_ ketetapan atau perjanjian yang telah dipersetujui oleh

semua anggota daripada kelas pemegang syer yang sama,
iaitu ketetapan yang, jika tidak dipersetujui sedemikian,
tidak boleh menjadi berkesan bagi maksud ketetapan itu
melainkan jika ia telah diluluskan oleh suatu majoriti
tertentu atau selainnya mengikut suatu cara tertentu; dan

_(d)_ semua ketetapan atau perjanjian yang dengan berkesannya

mengikat semua anggota daripada apa-apa kelas pemegang
syer sama ada dipersetujui oleh semua anggota daripada
kelas itu atau tidak.

(5) Jika suatu syarikat Langkawi tidak mematuhi subseksyen

(1), syarikat itu dan tiap-tiap pegawai syarikat itu yang ingkar
melakukan suatu kesalahan terhadap Akta ini.

Penalti: Lima ribu ringgit. Penalti ingkar.

(6) Jika sesuatu syarikat Langkawi tidak mematuhi subseksyen

(2) atau (3), syarikat itu dan tiap-tiap pegawai syarikat itu yang
ingkar melakukan suatu kesalahan terhadap Akta ini.

Penalti: Lima puluh ringgit bagi setiap salinan yang berkenaan

dengannya keingkaran telah berlaku.

(7) Bagi maksud subseksyen (5) dan (6), seorang pelikuidasi

bagi suatu syarikat Langkawi hendaklah disifatkan sebagai seorang
pegawai syarikat itu.

**Minit prosiding**

**75. (1) Tiap-tiap syarikat Langkawi hendaklah menyebabkan minit**
semua prosiding mesyuarat anggota dan mesyuarat pengarah
dicatatkan dalam buku yang disimpan bagi maksud itu.


-----

_Syarikat Kapal Layar Antarabangsa Langkawi_ 79

(2) Melainkan jika Pendaftar mengarahkan selainnya, semua

buku minit suatu syarikat Langkawi hendaklah disimpan di pejabat
berdaftar syarikat itu tetapi pendua buku minit itu atau mana-mana
satu daripadanya boleh disimpan di tempat lain dan hendaklah
terbuka untuk pemeriksaan tanpa apa-apa caj oleh mana-mana
anggota.

PENGGAL 4

DAFTAR ANGGOTA

**Daftar anggota**

**76. (1) Tiap-tiap syarikat Langkawi hendaklah menyimpan suatu**
daftar anggota dan mencatatkan dalam daftar itu â€”

_(a)_ nama, kerakyatan dan alamat, dan apa-apa butir dan

maklumat berkaitan yang lain, sebagaimana yang ditetapkan
dalam perkara persatuan, bagi anggota, dan suatu pernyataan
mengenai syer yang dipegang oleh setiap anggota, dengan
membezakan setiap syer melalui nombornya (jika ada)
atau melalui nombor (jika ada) perakuan yang menjadi
keterangan mengenai pemegangan anggota itu dan
mengenai amaun yang dibayar atau yang dipersetujui
sebagai dianggap telah dibayar atas syer setiap anggota;


_(b)_ tarikh yang nama setiap orang telah dicatatkan dalam

daftar sebagai seorang anggota;


_(c)_ tarikh yang mana-mana orang yang terhenti menjadi seorang

anggota dalam masa tujuh tahun yang dahulunya telah
terhenti menjadi anggota sedemikian; dan

_(d)_ tarikh bagi tiap-tiap pengumpukan syer kepada anggota

dan bilangan syer yang terkandung dalam setiap
pengumpukan.

(2) Daftar anggota hendaklah menjadi keterangan prima facie

mengenai apa-apa perkara yang dimasukkan dalam daftar
sebagaimana yang dikehendaki atau dibenarkan oleh Akta ini.

(3) Jika berlaku keingkaran pada mematuhi seksyen ini oleh

suatu syarikat Langkawi, syarikat itu dan tiap-tiap pegawai syarikat
itu yang ingkar melakukan suatu kesalahan terhadap Akta ini.

Penalti: Lima ribu ringgit. Penalti ingkar.


-----

80 _Rang Undang-Undang_

**Tempat daftar disimpan**

**77. (1) Melainkan jika Pendaftar mengarahkan selainnya, daftar**
anggota sesuatu syarikat Langkawi hendaklah disimpan di pejabat
berdaftar syarikat itu dan hendaklah dibuka untuk diperiksa tanpa
apa-apa caj oleh mana-mana anggota sahaja.

(2) Walau apa pun subseksyen (1), tiap-tiap syarikat Langkawi

hendaklah, dalam masa satu bulan selepas daftar itu mula-mula
disimpan di suatu tempat selain pejabat berdaftar syarikat itu,
menyerahkan kepada Pendaftar notis mengenai tempat di mana
daftar itu disimpan dan hendaklah, dalam masa satu bulan selepas
apa-apa pertukaran dalam tempat di mana daftar itu disimpan,
menyerahkan kepada Pendaftar notis mengenai pertukaran itu.

**Akibat keingkaran oleh ejen**

**78.** Jika daftar anggota disimpan di tempat selain pejabat berdaftar
suatu syarikat Langkawi dan oleh sebab apa-apa keingkaran oleh
orang yang bertanggungjawab bagi tempat sedemikian syarikat itu
tidak mematuhi seksyen 77 atau apa-apa kehendak lain Akta ini
mengenai pengemukaan daftar itu, orang itu boleh dikenakan penalti
yang sama seolah-olah dia adalah seorang pegawai syarikat yang
ingkar itu.

**Kuasa Mahkamah untuk mcinbctulkan daftar**

**79.** (1) Jika, berhubung dengan suatu syarikat Langkawi â€”

_(a)_ nama mana-mana orang, tanpa sebab yang mencukupi,

dicatatkan dalam atau ditinggalkan daripada daftar; atau

_(b)_ keingkaran berlaku atau kelengahan yang tidak berpatutan

terjadi dalam mencatatkan ke dalam daftar itu fakta
mengenai mana-mana orang yang terhenti menjadi seorang
anggota,

orang yang terkilan atau mana-mana anggota syarikat itu boleh
memohon kepada Mahkamah untuk membetulkan daftar itu, dan
Mahkamah boleh menolak permohonan itu atau boleh mengarahkan
pembetulan daftar itu dan pembayaran oleh syarikat itu bagi apaapa kerosakan yang ditanggung oleh mana-mana pihak kepada
permohonan itu.


-----

_Syarikat Kapal Layar Antarabangsa Langkawi_ 81

(2) Apabila suatu permohonan dibuat di bawah subseksyen (1),

Mahkamah boleh memutuskan â€”

_(a)_ apa-apa persoalan yang berhubungan dengan hak atau

hak milik mana-mana orang yang adalah suatu pihak
kepada permohonan itu supaya namanya dicatatkan dalam
atau ditinggalkan daripada daftar itu, sama ada persoalan
itu timbul antara anggota atau anggota yang dikatakan di
suatu pihak dan syarikat Langkawi itu di suatu pihak
yang lain; dan

_(b)_ secara amnya, apa-apa persoalan yang perlu atau suai

manfaat untuk diputuskan bagi pembetulan daftar itu.

(3 Mahkamah apabila membuat suatu perintah bagi pembetulan

daftar itu hendaklah melalui perintahnya mengarahkan suatu notis
mengenai pembetulan itu diserahkan kepada Pendaftar.

(4) Tiada apa-apa permohonan untuk pembetulan sesuatu daftar

berkenaan dengan sesuatu catatan yang telah dibuat dalam daftar
lebih dari tiga puluh tahun sebelum tarikh permohonan itu boleh
dilayan oleh Mahkamah.

PENGGAL 5

PENYATA SYARIKAT

**Penyata syarikat Langkawi**

**80. (1) Pendaftar boleh, sebagaimana dalam hal keadaan yang**
disifatkan perlu melalui notis bertulis, menghendaki suatu syarikat
Langkawi untuk menyerahkan kepada Pendaftar suatu penyata
berkenaan dengan syarikat itu bagi suatu tahun kalendar tertentu.

(2) Penyata itu hendaklah mengandungi butir yang ditetapkan

dan mengikut bentuk yang ditetapkan bagi maksud itu atau yang
seberapa hampir dengannya sebagaimana hal keadaan membenarkan,
dan hendaklah ditandatangani oleh seorang pengarah atau setiausaha
syarikat itu.

(3) Jika sesuatu syarikat Langkawi tidak mematuhi seksyen ini,

syarikat itu dan tiap-tiap pegawai syarikat itu yang ingkar adalah
melakukan suatu kesalahan terhadap Akta ini.

Penalti: Sepuluh ribu ringgit. Penalti ingkar.


-----

82 _Rang Undang-Undang_

BAHAGIAN VI

AKAUN DAN AUDIT

PENGGAL 1

AKAUN

**Akaun yang perlu disimpan**

**81. (1) Sesuatu syankat Langkawi hendaklah menyebabkan disimpan**
rekod perakaunan dan rekod lain yang sepatutnya yang dengan
secukupnya akan menghuraikan transaksi dan kedudukan kewangan
syarikat itu.

(2) Tiap-tiap syarikat Langkawi dan pengarah syarikat itu

hendaklah menyebabkan catatan yang sesuai dibuat dalam rekod
perakaunan dan rekod lain syarikat itu dalam masa enam puluh
hari selepas selesainya transaksi yang berhubungan dengan rekod
itu.

(3) Rekod perakaunan dan rekod lain suatu syarikat Langkawi

hendaklah disimpan di pejabat berdaftar syarikat itu atau di manamana tempat lain di Langkawi sebagaimana yang difikirkan sesuai
oleh pengarah, dan rekod itu hendaklah pada bila-bila masa dibuka
untuk pemeriksaan oleh mana-mana pengarah syarikat Langkawi
itu dan hendaklah disimpan mengikut apa-apa cara yang akan
membolehkan rekod itu diaudit dengan mudah dan sepatutnya.

(4) Walau apa pun subseksyen (3), rekod perakaunan dan rekod

lain mengenai pengendalian suatu syarikat Langkawi di luar Langkawi
boleh disimpan oleh syarikat itu di suatu tempat di luar Langkawi,
dan hendaklah dihantar kepada dan disimpan di suatu tempat di
Langkawi apa-apa pernyataan dan penyata berkenaan dengan
perniagaan yang diuruskan dalam rekod perakaunan dan rekod lain
yang disimpan sedemikian yang akan membolehkan supaya
disediakan akaun untung dan kerugian dan kunci kira-kira yang
benar dan adil dan apa-apa dokumen yang dikehendaki disertakan
bersama dengannya.

(5) Jika mana-mana rekod perakaunan dan rekod lain disimpan

di suatu tempat di luar Langkawi menurut subseksyen (4), syarikat
itu hendaklah, jika dikehendaki oleh Pendaftar untuk mengemukakan
rekod perakaunan dan rekod lain itu di suatu tempat di Langkawi,
mematuhi kehendak itu.


-----

_Syarikat Kapal Layar Antarabangsa Langkawi_ 83

(6) Pendaftar boleh, dalam mana-mana hal tertentu, mengarahkan

supaya rekod perakaunan dan rekod lain bagi suatu syarikat Langkawi
dibuka untuk pemeriksaan oleh seorang juruaudit yang diluluskan
yang bertindak bagi pihak seorang pengarah suatu syarikat Langkawi,
tetapi hanya apabila suatu aku janji bertulis diberikan kepada
Pendaftar bahawa maklumat yang diperoleh oleh juruaudit itu semasa
pemeriksaannya tidak akan dizahirkan olehnya kecuali kepada
pengarah itu.

(7) Mana-mana pengarah suatu syarikat Langkawi yang tidak

mengambil semua langkah yang munasabah untuk menjamin supaya
syarikat itu mematuhi kehendak seksyen ini dan seksyen 83 dan
84 adalah melakukan suatu kesalahan terhadap Akta ini.

**Akaun hcndaklah dibentangkan di hadapan mesyuarat**

**82.** (1) Tertakluk kepada seksyen 85, pengarah sesuatu syarikat
Langkawi hendaklah menyebabkan supaya dibentangkan di hadapan
syarikat itu dalam suatu mesyuarat anggota akaun diaudit atau
akaun tidak diaudit, mengikut mana-mana yang berkenaan, bagi
syarikat itu tidak lebih daripada sembilan bulan selepas tarikh
setakat mana telah dibuat akaun diaudit atau akaun tidak diaudit
itu.

(2) Walau apa pun subseksyen (1), suatu syarikat Langkawi

tidak dikehendaki membentangkan di hadapan syarikat itu dalam
suatu mesyuarat anggota akaun diaudit atau akaun tidak diaudit,
mengikut mana-mana yang berkenaan, bagi syarikat itu sekiranya
anggota itu dengan sebulat suara membuat resolusi bahawa akaun
sedemikian tidak perlu dibentangkan dalam suatu mesyuarat anggota
berkenaan dengan setiap tahun kewangan.

(3) Jika keingkaran berlaku dalam mematuhi seksyen ini, syarikat

Langkawi itu dan tiap-tiap pegawai syarikat itu melakukan suatu
kesalahan terhadap Akta ini.

Penalti: Sepuluh ribu ringgit. Penalti ingkar.

**Akaun dihantar kepada anggota**

**83.** Suatu salinan tiap-tiap akaun diaudit atau akaun tidak diaudit,
mengikut mana-mana yang berkenaan, yang hendak dibentangkan
di hadapan suatu syarikat Langkawi di suatu mesyuarat anggota
berserta dengan suatu salinan laporan juruaudit ke atas akaun itu
(jika berkenaan) hendaklah, tidak kurang daripada tujuh hari sebelum
tarikh mesyuarat itu, dihantar kepada semua anggota syarikat itu.


-----

84 _Rang Undang-Undang_

PENGGAL 2

AUDIT

**Juruaudit hendaklah dilantik**

**84.** (1) Tertakluk kepada seksyen 85, pengarah sesuatu syarikat
Langkawi hendaklah, dalam masa sembilan puluh hari selepas ia
diperbadankan, melantik seorang atau orang-orang sebagai juruaudit
atau juruaudit-juruaudit syarikat itu.

(2) Suatu syarikat Langkawi hendaklah, bilamana ia melantik

seorang juruaudit, menyerahkan kepada Pendaftar, dalam masa
tiga puluh hari dari tarikh pelantikan juruaudit itu, suatu notis
mengenainya dalam borang yang ditetapkan berserta dengan
persetujuan bertulis juruaudit itu.

**Juruaudit tidak diperlukan dalam keadaan tertentu**

**85. Sesuatu syarikat Langkawi tidak perlu melantik seorang juruaudit**
selamaâ€”

_(a)_ syarikat itu atau seorang pengarah, pegawai, ejen atau

mana-mana orang  bagi pihak  syarikat  itu tidak
mengeluarkan suatu pelawaan atau mengedarkan borang
permohonan kepada awam atau mana-mana orang awam
untuk melanggan syer syarikat itu; atau

_(b)_ anggota syarikat memutuskan pada mesyuarat anggota

syarikat itu bahawa pelantikan itu tidak perlu dibuat
berkenaan dengan setiap tahun kewangan.

**Pemberhentian dan peletakan jawatan juruaudit**

**86.** (1) Suatu syarikat Langkawi boleh,di suatu mesyuarat anggota
yang notis khas mengenainya telah diberi kepada juruaudit dan
Pendaftar, tetapi tidak sebaliknya, memberhentikan seorang juruaudit
daripada jawatannya, tetapi hendaklah di mesyuarat yang mana
juruaudit itu diberhentikan atau di suatu mesyuarat anggota yang
diadakan dalam masa sebulan kemudiannya melantik seorang
juruaudit yang diluluskan untuk mengambil tempat juruaudit yang
diberhentikan itu.


-----

_Syarikat Kapal Layar Antarabangsa Langkawi_ 85

(2) Seorang juruaudit bagi suatu syarikat Langkawi boleh, jika

dia bukannya seorang juruaudit tunggal, meletakkan jawatannya
pada bila-bila masa tetapi seorang juruaudit tunggal bagi suatu
syarikat Langkawi boleh meletakkan jawatannya di suatu mesyuarat
anggota sahaja.

(3) Jika seorang juruaudit memberikan notis bertulis kepada

pengarah suatu syarikat Langkawi bahawa dia berhasrat untuk
meletakkan jawatannya, pengarah hendaklah, dengan seberapa segera
yang praktik, memanggil suatu mesyuarat anggota syankat itu
bagi maksud melantik seorang juruaudit bagi menggantikan juruaudit
yang berhasrat untuk meletakkan jawatannya, dan apabila juruaudit
yang lain telah dilantik peletakan jawatannya itu akan berkuat
kuasa.

(4) Suatu syarikat Langkawi hendaklah, dalam masa tiga puluh

hari dan apa-apa pertukaran juruaudit syarikat itu, menyerahkan
kepada Pendaftar suatu notis mengenainya dalam borang yang
ditetapkan dan notis itu hendaklah disertakan dengan persetujuan
bertulis juruaudit yang baru itu.

**Saraan juruaudit**

**87.** Fi dan perbelanjaan seorang juruaudit bagi suatu syarikat
Langkawi, melainkan jika dikehendaki oleh juruaudit itu supaya
ditetapkan melalui suatu ketetapan anggota syarikat itu, boleh
ditetapkan oleh pengarah syarikat itu.

**Juruaudit boleh menghadiri mesyuarat**

**88.** Seorang juruaudit bagi suatu syarikat Langkawi boleh
menghadiri dan bercakap di semua mesyuarat anggota syarikat itu.

**Hak** **dan kewajipan juruaudit**

**89.** (1) Tiap-tiap juruaudit bagi suatu syarikat Langkawi hendaklah
melaporkan kepada anggota sama ada, pada pendapatnya, akaun
syarikat itu telah disediakan dengan berpatutan supaya memberikan
gambaran yang benar dan adil mengenai hal ehwal syarikat itu.

(2) Tiap-tiap juruaudit bagi suatu syarikat Langkawi adalah berhak

untuk dibekaikan dengan suatu salinan memorandum dan perkara
persatuan syarikat itu dan hendaklah membiasakan dirinya dengan
terma dan syarat yang terkandung dalamnya.


-----

86 _Rang Undang-Undang_

BAHAGIAN VII

PERKIRAAN DAN PEMBENTUKAN SEMULA

**Perkiraan**

**90. (1) Dalam seksyen ini, "perkiraan" ertinyaâ€”**

_(a)_ sesuatu penyusunan semula atau pembentukan semula

sesuatu syarikat Langkawi yang diperbadankan di bawah
Akta ini;

_(b)_ sesuatu percantuman atau penyatuan satu syarikat Langkawi

atau lebih dengan satu syarikat Langkawi lain atau lebih,
jika syarikat yang berterusan itu atau syarikat yang
disatukan itu adalah suatu syarikat Langkawi;

_(c)_ sesuatu pemisahan dua perniagaan atau lebih yang

dijalankan oleh sesuatu syarikat Langkawi; atau

_(d)_ apa-apa gabungan mana-mana perkara yang dinyatakan

dalam perenggan (a) hingga (c).

(2) Pengarah suatu syarikat Langkawi boleh, melalui suatu

ketetapan oleh pengarah, meluluskan sesuatu pelan perkiraan yang
mengandungi butir-butir mengenai perkiraan yang dicadangkan.

(3) Setelah pelan perkiraan diluluskan oleh pengarah, syarikat

Langkawi itu hendaklah membuat suatu permohonan kepada
Mahkamah untuk kelulusan bagi pelan perkiraan yang dicadangkan
itu.

(4) Mahkamah boleh, apabila suatu permohonan dibuat di bawah

subseksyen (3), membuat suatu perintah interim atau muktamad,
dan dalam membuat perintah itu Mahkamah bolehâ€”

_(a)_ menentukan apa-apa notis, jika ada, mengenai perkiraan

yang dicadangkan itu yang perlu diberi kepada manamana orang;

_(b)_ menentukan sama ada kelulusan mengenai perkiraan yang

dicadangkan itu oleh mana-mana orang hendaklah diperoleh
dan cara memperoleh kelulusan itu;

_(c)_ menentukan sama ada mana-mana pemegang saham atau

obligasi hutang dalam syarikat itu boleh menentang
perkiraan yang dicadangkan itu dan menerima pembayaran
bagi nilai sahamnya atau obligasi hutangnya;


-----

_Syarikat Kapal Layar Antarabangsa Langkawi_ 87

_(d)_ menjalankan sesuatu pendengaran dan membenarkan mana
mana orang yang berkepentingan untuk hadir; dan

_(e)_ meluluskan atau menolak pelan perkiraan sebagaimana

yang dicadangkan atau meluluskannya dengan apa-apa
pindaan sepertimana yang diarahkan olehnya.

(5) Jika Mahkamah membuat sesuatu perintah yang meluluskan

suatu pelan perkiraan, pengarah syarikat Langkawi itu, jika mereka
masih berminat untuk menyempurnakan pelan itu, hendaklah
mengesahkan pelan perkiraan sepertimana yang telah diluluskan
oleh Mahkamah, sama ada atau tidak Mahkamah telah mengarahkan
apa-apa pindaan dibuat kepada pelan perkiraan itu.

(6) Pengarah syarikat Langkawi, setelah mengesahkan pelan

perkiraan itu, hendaklah â€”

_(a)_ memberikan notis kepada orang yang Mahkamah kehendaki

diberikan notis; dan


_(b)_ menyerahkan pelan perkiraan kepada orang itu untuk

kelulusan jika dikehendaki oleh perintah Mahkamah.

(7) Setelah pelan perkiraan telah diluluskan oleh orang yang

daripadanya kelulusan dikehendaki oleh perintah Mahkamah, perkara
perkiraan hendaklah disempurnakan oleh syarikat Langkawi itu
dan hendaklah mengandungi â€”

_(a)_ pelan perkiraan itu;

_(b)_ perintah Mahkamah yang meluluskan pelan perkiraan itu;

dan

_(c)_ cara yang mana pelan perkiraan itu telah diluluskan, jika

kelulusan dikehendaki oleh perintah Mahkamah.

(8) Perkara perkiraan hendaklah diserahkan kepada Pendaftar

yang hendaklah menyimpan dan mendaftarkannya dalam daftar.

(9) Apabila perkara perkiraan didaftarkan, Pendaftar hendaklah

mengeluarkan sesuatu perakuan yang telah ditandatanganinya dan
dimeterai yang memperakui bahawa perkara perkiraan telah
didaftarkan.

(10) Suatu perakuan perkiraan yang dikeluarkan oleh Pendaftar

di bawah subseksyen (9) hendaklah menjadi keterangan prima
_facie mengenai pematuhan semua kehendak Akta ini yang berkenaan_
dengan perkiraan itu.


-----

88 _Rang Undang-Undang_

(11) Suatu perkiraan hendaklah berkuat kuasa dari tarikh perkara

perkiraan didaftarkan oleh Pendaftar atau pada tarikh yang
kemudiannya, yang mana tarikh itu hendaklah tidak lebih daripada
tiga puluh hari dari tarikh perkara perkiraan itu didaftarkan dengan
Pendaftar, sebagaimana yang dinyatakan dalam perkara perkiraan
itu.

**Peraturan-peraturan berkenaan dengan pengambilalihan dan**
**percantuman**

**91. Menteri boleh membuat peraturan-peraturan untuk menyelia**
dan mengawal transaksi pengambilalihan dan percantuman.

BAHAGIAN VIII

SYARIKAT LANGKAWI ASING

**Pemakaian dan tafsiran**

**92.** (1) Bahagian ini terpakai bagi sesuatu syarikat asing hanya
jika syarikat itu mempunyai sesuatu tempat perniagaan atau
menjalankan perniagaan di Langkawi dan tidak didaftarkan di bawah
Akta Syarikat 1965.

(2) Dalam Bahagian ini, ungkapan "menjalankan perniagaan di

Langkawi" ertinya menjalankan perniagaan berkenaan dengan aktiviti
yang berhubungan dengan kapal layar di, dari atau melalui Langkawi.

(3) Walau apa pun subseksyen (1), sesuatu syarikat Langkawi

asing tidak boleh dikira sebagai menjalankan perniagaan di Langkawi
hanya oleh sebab hakikat bahawa di Langkawi, syarikat ituâ€”

_(a)_ adalah atau menjadi suatu pihak kepada apa-apa tindakan

atau guaman atau apa-apa prosiding pentadbiran atau
timbangtara atau apa-apa tuntutan atau pertikaian, atau

_(b)_ menjalankan transaksi berasingan yang tidak disolisit yang

diselesaikan dalam tempoh tiga puluh satu hari, yang
bukannya satu daripada sebilangan transaksi yang
seumpama yang diulangi lebih daripada dua kali.


-----

_Syarikat Kapal Layar Antarabangsa Langkawi_ 89

**Pendaftaran syarikat Langkawi asing**

**93.** (1) Sesuatu syarikat asing tidak boleh mempunyai sesuatu
tempat perniagaan atau menjaiankan perniagaan di Langkawi
melainkan jika ia didaftarkan sebagai suatu syarikat Langkawi
asing di bawah Bahagian ini, dan sesuatu syarikat asing yang
bertindak dan tiap-tiap pegawai syarikat itu yang membenarkan
syarikat asing itu untuk bertindak dengan melanggar subseksyen
ini adalah melakukan suatu kesalahan terhadap Akta ini.

(2) Tiap-tiap syarikat asing hendaklah, sebelum menubuhkan

sesuatu tempat perniagaan atau menjaiankan perniagaan di Langkawi,
menyerahkan kepada Pendaftar untuk pendaftaran â€”

_(a)_ sesuatu salinan yang diperakui perakuan pemerbadanannya

atau pendaftarannya di tempat ia diperbadankan atau di
tempat asalnya, atau suatu dokumen yang mempunyai
kesan yang seumpama;

_(b)_ sesuatu salinan yang diperakui piagam, statut atau

memorandum dan perkara persatuan atau surat cara lain
yang menjadi atau menentukan perlembagaan syarikat
itu;

_(c)_ sesuatu  senarai  pengarah  dan  pegawainya  yang

mengandungi butir-butir yang seumpama berkenaan dengan
pengarah syarikat itu sebagaimana yang dikehendaki
terkandung dalam daftar pengarah dan pegawai suatu
syarikat Langkawi di bawah seksyen 65;

_(d)_ jika senarai yang dirujuk dalam perenggan (c) termasuk

pengarah yang bermastautin di Langkawi yang merupakan
anggota lembaga pengarah tempatan, suatu memorandum
yang disempurnakan dengan sewajarnya oleh atau bagi
pihak syarikat Langkawi asing itu yang menyatakan kuasa
pengarah tempatan itu;

_(e)_ sesuatu memorandum pelantikan atau surat kuasa wakil

di bawah meterai syarikat Langkawi asing itu atau yang
disempurnakan bagi pihak syarikat itu mengikut apa-apa
cara yang mengikat syarikat itu dan, dalam mana-mana
hal itu, yang ditentusahkan mengikut cara yang ditetapkan,
yang menyatakan nama dan alamat suatu entiti pengurusan
yang diberi kuasa untuk menerima bagi pihaknya
penyampaian proses dan apa-apa notis yang dikehendaki
untuk disampaikan ke atas syarikat itu; dan


-----

90 _Rang Undang-Undang_

_(f) sesuatu akuan berkanun dalam bentuk yang ditetapkan_

yang dibuat oleh seorang pegawai entiti pengurusan itu,

dan Pendaftar bolehlah, apabila dibayar fi yang ditetapkan, dan
tertakluk kepada Akta ini dan apa-apa syarat yang boleh dikenakan
olehnya, mendaftarkan syarikat itu di bawah Bahagian ini sebagai
suatu syarikat Langkawi asing dengan mendaftarkan dokumen itu.

(3) Pendaftar hendaklah mengeluarkan sesuatu perakuan dalam

bentuk yang ditetapkan berkenaan dengan tiap-tiap pendaftaran
suatu syarikat Langkawi asing, dan perakuan itu hendaklah menjadi
keterangan konklusif bahawa kehendak mengenai pendaftaran telah
dipatuhi.

(4) Jika suatu memorandum pelantikan atau surat kuasa wakil

yang diserahkan kepada Pendaftar menurut perenggan (2)(e) telah
disempurnakan oleh seseorang bagi pihak suatu syarikat Langkawi
asing, suatu salinan surat ikatan atau dokumen yang melaluinya
orang itu diberi kuasa untuk menyempurnakan memorandum
pelantikan atau surat kuasa wakil itu, yang ditentusahkan melalui
akuan berkanun mengikut cara yang ditetapkan, hendaklah diserahkan
kepada Pendaftar dan salinannya hendaklah bagi segala maksud
dikira sebagai salinan asal.

(5) Suatu syarikat Langkawi asing hendaklah membayar suatu

fi tahunan bagi apa-apa amaun sebagaimana yang ditetapkan tidak
lewat daripada tiga puluh hari dari 1 Januari bagi setiap tahun
kalendar. 
**Larangan dan sekatan ke atas syarikat Langkawi asing**

**94.** Sesuatu syarikat Langkawi asing tidak boleh menjalankan
apa-apa perniagaan di Langkawi yang sesuatu syarikat Langkawi
dilarang menjalankan.

**Pejabat berdaftar syarikat Langkawi asing**

**95.** Tiap-tiap syarikat Langkawi asing hendaklah pada bila-bila
masa mempunyai suatu pejabat berdaftar di Langkawi, yang pejabat
itu adalah pejabat utama suatu entiti pengurusan.


-----

_Syarikat Kapal Layar Antarabangsa Langkawi_ 91

**Penyata hendaklah diserahkan apabila dokumen, dsb., diubah**

**96.** (1) Sekiranya apa-apa pertukaran atau perubahan dibuat
dalamâ€”

_(a)_ piagam, statut, memorandum atau perkara persatuan sesuatu

syarikat Langkawi asing, atau surat cara yang lain yang
berhubungan dengan syarikat itu, yang diserahkan dengan
Pendaftar;

_(b)_ pengarah suatu syarikat Langkawi asing atau dalam nama

atau alamat mana-mana pengarah;

_(c)_ alamat pejabat berdaftar suatu syarikat Langkawi asing

di tempat pemerbadanannya atau tempat asalnya;

_(d)_ nama suatu syarikat Langkawi asing;


_(e)_ kuasa mana-mana pengarah yang bermastautin di Langkawi

yang merupakan anggota lembaga pengarah tempatan suatu
syarikat Langkawi asing; atau

_(f)_ entiti pengurusan atau nama atau alamat entiti pengurusan

yang dirujuk dalam perenggan 93(2)(V),

syarikat Langkawi asing itu hendaklah, dalam masa satu bulan
selepas pertukaran atau perubahan itu, menyerahkan kepada Pendaftar
butir-butir mengenai pertukaran atau perubahan itu dan apa-apa
dokumen sebagaimana yang dikehendaki oleh peraturan-peraturan.

(2) Apabila menerima butir-butir yang disebut terdahulu mengenai

pertukaran atau perubahan itu, Pendaftar hendaklah, tertakluk kepada
Akta ini, mendaftarkan pertukaran atau perubahan itu.

(3) Apabila diserahkan kepada Pendaftar butir-butir mengenai

apa-apa pertukaran atau perubahan mengenai nama suatu syarikat
Langkawi asing yang dirujuk dalam perenggan (l)(d), Pendaftar
hendaklah mengeluarkan suatu perakuan dalam bentuk yang
ditetapkan yang telah ditandatanganinya dan dimeterai, dan perakuan
itu hendaklah menjadi keterangan prima facie dalam semua
Mahkamah mengenai pertukaran dan perubahan kepada nama syarikat
itu.

(4) Jika sesuatu syarikat Langkawi asing menambahkan atau

mengurangkan modal syer yang dibenarkan, syarikat itu hendaklah,
dalam masa tiga puluh hari selepas pertukaran sedemikian,
menyerahkan kepada Pendaftar notis mengenai amaun yang
daripadanya dan yang kepadanya ia telah ditukarkan sedemikian.


-----

92 _Rang Undang-Undang_

(5) Jika sesuatu syarikat Langkawi asing yang tidak rnempunyai

modal syer menambahkan jumlah anggotanya yang melebihi nombor
yang didaftarkan, ia hendaklah, dalam masa tiga puluh hari selepas
penambahan itu diputuskan atau berlaku, menyerahkan kepada
Pendaftar notis mengenai penambahan itu.

**Penyampaian ke atas syarikat Langkawi asing**

**97.** Apa-apa proses atau dokumen yang dikehendaki disampaikan
ke atas sesuatu syarikat Langkawi asing adalah disampaikan dengan
secukupnya jika proses atau dokumen itu dialamatkan kepada syarikat
Langkawi asing itu dan ditinggalkan atau dihantarkan melalui pos
ke pejabat berdaftarnya di Langkawi, tetapi â€”

_(a)_ jika pada bila-bila masa  pejabat berdaftar yang

# dimaklumkan tidak lagi wujud; atau

 (b) jika atas apa-apa sebab lain penyampaian proses atau

notis tidak boleh disempurnakan,

dokumen itu bolehlah disampaikan ke atas syarikat itu dengan
meninggalkannya di, atau menghantarkannya melalui pos kepada,
mana-mana tempat perniagaan yang ditubuhkan oleh syarikat itu
di Langkawi, atau, jika tiada tempat perniagaan sedemikian telah
ditubuhkan, dokumen itu bolehlah disampaikan ke atas syarikat itu
melalui pos berdaftar ke mana-mana tempat perniagaan syarikat
itu di negara syarikat itu diperbadankan.

**Pemberhentian perniagaan di Langkawi**

**98.** Jika sesuatu syarikat Langkawi asing terhenti mempunyai suatu
tempat perniagaan atau menjalankan perniagaan di Langkawi, syarikat
itu hendaklah, dalam masa tiga puluh hari selepas syarikat itu
terhenti sedemikian, menyerahkan kepada Pendaftar notis mengenai
fakta itu, dan dari hari notis itu diserahkan sedemikian, obligasi
syarikat itu untuk menyerahkan apa-apa dokumen (yang bukannya
suatu dokumen yang sepatutnya diserahkan sebelum hari itu) kepada
Pendaftar hendaklah terhenti, dan Pendaftar hendaklah dengan sertamerta membatalkan nama syarikat Langkawi asing itu daripada
daftar.


-----

_Syarikat Kapal Layar Antarabangsa Langkawi_ 93

**Pelikuidasian atau pembubaran syarikat Langkawi asing di**
**tempat permerbadanan atau tempat asal**

**99. (1) Jika sesuatu syarikat Langkawi asing dilikuidasikan atau**
dibubarkan di tempat pemerbadanannya atau di tempat asalnyaâ€”

_(a)_ entiti pengurusan hendaklah, dalam masa satu bulan selepas

bermulanya pelikuidasian atau pembubaran itu atau dalam
apa-apa masa selanjutnya sebagaimana Pendaftar dalam
hal keadaan khas boleh membenarkan, menyerahkan atau
menyebabkan diserahkan kepada Pendaftar notis mengenai
fakta itu dan, jika seorang pelikuidasi dilantik, suatu
notis mengenai pelantikan itu;

_(b)_ Pendaftar hendaklah, selepas menerima notis itu, dengan

serta-merta melantik seorang pelikuidasi dan, sehingga
penggulungan hal ehwal syarikat itu di Langkawi selesai,
syarikat Langkawi asing itu hendaklah disifatkan sebagai
terus wujud di Langkawi; dan

_(c)_ Mahkamah hendaklah disifatkan telah memerintahkan

supaya syarikat itu digulung.

(2) Pelikuidasi yang dilantik oleh Pendaftar hendaklah

mendapatkan semua aset syarikat Langkawi asing itu yang terletak
atau yang boleh didapati kembali di Langkawi dan hendaklah,
dalam berbuat sedemikian, mempunyai semua kuasa seseorang
pelikuidasi sesuatu syarikat Langkawi.

(3) Sebelum membayar atau memindahkan hakmilik kepada

seorang pelikuidasi asing bagi suatu syarikat Langkawi asing di
tempat ia dibentuk atau diperbadankan apa-apa aset yang didapati
di dalam Langkawi, pelikuidasi yang dilantik oleh Pendaftar
hendaklah â€”

_(a)_ membayar kepada Pendaftar semua penalti, kos, fi dan

caj yang genap masa dan terhutang;

_(b)_ membayar amaun semua cukai yang kena dibayar di bawah

Akta Cukai Pendapatan 1967 [Akta 53]; dan

_(c)_ membayar kepada mana-mana orang yang bermastautin

di Langkawi yang kepadanya, pada masa pelantikan
pelikuidasi di Langkawi, apa-apa hutang yang ditanggung
_bonafide oleh suatu syarikat Langkawi asing berkenaan_
dengan pembekalan perkhidmatan kepada atau untuk
syarikat Langkawi asing itu genap masa, amaun hutang
sedemikian,


-----

94 _Rang Undang-Undang_

dan apa-apa penalti, kos, fi, caj, cukai dan hutang sedemikian
hendaklah menjadi suatu gadaian ke atas aset syarikat Langkawi
asing itu yang berperingkat selepas kos pelikuidasi yang dilantik
oleh Pendaftar tetapi mempunyai keutamaan daripada apa-apa jua
pun caj dan tuntutan yang lain.

(4) Peruntukan Bahagian X Akta Syarikat 1965 yang berhubungan

dengan pembatalan daripada daftar nama syarikat yang tidak berfungsi
hendaklah terpakai _mutatis mutandis_ kepada sesuatu syarikat
Langkawi asing.

**Nama syarikat Langkawi asing**

**100.** (1) Kecuali dengan keizinanMenteri, sesuatu syarikat Langkawi
asing tidak boleh didaftarkan dengan suatu nama yang pada pendapat
Pendaftar adalah nama yang tidak diingini atau adalah suatu nama,
atau termasuk suatu nama, yang daripada jenis yang Pendaftar
tidak selainnya sanggup untuk menerima bagi pendaftaran.

(2) Jika suatu syarikat Langkawi asing didaftarkan, sama ada

kerana kesilapan atau selainnya, dengan suatu nama yang dengannya
ia tidak patut didaftarkan, Pendaftar boleh, selepas memberikan
notis selama tiga puluh hari kepada syarikat Langkawi asing itu
yang menghendaki syarikat itu menukarkan namanya, membatalkan
syarikat itu daripada daftar apabila syarikat itu ingkar mematuhi
kehendak itu.

(3) Tiada syarikat Langkawi asing boleh menggunakan, di

Langkawi atau di tempat lain, berkenaan dengan tindakan yang
telah dibuat atau akan dibuat di Langkawi, apa-apa nama selain
nama yang dengannya syarikat itu telah didaftarkan di bawah
Bahagian ini, dan tiap-tiap syarikat Langkawi asing dan tiap-tiap
pegawai syarikat itu yang dengan disedarinya memberi kuasa atau
membenarkan keingkaran itu adalah melakukan suatu kesalahan
terhadap Akta ini.

**Penyata syarikat Langkawi asing**

**101.** (1) Sesuatu syarikat Langkawi asing hendaklah membuat
suatu penyata berkenaan dengan syarikat itu bagi tiap-tiap tahun
kalendar.


-----

_Syarikat Kapal Layar Antarabangsa Langkawi_ 95

(2) Penyata itu hendaklah mengandungi butir yang ditetapkan

dan mengikut bentuk yang ditetapkan bagi maksud itu atau yang
seberapa hampir dengannya sebagaimana hal keadaan membenarkan.

(3) Pendaftar boleh, sebagaimana dalam hal keadaan yang

disifatkan perlu melalui notis bertulis, menghendaki suatu syarikat
Langkawi asing untuk menyerahkan kepada Pendaftar suatu penyata
berkenaan dengan syarikat itu bagi suatu tahun kalendar tertentu.

BAHAGIAN IX ENTITI PENGURUSAN

**Pemberikuasaan entiti pengurusan**

**102.** Tertakluk kepada apa-apa terma dan syarat yang difikirkannya
sesuai untuk dikenakan, Menteri boleh memberikan kuasa kepada
mana-mana perbadanan untuk menjadi suatu entiti pengurusan bagi
maksud bertindak bagi pihak sesuatu syarikat Langkawi atau syarikat
Langkawi asing menurut peruntukan Akta ini.

**Pembatalan pemberikuasaan**

**103.** Menteri boleh membatalkan suatu pemberikuasaan yang
diberikan di bawah seksyen 102 jika entiti pengurusan ituâ€”

_(a)_ telah melanggar peruntukan mana-mana terma, syarat,

sekatan atau batasan sebagaimana yang dinyatakan dalam
pemberikuasaan itu; atau

_(b)_ telah disabitkan dengan suatu kesalahan di bawah Akta

ini atau suatu kesalahan jenayah di Malaysia atau di
mana-mana negara atau bidang kuasa lain.

BAHAGIAN X

PELBAGAI

**Penerimaan dan penggulungan**

**104.** (1) Peruntukan Bahagian VIII dan X Akta Syarikat 1965
(setakat yang ia berhubung dengan sesuatu syarikat yang dihadkan
melalui syer) hendaklah terpakai bagi penerimaan dan penggulungan


-----

96 _Rang Undang-Undang_

sesuatu syarikat Langkawi, tertakluk kepada apa-apa pengubahsuaian
yang Menteri boleh raembuat melalui perintah, dan khususnya
rujukan kepada suatu "syarikat" hendaklah dikira sebagai rujukan
kepada suatu syarikat Langkawi.

(2) Kaedah-Kaedah Syarikat (Penggulungan) 1972 [P.U. (A)

_289/72] hendaklah juga terpakai bagi penggulungan sesuatu syarikat_
Langkawi, tertakluk kepada apa-apa pengubahsuaian yang Menteri
boleh membuat melalui perintah, dan khususnya rujukan kepada
suatu "syarikat" hendaklah dikira sebagai rujukan kepada suatu
syarikat Langkawi.

(3) Dalam seksyen ini, "pengubahsuaian" termasuklah pindaan,

penyesuaian, perubahan, variasi, penambahan, pembahagian,
penggantian atau pengecualian.

**Penyampaian dokumen ke atas syarikat Langkawi**

**105.** Apa-apa dokumen bolehlah disampaikan kepada sesuatu
syarikat  Langkawi  dengan  meninggalkannya  di,  atau
menghantarkannya melalui pos kepada, pejabat berdaftar syarikat
itu, atau jika pejabat berdaftar syarikat itu terhenti wujud, dokumen
itu  boleh  disampaikan  dengan  meninggalkannya di  atau
menghantarkannya melalui pos kepada mana-mana tempat perniagaan
yang ditubuhkan oleh syarikat itu di Langkawi.

**Pemindahan hakmilik dari Langkawi**

**106.** (1) Sesuatu syarikat Langkawi boleh, apabila mendapat
kelulusan daripada Pendaftar dan dalam masa dua bulan dari tarikh
yang padanya kelulusan itu diperoleh, memohon kepada pegawai
yang sesuai dari negara yang lain atau suatu bidang kuasa dalam
negara itu, yang menurut undang-undangnya pemindahan hakmilik
sedemikian dibenarkan, bagi sesuatu surat cara yang memindahkan
hakmilik syarikat itu seolah-olah syarikat itu telah diperbadankan
di bawah undang-undang negara atau bidang kuasa lain itu, dan
pada tarikh surat cara pemindahan hakmilik itu, syarikat itu hendaklah,
tertakluk kepada peruntukan seksyen ini, menjadi suatu syarikat
di bawah undang-undang negara atau bidang kuasa itu dan
didomisilkan di negara atau bidang kuasa itu.


-----

_Syarikat Kapal Layar Antarabangsa Langkawi_ 97

(2) Sesuatu syarikat Langkawi tidak boleh memohon kepada

Pendaftar bagi kelulusan dibawah subseksyen (1) melainkan jikaâ€”

_(a)_ permohonan itu dibenarkanâ€”

(i) jika syarikat itu mempunyai modal syer, oleh

pemegang tidak kurang daripada tiga perempat syer
daripada setiap kelas;

(ii) oleh pemegang tidak kurang daripada tiga perempat

debentur syarikat itu (jika ada) daripada setiap kelas;
dan

(iii) oleh semua pengarah syarikat itu; dan

_(b)_ syarikat itu, tidak kurang daripada tiga puluh hari sebelum

memohon kepada Pendaftar untuk kelulusan sedemikian,
telah menyiarkan suatu notis dalam suatu surat khabar
yang secara amnya diedarkan di Langkawi mengenai
niatnya untuk membuat permohonan itu,

dan sesuatu permohonan tidak boleh diterima melainkan jika
permohonan itu disertakan dengan suatu afidavit yang diangkat
sumpah oleh seorang pengarah syarikat itu yang menyatakan â€”

_(c)_ nama dan alamat pemiutang syarikat itu dan jumlah amaun

keterhutangannya kepada pemiutang itu; dan

_(d)_ suatu pernyataan yang membawa kesan bahawa pemindahan

domisil yang dicadangkan itu tidak akan memudaratkan
hak atau kepentingan yang sepatutnya mana-mana anggota
syarikat, pemegang debentur atau pemiutang syarikat itu.

(3) Pendaftar tidak boleh memberikan kelulusannya kepada suatu

syarikat Langkawi yang memohon untuk berpindah ke negara atau
bidang kuasa lain melainkan jika dia berpuas hati bahawaâ€”

_(a)_ kehendak subseksyen (2) telah dipatuhi; dan

_(b)_ syarikat itu telah mematuhi mana-mana peruntukan Akta

ini yang sepatutnya telah dipatuhi oleh syarikat itu,

dan Pendaftar boleh memberikan kelulusannya atas apa-apa syarat
yang difikirkannya perlu untuk memelihara hak dan kepentingan
yang sepatutnya mana-mana anggota, pemegang debentur atau
pemiutang syarikat itu atau mana-mana kelas anggota, pemegang


-----

98 _Rang Undang-Undang_

debentur atau pemiutang sedemikian dan apabila syarikat itu
mengambil apa-apa langkah sebagaimana yang difikirkan perlu
oleh Pendaftar untuk meremedikan apa-apa kegagalan untuk
mematuhi apa-apa peruntukan Akta ini.

(4) Apabila suatu surat cara yang memindahkan syarikat itu ke

negara atau bidang kuasa lain telah disempurnakan oleh pegawai
yang sesuai di negara atau bidang kuasa lain itu, syarikat itu
hendaklah dengan serta-merta memberitahu Pendaftar mengenai
butiran itu dan syarikat itu hendaklah disifatkan sebagai terhenti
menjadi suatu syarikat yang diperbadankan di Langkawi dari tarikh
pemindahannya ke negara atau bidang kuasa lain itu mula berkuat
kuasa dan Pendaftar hendaklah memotong nama syarikat itu daripada
daftar:

Dengan syarat bahawa tiada apa-apa dalam subseksyen ini boleh

mengambil atau menyentuh bidang kuasa mana-mana Mahkamah
(sama ada Mahkamah Tinggi atau selainnya) untuk mendengar dan
menyelesaikan apa-apa presiding yang dimulakan dalam Mahkamah
itu oleh atau terhadap syarikat itu sebelum syarikat itu terhenti
menjadi suatu syarikat yang diperbadankan di Langkawi.

(5) Jika suatu syarikat Langkawi memberitahu Pendaftar di bawah

subseksyen (4) bahawa suatu surat cara yang memindahkan syarikat
itu ke negara atau bidang kuasa lain telah disempurnakan oleh
pegawai yang sesuai dari negara atau bidang kuasa lain itu dan
pemberitahuan itu adalah palsu, maka, walau pun Pendaftar telah
memotong nama syarikat itu daripada daftar menurut subseksyen
itu â€”


_(a)_ liabiliti (jika ada) mana-mana pegawai atau anggota syarikat

itu hendaklah berterusan dan boleh dikuatkuasakan seolaholah syarikat itu masih didaftarkan di bawah Akta ini;
dan

_(b)_ syarikat itu boleh digulung menurut peruntukan Akta ini

seolah-olah syarikat itu masih didaftarkan di bawah Akta
ini.

**Kos prosiding di hadapan Mahkamah**

**107.** Mahkamah boleh, berkenaan dengan apa-apa prosiding di
hadapannya di bawah Akta ini, mengikut budi bicaranya sendiri,
mengarahkan supaya kos suatu pihak dibayar dalam apa-apa amaun
dan oleh mana-mana pihak lain sebagaimana yang difikirkannya
adil.


-----

_Syarikat Kapal Layar Antarabangsa Langkawi_ 99

**Jaminan untuk kos**

**108.** Jika sesuatu syarikat Langkawi adalah plaintif dalam apa-apa
tindakan Mahkamah atau prosiding undang-undang yang lain,
Mahkamah boleh, pada bila-bila masa, menghendaki jaminan yang
secukupnya diberikan untuk kos dan Mahkamah boleh menggantung
semua prosiding sehingga jaminan itu diberikan.

**Pelupusan syer pemegang syer yang tidak diketahui di mana**
**berada**

**109.** ( 1 ) Jika setelah menjalankan usaha yang munasabah, suatu
syarikat Langkawi tidak dapat mengetahui di mana beradanya seorang
pemegang syer berdaftar bagi suatu tempoh yang tidak kurang dari
sepuluh tahun, syarikat itu boleh menyebabkan suatu notis disiarkan
dalam suatu surat khabar harian yang diedarkan di tempat yang
ditunjukkan dalam daftar anggota sebagai alamat pemegang syer
itu yang menyatakan bahawa syer itu, selepas tamatnya satu bulan
dari tarikh notis itu, boleh dilucuthakkan kepada Pendaftar.

(2) Jika setelah tamatnya satu bulan dari tarikh suatu notis

di bawah subseksyen (1), tempat di mana pemegang syer itu berada
masih belum diketahui, syarikat itu boleh memindahkan syer yang
dipegang oleh pemegang syer itu dalam syarikat itu kepada Pendaftar
dan bagi maksud itu boleh menyempurnakan untuk dan bagi pihak
pemunya syer itu pemindahan syer itu kepada Pendaftar; dan orang
yang syernya telah dilucuthakkan itu hendaklah terhenti menjadi
seorang anggota berkenaan dengan syer yang telah dilucuthakkan
itu, tetapi hendaklah, walaupun pelucuthakan itu, masih kena
membayar kepada syarikat itu semua wang yang, pada tarikh
pelucuthakan itu, kena dibayar olehnya kepada syarikat itu berkenaan
dengan syer itu, tetapi liabilitinya hendaklah terhenti jika dan
apabila syarikat itu menerima bayaran sepenuhnya bagi semua
wang yang berkenaan dengan syer itu.

**Kuasa untuk memberi relief**

**110.** (1) Dalam apa-apa prosiding bagi kecuaian, keingkaran,
kemungkiran kewajipan, atau pecah amanah terhadap seseorang
yang kepadanya seksyen ini terpakai, jika ternyata kepada Mahkamah
yang di hadapannya prosiding itu diambil bahawa orang itu adalah
atau boleh bertanggungan berkenaan dengan kecuaian, keingkaran,
kemungkiran kewajipan atau pecah amanah itu, tetapi dia telah
bertindak dengan jujur dan munasabah dan bahawa, dengan


-----

100 _Rang Undang-Undang_

mengambil kira semua hal keadaan kes itu termasuk hal keadaan
yang berkaitan dengan pelantikannya, dia patut secara adil dimaafkan
bagi kecuaian, keingkaran, kemungkiran kewajipan atau pecah
amanah itu, Mahkamah boleh melepaskannya sama ada sepenuhnya
atau sebahagiannya daripada tanggungannya atas apa-apa terma
sebagaimana yang difikirkan sesuai oleh Mahkamah.

(2) Jika mana-mana orang yang kepadanya seksyen ini terpakai

mempunyai sebab untuk memahami bahawa apa-apa tuntutan akan
atau mungkin dibuat terhadapnya berkenaan dengan apa-apa kecuaian,
keingkaran, kemungkiran kewajipan atau pecah amanah, dia boleh
memohon kepada Mahkamah untuk mendapatkan relief, dan
Mahkamah itu hendaklah mempunyai kuasa yang sama untuk
memberikan relief kepadanya di bawah seksyen ini sepertimana
Mahkamah akan mempunyai sekiranya Mahkamah itu adalah suatu
Mahkamah yang di hadapannya prosiding terhadapnya bagi kecuaian,
keingkaran, kemungkiran kewajipan atau pecah amanah telah dibawa.

(3) Orang yang kepadanya seksyen ini terpakai adalah â€”

_(a)_ pegawai sesuatu syarikat Langkawi;

_(b)_ orang yang diambil kerja oleh sesuatu syarikat Langkawi

sebagai juruaudit, sama ada orang itu adalah pegawai
syarikat itu atau tidak;

_(c)_ pakar dalam pengertian Akta ini; dan

_(d)_ semua orang, termasuk penerima dan pengurus atau

pelikuidasi, yang dilantik atau diarahkan oleh Mahkamah
atau Pendaftar untuk menjalankan apa-apa kewajipan di
bawah Akta ini berhubung dengan sesuatu syarikat
Langkawi.

**Luar aturan dalam prosiding**

**111. (1) Tiada apa-apa prosiding di bawah Akta ini boleh menjadi**
tidak sah oleh apa-apa peninggalan, kecacatan, kesilapan, luar
aturan atau kekurangan notis atau masa melainkan jika Mahkamah
berpendapat bahawa ketidakadilan substansial telah atau boleh
disebabkan oleh peninggalan, kecacatan, kesilapan, luar aturan
atau kekurangan itu yang tidak boleh diremedikan oleh apa-apa
perintah Mahkamah dan Mahkamah boleh, jika difikirkannya sesuai,


-----

_Syarikat Kapal Layar Antarabangsa Langkawi_ 101

membuat suatu perintah atau arahan yang mengisytiharkan bahawa
prosiding sedemikian adalah sah walaupun mana-mana peninggalan,
kecacatan, kesilapan, luar aturan atau kekurangan sedemikian.

(2) Tanpa menyentuh keluasan subseksyen (1) atau mana-mana

peruntukan lain Akta ini, jika apa-apa peninggalan, kecacatan,
kesilapan, luar aturan atau kekurangan, termasuk ketiadaan kuorum
dalam mana-mana mesyuarat syarikat Langkawi itu, telah berlaku
dalam pengurusan atau pentadbiran suatu syarikat Langkawi yang
disebabkannya apa-apa pelanggaran peruntukan Akta ini telah berlaku,
atau yang disebabkannya telah berlaku keingkaran dalam mematuhi
memorandum atau perkara persatuan syarikat itu, atau yang
disebabkannya apa-apa prosiding dalam atau yang berkaitan dengan
apa-apa mesyuarat atau yang berupa mesyuarat telah dijadikan
tidak berkesan, termasuk kegagalan untuk membuat atau menyerahkan
apa-apa perisytiharan kesolvenan, Mahkamah â€”

_(a)_ boleh, sama ada atas usulnya sendiri atau atas sesuatu

permohonan yang diserahkan oleh mana-mana orang yang
berkepentingan, membuat apa-apa perintah atau arahan
sebagaimana yang difikirkannya sesuai untuk membetulkan
atau menyebabkan dibetulkan atau menjadikan negatif
atau mengubahsuaikan atau menyebabkan menjadi negatif
atau diubahsuaikan akibat di sisi undang-undang apa-apa
peninggalan, kecacatan, kesilapan, luar aturan atau
kekurangan itu, atau untuk mengesahkan apa-apa tindakan,
perkara atau benda yang dijadikan tidak sah oleh atau
akibat daripada apa-apa peninggalan, kecacatan, kesilapan,
luar aturan atau kekurangan itu;

_(b)_ hendaklah, sebelum membuat apa-apa perintah atau arahan

sedemikian, memuaskan hatinya bahawa perintah atau
arahan sedemikian tidak akan menyebabkan ketidakadilan
kepada syarikat itu atau kepada mana-mana anggota atau
pemiutang syarikat itu, atau mana-mana orang lain;

_(c)_ jika apa-apa perintah atau arahan sedemikian telah dibuat,

boleh memberi apa-apa arahan bersampingan atau
berbangkit sebagaimana yang difikirkannya sesuai; dan

_(d)_ boleh menentukan notis atau saman yang hendak diberi

kepada orang lain mengenai niat untuk membuat apa-apa
permohonan sedemikian atau niat untuk membuat apaapa perintah atau arahan sedemikian dan sama ada ia
patut diiklankan dalam mana-mana surat khabar.


-----

102 _Rang Undang-Undang_

(3) Bagi maksud subseksyen (2), "mesyuarat", berhubung dengan

sesuatu syarikat Langkawi, termasukâ€”

_(a)_ sesuatu mesyuarat syarikat itu;

_(b)_ sesuatu mesyuarat mana-mana kelas anggota syarikat itu;

_(c)_ sesuatu mesyuarat pemegang debentur atau mana-mana

kelas pemegang debentur syarikat itu;

_(d)_ sesuatu mesyuarat pengarah syarikat itu atau mana-mana

jawatankuasa pengarah itu; dan

_(e)_ sesuatu mesyuarat pemiutang atau mana-mana kelas

pemiutang syarikat itu.

(4) Mahkamah, sama ada syarikat itu dalam proses digulungkan

atau tidak, boleh melanjutkan atau memendekkan apa-apa masa
bagi melakukan apa-apa tindakan atau mengambil apa-apa prosiding
yang dibenarkan atau dihadkan oleh Akta ini atau peraturan-peraturan
atas apa-apa terma, jika ada, sebagaimana keadilan dalam kes itu
menghendaki, dan apa-apa pelanjutan sedemikian boleh diperintahkan
walaupun permohonan bagi pelanjutan itu tidak dibuat sehingga
selepas masa yang pada mulanya dibenarkan atau dihadkan.

**Terjemahan surat cara**

**112.** (1) Jika di bawah Akta ini suatu syarikat Langkawi atau
syarikat Langkawi asing dikehendaki menyerahkan kepada Pendaftar
suatu surat cara, perakuan, kontrak atau dokumen atau suatu salinan
yang diperakui mengenainya dan surat cara, perakuan, kontrak,
dokumen atau salinan yang diperakui mengenainya tidak ditulis
dalam bahasa kebangsaan atau bahasa Inggeris, syarikat itu hendaklah
menyerahkan pada masa yang sama kepada Pendaftar suatu
terjemahan yang diperakui mengenainya dalam bahasa kebangsaan
atau bahasa Inggeris.

(2) Jika di bawah Akta ini suatu syarikat Langkawi atau syarikat

Langkawi asing dikehendaki menyediakan bagi pemeriksaan awam
apa-apa surat cara, perakuan, kontrak atau dokumen dan ia tidak
ditulis dalam bahasa kebangsaan atau bahasa Inggeris, syarikat itu
hendaklah menyimpan di pejabat berdaftarnya di Langkawi suatu
terjemahan yang diperakui mengenainya dalam bahasa kebangsaan
atau bahasa Inggeris.


-----

_Syarikat Kapal Layar Antarabangsa Langkawi_ 103

(3) Jika mana-mana akaun, buku minit atau rekod lain suatu

syarikat Langkawi atau syarikat Langkawi asing yang dikehendaki
disimpan di bawah Akta ini tidak disimpan dalam bahasa kebangsaan
atau bahasa Inggeris, pengarah syarikat itu hendaklah menyebabkan
suatu terjemahan benar dalam bahasa kebangsaan atau bahasa Inggeris
bagi akaun, buku minit dan rekod lain itu dibuat dari semasa ke
semasa pada lat-lat tempoh yang tidak melebihi tujuh hari dan
hendaklah menyebabkan terjemahan sedemikian disimpan dengan
akaun, buku minit dan rekod lain yang asal selagi akaun, buku
minit dan rekod lain yang asal itu dikehendaki disimpan di bawah
Akta ini.

**Dividen kena dibayar daripada keuntungan sahaja**

**113.** (1) Tiada apa-apa dividen boleh kena dibayar kepada manamana pemegang syer mana-mana syarikat Langkawi kecuali daripada
keuntungan.

(2) Tiap-tiap pengarah suatu syarikat Langkawi yang dengan

sengajanya membayar atau membenarkan dibayar apa-apa dividen
daripada apa-apa yang disedarinya bukan keuntungan melakukan
suatu kesalahan terhadap Akta ini.

**Penggunaan perkataan "Corporation", dsb.**

**114.** Tiap-tiap orang yang menjalankan perniagaan di Langkawi
di bawah apa-apa nama atau gelaran yang mengandungi perkataan
atau perkataan-perkataan "Berhad", "Corporation", "Incorporated",
"Limited",  "Societe  Anonyme",  "Sociedad  Anonima",
"Aktiengesellschaft", "Naamloze Vennotschap", "Perseroan
Terbatas" atau apa-apa perkataan atau perkataan-perkataan lain
dalam bahasa kebangsaan mana-mana negara yang memberi maksud
suatu syarikat saham bersama yang dihadkan melalui syer, atau
apa-apa singkatan perkataan itu hendaklah, melainkan jika ia adalah
suatu  syarikat  Langkawi,  syarikat Langkawi  asing  yang
diperbadankan atau didaftarkan dengan sewajarnya di bawah Akta
ini, syarikat domestik atau badan yang diperbadankan, melakukan
suatu kesalahan terhadap Akta ini.

**Penalti am**

**115.** (1) Seseorang yang â€”

_(a) melakukan apa-apa perkara yang oleh atau di bawah Akta_

ini dia ditegah melakukan;


-----

104 _Rang Undang-Undang_

_(b)_ tidak melakukan apa-apa perkara yang oleh atau di bawah

Akta ini dia dikehendaki atau diarah melakukan; atau

_(c)_ selainnya melanggar atau tidak mematuhi apa-apa

peruntukan Akta ini,

melakukan suatu kesalahan terhadap Akta ini.

(2) Seseorang yang melakukan suatu kesalahan terhadap Akta

ini apabila disabitkan boleh dikenakan suatu penalti yang
diperuntukkan dengan nyata bagi kesalahan itu, atau jika penalti
tidak diperuntukkan dengan nyata, boleh dikenakan denda yang
tidak melebihi sepuluh ribu ringgit.

(3) Penalti, secara wang atau selainnya, yang dinyatakan dalam,

atau di sebelah bawah, mana-mana seksyen atau bahagian suatu
seksyen Akta ini, hendaklah menunjukkan bahawa kesalahan itu
boleh dihukum apabila disabitkan dengan suatu penalti yang tidak
melebihi penalti yang dinyatakan itu, dan jika penalti itu disebutkan
dengan nyata sebagai terpakai bagi suatu bahagian seksyen itu
sahaja, ia hendaklah terpakai bagi bahagian itu sahaja.

**Penalti ingkar**

**116.** (1) Jika dalam atau di sebelah bawah mana-mana seksyen
atau bahagian suatu seksyen Akta ini terdapat ungkapan "Penalti
ingkar", ia hendaklah menunjukkan bahawa mana-mana orang yang
disabitkan atas suatu kesalahan terhadap Akta ini berhubung dengan
seksyen atau bahagian seksyen itu melakukan suatu kesalahan
lanjut terhadap Akta ini jika kesalahan itu berterusan selepas dia
disabitkan dan boleh dikenakan suatu penalti tambahan bagi setiap
hari kesalahan itu berterusan yang amaunnya tidak melebihi amaun
yang dinyatakan dalam seksyen atau bahagian seksyen itu sebagai
amaun penalti ingkar atau, jika suatu amaun tidak dinyatakan,
yang amaunnya tidak melebihi sepuluh ribu ringgit.

(2) Jika apa-apa kesalahan dilakukan oleh seseorang oleh sebab

kegagalannya untuk mematuhi mana-mana peruntukan Akta ini
yang atau di bawahnya dia dikehendaki atau diarahkan melakukan
apa-apa perkara dalam suatu tempoh tertentu, kesalahan itu, bagi
maksud subseksyen (1), hendaklah disifatkan sebagai berterusan
selagi perkara yang dikehendaki atau diarahkan dilakukan olehnya
masih belum dilakukan, walaupun tempoh itu telah luput.


-----

_Syarikat Kapal Layar Antarabangsa Langkawi_ 105

(3) Bagi maksud mana-mana peruntukan Akta ini yang

memperuntukkan bahawa seorang pegawai sesuatu syarikat
Langkawi, syarikat Langkawi asing atau syarikat penjamin yang
ingkar melakukan suatu kesalahan terhadap Akta ini atau boleh
dikenakan suatu penalti, ungkapan "pegawai yang ingkar" atau
mana-mana ungkapan yang serupa ertinya mana-mana pegawai
syarikat itu yang dengan disedarinya dan dengan sengajaâ€”

_(a)_ melakukan kesalahan itu; atau

_(b)_ memberi kuasa atau membenarkan kesalahan itu dilakukan.

**Pendakwaan**

**117.** Tiada pendakwaan bagi suatu kesalahan di bawah Akta ini
boleh dimulakan kecuali oleh atau dengan keizinan bertulis Pendakwa
Raya.

**Pengkompaunan kesalahan**

**118.** ( 1 ) Pendaftar boleh, dengan keizinan Pendakwa Raya,
mengkompaun mana-mana kesalahan yang dilakukan oleh manamana orang terhadap Akta ini atau peraturan-peraturan dan ditetapkan
oleh Menteri sebagai suatu kesalahan yang boleh dikompaunkan
dalam peraturan-peraturan dengan membuat suatu tawaran bertulis
kepada orang yang disyaki secara munasabah telah melakukan
kesalahan itu untuk mengkompaunkan kesalahan itu apabila dibayar
kepada Pendaftar suatu amaun wang yang tidak melebihi lima
puluh peratus daripada amaun denda maksimum bagi kesalahan itu
dalam masa sebagaimana yang dinyatakan dalam tawaran itu.

(2) Suatu tawaran di bawah subseksyen (1) boleh dibuat pada

bila-bila masa selepas kesalahan itu dilakukan tetapi sebelum apaapa pendakwaan bagi kesalahan itu telah dimulakan, dan jika amaun
yang dinyatakan dalam tawaran itu tidak dibayar dalam masa
sebagaimana yang dinyatakan dalam tawaran itu, atau dalam apaapa tempoh lanjutan sebagaimana yang diberi oleh Pendaftar,
pendakwaan bagi kesalahan itu boleh dimulakan pada bila-bila
masa selepas itu terhadap orang yang kepadanya tawaran itu dibuat.


(3) Jika sesuatu kesalahan telah dikompaunkan di bawah

subseksyen (1), tiada pendakwaan boleh dimulakan berkenaan dengan
kesalahan itu terhadap orang yang kepadanya tawaran untuk
mengkompaun itu dibuat.


-----

106 _Rang Undang-Undang_

**Tatacara jika tidak dinyatakan**

**119.** Sekiranya apa-apa tindakan atau langkah dikehendaki atau
dibenarkan dilakukan atau diambil di bawah Akta ini dan tiada
apa-apa borang ditetapkan atau tatacara dinyatakan sama ada dalam
Akta ini ataupun peraturan-peraturan, sesuatu permohonan boleh
dibuat kepada Pendaftar bagi arahan tentang cara bagaimana tindakan
atau langkah itu boleh dilakukan atau diambil, dan apa-apa tindakan
atau langkah yang dilakukan atau diambil mengikut arahannya
hendaklah menjadikan pelaksanaan yang sah bagi tindakan atau
langkah itu.

**Peraturan-peraturan**

**120.** (1) Menteri boleh dari semasake semasa membuat peraturanperaturan bagi menetapkan semua perkara dan benda yang
dikehendaki atau dibenarkan di bawah Akta ini untuk ditetapkan
atau diperuntukkan, atau yang perlu atau suai manfaat, bagi
menjalankan atau memberikan kuat kuasa yang sepenuhnya kepada
peruntukan Akta ini.

(2) Tanpa menjejaskan keluasan subseksyen (1), peraturan
peraturan boleh dibuat untuk menetapkanâ€”

_(a)_ borang yang hendak digunakan bagi maksud Akta ini dan

perkara yang dinyatakan dalam borang itu;

_(b)_ bentuk permohonan dan apa-apa notis lain di bawah Akta

ini;

_(c)_ fi dan caj yang kena dibayar di bawah Akta ini dan

penalti bagi pembayaran lewat, atau mewakilkan kuasa
untuk menetapkan fi, caj dan penalti kepada orang atau
badan yang ditetapkan;

_(d)_ cara rekod perakaunan dan rekod lain yang dikehendaki

dibuat atau disimpan di bawah Akta ini perlu dibuat atau
disimpan, dan pengisytiharan, laporan, lampiran, jadual
atau butiran yang perlu disertakan dengan atau dilampirkan
kepada rekod perakaunan atau rekod lain itu;

_(e)_ kesalahan yang boleh dikompaunkan dan tatacara untuk

pengkompaunan kesalahan itu; dan

_(f)_ apa-apa perkara lain yang suai manfaat atau perlu bagi

maksud Akta ini.


-----

_Syarikat Kapal Layar Antarabangsa Langkawi_ 107

**Larangan oleh Menteri**

**121.** (1) Menteri boleh tanpa memberi sebab-sebab baginya,
mengeluarkan, melalui pemberitahuan dalam Warta, arahan Menteri
yang â€”

_(a)_ melarang pemerbadanan permulaan mana-mana syarikat

Langkawi atau kelas syarikat;

_(b)_ melarang pendaftaran permulaan sesuatu syarikat Langkawi

asing; atau

_(c)_ mengarahkan mana-mana syarikat Langkawi supaya

terhenti menjalankan perniagaannya atau sebahagian
daripada perniagaannya sama ada dengan serta-merta atau
dalam masa sebagaimana yang dinyatakan dalam arahan
itu.


(2) Suatu arahan yang dibuat di bawah seksyen ini boleh dibatalkan

atau diubah oleh Menteri.

**Kerahsiaan**

**122.** (1) Semua prosiding (selain prosiding jenayah) yang
berhubungan dengan mana-mana syarikat Langkawi atau syarikat
Langkawi asing yang dimulakan di dalam mana-mana Mahkamah,
sama ada di bawah peruntukan Akta ini atau semata-mata bagi
maksud menentukan hak atau obligasi pegawai, anggota atau
pemegang debentur, dan apa-apa rayuan ke atas prosiding itu,
hendaklah, melainkan jika Mahkamah memerintahkan sebaliknya,
didengar in camera dan tiada apa-apa butiran mengenai prosiding
itu boleh disiarkan oleh mana-mana orang tanpa kebenaran
Mahkamah.

(2) Jika
_(a)_ dalam apa-apa prosiding bagi penggulungan suatu syarikat

Langkawi Mahkamah berpuas hati bahawa syarikat itu
atau mana-mana pegawai syarikat itu tidak mematuhi
apa-apa peruntukan Akta ini; atau

_(b)_ suatu syarikat Langkawi atau mana-mana pegawai syarikat

itu telah disabitkan oleh Mahkamah atas apa-apa kesalahan
di bawah Akta ini,

Mahkamah boleh, jika difikirkannya sesuai, memerintahkan supaya
rekod, buku dan daftar syarikat itu dan catatan dalam daftar dan
rekod Pendaftar yang berhubungan dengan syarikat itu dibuka
kepada awam untuk pemeriksaan.


-----

108 _Rang Undang-Undang_

(3) Seseorang yang, berkenaan dengan mana-mana syarikat

Langkawi, selain bagi maksud pentadbiran Akta ini atau menjalankan
perniagaan syarikat itu di Langkawi atau di tempat lain â€”

_(a)_ mendedahkan;

_(b)_ mencuba,  menawarkan  atau  mengancam  untuk

mendedahkan; atau

_(c)_ mendorong atau cuba mendorong orang lain untuk

mendedahkan,

apa-apa maklumat yang berkaitan dengan atau menyentuh â€”

(i) pemegangan syer dalam, atau pemunyaan benefisial, apa
apa syer atau syer-syer syarikat itu;

(ii) pengurusan syarikat itu; dan

(iii) apa-apa hal ehwal atau transaksi perniagaan, kewangan

atau lain syarikat itu,

melakukan suatu kesalahan terhadap Akta ini.

(4) Tiada apa-apa jua pun dalam seksyen ini boleh menghalang

mana-mana Mahkamah daripada menjalankan budi bicaranya untuk
menghendaki mana-mana orang untuk mengemukakan apa-apa
dokumen atau memberikan apa-apa keterangan dalam apa-apa
prosiding di hadapan Mahkamah itu yang berkaitan dengan prosiding
itu.

**Kuasa pengecualian**

**123.** Menteri boleh, atas syor Pendaftar, apabila sesuatu permohonan
secara bertulis dibuat, mengecualikan mana-mana syarikat Langkawi
atau syarikat Langkawi asing, atau mana-mana orang atau kelas
orang, atau kelas syarikat Langkawi atau syarikat Langkawi asing
daripada mana-mana peruntukan Akta ini dan boleh, dalam
memberikan pengecualian itu, mengenakan apa-apa terma dan syarat
sebagaimana yang difikirkan sesuai oleh Menteri.

**Fi, penalti dan pembatalan**

**124.** (1)  Sesuatu syarikat Langkawi hendaklah membayar kepada
Pendaftar fi tahunan yang genap masa pada tarikh pembayaran fi
tahunan itu.


-----

_Syarikat Kapal Layar Antarabangsa Langkawi_ 109

(2) Jika suatu syarikat Langkawi tidak membayar fi tahunan

yang dirujuk dalam subseksyen (1) pada atau sebelum tamatnya
tempoh enam bulan dari tarikh pembayaran fi tahunan itu, maka
hendaklah kena dibayar sebagai tambahan kepada fi tahunan itu
suatu amaun yang bersamaan dengan lima puluh peratus daripada
fi tahunan.

(3) Jika suatu syarikat Langkawi tidak membayar fi tahunan

dan amaun tambahan yang dinyatakan dalam subseksyen (2) pada
atau sebelum tamatnya tempoh satu bulan dari tarikh tamatnya
tempoh enam bulan yang dinyatakan dalam subseksyen (2), Pendaftar
boleh selepas tamatnya tempoh satu bulan itu menghantar kepada
setiausaha syarikat Langkawi itu suatu notis bertulis bahawa nama
syarikat Langkawi itu hendaklah dibatalkan daripada daftar jika fi
tahunan dan amaun yang dinyatakan dalam subseksyen (2) tidak
dibayar dalam masa satu bulan dari tarikh notis itu atau
apa-apa tempoh lanjutan sebagaimana yang dibenarkan oleh
Pendaftar.

(4) Jika syarikat Langkawi itu tidak membayar fi tahunan dan

amaun tambahan yang dinyatakan dalam subseksyen (2) dalam
tempoh satu bulan dari tarikh notis itu atau tempoh lanjutan
sebagaimana yang dibenarkan oleh Pendaftar di bawah subseksyen
(3), Pendaftar boleh membatalkan nama syarikat Langkawi itu
daripada daftar.

(5) Walaupun nama syarikat Langkawi itu telah dibatalkan

daripada daftar di bawah seksyen ini, syarikat Langkawi itu tetap
bertanggungan terhadap semua tuntutan, hutang, liabiliti dan obligasi
syarikat Langkawi itu, dan pembatalan itu tidak menjejaskan liabiliti
mana-mana anggota, pengarah, pegawai atau ejen di bawah Akta
ini atau mana-mana undang-undang lain.

(6) Pembatalan nama suatu syarikat Langkawi daripada daftar

di bawah seksyen ini tidak dijejaskan oleh apa-apa kegagalan di
pihak Pendaftar untuk menyampaikan suatu notis kepada setiausaha
atau untuk menyiarkan suatu notis dalam Warta.

(7) Subseksyen (2) hingga (5) tidak terpakai bagi suatu syarikat

Langkawi  yang  sedang dalam proses penggulungan dan
pembubaran.


-----

110 _Rang Undang-Undang_

**Syarikat yang dibatalkan bertanggungan untuk fi, dsb.**

**125.** Sesuatu syarikat Langkawi yang diperbadankan di bawah
Akta ini akan terus bertanggungan untuk semua fi, termasuk fi
tahunan dan penalti yang kena bayar di bawah Akta ini, termasuk
amaun tambahan sebagaimana yang dinyatakan dalam subseksyen
124(2), walaupun nama syarikat Langkawi itu telah dibatalkan
daripada daftar; dan fi sedemikian, termasuk fi tahunan dan penalti,
hendaklah diberi keutamaan daripada semua tuntutan lain terhadap
aset syarikat Langkawi itu.

**Fi yang kena dibayar kepada Pendaftar**

**126.** Pendaftar boleh enggan mengambil apa-apa tindakan yang
dikehendaki olehnya di bawah Akta ini yang mana suatu fi ditetapkan
sehingga semua fi telah pun dibayar.

**Kesan pembatalan**

**127.** (1) Jika nama suatu syarikat Langkawi telah dibatalkan daripada
daftar, syarikat Langkawi itu, dan pengarah, anggota, pelikuidasi
dan penerima syarikat itu, tidak bolehâ€”

_(a)_ memulakan apa-apa presiding undang-undang, menjalankan

apa-apa perniagaan atau dalam apa-apa cara berurusan
dengan aset syarikat Langkawi itu;

_(b)_ membela apa-apa prosiding undang-undang, membuat apa
apa tuntutan atau menuntut apa-apa hak untuk, atau atas
nama, syarikat Langkawi itu; atau

_(c)_ bertindak dengan apa-apa cara berkenaan dengan hal ehwal

syarikat Langkawi itu.

(2) Walau apa pun subseksyen (1) Jika nama syarikat Langkawi

itu telah dibatalkan daripada daftar, syarikat Langkawi itu, atau
seorang pengarah, anggota, pelikuidasi atau penerima syarikat itu,
boleh â€”

_(a)_ memohon kepada Pendaftar supaya syarikat Langkawi

itu didaftarkan semula;

_(b)_ terus membela prosiding yang telah dimulakan terhadap

syarikat Langkawi itu sebelum tarikh pembatalan itu;
dan


-----

_Syarikat Kapal Layar Antarabangsa Langkawi_ 111

_(c)_ terus menjalankan presiding undang-undang yang telah

dimulakan bagi pihak syarikat Langkawi itu sebelum tarikh
pembatalan.

(3) Hakikat bahawa nama syarikat Langkawi itu telah dibatalkan

daripada daftar tidak menghalang â€”

_(a)_ syarikat Langkawi itu daripada menanggung liabiliti;

_(b)_ mana-mana pemiutang daripada membuat suatu tuntutan

terhadap syarikat Langkawi itu dan meneruskan tuntutannya
sehingga penghakiman atau pelaksanaan; atau

_(c)_ pelantikan oleh Mahkamah seorang pelikuidasi rasmi untuk

syarikat Langkawi itu di bawah Bahagian VIII dan X
Akta Syarikat 1965, setakat yang ia berhubung dengan
suatu syarikat Langkawi yang dihadkan melalui syer.

JADUAL

[Seksyen 25]

KUASA SYARIKAT LANGKAWI

1. Untuk menjalankan apa-apa perniagaan, selain suatu perniagaan yang dilarang

oleh Akta ini atau peraturan-peraturan daripada dijalankan, yang pada pandangan
syarikat itu boleh dengan mudahnya dijalankan atau yang dikira boleh, secara
langsung atau tidak langsung, menambahkan nilai atau menjadikan beruntung
apa-apa harta atau hak syarikat itu

2. Untuk membuat atau menjadi suatu pihak kepada apa-apa transaksi atau

dokumen

3. Untuk memperoleh, memegang, melupuskan atau berurusan dengan

apa-apa maklumat atau apa-apa jenis hak atau harta

4. Untuk memperoleh, memegang, melupuskan atau berurusan dengan
keseluruhan atau mana-mana bahagian pengusahaan mana-mana syarikat, persatuan
atau perniagaan lain

5. Untuk melupuskan atau selainnya berurusan dengan keseluruhan atau mana
mana bahagian pengusahaan atau perniagaannya

6. Untuk mengambil alih apa-apa kewajipan, obligasi atau liabiliti

7. Untuk memperoleh apa-apa hak atau kepentingan


-----

112 _Rang Undang-Undang_

8. Untuk menyediakan atau memperoleh penyediaan apa-apa perkhidmatan

9. Untuk member! pinjaman dan meminjam

10. Untuk memperoleh pendaftaran atau pengiktirafannya di mana-mana tempat

di luar Langkawi

11. Untuk mewujudkan dan menghapuskan liabiliti dan hak dan kepentingan

12. Untuk menerbitkan syer dan debentur, dan untuk mengambil syer dan

debentur dan untuk menebus dan melucuthakkan syer dan debentur itu

13. Untuk mengambil kerja atau mengekalkan orang dalam dan berkenaan

dengan perniagaan syarikat itu atau perniagaan mana-mana syarikat atau orang
lain

14. Untuk menanggung rugi dan menjamin dan untuk mendapatkan tanggung

rugi dan jaminan

15. Untuk mengambil semua jenis insurans sama ada ke atas harta atau hak

syarikat itu atau tidak

16. Untuk menaja mana-mana syarikat lain

17. Untuk memberikan hadiah, derma dan upah yang boleh dibuat dengan sah

di sisi undang-undang, sama ada hadiah, derma atau upah itu adalah bagi
maksud memajukan perniagaan syarikat itu atau pun tidak

18. Dengan carapenyelesaian atau urusan atau pelupusan lain, untuk memberikan

hak kepada seseorang yang bukan seorang anggota syarikat itu untuk berkongsi
dalam keseluruhan.atau apa-apa bahagian perolehan atau keuntungan syarikat
itu dengan mengetepikan anggota syarikat itu, dengan syarat bahawa dalam
menjalankatf kuasa sedemikian tiada pembahagian apa-apa perolehan atau
keuntungan itu boleh dibuat menurut penyelesaian, pelupusan atau urusan lain
itu yang boleh melebihi amaun yang sewajarnya boleh dibahagikan sebagai
dividen atau yang sepatutnya boleh dipulangkan sebagai lebihan modal kepada
beberapa atau semua anggota syarikat itu

19. Untuk membuat apa-apa benda yang syarikat itu boleh membuat secara

bersekutu dengan mana-mana orang lain dan sebagai prinsipal atau ejen atau
sebagai pemegang amanah atau bagi faedah syarikat itu sendiri

20. Untuk menaja apa-apa perniagaan lain

21. Untuk membuat segala perkara benda yang bersampingan dengan atau

berfaedah bagi penjalanan kuasa syarikat itu

22. Untuk membuat semua benda lain yang tidak dilarang oleh atau di bawah

Akta ini atau peraturan-peraturan.


-----

_Syarikat Kapal Layar Antarabangsa Langkawi_ 113

HURAIAN

Akta Syarikat Kapal Layar Antarabangsa Langkawi 2005 ("Akta ini") yang
dicadangkan dalam Rang Undang-Undang ini mengadakan peruntukan mengenai
pemerbadanan, pendaftaran dan pentadbiran syarikat kapal layar antarabangsa
di Langkawi dan mengenai perkara-perkara yang berkaitan dengannya.

BAHAGIAN I

2. Bahagian I bertujuan mengadakan peruntukan bagi perkara permulaan.

3. _Fasal 1 mengandungi tajuk ringkas dan membenarkan Menteri menetapkan_

tarikh mula berkuat kuasanya Akta yang dicadangkan.

4. _Fasal 2 mengandungi takrif ungkapan tertentu yang digunakan dalam Akta_
ini.

5. _Fasal 3 dan 4 memperuntukkan mengenai tafsiran bagi terma "subsidiari",_
"syarikat pemegangan" dan "syarikat berkaitan" berkenaan dengan perbadanan.

6. _Fasal 5 memperuntukkan bagi ketidakpakaian Akta Syarikat 1965 kepada_
sesuatu syarikat Langkawi atau syarikat Langkawi asing melainkan jika diadakan
peruntukan yang bertentangan secara nyata dalam Akta ini.

7. _Fasal 6 menyatakan jenis perniagaan yang boleh dijalankan oleh sesuatu_
syarikat Langkawi, tetapi syarikat itu tidak boleh menjalankan apa-apa perniagaan
dengan seorang pemastautin Malaysia kecuali dalam hal keadaan yang tertentu
sebagaimana yang dinyatakan dalam fasal itu.

BAHAGIAN II

8. Bahagian II bertujuan mengadakan peruntukan bagi perkara yang berhubungan

dengan pentadbiran Akta.

9. _Fasal 7 memperuntukkan bahawa Pendaftar hendaklah bertanggungjawab_
untuk pentadbiran Akta ini dan juga mengadakan peruntukan mengenai
pengiktirafan kehakiman terhadap meterai dan tandatangan Pendaftar.

10. _Fasal 8, 9, 10 dan 11 mengadakan peruntukan mengenai kuasa Pendaftar_

untuk memperoleh maklumat, menjalankan pemeriksaan atau penyiasatan dan
memeriksa orang berhubung dengan suatu penyiasatan.

11. _Fasal 12 memperuntukkan bahawa penyerahan dokumen dengan Pendaftar,_

atau sesuatu permohonan untuk apa-apa perakuan atau dokumen, atau apa-apa
cabutan atau salinan perakuan atau dokumen sedemikian daripada Pendaftar
hendaklah dibuat melalui sesuatu entiti pengurusan, kecuali jika permohonan
itu dibuat oleh seseorang anggota syarikat Langkawi atau syarikat Langkawi
asing untuk kegunaannya sendiri.

12. _Fasal 13 menyatakan tatacara bagi penyerahan atau pemfailan dokumen_

dengan Pendaftar melalui cara elektronik.


-----

114 _Rang Undang-Undang_

13. _Fasal 14 memperkatakan nilai keterangan dokumen yang diserahkan atau_

difailkan secara elektronik dengan Pendaftar.

14. _Fasal 15 memperuntukkan bahawa salinan asal dokumen yang telah_

diserahkan atau difailkan secara elektronik dengan Pendaftar oleh sesuatu entiti
pengurusan hendaklah disimpan di pejabat entiti pengurusan itu.

15. _Fasal 16 member! kuasa kepada Pendaftar untuk meluluskan seseorang_

sebagai seorang juruaudit yang diluluskan bagi sesuatu syarikat Langkawi, dan
untuk membatalkan kelulusan itu.

16. _Fasal 17 menyatakan hal keadaan yang seseorang tidak boleh dengan_

disedarinya bersetuju untuk dilantik atau dengan disedarinya bertindak sebagai
seorang juruaudit suatu syarikat Langkawi.

17. _Fasal 18 member! kuasa kepada Pendaftar untuk meluluskan seseorang_

sebagai seorang pelikuidasi yang diluluskan bagi sesuatu syarikat Langkawi,
dan untuk membatalkan kelulusan itu.

18. _Fasal 19 mengadakan peruntukan bagi Pendaftar menyimpan daftar dan_

membenarkan orang yang berkepentingan untuk memeriksa daftar itu. Subfasal

_(4)_ memperkatakan nilai keterangan perkara yang dinyatakan dalam sesuatu
perakuan yang dikeluarkan di bawah tandatangan dan meterai Pendaftar. Subfasal
_(5)_ menyatakan hal keadaan yang Pendaftar boleh enggan mendaftarkan suatu
dokumen. Subfasal (7) memperuntukkan bahawa seorang boleh merayu kepada
Menteri terhadap apa-apa tindakan atau keputusan Pendaftar, termasuk
keengganannya untuk mendaftarkan sesuatu syarikat Langkawi atau syarikat
Langkawi asing. Subfasal (9) menyatakan cara Pendaftar boleh menguruskan
rekod lama suatu syarikat Langkawi atau syarikat Langkawi asing.

BAHAGIAN III

19. Bahagian III mengandungi peruntukan yang berhubungan dengan

pembentukan syarikat. Bahagian ini dibahagikan kepada dua penggal, iaitu
Penggal 1 dan Penggal 2.

20. Penggal 1  mengadakan peruntukan mengenai pemerbadanan syarikat

Langkawi.

21. _Fasal 20 dan 2! menyatakan tentang tatacara bagi pemerbadanan syarikat_

Langkawi, yang adalah syarikat yang terhad melalui syer. Fasal ini juga
mengadakan peruntukan untuk pengeluaran perakuan pemerbadanan oleh Pendaftar
apabila syarikat itu diperbadankan.

22. _Fasal 22 menyatakan tatacara untuk membolehkan pendaftaran suatu syarikat_

asing yang diperbadankan di bawah undang-undang mana-mana negara, selain
Malaysia, untuk diteruskan di Langkawi, dan apabila syarikat asing itu didaftarkan
syarikat asing itu hendaklah disifatkan sebagai suatu syarikat Langkawi yang
didomisilkan di Langkawi tanpa menjejaskan keterusan syarikat itu. Fasal 23
memperuntukkan bahawa sebelum sesuatu syarikat asing mengemukakan
permohonannya untuk pendaftaran di bawah fasal 22, syarikat asing itu boleh
meminta supaya pendaftaran sedemikian diluluskan secara prinsip oleh Pendaftar.


-----

_Syarikat Kapal Layar Antarabangsa Langkawi_ 115

23. _Fasal 24 mengandungi peruntukan yang berhubungan dengan memorandum_

sesuatu syarikat Langkawi.

24. Penggal 2 memperuntukkan berkenaan dengan status dan nama sesuatu

syarikat Langkawi.

25. _Fasal 25 bertujuan untuk menyatakan kuasa sesuatu syarikat Langkawi._

26. _Fasal 26 bertujuan untuk mengadakan peruntukan berkenaan dengan kesan_

apa-apa tindakan atau tindakan yang berupa, atau apa-apa pemindahakan atau
pemindahan hakmilik yang dijalankan atau disempurnakan oleh sesuatu syarikat
Langkawi yang tidak mempunyai sifat atau kuasa untuk menjalankan atau
menyempurnakan tindakan atau tindakan yang berupa itu, atau pemindahakan
atau pemindahan hakmilik itu.

27. _Fasal 27 menyatakan peruntukan berkenaan dengan nama syarikat Langkawi_

yang didaftarkan di bawah Akta ini.

28. _Fasal 28 bertujuan untuk membenarkan suatu syarikat Langkawi untuk_

menukarkan namanya melalui ketetapan khas atau jika diarahkan sedemikian
oleh Pendaftar, dan mengadakan peruntukan mengenai kesan pertukaran nama
itu.

29. _Fasal 29 menyatakan perkara mengenai kandungan perkara persatuan_

syarikat Langkawi.

30. _Fasal 30 bertujuan untuk membenarkan suatu syarikat Langkawi melalui_

ketetapan khas untuk mengubah atau menambahkan perkara persatuan atau
memorandumny a.

31. _Fasal 31 memperuntukkan bahawa seseorang anggota boleh meminta untuk_

suatu salinan memorandum dan perkara persatuan syarikat itu.

32. _Fasal 32 menyatakan cara untuk membuat kontrak bagi pihak sesuatu_

syarikat Langkawi dan penubuhan sesuatu cawangan syarikat Langkawi.

33. _Fasal 33 melarang pegawai, pekhidmat, pekerja atau ejen suatu syarikat_

Langkawi menjalankan perniagaan apabila syarikat itu tidak ada anggota untuk
tempoh lebih daripada enam bulan, melainkan jika di bawah arahan Mahkamah
atau seorang pelikuidasi yang diluluskan.

BAHAGIAN IV

34. Bahagian IV mengandungi peruntukan yang berhubungan dengan terbitan

syer dan daftar gadaian. Bahagian ini dibahagikan kepada tiga penggal, iaitu
Penggal 1, Penggal 2 dan Penggal 3.

35. Penggal  1  menyatakan tentang perkara yang berhubungan dengan

pengumpukan dan berurusan dalam syer suatu syarikat Langkawi.

36. _Fasal 34 menghendaki suatu syarikat Langkawi yang membuat suatu_

pengumpukan syernya untuk membuat suatu penyata mengenai pengumpukan
itu, dan Pendaftar boleh sebagaimana dalam hal keadaan yang disifatkan perlu


-----

# 116 Rang Undang-Undang

menghendaki syarikat itu untuk menyerahkan kepada Pendaftar suatu penyata
berkenaan dengan mana-mana pengumpukan syernya.

37. _Fasal 35 menyatakan tentang cara sesuatu syarikat Langkawi boleh membuat_

panggilan ke atas syernya.

38. _Fasal 36 memberi kuasa kepada sesuatu syarikat Langkawi untuk_

menentukan, melalui ketetapan khas, bahawa bahagian tertentu modal syernya
tidak boleh dipanggil kecuali dalam perkara penggulungan syarikat itu.

39. _Fasal 37 menghendaki premium yang diterima oleh suatu syarikat Langkawi_

atas terbitan syer dipindahkan kepada suatu akaun premium syer, dan mengenakan
batasan tertentu ke atas pemakaian akaun itu.

40 Fasal 38 memberi kuasa kepada suatu syarikat Langkawi untuk menerbitkan
syer, yang boleh dibahagikan kepada satu kelas syer atau lebih, dan nilai syer
itu hendaklah dinyatakan hanya dalam mata wang asing.

41. _Fasal 39 membenarkan suatu syarikat Langkawi berurusan dalam syernya_

sendiri dalam hal keadaan yang tertentu, termasuklah perolehan dan pelupusan
syer itu.

42. _Fasal 40 memberi kuasa kepada suatu syarikat Langkawi untuk_

mengkenselkan semua atau mana-mana bahagian syer yang diperoleh semula
olehnya, selain syer yang boleh ditebus yang telah ditebuskan atau dibeli.

43. _Fasal 4} membenarkan suatu syarikat Langkawi untuk menerbitkan dengan_

diskaun syer daripada suatu kelas yang telah diterbitkan dengan terlebih dahulu
mendapatkan kelulusan bertulis daripada Pendaftar.

44. _Fasal 42 memperuntukkan bahawa suatu syarikat Langkawi boleh melalui_

ketetapan khas mengubah modal syernya.

45. _Fasal 43 memberi kuasa kepada Mahkamah untuk mengesahkan apa-apa_

syer yang diterbitkan dengan tidak sewajarnya oleh suatu syarikat Langkawi
tertakluk kepada apa-apa syarat sebagaimana yang difikirkannya patut dikenakan.

46. _Fasal 44 membenarkan suatu syarikat Langkawi untuk mengurangkan_

modal syernya melalui ketetapan khas tertakluk kepada pengurangan itu disahkan
oleh Mahkamah.

47. _Fasal 45 bertujuan untuk melindungi hak pemegang syer keutamaan dengan_

menghendaki hak itu dinyatakan dalam perkara persatuan sebelum pengumpukan
syer sedemikian.

48. _Fasal 46 membenarkan suatu syarikat Langkawi untuk menerbitkan syer_

keutamaan boleh tebus jika dibenarkan sedemikian oleh perkara persatuannya.

49. _Fasal 47 mengehadkan suatu syarikat Langkawi daripada membuat apa-_

apa tawaran atau mengeluarkan apa-apa pelawaan kepada awam untuk melanggan
atau membeli syer atau kepentingannya melainkan jika tawaran atau pelawaan
sedemikian berhubung dengan syer atau kepentingan yang memberi hak kepada
pemegang syer dan kepentingannya hak untuk menggunakan apa-apa kemudahan
atau aktiviti percutian atau rekreasi yang berhubungan dengan kapal layar.


-----

_Syarikat Kapal Layar Antarabangsa Langkawi_ _111_

50. Penggal 2 berhubung dengan perkara yang berkaitan dengan hakmilik dan

pemindahan syer dan kepentingan suatu syarikat Langkawi.

51. _Fasal 48 menyatakan mengenai jenis syer atau kepentingan mana-mana_

anggota suatu syarikat Langkawi.

52. _Fasal 49 menghendaki setiap syer suatu syarikat Langkawi untuk mempunyai_

suatu nombor yang tersendiri yang melaluinya ia boleh dibezakan, tetapi
penomboran sedemikian tidak diperlukan dalam hal keadaan tertentu sebagaimana
yang dinyatakan dalam fasal itu.

53. _Fasal 50 memperkatakan nilai keterangan suatu perakuan syer dan kandungan_

perakuan syer yang dikeluarkan oleh suatu syarikat Langkawi.

54. _Fasal 51 membenarkan suatu syarikat Langkawi untuk mempunyai suatu_

meterai syer bagi maksud perakuan syernya.

55. _Fasal 52 mengadakan peruntukan berkenaan dengan pendaftaran pemindahan_

hakmilik syer atau debentur oleh suatu syarikat Langkawi, dan juga membenarkan
pemindahan hakmilik syer atau debentur oleh wakil diri bagi orang yang mati.

56. _Fasal 53 menghendaki suatu syarikat Langkawi mengeluarkan perakuan_

syer dan debentur dalam tempoh dua bulan selepas pengumpukan syer dan
debentur itu, dan untuk menyelesaikan apa-apa pemindahan hakmilik syer atau
debentur dalam tempoh satu bulan selepas hakmilik itu diserahkan kepada
syarikat itu.

57. Penggal 3 mengandungi peruntukan yang berhubungan dengan daftar gadaian.

58. _Fasal 54 memperuntukkan mengenai ketidakpakaian Penggal ini kepada_

suatu gadaian yang diwujudkan oleh suatu syarikat Langkawi atau syarikat
Langkawi asing ke atas harta yang terletak di luar Malaysia.

59. _Fasal 55 menghendaki suatu syarikat Langkawi atau syarikat Langkawi_

asing untuk menyenggarakan sesuatu daftar gadaian, dan untuk menyimpan
sesuatu salinan tiap-tiap surat cara yang mewujudkan suatu gadaian di pejabat
berdaftarnya.

BAHAGIAN V

60. Bahagian V mengandungi peruntukan yang berhubungan dengan pengurusan

dan pentadbiran sesuatu syarikat Langkawi dan dibahagikan kepada lima penggal,
iaitu Penggal 1, Penggal 2, Penggal 3, Penggal 4 dan Penggal 5.

61. Penggal 1 adalah berhubung dengan pejabat berdaftar dan nama sesuatu

syarikat Langkawi.

62. _Fasal 56 menghendaki tiap-tiap syarikat Langkawi mempunyai suatu pejabat_

berdaftar di Langkawi, yang pejabat itu adalah pejabat utama suatu entiti
pengurusan.


-----

118 _Rang Undang-Undang_

63. _Fasal 57 mengandungi peruntukan yang menghendaki supaya dipamerkan_

nama sesuatu syarikat Langkawi di tiap-tiap pejabatnya, dan pada meterai, surat
cara yang boleh niaga dan dokumen lain.

64. Penggal 2 adalah berhubung dengan pelantikan dan kewajipan pengarah

dan pegawai suatu syarikat Langkawi.

65. _Fasal 58 memperuntukkan bahawa tiap-tiap syarikat Langkawi hendaklah_

mempunyai sekurang-kurangnya seorang pengarah, yang mana seorang pengarah
boleh menjadi suatu perbadanan yang boleh bertindak dengan sendirinya atau
melalui seorang penama yang dilantik secara bertulis.

66. _Fasal 59 memperuntukkan bahawa seseorang boleh dilantik atau dinamakan_

sebagai seorang pengarah suatu syarikat Langkawi hanya jika persetujuan
bertulisnya telah diserahkan kepada Pendaftar.

67. _Fasal 60 memperuntukkan bahawa apa-apa kecacatan dalam pelantikan_

atau kelayakan seseorang pengarah suatu syarikat Langkawi tidak boleh menjadikan
tidak sah apa-apa tindakan pengarah itu.

68. _Fasal 61 memberi kuasa kepada Pendaftar untuk menghalang orang tertentu_

daripada menguruskan syarikat Langkawi.

69. _Fasal 62 menghendaki seorang pengarah menzahirkan kepentingannya_

dalam apa-apa kontrak atau kontrak yang dicadangkan dengan syarikat Langkawi
yang dia ialah seorang pengarah.

70. _Fasal 63 mengenakan suatu kewajipan ke atas tiap-tiap pegawai suatu_

syarikat Langkawi untuk bertindak secara jujur dan bersungguh-sungguh dan
meiarangnya daripada menggunakan secara tidak patut apa-apa maklumat yang
diperolehnya disebabkan oleh jawatannya untuk mendapatkan kebaikan bagi
dirinya atau orang lain.

71. _Fasal 64 memperuntukkan bahawa tiap-tiap syarikat Langkawi hendaklah_

mempunyai seorang setiausaha atau lebih, yang sekurang-kurangnya seorang.
daripadanya adalah suatu entiti pengurusan dan yang juga adalah setiausaha
pemastautin.

72. _Fasal 65 menghendaki suatu syarikat Langkawi menyimpan di pejabat_

berdaftarnya sesuatu daftar pengarah dan pegawainya yang hendaklah mengandungi
butir seperti nama penuh dan alamat kediaman biasa pengarah atau pegawai itu.

73. _Fasal 66 mengandungi peruntukan yang berhubungan dengan suatu kesalahan_

yang dilakukan terhadap mana-mana peruntukan Akta oleh suatu entiti pengurusan
yang bertindak sebagai seorang pengarah atau setiausaha pemastautin suatu
syarikat Langkawi.

74. Penggal 3 menyatakan tentang perkara yang berkenaan dengan mesyuarat

anggota suatu syarikat Langkawi dan prosidingnya.


-----

_Syarikat Kapal Layar Antarabangsa Langkawi_ 119

75. _Fasal 67 memberi kuasa kepada pengarah suatu syarikat Langkawi untuk_

memanggil suatu mesyuarat anggota apabila dan bila perlu, dan juga
memperuntukkan untuk seorang anggota mesyuarat itu diwakili melalui proksi
atau untuk mengambil bahagian dalam suatu mesyuarat anggota melalui telefon
dan cara elektronik yang lain.

76. _Fasal 68 menghendaki sekurang-kurangnya tujuh hari notis diberikan_

berkenaan dengan suatu mesyuarat anggota, tetapi suatu notis yang lebih singkat
boleh dipersetujui oleh anggota yang memegang majoriti sebanyak sembilan
puluh peratus atau majoriti yang lebih rendah sebagaimana yang dinyatakan
dalam perkara persatuan atau memorandum.

77. _Fasal 69 memperkatakan perkara yang berkaitan dengan kuorum dan_

pengundian dalam suatu mesyuarat anggota.

78. _Fasal 70 memperuntukkan bahawa setiap syer mempunyai satu undi,_

kecuali diperuntukkan selainnya dalam memorandum dan perkara persatuan
suatu syarikat Langkawi, dan fasal 71 memperuntukkan bahawa apa-apa tindakan
yang boleh diambil oleh anggota dalam mesyuarat anggota boleh juga diambil
melalui suatu resolusi semua anggota yang dipersetujui secara bertulis atau
melalui teleks, telegram, telefaks kabel atau apa-apa cara perhubungan elektronik
bertulis yang lain.

79. _Fasal 72 memberi kuasa kepada Mahkamah untuk mengarahkan supaya_

dipanggil suatu mesyuarat anggota jika ia tidak praktik untuk syarikat Langkawi
itu memanggil suatu mesyuarat mengikut cara yang mesyuarat dikehendaki
supaya dipanggil atau untuk menjaiankan suatu mesyuarat mengikut cara yang
ditetapkan dalam perkara persatuan atau Akta.

80. _Fasal 73 mengandungi peruntukan berkaitan dengan ketetapan khas dalam_

suatu mesyuarat anggota.

81. _Fasal 74 mengadakan peruntukan bagi penyerahan salinan ketetapan dan_

perjanjian sebagaimana yang dinyatakan dalam fasal ini dengan Pendaftar.

82. _Fasal 75 menghendaki suatu syarikat Langkawi untuk menyimpan dan_

menyenggara di pejabat berdaftarnya minit semua prosiding mesyuarat anggota
dan pengarah.

83. Penggal 4 memperuntukkan mengenai daftar anggota.

84. _Fasal 76 menghendaki suatu syarikat Langkawi untuk menyimpan dan_

menyenggara suatu daftar anggota.

85. _Fasal 77 memperuntukkan bahawa daftar anggota hendaklah disimpan di_

pejabat berdaftar syarikat Langkawi dan terbuka untuk pemeriksaan tanpa apaapa caj oleh mana-mana anggota sahaja.

86. _Fasal 78 menyatakan akibat keingkaran untuk mematuhi/asa/ 77 dan apa-_

apa kehendak yang lain Akta ini mengenai pengemukaan daftar.


-----

120 _Rang Undang-Undang_

87. _Fasal 79 memberi kuasa kepada Mahkamah untuk membetulkan daftar_

berkenaan dengan catatan dalam daftar itu.

88. Penggal 5 mengandungi peruntukan yang berkaitan dengan penyata suatu

syarikat Langkawi.

89. _Fasal 80 memperuntukkan bahawa Pendaftar boleh sebagaimana dalam_

hal keadaan yang disifatkan perlu menghendaki suatu syarikat Langkawi untuk
menyerahkan kepada Pendaftar suatu penyata berkenaan dengan syarikat itu
bagi suatu tahun kalendar tertentu.

BAHAGIAN VI

90. Bahagian VI bertujuan untuk memperuntukkan berkenaan dengan akaun

dan audit suatu syarikat Langkawi dan mempunyai dua penggal, iaitu Penggal
1 dan Penggal 2.

91. Penggal 1 adalah berhubung dengan akaun suatu syarikat Langkawi.

92. _Fasal 81 menghendaki suatu syarikat Langkawi menyimpan rekod perakaunan_

dan rekod lain yang sesuai yang hendaklah terbuka untuk pemeriksaan oleh
pengarah syarikat itu dan mana-mana juruaudit yang diluluskan yang bertindak
bagi seorang pengarah.

93. _Fasal 82 memperuntukkan bahawa pengarah suatu syarikat Langkawi_

boleh menyebabkan dibentangkan dalam suatu mesyuarat anggota akaun diaudit
dan akaun tidak diaudit syarikat itu.

94. _Fasal 83 menghendaki suatu salinan tiap-tiap akaun diaudit atau akaun_

tidak diaudit yang akan dibentangkan dalam suatu mesyuarat anggota untuk
diedarkan kepada semua anggota syarikat itu sekurang-kurangnya tujuh hari
sebelum suatu mesyuarat anggota.

95. Penggal 2 adalah berhubung dengan pengauditan akaun suatu syarikat

Langkawi.

96. _Fasal 84 memperuntukkan mengenai pelantikan seorang juruaudit bagi_

suatu syarikat Langkawi.

97. _Fasal 85 memperuntukkan mengenai hal keadaan yang mana pelantikan_

seorang juruaudit bagi suatu syarikat Langkawi tidak diperlukan.

98. _Fasal 86 mengandungi peruntukan berkenaan dengan pemberhentian atau_

peletakan jawatan juruaudit suatu syarikat Langkawi.

99. _Fasal 87 memperuntukkan bahawa fi dan perbelanjaan juruaudit suatu_

syarikat Langkawi boleh ditetapkan oleh pengarah syarikat.

100. _Fasal 88 membenarkan seorang juruaudit suatu syarikat Langkawi_

menghadiri dan berucap dalam semua mesyuarat anggota syarikat itu.


-----

_Syarikat Kapal Layar Antarabangsa Langkawi_ 121

101.  Fasal 89 menghendaki seorang juruaudit membuat suatu laporan mengenai
akaun syarikat itu kepada anggota syarikat itu.

BAHAGIAN VII

102. Bahagian VII bertujuan untuk mengadakan peruntukan berkenaan dengan

perkiraan dan pembentukan semula suatu syarikat Langkawi.

103. _Fasal 90 memperuntukkan bagi tafsiran istilah "perkiraan" dan menyatakan_

tatacara untuk membuat perkiraan, termasuk kelulusan suatu pelan perkiraan
oleh pengarah syarikat itu.

104. _Fasal 91 memberi kuasa kepada Menteri untuk membuat peraturan-_

peraturan berkenaan dengan pengawasan dan pengawalan transaksi pengambilalihan
dan percantuman.

BAHAGIAN VIII

105. Bahagian VIII bertujuan untuk memperuntukkan bagi perkara yang

berhubungan dengan syarikat Langkawi asing.

106. _Fasal 92 memperuntukkan bagi pemakaian Bahagian ini kepada syarikat_

asing yang mempunyai suatu tempat perniagaan atau yang menjalankan perniagaan
di Langkawi dan tidak didaftarkan di bawah Akta Syarikat 1965. Fasal ini juga
menyatakan tafsiran bagi istilah "menjalankan perniagaan di Langkawi".

107. _Fasal 93 menyatakan peruntukan berkenaan dengan pendaftaran suatu_

syarikat asing yang bercadang untuk mempunyai suatu tempat perniagaan atau
menjalankan perniagaan di Langkawi.

108. _Fasal 94 melarang suatu syarikat Langkawi asing daripada menjalankan_

apa-apa perniagaan di Langkawi yang syarikat Langkawi dilarang daripada
menjalankannya.

109. _Fasal 95 menghendaki tiap-tiap syarikat Langkawi asing untuk mempunyai_

suatu pejabat berdaftar di Langkawi, yang pejabat itu ialah pejabat utama suatu
entiti pengurusan.

110. _Fasal 96 menghendaki suatu syarikat Langkawi asing menyerahkan kepada_

Pendaftar butir mengenai apa-apa pindaan atau perubahan yang melibatkan
syarikat itu, termasuk memorandum dan perkara persatuan syarikat itu atau
pengarah syarikat itu.

111. _Fasal 97 menyatakan peruntukan yang berkenaan dengan penyampaian_

apa-apa proses atau dokumen ke atas suatu syarikat Langkawi asing.

112. _Fasal 98 menghendaki suatu syarikat Langkawi asing untuk memberitahu_

Pendaftar jika syarikat itu terhenti mempunyai suatu tempat perniagaan atau
menjalankan perniagaan di Langkawi.


-----

122 _Rang Undang-Undang_

113. _Fasal 99 memberi kuasa kepada Pendaftar untuk melantik seorang_

pelikuidasi untuk suatu syarikat Langkawi asing yang berada dalam likuidasi
atau dibubarkan dalam tempat perbadanannya atau tempat asalnya dan juga
memperuntukkan bagi kewajipan dan tanggungjawab pelikuidasi itu.

114. _Fasal 100 mengadakan peruntukan mengenai pendaftaran nama syarikat_

Langkawi asing.

115. _Fasal 101 memperuntukkan bahawa Pendaftar boleh sebagaimana dalam_

hal keadaan yang disifatkan perlu menghendaki suatu syarikat Langkawi asing
untuk menyerahkan kepada Pendaftar suatu penyata berkenaan dengan syarikat
itu bagi suatu tahun kalendar tertentu.

BAHAGIAN IX

116. Bahagian IX bertujuan untuk memperuntukkan berkenaan dengan suatu

entiti pengurusan.

117. _Fasal 102 memberi Menteri kuasa untuk memberikan kuasa kepada_

mana-mana perbadanan untuk menjadi suatu entiti pengurusan bagi maksud
bertindak bagi pihak suatu syarikat Langkawi atau syarikat Langkawi asing.

118. _Fasal 103 memperkatakan keadaan yang mana apa-apa pemberikuasaan_

di baw&h fasal 102 boleh dibatalkan oleh Menteri.

BAHAGIAN X

119. Bahagian X bertujuan untuk memperuntukkan mengenai perkarapelbagai.

120. _Fasal 104 memperuntukkan mengenai pemakaian peruntukan Bahagian_

VIII dan X Akta Syarikat 1965 dan Kaedah-Kaedah Syarikat (Penggulungan)
1972 bagi penerimaan dan penggulungan suatu syarikat Langkawi.

121. _Fasal 105 menyatakan peruntukan berkenaan dengan penyampaian mana-_

mana dokumen ke atas suatu syarikat Langkawi.

122. _Fasal 106 membolehkan suatu syarikat Langkawi untuk memindahkan_

pemerbadanannya ke negara atau bidang kuasa yang lain yang undang-undang
negara atau bidang kuasa itu membenarkan pemindahan sedemikian, apabila
diluluskan oleh Pendaftar.

123. _Fasal 107 dan 108 memperuntukkan mengenai kos berkenaan dengan_

apa-apa prosiding di hadapan mahkamah dan pembayaran jaminan untuk kos
sedemikian.

124. _Fasal 109 memperkatakan pelupusan oleh suatu syarikat Langkawi syer_

seorang pemegang syer yang tempat di mana dia berada tidak dapat ditentukan
oleh syarikat itu.


-----

_Syarikat Kapal Layar Antarabangsa Langkawi_ 123

125. _Fasal 770 mengadakan peruntukan yang memberi Mahkamah kuasa untuk_

member! relief, dalam hal keadaan yang dinyatakan, kepada mana-mana pegawai
atau juruaudit suatu syarikat Langkawi, mana-mana pakar dan orang termasuk
seorang penerima dan pengurus atau pelikuidasi suatu syarikat Langkawi, sama
ada sepenuhnya atau sebahagiannya daripada liabiliti dalam mana-mana prosiding
untuk kecuaian, keingkaran, kemungkiran kewajipan atau pecah amanah.

126. _Fasal 111 memperuntukkan bahawa suatu peninggalan, kesilapan, luar_

aturan atau kekurangan mengenai notis atau masa tidak akan menjadi tidak sah
apa-apa prosiding, termasuk suatu mesyuarat syarikat Langkawi, melainkan jika
Mahkamah berpendapat bahawa ketidakadilan substansial telah disebabkan.

127. _Fasal 112 menghendaki bahawa semua dokumen, akaun dan rekod lain_

yang tidak disediakan dalam bahasa kebangsaan atau bahasa Inggeris dan yang
dikehendaki diserahkan kepada Pendaftar hendaklah disertakan dengan terjemahan
yang diperakui bagi dokumen, akaun atau rekod lain itu dalam bahasa kebangsaan
atau bahasa Inggeris.

128. _Fasal 113 melarang pembayaran dividen oleh suatu syarikat Langkawi_

kecuali daripada keuntungannya.

129. _Fasal 114 melarang seseorang yang menjalankan perniagaan di Langkawi,_

selain suatu syarikat Langkawi, syarikat Langkawi asing, syarikat tempatan
atau syarikat yang tidak diperbadankan, daripada menggunakan suatu nama atau
jawatan yang mengandungi perkataan tertentu yang dinyatakan dalam Fasal itu.

130. _Fasal 115 mengandungi peruntukan yang menyatakan suatu penalti am_

bagi kesalahan yang dilakukan di bawah Akta ini dan tidak ada penalti khas
diperuntukkan dengan nyata.

131. _Fasal 116 mengandungi peruntukan yang memperkatakan penalti ingkar._

132. _Fasal 117 memperuntukkan bahawa suatu pendakwaan di bawah Akta_

ini hanya boleh dimulakan oleh atau dengan keizinan bertulis Pendakwa Raya.

133. _Fasal 118 memperuntukkan mengenai pengkompaunan kesalahan._

134. _Fasal 119 memberi kuasa kepada Pendaftar untuk menentukan tatacara_

yang sesuai bagi apa-apa perkara di bawah Akta ini yang tidak ada tatacara yang
dinyatakan oleh Akta ini atau peraturan-peraturan.

135. _Fasal 120 memberi kuasa kepada Menteri untuk membuat peraturan-_

peraturan bagi maksud menjalankan atau memberi kesan kepada peruntukan
Akta ini.

136. _Fasal 121 memberi kuasa kepada Menteri untuk mengeluarkan suatu_

arahan Menteri untuk melarang pemerbadanan permulaan suatu syarikat Langkawi,
pendaftaran permulaan suatu syarikat Langkawi asing, atau mengarahkan suatu
syarikat Langkawi yang sedia ada untuk terhenti pengendaliannya.


-----

124 _Rang Undang-Undang_

137. _Fasal 122 mengandungi peruntukan mengenai kerahsiaan presiding, selain_

prosiding jenayah, terhadap suatu syarikat Langkawi, atau apa-apa rayuan daripada
prosiding itu. Fasal ini juga memperuntukkan bahawa ia adalah suatu kesalahan
untuk mendedahkan apa-apa maklumat yang berhubungan dengan pemegangan
syer, pemilikan benefisial syer, dan pengurusan atau perkara lain suatu syarikat
Langkawi.

138. _Fasal 123 memberi kuasa kepada Menteri, atas syor Pendaftar, untuk_

mengecualikan mana-mana syarikat Langkawi atau syarikat Langkawi asing,
atau mana-mana orang atau kelas orang atau kelas syarikat Langkawi atau
syarikat Langkawi asing daripada mana-mana peruntukan Akta ini.

139. _Fasal 124 memperuntukkan bagi pembayaran fi tahunan suatu syarikat_

Langkawi pada tarikh pembayaran fi tahunan itu, dan membolehkan Pendaftar
membatalkan nama sesuatu syarikat Langkawi daripada daftar jika syarikat
sedemikian tidak membayar fi tahunan atau apa-apa penalti dalam berkenaan
dengan fi sedemikian dalam masa yang dinyatakan.

140. _Fasal 125 memperuntukkan bahawa sesuatu syarikat Langkawi akan_

terus bertanggungan terhadap semua fi dan penalti yang kena dibayar di bawah
Akta ini walaupun nama syarikat Langkawi itu telah dibatalkan daripada daftar,
dan bahawa apa-apa fi dan penalti itu hendaklah diberi keutamaan daripada
semua tuntutan lain terhadap aset suatu syarikat Langkawi.

141. _Fasal 126 memperuntukkan bahawa Pendaftar boleh enggan mengambil_

apa-apa tindakan yang dikehendaki olehnya di bawah Akta yang mana suatu fi
ditetapkan sehingga semua fi itu telah dibayar.

142. _Fasal 727menyatakan akibatpembatalannama sesuatu syarikat Langkawi._

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan pada masa ini.

[PN(U[2])2407]


-----

