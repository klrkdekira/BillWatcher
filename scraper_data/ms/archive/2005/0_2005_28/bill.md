---
Year: 2005
Bill: D.R.30/2005 - Rang Undang-Undang Timbang Tara 2005 (Lulus)
Title: D.R.30/2005 - Rang Undang-Undang Timbang Tara 2005 (Lulus)
Download URL: https://www.parlimen.gov.my/files/billindex/pdf/2005/DR302005.pdf
URL: https://www.parlimen.gov.my/files/billindex/pdf/2005/DR302005.pdf
---
---
Reading:
D.R.30/2005
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 30/2005


UNDANG-UNDANG TIMBANG TARA 2005

SUSUNAN FASAL


BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Tafsiran

3. Pemakaian bagi timbang tara dan award di Malaysia

4. Kebolehtimbangtaraan hal perkara

5. Kerajaan adalah terikat

BAHAGIAN II

TIMBANG TARA

Bab 1

_Peruntukan am_

6. Penerimaan komunikasi bertulis

7. Penepian hak untuk membantah

8. Takat campur tangan mahkamah

Bab 2

_Perjanjian timbang tara_

_9._ Takrif dan bentuk perjanjian timbang tara

10. Perjanjian timbang tara dan tuntutan substantif di hadapan mahkamah

11. Perjanjian timbang tara dan langkah interim oleh Mahkamah Tinggi


-----

_Rang Undang-Undang_

Bab 3

_Keanggotaan penimbang tara_

Fasal

12. Bilangan penimbang tara

13. Pelantikan penimbang tara

14. Alasan untuk mencabar

15. Tatacara  mencabar

16. Kegagalan atau kemustahilan untuk bertindak

17. Pelantikan penimbang tara ganti

Bab 4

_Bidang kuasa tribunal timbang tara_

18. Kewibawaan tribunal timbang tara untuk membuat keputusan mengenai
bidang kuasanya

19. Kuasa tribunal timbang tara untuk memerintahkan langkah interim

Bab 5

_Penjalanan prosiding timbang tara_

20. Layanan sama rata pihak-pihak

21. Penentuan kaedah tatacara

22. Tempat timbang tara

23. Permulaan prosiding timbang tara

24. Bahasa

25. Pernyataan tuntutan dan pembelaan

26. Pendengaran

27. Keingkaran suatu pihak

28. Pakar yang dilantik oleh tribunal timbang tara

29. Bantuan mahkamah dalam mengambil keterangan

Bab 6

_Membuat award dan penamatan prosiding_

30. Undang-undang yang terpakai bagi isi pertikaian

31. Keputusan yang dibuat oleh panel penimbang tara


-----

_Timbang Tara_

Fasal

32. Penyelesaian

33. Bentuk dan kandungan award

34. Penamatan prosiding

35. Pembetulan dan tafsiran award atau award tarabahan

36. Award adalah muktamad dan mengikat

Bab 7

_Tindakan terhadap award_

37. Permohonan bagi mengetepikan

Bab 8

_Pengiktirafan dan penguatkuasaan award_

38. Pengiktirafan dan penguatkuasaan

39. Alasan untuk menolak pengiktirafan atau penguatkuasaan

BAHAGIAN III

PERUNTUKAN TAMBAHAN YANG BERHUBUNGAN DENGAN TIMBANG TARA

40. Penyatuan prosiding dan pendengaran bersama

41. Penentuan perkara undang-undang permulaan oleh mahkamah

42. Rujukan mengenai soal undang-undang

43. Rayuan

44. Kos dan belanja timbang tara

45. Pelanjutan masa untuk memulakan prosiding timbang tara

46. Pelanjutan masa untuk membuat award

BAHAGIAN IV

PELBAGAI

47. Tanggungan penimbang tara

48. Kekebalan institusi timbang tara

49. Kebankrapan

50. Cara permohonan

51. Pemansuhan dan kecualian


-----

RANG UNDANG-UNDANG

_b e r n a m a_

Suatu Akta untuk memperbaharui undang-undang yang berhubungan
dengan timbang tara domestik, mengadakan peruntukan bagi timbang
tara antarabangsa, pengiktirafan dan penguatkuasaan award dan
bagi perkara-perkara yang berkaitan dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1 . ( 1 ) Akta ini bolehlah dinamakan Akta Timbang Tara 2005.**

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Tafsiran**

**2. (1) Dalam Akta ini, melainkan jika konteksnya menghendaki**
makna yang lain —

"award" ertinya suatu keputusan tribunal timbang tara mengenai

isi pertikaian dan termasuklah apa-apa award muktamad, interim
atau sebahagian dan apa-apa award tentang kos atau faedah tetapi
tidak termasuk perintah interlokutori;


-----

6 _Rang Undang-Undang_

"Mahkamah Tinggi" ertinya Mahkamah Tinggi di Malaya dan

Mahkamah Tinggi di Sabah dan Sarawak atau mana-mana satu
daripadanya, mengikut kehendak keadaan;

"Menteri" ertinya Menteri yang dipertanggungkan dengan

tanggungjawab bagi timbang tara;

"Negara" ertinya suatu Negara yang berdaulat dan bukan suatu

komponen negeri di Malaysia, melainkan jika dinyatakan selainnya;

"penimbang tara pengerusi" ertinya penimbang tara yang

ditetapkan dalam perjanjian timbang tara sebagai penimbang tara
pengerusi atau pengerusi tribunal timbang tara, penimbang tara
tunggal atau penimbang tara ketiga yang dilantik di bawah
subseksyen 13(3);

"perjanjian timbang tara" ertinya suatu perjanjian timbang tara

sebagaimana yang ditakrifkan dalam seksyen 9;

"pihak" ertinya suatu pihak kepada suatu perjanjian timbang

tara atau, dalam apa-apa hal jika suatu timbang tara tidak melibatkan
semua pihak kepada perjanjian timbang tara itu, ertinya suatu
pihak kepada timbang tara itu;

"tempat timbang tara" ertinya tempat di mana timbang tara

diasaskan sebagaimana yang ditentukan mengikut seksyen 22;

"timbang tara antarabangsa" ertinya suatu timbang tara yang—


_(a)_ salah satu daripada pihak kepada suatu perjanjian

timbang tara, pada masa pembuatan perjanjian itu,
mempunyai tempat urusannya di mana-mana Negara selain
Malaysia;

_(b)_ salah satu daripada yang berikut terletak dalam mana
mana  Negara selain Malaysia tempat pihak-pihak itu
mempunyai tempat urusan mereka:

(i) tempat timbang tara jika ditentukan dalam, atau

menurut, perjanjian timbang tara;

(ii) mana-mana tempat di mana sebahagian besar obligasi

mana-mana perhubungan perdagangan atau yang lain
yang hendaklah dilaksanakan atau tempat yang
dengannya hal perkara pertikaian itu mempunyai kaitan
yang paling rapat; atau


-----

_Timbang Tara_ _1_

_(c)_ pihak-pihak telah bersetuju dengan nyata bahawa hal

perkara perjanjian timbang tara berkaitan dengan lebih
daripada satu Negara;

"timbang tara domestik" ertinya mana-mana timbang tara yang

bukan suatu timbang tara antarabangsa; :

"tribunal timbang tara" ertinya penimbang tara tunggal atau

panel penimbang tara.

(2)  Bagi maksud Akta ini—

_(a)_ dalam takrif "timbang tara antarabangsa" —

(i) jika suatu pihak mempunyai lebih daripada satu tempat

urusan, sebutan mengenai tempat urusan ialah tempat
urusan yang mempunyai perhubungan yang paling
rapat dengan perjanjian timbang tara itu; atau

(ii) jika suatu pihak tidak mempunyai tempat urusan,

sebutan mengenai tempat urusan ialah kediaman biasa
pihak itu;

_(b)_ jika peruntukan Akta ini, kecuali seksyen 3 dan 30,

membiarkan pihak-pihak bebas untuk menentukan suatu
isu tertentu, kebebasan itu hendaklah termasuk hak pihakpihak itu untuk membenarkan pihak ketiga, termasuk
suatu institusi, untuk menentukan isu itu;

_(c)_ jika peruntukan Akta ini merujuk kepada hakikat bahawa

pihak-pihak telah bersetuju atau bahawa mereka mungkin
bersetuju atau mengikut apa-apa cara lain merujuk kepada
perjanjian pihak-pihak itu, perjanjian itu hendaklah
termasuk apa-apa kaedah timbang tara yang disebut dalam
perjanjian itu;

_(d)_ jika peruntukan Akta ini merujuk kepada suatu tuntutan,

selain dalam perenggan 27 (a) dan 34(2)faj, peruntukan
itu hendaklah juga terpakai bagi suatu tuntutan balas, dan
jika peruntukan itu merujuk kepada suatu pembelaan,
peruntukan itu hendaklah juga terpakai bagi suatu
pembelaan kepada tuntutan balas itu.


-----

8 _Rang Undang-Undang_

**Pemakaian bagi timbang tara dan award di Malaysia**

**3.** (1) Akta ini hendaklah terpakai di seluruh Malaysia.

(2) Berkenaan dengan suatu timbang tara domestik, jika tempat

timbang tara adalah di Malaysia—

_(a)_ Bahagian I, II dan IV Akta ini hendaklah terpakai; dan

_(b)_ Bahagian III Akta ini hendaklah terpakai melainkan jika

pihak-pihak bersetuju selainnya secara bertulis.

(3) Berkenaan dengan timbang tara antarabangsa, jika tempat

timbang tara adalah di Malaysia—

_(a)_ Bahagian I, II dan IV Akta ini hendaklah terpakai; dan

_(b)_ Bahagian III Akta ini tidak terpakai melainkan jika pihak
pihak bersetuju selainnya secara bertulis.

(4) Bagi maksud perenggan (2)(b) dan (3)(7?),pihak-pihak kepada

suatu timbang tara domestik boleh bersetuju untuk mengecualikan
pemakaian Bahagian III Akta ini dan pihak-pihak kepada suatu
timbang tara antarabangsa boleh bersetuju untuk memakai Bahagian
III Akta ini, secara keseluruhan atau sebahagian.

**Kebolehtimbangtaraan hal perkara**

**4.** (1) Apa-apa pertikaian yang pihak-pihak telah bersetuju untuk
dikemukakan kepada timbang tara di bawah suatu perjanjian timbang
tara boleh ditentukan melalui timbang tara melainkan jika perjanjian
timbang tara itu berlawanan dengan dasar awam.

(2) Hakikat bahawa mana-mana undang-undang bertulis

memberikan bidang kuasa berkenaan dengan apa-apa perkara
kepada mana-mana mahkamah tetapi tidak menyebut mengenai
penentuan perkara itu melalui timbang tara tidak boleh, dengan
sendirinya, menunjukkan bahawa suatu pertikaian tentang perkara
itu tidak boleh ditentukan melalui timbang tara.


-----

_Timbang Tara_ 9

**Kerajaan adalah terikat**

**5.** Akta ini hendaklah terpakai bagi mana-mana timbang tara yang
baginya Kerajaan Persekutuan atau Kerajaan mana-mana komponen
negeri di Malaysia merupakan suatu pihak.

BAHAGIAN II

TIMBANG TARA

Bab 1

_Peruntukan am_

**Penerimaan komunikasi bertulis**

**6.** (1) Melainkan jika dipersetujui selainnya oleh pihak-pihak—

_(a)_ suatu komunikasi bertulis disifatkan telah diterima jika

ia diserahkan kepada penerima itu sendiri atau jika ia
diserahkan di tempat urusan, tempat tinggal biasa atau
alamat melnya; dan

_(b)_ jika tempat yang disebut dalam perenggan (a) tidak boleh

dijumpai selepas dibuat suatu siasatan yang munasabah,
suatu komunikasi bertulis disifatkan telah diterima jika
ia dihantar ke tempat urusan, tempat tinggal biasa atau
alamat mel penerima yang terakhir diketahui melalui surat
berdaftar atau apa-apa cara lain yang memperuntukkan
suatu rekod tentang percubaan untuk menyerahkannya.

(2) Melainkan jika dipersetujui selainnya oleh pihak-pihak, suatu

komunikasi bertulis yang dihantar secara elektronik disifatkan telah
diterima jika ia dihantar ke alamat mel elektronik penerima itu.


-----

10 _Rang Undang-Undang_

(3) Komunikasi itu disifatkan telah diterima pada hari komunikasi

itu diserahkan sedemikian.

(4) Seksyen ini tidak terpakai bagi apa-apa komunikasi berkenaan

dengan prosiding mahkamah.

**Penepian hak untuk membantah**

**7.** Suatu pihak yang mengetahui bahawa—

_(a)_ tentang mana-mana peruntukan Akta ini yang pihak-pihak

tidak menurutinya; atau

_(b)_ apa-apa kehendak di bawah perjanjian timbang tara telah

tidak dipatuhi,

dan masih meneruskan timbang tara itu tanpa menyatakan
bantahannya terhadap ketidakpatuhan itu tanpa kelengahan yang
tidak wajar atau, jika suatu had masa diperuntukkan bagi menyatakan
bantahan itu, dalam tempoh masa itu, hendaklah disifatkan telah
mengetepikan haknya untuk membantah.

**Takat campur tangan mahkamah**

**8.** Melainkan jika diperuntukkan selainnya, tiada mahkamah boleh
campur tangan dalam apa-apa perkara yang dikawal oleh Akta ini.

Bab 2

_Perjanjian timbang tara_

**Takrif dan bentuk perjanjian timbang tara**

**9.** (1) Dalam Akta ini, "perjanjian timbang tara" ertinya suatu
perjanjian oleh pihak-pihak untuk mengemukakan kepada timbang
tara semua pertikaian atau pertikaian tertentu yang telah timbul
atau yang mungkin timbul antara mereka berkenaan dengan hubungan
di sisi undang-undang yang ditetapkan, sama ada kontraktual atau
tidak.

(2) Suatu perjanjian timbang tara boleh berupa dalam bentuk

suatu fasal timbang tara dalam suatu perjanjian atau dalam bentuk
suatu perjanjian yang berasingan.


-----

_Timbang Tara_ 11

(3) Suatu perjanjian timbang tara hendaklah secara bertulis.

(4) Suatu perjanjian timbang tara adalah secara bertulis jika

perjanjian itu terkandung dalam—

_(a)_ suatu dokumen yang ditandatangan oleh pihak-pihak;

_(b)_ suatu pertukaran surat, teleks, faksimile atau cara

komunikasi yang lain yang memperuntukkan suatu rekod
perjanjian itu; atau

_(c)_ suatu pertukaran pernyataan tuntutan dan pembelaan yang

dalamnya kewujudan suatu perjanjian dikatakan oleh satu
pihak dan tidak dinafikan oleh pihak yang satu lagi.

(5) Sebutan dalam suatu perjanjian mengenai suatu dokumen

yang mengandungi fasal timbang tara hendaklah menjadi suatu
perjanjian timbang tara, dengan sayarat bahawa perjanjian itu adalah
secara bertulis dan sebutan itu adalah yang sedemikian untuk
menjadikan fasal itu sebahagian daripada perjanjian itu.

**Perjanjian timbang tara dan tuntutan substantif di hadapan**
**mahkamah**

**10. (1) Mahkamah yang di hadapannya presiding dibawa berkenaan**
dengan suatu perkara yang menjadi subjek suatu perjanjian timbang
tara hendaklah, jika suatu pihak membuat permohonan sebelum
mengambil apa-apa langkah lain dalam presiding itu, menggantung
presiding itu dan merujukkan pihak-pihak itu kepada timbang tara
melainkan  jika  mahkamah  itu  mendapati —

_(a)_ bahawa perjanjian itu adalah batal dan tidak sah, tidak

berkuat kuasa atau tidak berupaya untuk dilaksanakan;
atau

_(b)_ bahawa pada hakikatnya tiada pertikaian antara pihak
pihak itu berhubung dengan perkara yang hendak
dirujukkan.

(2) Mahkamah, dalam membenarkan suatu penggantungan

presiding menurut subseksyen (1), boleh mengenakan apa-apa
syarat-syarat sebagaimana yang difikirkannya patut.


-----

12 _Rang Undang-Undang_

(3) Jika prosiding yang disebut dalam subseksyen (1) telah

dibawa, prosiding timbang tara boleh dimulakan atau diteruskan,
dan suatu award boleh dibuat, sementara isu itu belum selesai di
hadapan mahkamah.

**Perjanjian timbang tara dan langkah interim oleh Mahkamah**
**Tinggi**

**11. (1) Suatu pihak boleh, sebelum atau semasa prosiding timbang**
tara, memohon kepada Mahkamah Tinggi untuk mendapatkan
apa-apa langkah interim dan Mahkamah Tinggi boleh, membuat
perintah yang berikut bagi—

_(a)_ jaminan kos;

_(b)_ penzahiran dokumen dan interogatori;

_(c)_ pemberian keterangan melalui afidavit;

_(d)_ pelantikan seorang penerima;

_(e)_ menjamin amaun dalam pertikaian;

_(f)_ pemeliharaan, jagaan interim atau penjualan apa-apa harta

yang menjadi hal perkara pertikaian itu;

_(g)_ memastikan bahawa apa-apa award yang dibuat dalam

prosiding timbang tara tidak dijadikan tidak berkesan
melalui pelepasan aset oleh suatu pihak; dan

_(h) suatu injunksi interim atau apa-apa langkah interim yang_

lain.

(2) Jika suatu pihak memohon kepada Mahkamah Tinggi untuk

mendapatkan apa-apa langkah interim dan suatu tribunal timbang
tara telah membuat keputusan mengenai apa-apa perkara yang
berkaitan dengan permohonan itu, Mahkamah Tinggi hendaklah
menganggap apa-apa dapatan fakta yang dibuat dalam perjalanan
keputusan itu oleh tribunal timbang tara itu sebagai muktamad
bagi maksud permohonan itu.


-----

_Timbang Tara_ 13

Bab 3

_Keanggotaan penimbang tara_

**Bilangan penimbang tara**

**12. (1) Pihak-pihak adalah bebas untuk menentukan bilangan**
penimbang tara.

(2) Jika pihak-pihak gagal menentukan bilangan penimbang tara,

tribunal timbang tara hendaklah —

_(a)_ dalam hal suatu timbang tara antarabangsa, terdiri daripada

tiga orang penimbang tara; dan


_(b)_ dalam hal suatu timbang tara domestik, terdiri daripada

penimbang tara tunggal.

**Pelantikan penimbang tara**

**13.** (1) Melainkan jika dipersetujui selainnya oleh pihak-pihak,
tiada seorang pun boleh dihalang daripada bertindak sebagai
penimbang tara atas sebab kerakyatan.

(2) Pihak-pihak adalah bebas untuk bersetuju mengenai tatacara

melantik penimbang tara atau penimbang tara pengerusi.

(3) Jika pihak-pihak gagal bersetuju mengenai tatacara yang

disebut dalam subseksyen (2), dan timbang tara itu terdiri daripada
tiga orang penimbang tara, setiap pihak hendaklah melantik seorang
penimbang tara, dan kedua-dua penimbang tara yang dilantik itu
hendaklah melantik penimbang tara yang ketiga sebagai penimbang
tara pengerusi.

(4) Jika subseksyen (3) terpakai dan —

_(a)_ suatu pihak gagal melantik seorang penimbang tara dalam

masa tiga puluh hari dari penerimaan permintaan secara
bertulis untuk membuat demikian daripada pihak yang
satu lagi; atau

_(b)_ kedua-dua penimbang tara itu gagal bersetuju mengenai

penimbang tara yang ketiga dalam masa tiga puluh hari
dari pelantikan mereka atau apa-apa tempoh lanjutan
sebagaimana yang dipersetujui oleh pihak-pihak,


-----

14 _Rang Undang-Undang_

mana-mana satu pihak boleh memohon kepada Pengarah Pusat
Timbang Tara Serantau Kuala Lumpur bagi pelantikan itu.

(5) Jika dalam suatu timbang tara dengan penimbang tara tunggal
_(a)_ pihak-pihak gagal bersetuju mengenai tatacara yang disebut

dalam subseksyen (2); dan

_(b)_ pihak-pihak gagal bersetuju mengenai penimbang tara

itu,

mana-mana satu pihak boleh memohon kepada Pengarah Pusat
Timbang Tara Serantau Kuala Lumpur bagi pelantikan seorang
penimbang tara.

(6) Jika, pihak-pihak telah bersetuju mengenai tatacara pelantikan

penimbang tara—

_(a)_ suatu pihak gagal bertindak sebagaimana yang dikehendaki

di bawah tatacara itu;

_(b)_ pihak-pihak, atau dua penimbang tara, tidak dapat mencapai

suatu persetujuan di bawah tatacara itu; atau

_(c)_ pihak ketiga, termasuk suatu institusi, gagal untuk

melaksanakan apa-apa fungsi yang diamanahkan kepadanya
di bawah tatacara itu,

mana-mana pihak boleh meminta Pengarah Pusat Timbang Tara
Serantau Kuala Lumpur untuk mengambil langkah-langkah yang
perlu, melainkan jika perjanjian mengenai tatacara pelantikan
memperuntukkan cara lain untuk mendapatkan pelantikan itu.

(7) Jika Pengarah Pusat Timbang Tara Serantau Kuala Lumpur

tidak dapat bertindak atau gagal bertindak di bawah subseksyen
(4), (5) dan (6) dalam masa tiga puluh had dari permintaan itu,
mana-mana pihak boleh memohon kepada Mahkamah Tinggi bagi
pelantikan itu.

(8) Dalam melantik seorang penimbang tara Pengarah Pusat

Timbang Tara Serantau Kuala Lumpur atau Mahkamah Tinggi,
mengikut mana-mana yang berkenaan, hendaklah memberi perhatian
yang wajar kepada—

_(a) apa-apa kelayakan yang dikehendaki daripada penimbang_

tara dengan persetujuan pihak-pihak itu;


-----

_Timbang Tara_ 15

_(b)_ pertimbangan lain yang mungkin memastikan pelantikan

seorang penimbang tara yang bebas dan saksama; dan

_(c)_ dalam hal suatu timbang tara antarabangsa, kebijaksanaan

melantik seorang penimbang tara yang berkerakyatan selain
kerakyatan pihak-pihak.

(9) Tiada rayuan boleh diambil terhadap apa-apa keputusan

Pengarah Pusat Timbang Tara Serantau Kuala Lumpur atau
Mahkamah Tinggi di bawah seksyen ini.

**Alasan untuk mencabar**

**14. (1) Seseorang yang didatangi berkaitan dengan kemungkinan**
orang itu dilantik sebagai seorang penimbang tara hendaklah
menzahirkan apa-apa hal keadaan yang bermungkinan menimbulkan
keraguan yang boleh diwajarkan berkenaan dengan kesaksamaan
atau kebebasan orang itu.

(2) Seorang penimbang tara hendaklah, tanpa kelengahan, dari

masa pelantikan dan sepanjang prosiding timbang tara itu,
menzahirkan apa-apa hal keadaan yang disebut dalam subseksyen
(1) kepada pihak-pihak melainkan j ika pihak-pihak itu telah diberitahu
mengenai hal keadaan itu oleh penimbang tara itu.

(3) Seorang penimbang tara boleh dicabar hanya jika—

_(a)_ hal keadaan menimbulkan keraguan yang boleh diwajarkan

tentang kesaksamaan atau kebebasan penimbang tara itu;
atau

_(b)_ penimbang tara itu tidak memiliki kelayakan yang

dipersetujui oleh pihak-pihak.

(4) Suatu pihak boleh mencabar seseorang penimbang tara yang

dilantik oleh pihak itu, atau yang pihak itu mengambil bahagian,
hanya atas sebab yang disedari pihak itu selepas pelantikan itu
dibuat.

**Tatacara mencabar**

15. (1) Melainkan jika dipersetujui selainnya oleh pihak-pihak,
mana-mana pihak yang bercadang untuk mencabar seseorang


-----

16 _Rang Undang-Undang_

penimbang tara hendaklah, dalam masa lima belas hari selepas
menyedari tentang penubuhan tribunal timbang tara atau tentang
apa-apa sebab yang disebut dalam subseksyen 14(3), menghantar
suatu pernyataan bertulis kepada tribunal timbang tara tentang
sebab itu.

(2) Melainkan jika penimbang tara yang dicabar itu menarik

diri daripada jawatan atau pihak yang satu lagi bersetuju dengan
cabaran itu, tribunal timbang tara itu hendaklah membuat keputusan
mengenai cabaran itu.

(3) Jika sesuatu cabaran tidak berjaya, pihak yang mencabar

boleh, dalam masa tiga puluh hari selepas menerima notis keputusan
yang menolak cabaran itu, memohon kepada Mahkamah Tinggi
untuk membuat keputusan mengenai cabaran itu.

(4) Sementara permohonan itu belum selesai, tribunal timbang

tara, termasuk penimbang tara yang dicabar, boleh meneruskan
presiding timbang tara dan membuat suatu award.

(5) Tiada rayuan boleh dibuat terhadap keputusan Mahkamah

Tinggi di bawah subseksyen (3).

**Kegagalan atau kemustahilan untuk bertindak**

**16.** (1) Jika seseorang penimbang tara menjadi tidak berupaya
dari segi undang-undang atau hakikat untuk melaksanakan fungsi
jawatan itu, atau bagi sebab lain gagal bertindak tanpa kelengahan
yang tidak wajar, mandat penimbang tara itu tamat dengan penarikan
diri daripada jawatan atau jika pihak-pihak bersetuju dengan
penamatan itu.

(2) Jika mana-mana pihak tidak bersetuju dengan penamatan

mandat penimbang tara itu, mana-mana pihak boleh memohon
kepada Mahkamah Tinggi untuk memutuskan penamatan sedemikian
dan tiada rayuan boleh dibuat terhadap keputusan Mahkamah
Tinggi itu.


-----

_Timbang Tara_ 17

(3) Jika, di bawah seksyen ini atau subseksyen 15(2), seorang

penimbang tara menarik diri daripada jawatan atau suatu pihak
bersetuju dengan penamatan mandat seseorang penimbang tara,
maka tidaklah boleh tersirat penerimaan tentang kesahan apa-apa
alasan yang disebut dalam seksyen ini atau subseksyen 14(3).

**Pelantikan penimbang tara ganti**

**17.** (1) Seseorang penimbang tara ganti hendaklah dilantik mengikut
peruntukan Akta ini jika—

_(a)_ mandat seseorang penimbang tara tamat di bawah seksyen

15 atau 16;

_(b)_ seseorang penimbang tara menarik diri daripada jawatan

oleh apa-apa sebab lain;

_(c)_ mandat penimbang tara itu dibatalkan dengan persetujuan

pihak-pihak; atau

_(d)_ dalam apa-apa hal penamatan mandat yang lain.

(2) Melainkan jika dipersetujui selainnya oleh pihak-pihak—

_(a)_ jika penimbang tara tunggal atau penimbang tara pengerusi

diganti, apa-apa pendengaran yang diadakan terdahulu
hendaklah diulang di hadapan penimbang tara ganti; atau

_(b)_ jika seorang penimbang tara selain penimbang tara tunggal

atau penimbang tara pengerusi diganti, apa-apa pendengaran
yang diadakan terdahulu boleh diulang mengikut budi
bicara tribunal timbang tara.

(3) Melainkan jika dipersetujui selainnya oleh pihak-pihak,

apa-apa perintah atau keputusan tribunal timbang tara yang dibuat
sebelum penggantian penimbang tara di bawah seksyen ini tidak
boleh menjadi tidak sah semata-mata atas alasan terdapat perubahan
dalam keanggotaan tribunal timbang tara itu.

Bab 4

_Bidang kuasa tribunal timbang tara_

**Kewibawaan tribunal timbang tara untuk membuat keputusan**
**mengenai bidang kuasanya**

18. (1) Tribunal timbang tara boleh membuat keputusan mengenai
bidang kuasanya sendiri, termasuk apa-apa bantahan mengenai
kewujudan atau kesahan perjanjian timbang tara.


-----

18 _Rang Undang-Undang_

(2) Bagi maksud subseksyen (1) —

_(a)_ suatu fasal timbang tara yang menjadi sebahagian daripada

suatu perjanjian hendaklah dikira sebagai suatu perjanjian
yang bebas daripada terma lain perjanjian itu; dan

_(b)_ suatu keputusan oleh tribunal timbang tara bahawa

perjanjian itu adalah batal dan tidak sah tidak ipso jure
menyebabkan ketidaksahan fasal timbang tara itu.

(3) Suatu pli bahawa tribunal timbang tara itu tidak mempunyai

bidang kuasa hendaklah dibangkitkan tidak lewat daripada
pengemukaan pernyataan pembelaan.

(4) Suatu pihak tidak terhalang daripada membangkitkan pli

di bawah subseksyen (3) oleh sebab pihak itu telah dilantik atau
mengambil dalam pelantikan penimbang tara.

(5) Suatu pli bahawa tribunal timbang tara melebihi ruang lingkup

kuasanya hendaklah dibangkitkan sebaik sahaja perkara yang
dikatakan melebihi ruang lingkup kuasanya itu dibangkitkan semasa
presiding timbang tara.

(6) Walau apa pun subseksyen (3) dan (5), tribunal timbang tara

boleh  menerima masuk pli itu jika tribunal timbang tara itu
berpendapat kelengahan itu wajar.

(7) Tribunal timbang tara itu boleh membuat keputusan atas pli

yang disebut dalam subseksyen (3) atau (5), sama ada sebagai
suatu persoalan permulaan atau dalam suatu award mengikut merit.

(8) Jika tribunal timbang tara membuat keputusan atas pli itu

sebagai suatu persoalan permulaan bahawa ia mempunyai bidang
kuasa, mana-mana pihak boleh, dalam masa tiga puluh hari selepas
menerima notis keputusan itu merayu kepada Mahkamah Tinggi
untuk memutuskan perkara itu.

(9) Sementara rayuan belum selesai, tribunal timbang tara boleh

meneruskan presiding timbang tara dan membuat suatu award.

(10) Tiada rayuan boleh dibuat terhadap keputusan Mahkamah

Tinggi di bawah subseksyen (8).


-----

# Timbang Tara 19

 Kuasa tribunal timbang tara untuk memerintahkan langkah interim

 19. (1) Melainkan jika dipersetujui selainnya oleh pihak-pihak, suatu pihak boleh memohon kepada tribunal timbang tara bagi mana-mana perintah yang berikut:

 (a) jaminan kos;

 (b) penzahiran dokumen dan interogatori;

 (c) pemberian keterangan melalui affidavit;

 (d) pemeliharaan, jagaan interim atau penjualan apa-apa harta
 yang menjadi hal perkara pertikaian.

 (2) Tribunal timbang tara boleh menghendaki mana-mana
 pihak untuk mengadakan jaminan yang sesuai berkaitan dengan apa-apa langkah sebagaimana yang diperintahkan di bawah subseksyen (1).

 (3) Melainkan jika dipersetujui selainnya oleh pihak-pihak,
 seksyen 38 dan 39 hendaklah terpakai bagi perintah yang dibuat oleh suatu tribunal timbang tara di bawah seksyen ini seolah-olah sebutan dalam seksyen itu mengenai suatu award ialah sebutan mengenai suatu perintah sedemikian.

Bab 5

_Penjalanan prosiding timbang tara_

# Layanan sama rata pihak-pihak

 20. Pihak-pihak hendaklah dilayan sama rata dan setiap pihak hendaklah diberi peluang yang adil dan munasabah untuk mengemukakan kes pihak itu.


-----

20 _Rang Undang-Undang_

**Penentuan kaedah tatacara**

**21.** (1) Tertakluk kepada peruntukan Aktaini,pihak-pihakadalah
bebas untuk bersetuju mengenai tatacara yang hendaklah diikuti
oleh tribunal timbang tara dalam menjalankan presiding itu.

(2) Jika pihak-pihak gagal bersetuju di bawah subseksyen (1),

tribunal timbang tara boleh, tertakluk kepada peruntukan Akta ini,
menjalankan timbang tara mengikut apa-apa cara sebagaimana
yang difikirkannya sesuai.

(3) Kuasa yang diberikan kepada tribunal timbang tara di bawah

subsekyen (2) hendaklah termasuk kuasa untuk—

_(a)_ menentukan kebolehterimaan, kaitan, kepentingan dan

keberatan apa-apa keterangan;

_(b)_ menggunakan pengetahuan dan kemahirannya sendiri;

_(c)_ memerintahkan pengadaan peruntukan butir-butir lanjut

dalam pernyataan tuntutan atau pernyataan pembelaan;

_(d)_ memerintahkan pemberian jaminan kos;

_(e)_ menetapkan dan meminda had masa yang dalamnya

pelbagai langkah dalam prosiding timbang tara mesti
diselesaikan;

_(f)_ memerintahkan penzahiran dan pengemukaan dokumen

atau material dalam milikan atau kuasa suatu pihak;

_(g)_ memerintahkan interogatori untuk dijawab;

_(h)_ memerintahkan supaya apa-apa keterangan diberikan

dengan sumpah atau ikrar; dan

_(i) membuat apa-apa perintah lain sebagaimana yang difikirkan_

sesuai oleh tribunal timbang tara.

**Tempat timbang tara**

**22.** (1) Pihak-pihak adalah bebas bersetuju mengenai tempat timbang
tara.

(2) Jika pihak-pihak gagal bersetuju di bawah subseksyen (1),

tempat timbang tara hendaklah ditentukan oleh tribunal timbang
tara dengan mengambil kira hal keadaan kes, termasuk kemudahan
pihak-pihak.


-----

_Timbang Tara_ 21

(3) Walau apa pun subseksyen (1) dan (2), tribunal timbang tara

boleh, melainkan jika dipersetujui selainnya oleh pihak-pihak,
bersidang di mana-mana tempat yang difikirkannya sesuai untuk
bermesyuarat sesama anggotanya, untuk mendengar saksi, pakar
atau pihak-pihak, atau untuk memeriksa barang, harta atau dokumen
lain.

**Permulaan prosiding timbang tara**

**23.** Melainkan jika dipersetujui selainnya oleh pihak-pihak, prosiding
timbang tara berkenaan dengan sesuatu pertikaian tertentu hendaklah
bermula pada tarikh yang suatu permintaan secara bertulis supaya
pertikaian itu dirujukkan kepada timbang tara diterima oleh responden.

**Bahasa**

**24.** (1) Pihak-pihak adalah bebas untuk bersetuju mengenai bahasa
yang hendaklah digunakan dalam prosiding timbang tara.

(2) Jika pihak-pihak gagal bersetuju di bawah subseksyen (1),

tribunal timbang tara hendaklah menentukan bahasa yang hendaklah
digunakan dalam prosiding timbang tara itu.

(3) Persetujuan atau penentuan yang masing-masing disebut dalam

subseksyen (1) dan (2) hendaklah, melainkan jika dinyatakan
selainnya dalam persetujuan atau penentuan itu, terpakai bagi apaapa pernyataan bertulis yang dibuat oleh suatu pihak, apa-apa
pendengaran dan apa-apa award, keputusan atau komunikasi lain
oleh tribunal timbang tara itu.

(4) Tribunal timbang tara boleh memerintahkan supaya apa-apa

keterangan dokumentar hendaklah disertakan dengan terjemahan
ke dalam bahasa yang dipersetujui oleh pihak-pihak atau yang
ditentukan oleh tribunal timbang tara itu.

**Pernyataan tuntutan dan pembelaan**

**25.** (1) Dalam tempoh masa yang dipersetujui oleh pihak-pihak
atau, sekiranya tiada persetujuan sedemikian, sebagaimana yang
ditentukan oleh tribunal timbang tara, pihak menuntut hendaklah
menyatakan—

_(a)_ fakta yang menyokong tuntutannya;

_(b)_ perkara yang menjadi isu; dan

_(c)_ relief atau remedi yang diminta,


-----

22 _Rang Undang-Undang_

dan responden hendaklah menyatakan pembelaannya berkenaan
dengan butir-butir yang dinyatakan dalam subseksyen ini, melainkan
jika pihak-pihak telah bersetuju selainnya kepada elemen yang
dikehendaki dalam pernyataan itu.

(2) Pihak-pihak boleh
_(a)_ mengemukakan bersama-sama pernyataan mereka

apa-apa dokumen yang difikirkan berkaitan oleh pihakpihak; atau;

_(b)_ menambah rujukan kepada dokumen atau keterangan

lain yang boleh dikemukakan oleh pihak-pihak.

(3) Melainkan jika dipersetujui selainnya oleh pihak-pihak,

mana-mana satu pihak boleh meminda atau menambah tuntutan
atau pembelaan dalam perjalanan prosiding timbang tara itu,
melainkan jika tribunal timbang tara berpendapat adalah tidak
sesuai untuk membenarkan pindaan itu dengan mengambil kira
kelengahan dalam membuatnya.

**Pendengaran**

**26.** (1) Melainkan jika dipersetujui selainnya oleh pihak-pihak,
tribunal timbang tara hendaklah memutuskan sama ada hendak
mengadakan pendengaran lisan bagi pengemukaan keterangan atau
penghujahan lisan, atau sama ada prosiding itu hendaklah dijalankan
berdasarkan dokumen dan material lain.

(2) Melainkan jika pihak-pihak telah bersetuju bahawa tiada

pendengaran hendaklah diadakan, tribunal timbang tara hendaklah
atas permohonan mana-mana pihak mengadakan pendengaran lisan
pada suatu peringkat yang sesuai dalam prosiding itu.

(3) Pihak-pihak hendaklah diberikan notis yang munasabah terlebih

dahulu tentang apa-apa pendengaran dan tentang apa-apa mesyuarat
tribunal timbang tara bagi maksud pemeriksaan barang, harta atau
dokumen lain.

(4) Semua pernyataan, dokumen atau maklumat lain yang

dibekalkan kepada tribunal timbang tara oleh satu pihak hendaklah
disampaikan kepada pihak yang satu lagi.

(5) Apa-apa laporan pakar atau dokumen keterangan yang tribunal

timbang tara mungkin bergantung padanya dalam membuat
keputusannya hendaklah disampaikan kepada pihak-pihak.


-----

_Timbang Tara_ 23

**Keingkaran suatu pihak**

**27. Melainkan jika dipersetujui selainnya oleh pihak-pihak, jika**
tanpa menunjukkan sebab yang mencukupi —

_(a)_ pihak menuntut gagal menyampaikan pernyataan tuntutan

mengikut subseksyen 25(1), tribunal timbang tara hendaklah
menamatkan prosiding itu;

_(b)_ responden gagal menyampaikan pernyataan pembelaan

mengikut subseksyen 25(1), tribunal timbang tara hendaklah
meneruskan prosiding itu tanpa menganggap kegagalan
itu dengan sendirinya sebagai suatu pengakuan kepada
pengataan pihak menuntut;

_(c)_ mana-mana pihak gagal hadir di suatu pendengaran atau

mengemukakan keterangan dokumentar, tribunal timbang
tara boleh meneruskan prosiding itu dan membuat award
berdasarkan keterangan di hadapannya; atau

_(d)_ pihak menuntut gagal meneruskan tuntutan, tribunal

timbang tara boleh membuat suatu award yang menolak
tuntutan atau memberikan arahan, dengan atau tanpa syarat,
bagi menentukan tuntutan itu dengan cepat.

**Pakar yang dilantik oleh tribunal timbang tara**

**28. (1) Melainkan jika dipersetujui selainnya oleh pihak-pihak,**
tribunal timbang tara boleh —

_(a)_ melantik seorang pakar atau lebih untuk melaporkan

kepadanya mengenai isu spesifik yang hendaklah ditentukan
oleh tribunal timbang tara itu; atau

_(b)_ menghendaki suatu pihak untuk memberikan kepada pakar

itu apa-apa maklumat yang berkaitan atau untuk
mengemukakan atau untuk mengadakan akses kepada apaapa dokumen, barang atau harta lain yang berkaitan untuk
pemeriksaan pakar itu.

(2) Melainkan jika dipersetujui selainnya oleh pihak-pihak, jika

suatu pihak memohon atau jika tribunal timbang tara berpendapat
perlu, pakar itu hendaklah, selepas penghantaran suatu laporan


-----

24 _Rang Undang-Undang_

bertulis atau lisan, mengambil bahagian dalam pendengaran yang
pihak-pihak berpeluang untuk mengemukakan soalan kepada pakar
itu dan untuk mengemukakan saksi pakar yang lain bagi memberikan
keterangan mengenai perkara yang menjadi isu.

**Bantuan mahkamah dalam mengambil keterangan**

**29. (1) Mana-mana pihak boleh dengan kelulusan tribunal timbang**
tara, memohon bantuan daripada Mahkamah Tinggi dalam mengambil
keterangan.

(2) Mahkamah Tinggi boleh memerintahkan kehadiran seseorang

saksi untuk memberikan keterangan atau, jika berkenaan,
mengemukakan dokumen dengan sumpah atau ikrar di hadapan
seorang pegawai Mahkamah Tinggi atau mana-mana orang lain,
termasuk tribunal timbang tara.

Bab 6

_Membuat award dan penamatan prosiding_

**Undang-undang yang terpakai bagi isi pertikaian**

**30. (1) Berkenaan dengan suatu timbang tara domestik jika tempat**
timbang tara adalah di Malaysia, tribunal timbang tara hendaklah
memutuskan pertikaian itu mengikut undang-undang substantif
Malaysia.

(2) Berkenaan dengan suatu timbang tara antarabangsa, tribunal

timbang tara hendaklah memutuskan pertikaian itu mengikut undangundang yang dipersetujui oleh pihak-pihak sebagai terpakai bagi
isi pertikaian itu.

(3) Apa-apa penetapan oleh pihak-pihak tentang undang-undang

sesebuah Negara tertentu hendaklah ditafsirkan, melainkan jika
dinyatakan selainnya, sebagai merujuk secara langsung kepada
undang-undang substantif Negara itu dan bukan kepada kaedahkaedah percanggahan undang-undangnya.

(4) Sekiranya tiada apa-apa persetujuan di bawah subseksyen

(2), tribunal timbang tara hendaklah memakai undang-undang yang
ditentukan oleh kaedah-kaedah percanggahan undang-undang.


-----

_Timbang Tara_ 25

(5) Tribunal timbang tara hendaklah, dalam semua hal,

memutuskan mengikut terma-terma perjanjian dan hendaklah
mengambil kira penggunaan perdagangan yang terpakai bagi transaksi
itu.

**Keputusan yang dibuat oleh panel penimbang tara**

**31.** (1) Melainkan jika dipersetujui selainnya oleh pihak-pihak,
dalam prosiding timbang tara yang terdapat lebih daripada seorang
penimbang tara, apa-apa keputusan tribunal timbang tara itu hendaklah
dibuat oleh majoriti daripada semua anggotanya.

(2) Jika dibenarkan sedemikian oleh pihak-pihak atau semua

anggota tribunal timbang tara, soal tatacara boleh diputuskan oleh
penimbang tara pengerusi.

**Penyelesaian**

**32.** (1) Jika, semasa prosiding timbang tara, pihak-pihak
menyelesaikan pertikaian, tribunal timbang tara hendaklah
menamatkan prosiding itu dan, jika diminta oleh pihak-pihak dan
tidak dibantah oleh tribunal timbang tara itu, merekodkan
penyelesaian dalam bentuk suatu award atas terma yang dipersetujui.

(2) Suatu award mengikut terma yang dipersetujui hendaklah

dibuat mengikut peruntukan seksyen 33 dan hendaklah menyatakan
bahawa ia ialah suatu award.

(3) Suatu award yang dibuat di bawah subseksyen (1) hendaklah

mempunyai status dan kesan yang sama sebagaimana suatu award
mengikut merit kes itu.

**Bentuk dan kandungan award**

**33. (1) Suatu award hendaklah dibuat secarabertulis dan tertakluk**
kepada subseksyen (2) hendaklah ditandatangani oleh penimbang
tara.

(2) Dalam prosiding timbang tara yang terdapat lebih daripada

seorang penimbang tara, tandatangan majoriti daripada semua anggota
tribunal timbang tara itu hendaklah mencukupi dengan syarat bahawa
sebab bagi mana-mana peninggalan tandatangan dinyatakan.


-----

26 _Rang Undang-Undang_

(3) Suatu award hendaklah menyatakan sebab yang award itu

diasaskan, melainkan jika—

_(a)_ pihak-pihak telah bersetuju bahawa tiada sebab hendak

diberikan; atau

_(b)_ award itu ialah suatu award mengikut terma yang

dipersetujui di bawah seksyen 32.


(4) Suatu award hendaklah menyatakan tarikhnya dan tempat

timbang tara sebagaimana yang ditentukan mengikut seksyen 22
dan hendaklah disifatkan telah dibuat di tempat itu.

(5) Selepas suatu award dibuat, salinan award itu yang

ditandatangani oleh penimbang tara mengikut subseksyen (1) dan
(2) hendaklah dihantar kepada setiap pihak.

(6) Melainkan jika diperuntukkan selainnya dalam perjanjian

timbang tara, tribunal timbang tara boleh—

_(a)_ mengaward faedah atas apa-apa jumlah wang yang

diperintahkan supaya dibayar oleh suatu award dari tarikh
award itu hingga tarikh penyelesaian; dan

_(b)_ menentukan kadar faedah.

**Penamatan prosiding**

**34.** (1) Prosiding timbang tara hendaklah ditamatkan oleh suatu
award muktamad atau oleh suatu perintah tribunal timbang tara
mengikut subseksyen (2).


(2) Tribunal timbang tara hendaklah memerintahkan penamatan

prosiding timbang tara jika—

_(a)_ pihak menuntut menarik balik tuntutan, melainkan jika

responden membantah penarikan balik itu dan tribunal
timbang tara mengiktiraf kepentingan sah responden dalam
memperoleh suatu penyelesaian pertikaian yang muktamad;

_(b)_ pihak-pihak bersetuju dengan penamatan prosiding itu;

atau

_(c)_ tribunal timbang tara mendapati bahawa penerusan

prosiding itu bagi apa-apa sebab lain telah menjadi tidak
perlu atau mustahil.


-----

_Timbang Tara_ 27

(3) Tertakluk kepada peruntukan seksyen 35 dan subseksyen

37(6), mandat bagi tribunal timbang tara hendaklah tamat dengan
penamatan prosiding timbang tara itu.

(4) Melainkan jika diperuntukkan selainnya oleh mana-mana

undang-undang bertulis, kematian suatu pihak tidak menamatkan—

_(a)_ prosiding timbang tara; atau

_(b)_ kuasa tribunal timbang tara.

**Pembetulan dan tafsiran award atau award tambahan**

**35.** (1) Suatu pihak, dalam masa tiga puluh hari dari penerimaan
award, melainkan jika apa-apa tempoh masa yang lain telah
dipersetujui oleh pihak-pihak—

_(a)_ dengan notis kepada pihak yang satu lagi, boleh meminta

tribunal timbang tara untuk membetulkan dalam award
itu apa-apa kesilapan pengiraan, apa-apa kesilapan
perkeranian atau kesilapan taipan, atau kesilapan lain
yang seumpamanya; atau

_(b)_ dengan notis kepada dan dengan persetujuan pihak yang

satu lagi, boleh meminta tribunal timbang tara untuk
memberikan suatu tafsiran tentang suatu perkara tertentu
atau sebahagian daripada award itu.

(2) Jika tribunal timbang tara berpendapat permintaan yang dibuat

di bawah subseksyen (1) sebagai berasas, tribunal timbang tara itu
hendaklah membuat pembetulan atau mernberi tafsiran dalam masa
tiga puluh hari dari penerimaan permintaan itu dan tafsiran itu
hendaklah menjadi sebahagian daripada award.

(3) Tribunal timbang tara boleh membetulkan apa-apa jenis

kesilapan yang disebut dalam perenggan (l)(a) atas inisiatifnya
sendiri dalam masa tiga puluh hari dari tarikh award itu.

(4) Melainkan jika dipersetujui selainnya oleh pihak-pihak, suatu

pihak boleh, dalam masa tiga puluh hari dari penerimaan award
dan dengan notis kepada pihak yang satu lagi, meminta tribunal
timbang tara membuat suatu award tambahan tentang tuntutan
yang dikemukakan dalam prosiding timbang tara itu tetapi tertinggal
daripada award.


-----

28 _Rang Undang-Undang_

(5) Jika tribunal timbang tara berpendapat permintaan di bawah

subseksyen (4) sebagai berasas, tribunal timbang tara itu hendaklah
membuat award tambahan dalam masa enam puluh had dari
penerimaan permintaan itu.

(6) Tribunal timbang tara boleh, jika difikirkannya perlu,

melanjutkan tempoh masa yang dalamnya ia hendaklah membuat
suatu pembetulan, pentafsiran atau award tambahan di bawah seksyen
ini.


(7) Peruntukan seksyen 33 hendaklah terpakai bagi suatu

pembetulan atau pentafsiran award atau bagi suatu award tambahan.

**Award adalah muktamad dan mengikat**

**36. (1) Suatu award yang dibuat oleh tribunal timbang tara menurut**
suatu perjanjian timbang tara adalah muktamad dan mengikat pihakpihak dan mana-mana pihak boleh bergantung padanya sebagai
pembelaan, tolakan atau selainnya dalam apa-apa prosiding dalam
mana-mana mahkamah.

(2) Tribunal timbang tara tidak boleh mengubah, meminda,

membetulkan, mengkaji semula, menambah kepada atau membatalkan
award yang telah dibuat kecuali sebagaimana yang diperuntukkan
secara khusus dalam seksyen 35.

Bab 7

_Tindakan terhadap award_

Permohonan bagi mengetepikan

37. (1) Suatu award boleh diketepikan oleh Mahkamah Tinggi
hanya jika—

_(a) pihak yang membuat permohonan memberikan bukti_

bahawa—

(i) suatu pihak kepada perjanjian timbang tara adalah di

tidak berkeupayaan;


(ii) perjanjian timbang tara itu tidak sah di bawah undang
undang yang pihak-pihak tertakluk kepadanya, atau,


-----

_Timbang Tara_ 29

jika tiada apa-apa yang menunjukkan mengenai
undang-undang itu, di bawah undang-undang
Malaysia;

(iii) pihak yang membuat permohonan tidak diberikan

notis yang sepatutnya mengenai pelantikan penimbang
tara atau mengenai prosiding timbang tara atau
selainnya tidak berupaya mengemukakan kes pihak
itu;

(iv) award itu memperkatakan suatu pertikaian yang tidak

dijangkakan oleh atau tidak termasuk dalam termaterma bagi pengemukaan kepada timbang tara;

(v) tertakluk kepada subseksyen (3), award itu

mengandungi keputusan mengenai perkara yang
melampaui ruang lingkup bagi pengemukaan kepada
timbang tara; atau

(vi) keanggotaan tribunal timbang tara atau tatacara

timbang tara tidak mengikut persetujuan pihak-pihak,
melainkan jika persetujuan itu bercanggah dengan
suatu peruntukan Akta ini yang daripadanya pihakpihak tidak boleh tidak menurutinya, atau, jika tiada
persetujuan itu, tidak mengikut Akta ini; atau

_(b) Mahkamah Tinggi mendapati bahawa—_

(i) hal perkara pertikaian itu tidak dapat diselesaikan

melalui timbang tara di bawah undang-undang
Malaysia; atau

(ii) award itu bercanggah dengan dasar awam Malaysia.

(2)  Tanpa mengehadkan keluasan subperenggan (\)(b)(ii), suatu

award adalah bercanggah dengan dasar awam Malaysia jika—

_(a)_ pembuatan award itu telah didorong atau terjejas oleh

fraud atau rasuah; atau

_(b)_ suatu pelanggaran rukun keadilan asasi berlaku —

(i) semasa prosiding timbang tara; atau (ii)

berkaitan dengan pembuatan award itu.


-----

30 _Rang Undang-Undang_

(3) Jika keputusan mengenai perkara yang dikemukakan kepada

timbang tara boleh diasingkan daripada perkara yang tidak
dikemukakan, hanya bahagian award itu yang mengandungi keputusan
mengenai perkara yang tidak dikemukakan kepada timbang tara
boleh diketepikan.

(4) Suatu permohonan bagi mengetepikan tidak boleh dibuat

selepas habis tempoh sembilan puluh hari dari tarikh yang pihak
yang membuat permohonan itu menerima award itu atau, jika
suatu permintaan telah dibuat di bawah seksyen 35, dari tarikh
yang padanya permintaan itu telah diselesaikan oleh tribunal timbang
tara.

(5) Subseksyen (4) tidak terpakai bagi suatu permohonan bagi

mengetepikan atas alasan bahawa award itu telah didorong atau
terjejas oleh fraud atau rasuah.

(6) Atas suatu permohonan di bawah subseksyen (1) Mahkamah

Tinggi boleh, jika bersesuaian dan diminta sedemikian oleh suatu
pihak, menangguhkan prosiding bagi apa-apa tempoh masa yang
ditentukan olehnya untuk memberi tribunal timbang tara peluang
untuk menyambung prosiding timbang tara itu atau untuk mengambil
apa-apa langkah lain yang pada pendapat tribunal timbang tara
akan menghapuskan alasan untuk mengetepikan.

(7) Jika suatu permohonan dibuat untuk mengetepikan suatu

award, Mahkamah Tinggi boleh memerintahkan bahawa apa-apa
wang yang dijadikan kena dibayar oleh award itu hendaklah dibawa
ke dalam Mahkamah Tinggi atau selainnya dijamin sementara
penentuan permohonan itu selesai.

Bab 8

_Pengiktirafan dan penguatkuasaan award_

**Pengiktirafan dan penguatkuasaan**

**38.** (1) Atas suatu permohonan secara bertulis kepada Mahkamah
Tinggi, suatu award yang dibuat berkenaan dengan timbang tara
domestik atau suatu award dari suatu Negara asing, hendaklah
tertakluk kepada seksyen ini dan seksyen 39 diiktiraf sebagai mengikat
dan dikuatkuasakan melalui catatan sebagai suatu penghakiman
mengikut terma award atau melalui tindakan.


-----

_Timbang Tara_ 31

(2) Dalam suatu permohonan di bawah subseksyen (1) pemohon

hendaklah mengemukakan—

_(a)_ award asal yang disahkan dengan sempurnanya atau salinan

award yang diperakui dengan sempurnanya; dan

_(b)_ perjanjian timbang tara yang asal atau salinan perjanjian

itu yang diperakui dengan sempurnanya.

(3) Jika award atau perjanjian timbang tara adalah dalam bahasa

selain bahasa kebangsaan atau bahasa Inggeris, pemohon hendaklah
membekalkan terjemahan award atau perjanjian itu dalam bahasa
Inggeris yang diperakui dengan sempurnanya.

(4) Bagi maksud Akta ini, "Negara asing" ertinya suatu Negara

yang merupakan suatu pihak kepada Konvensyen Mengenai
Pengiktirafan dan Penguatkuasaan Award Timbang Tara Asing
yang diterima pakai oleh Persidangan Bangsa-Bangsa Bersatu
Mengenai Timbang Tara Perdagangan Antarabangsa pada tahun
1958.

**Alasan untuk menolak pengiktirafan atau penguatkuasaan**

**39.** (1) Pengiktirafan atau penguatkuasaan sesuatu award, tidak
kira di Negara mana ia dibuat, boleh ditolak hanya atas permintaan
pihak yang terhadapnya ia hendak digunakan
_(a) jika pihak itu memberikan bukti kepada Mahkamah Tinggi_

bahawa—

(i) suatu pihak kepada perjanjian timbang tara adalah

tidak berkeupayaan;

(ii) perjanjian timbang tara itu tidak sah di bawah

undang-undang yang pihak-pihak tertakluk kepadanya,
atau, jika tiada apa-apa yang menunjukkan tanda
mengenai undang-undang itu, di bawah undang-undang
Malaysia;

(iii) pihak yang membuat permohonan tidak diberikan

notis yang sepatutnya mengenai pelantikan penimbang
tara atau mengenai prosiding timbang tara atau
selainnya tidak berupaya mengemukakan kes pihak
itu;


-----

32 _Rang Undang-Undang_

(iv) award itu memperkatakan suatu pertikaian yang tidak

dijangkakan oleh atau tidak termasuk dalam terma
bagi pengemukaan kepada timbang tara;


(v) tertakluk kepada subseksyen (2), award itu

mengandungi keputusan mengenai perkara yang
melampaui ruang lingkup bagi pengemukaan kepada
timbang tara;


(vi) keanggotaan tribunal timbang tara atau tatacara

timbang tara tidak mengikut persetujuan pihak-pihak,
melainkan jika persetujuan itu bercanggah dengan
suatu peruntukan Akta ini yang daripadanya pihakpihak tidak boleh tidak mematuhinya, atau, sekiranya
tiada persetujuan itu, tidak mengikut Akta ini; atau

(vii) award itu belum lagi mengikat pihak-pihak atau telah

diketepikan atau digantung oleh suatu mahkamah
dalam negara yang, atau di bawah undang-undang
yang award itu dibuat; dan

_(b) jika Mahkamah Tinggi mendapati bahawa—_

(i) hal perkara pertikaian itu tidak dapat diselesaikan

melalui timbang tara di bawah undang-undang
Malaysia; atau

(ii) award itu bercanggah dengan dasar awam Malaysia.

(2) Jika suatu permohonan bagi mengetepikan atau menggantung

sesuatu award telah dibuat kepada Mahkamah Tinggi atas alasan
yang disebut dalam subperenggan (l)fojfvii), Mahkamah Tinggi
boleh, jika difikirkannya wajar, menangguhkan keputusannya dan
boleh juga, atas permohonan pihak yang menuntut pengiktirafan
atau penguatkuasaan award itu, memerintahkan pihak yang satu
lagi itu untuk memberi jaminan yang sesuai.

BAHAGIAN III

PERUNTUKAN TAMBAHAN YANG BERHUBUNGAN DENGAN

TIMBANG TARA

**Penyatuan prosiding dan pendengaran bersama**

**40. (1) Pihak-pihak boleh bersetuju —**

_(a) bahawa prosiding timbang tara hendaklah disatukan dengan_

prosiding timbang tara lain; atau


-----

_Timbang Tara_ 33

_(b) bahawa pendengaran bersama hendaklah diadakan,_

mengikut apa-apa terma sebagaimana yang boleh dipersetujui.

(2) Melainkan jika pihak-pihak bersetuju untuk memberi kuasa

sedemikian kepada tribunal timbang tara, tribunal itu tidak mempunyai
kuasa untuk memerintahkan penyatuan prosiding timbang tara atau
pendengaran bersama.

**Penentuan perkara undang-undang permulaan oleh** **mahkamah**

**41.** (1) Mana-mana pihak boleh memohon kepada Mahkamah Tinggi
untuk menentukan apa-apa soal undang-undang yang timbul semasa
perjalanan timbang tara—

_(a)_ dengan keizinan tribunal timbang tara; atau

_(b)_ dengan keizinan tiap-tiap pihak lain.

(2) Mahkamah Tinggi tidak boleh mempertimbangkan suatu

permohonan di bawah subseksyen (1) melainkan jika ia berpuas
hati bahawa penentuan itu —

_(a)_ berkemungkinan menghasilkan penjimatan kos yang

substansial; dan

_(b)_ secara substansial menjejaskan hak satu pihak atau lebih.

(3) Permohonan itu hendaklah mengenal pasti soal undang-undang

yang hendaklah ditentukan dan, kecuali jika dibuat dengan persetujuan
semua pihak kepada prosiding itu, hendaklah menyatakan alasan
yang menyokong permohonan itu.

(4) Semasa suatu permohonan di bawah subseksyen (1) belum

selesai, prosiding timbang tara boleh diteruskan dan award boleh
dibuat.

**Rujukan mengenai soal undang-undang**

**42.** (1) Mana-mana pihak boleh merujuk kepada Mahkamah Tinggi
apa-apa soal undang-undang yang timbul daripada suatu award.


-----

34 _Rang Undang-Undang_

(2) Suatu rujukan hendaklah difailkan dalam masa empat puluh

dua hari dari penyiaran dan penerimaan award, dan hendaklah
mengenal pasti soal undang-undang yang hendaklah ditentukan
dan menyatakan alasan rujukan itu diminta.

(3) Mahkamah Tinggi boleh memerintahkan tribunal timbang

tara untuk menyatakan sebab-sebab bagi awardnya jika award itu—

_(a)_ tidak mengandungi sebab-sebab tribunal timbang tara itu;

atau

_(b)_ tidak menyatakan sebab-sebab tribunal timbang tara itu

dengan butir-butir yang mencukupi.

(4) Mahkamah Tinggi boleh, dalam menentukan suatu rujukan —

_(a)_ mengesahkan award itu;

_(b)_ mengubah award itu;


_(c)_ meremit award itu secara keseluruhan atau sebahagian,

bersama-sama dengan penentuan Mahkamah Tinggi
mengenai soal undang-undang kepada tribunal timbang
tara itu untuk dipertimbangkan semula;

_(d)_ mengetepikan award itu secara keseluruhan atau sebahagian.

(5) Jika award itu diubah oleh Mahkamah Tinggi, pengubahan

itu hendaklah mempunyai kuat kuasa sebagai sebahagian daripada
award tribunal timbang tara itu.

(6) Jika award itu diremit secara keseluruhan atau sebahagian

untuk dipertimbangkan semula, tribunal timbang tara hendaklah
membuat suatu award yang baru berkenaan dengan perkara-perkara
yang diremit dalam masa sembilan puluh hari dari tarikh perintah
untuk peremitan itu atau apa-apa tempoh lain sebagaimana yang
diarahkan oleh Mahkamah Tinggi.

(7) Jika Mahkamah Tinggi membuat suatu perintah di bawah

subseksyen (3), ia boleh membuat apa-apa perintah lanjut
sebagaimana yang difikirkannya patut mengenai apa-apa kos
tambahan timbang tara yang berbangkit daripada perintah itu.

(8) Atas suatu rujukan di bawah subseksyen (1) Mahkamah

Tinggi boleh —

_(a) memerintahkan pemohon menyediakan jaminan kos; atau_


-----

_Timbang Tara_ 35

_(b) memerintahkan supaya apa-apa wang yang kena dibayar_

di bawah award itu hendaklah dibawa ke dalam Mahkamah
Tinggi atau selainnya didapatkan sementara penentuan
rujukan itu selesai.

**Rayuan**

43. Suatu keputusan Mahkamah Tinggi di bawah seksyen 42
hendaklah disifatkan sebagai suatu penghakiman Mahkamah Tinggi
mengikut pengertian seksyen 67 Akta Mahkamah Kehakiman 1964

_[Akta 91]._

**Kos dan belanja timbang tara**

**44. (1) Melainkan jika dipersetujui selainnya oleh pihak-pihak—**

_(a)_ kos dan belanja timbang tara hendaklah mengikut budi

bicara tribunal timbang tara yang boleh—

(i) mengarahkan kepada siapa dan oleh siapa dan

mengikut cara apa kos itu atau apa-apa bahagiannya
hendaklah dibayar;

(ii) menetapkan atau menyelesaikan amaun kos atau

belanja itu; dan

(iii) mengaward kos atau belanja itu yang hendaklah

dibayar sebagai antara peguam cara dan klien;

_(b)_ mana-mana pihak boleh memohon kepada Mahkamah

Tinggi untuk kos itu ditetapkan jika tribunal timbang tara
dalam awardnya mengarahkan supaya kos dan belanja itu
dibayar oleh mana-mana pihak tetapi tidak menyatakan
amaun kos dan perbelanjaan itu dalam masa tiga puluh
hari setelah diminta berbuat demikian; atau

_(c)_ setiap pihak hendaklah bertanggungjawab bagi belanja

di sisi undang-undangnya sendiri dan belanja lain dan
bagi bahagian yang sama rata bagi fi dan belanja tribunal
timbang tara dan apa-apa belanja lain yang berhubungan
dengan timbang tara itu semasa ketiadaan award atau
award tambahan yang menetapkan dan menguntukkan
kos dan belanja timbang tara.


-----

36 _Rang Undang-Undang_

(2) Melainkan jika dipersetujui selainnya oleh pihak-pihak, jika

suatu pihak membuat suatu tawaran kepada pihak yang satu lagi
untuk menyelesaikan pertikaian atau sebahagian daripada pertikaian
itu dan tawaran itu tidak diterima dan award tribunal timbang tara
tidak lebih baik kepada pihak yang satu lagi itu daripada apa yang
ditawarkan itu, tribunal timbang tara, dalam menetapkan dan
menguntukkan kos dan belanja timbang tara, boleh mengambil
kira hakikat tawaran itu dalam mengaward kos dan belanja berkenaan
dengan tempoh daripada pembuatan tawaran hingga pembuatan
award.

(3) Tawaran untuk penyelesaian yang dibuat di bawah subseksyen

(2) tidak boleh dimaklumkan kepada tribunal timbang tara sehingga
ia telah membuat penentuan muktamad mengenai semua aspek
pertikaian itu selain penetapan dan penguntukan kos dan belanja.

(4) Jika tribunal timbang tara enggan untuk menyampaikan

awardnya sebelum pembayaran fi dan belanjanya, Mahkamah Tinggi
boleh memerintahkan tribunal timbang tara itu untuk menyampaikan
award itu mengikut syarat-syarat sebagaimana yang difikirkan patut
oleh Mahkamah Tinggi.


(5) Suatu penetapan kos, fi dan belanja di bawah seksyen ini

boleh dikaji semula mengikut cara yang sama sebagaimana penetapan
kos.

**Pelanjutan masa untuk memulakan prosiding timbang tara**

**45.** Jika suatu perjanjian timbang tara memperuntukkan bahawa
prosiding timbang tara hendaklah dimulakan dalam masa yang
dinyatakan dalam perjanjian itu, Mahkamah Tinggi boleh, walau
apa pun masa yang ditetapkan itu telah habis tempoh, melanjutkan
masa bagi apa-apa tempoh dan mengikut apa-apa terma sebagaimana
yang difikirkannya patut, jika Mahkamah Tinggi berpendapat bahawa
dalam hal keadaan kes itu akan selainnya menyebabkan kesusahan
tidak wajar.

**Pelanjutan masa untuk membuat award**

**46. (1) Jika masa untuk membuat award dihadkan oleh perjanjian**
timbang tara, Mahkamah Tinggi boleh, melainkan jika pihak-pihak
bersetuju selainnya, melanjutkan masa itu.


-----

_Timbang Tara_ 37

(2) Suatu permohonan di bawah subseksyen (1) boleh dibuat—

_(a)_ dengan notis kepada pihak-pihak, oleh tribunal timbang

tara; atau

_(b)_ dengan notis kepada tribunal timbang tara dan pihak
pihak lain, oleh mana-mana pihak kepada prosiding itu.

(3.) Mahkamah Tinggi tidak boleh membuat suatu perintah

melainkan jika—

_(a)_ semua proses tribunal timbang tara yang boleh didapati

untuk mendapatkan dan melanjutkan masa telah digunakan;
dan

_(b)_ Mahkamah Tinggi berpuas hati bahawa ketidakadilan

substansial akan selainnya berlaku.


(4) Mahkamah Tinggi boleh menjalankan kuasanya di bawah

subseksyen (1) walau apa pun masa yang ditetapkan terdahulu
oleh atau di bawah perjanjian timbang tara atau oleh suatu perintah
terdahulu telah habis tempoh.

BAHAGIAN IV

PELBAGAI

**Tanggungan penimbang tara**

**47.** Seseorang penimbang tara tidak bertanggungan bagi apa-apa
perbuatan atau peninggalan berkenaan dengan apa-apa yang dilakukan
atau tidak dilakukan dalam melaksanakan fungsinya sebagai seorang
penimbang tara melainkan jika ditunjukkan perbuatan atau
peninggalan itu adalah dengan niat jahat.

**Kekebalan institusi timbang tara**

**48.** (1) Pengarah Pusat Timbang Tara Serantau Kuala Lumpur
atau mana-mana orang lain atau institusi yang ditetapkan atau
diminta oleh pihak-pihak untuk melantik atau menamakan seorang
penimbang tara, tidak bertanggungan bagi apa-apa jua yang dilakukan
atau ditinggalkan tidak dilakukan pada menunaikan fungsi itu
melainkan jika ditunjukkan perbuatan atau peninggalan itu adalah
dengan niat jahat.


-----

38 _Rang Undang-Undang_

**Kebankrapan**

**49. (1)** Jikasuatupihakdalamperjanjiantimbangtaraialah seorang
bankrap dan orang yang mempunyai bidang kuasa untuk mentadbir
harta bankrap menerima pakai perjanjian itu, perjanjian timbang
tara itu hendaklah dikuatkuasakan oleh atau terhadap orang itu.

(2) Mahkamah Tinggi boleh mengarahkan apa-apa perkara yang

berkaitan dengan atau bagi maksud prosiding kebankrapan dirujukkan
kepada timbang tara jika—

_(a)_ perkara itu ialah yang baginya perjanjian timbang tara

terpakai;

_(b)_ perjanjian timbang tara dibuat oleh orang yang telah

dihukum bankrap sebelum mula berkuat kuasanya prosiding
kebankrapan itu; dan

_(c)_ orang yang mempunyai bidang kuasa untuk mentadbir

harta tidak menerima pakai perjanjian itu.

(3) Suatu permohonan di bawah subseksyen (2) boleh dibuat

oleh —

_(a)_ mana-mana pihak lain kepada perjanjian timbang tara;

atau

_(b)_ mana-mana orang yang mempunyai bidang kuasa untuk

mentadbir harta bankrap.

**Cara permohonan**

**50. Apa-apa permohonan kepada Mahkamah Tinggi di bawah Akta**
ini hendaklah melalui saman pemula sebagaimana yang diperuntukkan
dalam Kaedah-Kaedah Mahkamah Tinggi 1980 [P.U. (A) 50/1980].

**Pemansuhan dan kecualian**

**51. (1) Akta Timbang Tara 1952 [Akta 93] dan Akta Konvensyen**
Mengenai Pengiktirafan dan Penguatkuasaan Award Timbangtara
Asing 1985  [Akta 320] dimansuhkan.


-----

_Timbang Tara_ 39

(2) Jika perjanjian timbang tara dibuat atau prosiding timbang

tara dimulakan sebelum permulaan kuat kuasa Akta ini, undangundang yang mengawal perjanjian timbang tara dan prosiding timbang
tara itu adalah undang-undang yang sepatutnya terpakai seolaholah Akta ini tidak diperbuat.

, (3) Tiada apa-apa jua dalam Akta ini boleh menjejaskan apa
apa prosiding yang berhubungan dengan timbang tara yang telah
dimulakan di mana-mana mahkamah sebelum mula berkuat kuasanya
Akta ini.

HURAIAN

Rang Undang-Undang ini bertujuan untuk memperbaharui undang-undang yang
berhubungan dengan timbang tara domestik, mengadakan peruntukan bagi timbang
tara antarabangsa, pengiktirafan dan penguatkuasaan award dan bagi perkaraperkara yang berkaitan dengannya. la bertujuan untuk menggalakkan keselarasan
antarabangsa mengenai rejim timbang tara berdasarkan undang-undang contoh
yang diterima pakai oleh Suruhanjaya Bangsa-Bangsa Bersatu mengenai UndangUndang Perdagangan Antarabangsa pada 21 Jun 1985.

2. Rang Undang-Undang ini bertujuan untuk menggantikan Akta Timbang

Tara 1952 dan Akta Konvensyen Mengenai Pengiktirafan dan Penguatkuasaan
Award Timbang Tara Asing 1985.

BAHAGIAN I

3. Bahagian I Rang Undang-Undang mengandungi perkara permulaan.

4. _Fasal 1 mengandungi tajuk ringkas dan kuasa Menteri untuk menetapkan_

tarikh permulaan kuat kuasa Akta yang dicadangkan.

5. _Fasal 2 mengandungi takrif perkataan dan ungkapan tertentu yang digunakan_

dalam Rang Undang-Undang ini.

6. _Fasal 3 memperuntukkan bahawa pihak-pihak kepada suatu timbang tara_

domestik atau antarabangsa hendaklah mematuhi kehendak di bawah Bahagian
I, II dan IV jika tempat timbang tara adalah di Malaysia. Fasal 3 juga
memperuntukkan bahawa Bahagian III hendaklah terpakai bagi timbang tara
domestik melainkan jika pihak-pihak bersetuju selainnya dan bahawa
Bahagian III hendaklah tidak terpakai bagi timbang tara antarabangsa melainkan
jika pihak-pihak bersetuju selainnya.

7. _Fasal 4 memperkatakan kebolehtimbangtaraan hal perkara._


-----

40 _Rang Undang-Undang_

8. _Fasal 5_ menyatakan bahawa Rang Undang-Undang ini hendaklah terpakai
bagi mana-mana timbang tara yang Kerajaan Persekutuan Malaysia atau Kerajaan
mana-mana negeri di Malaysia merupakan suatu pihak kepadanya.

BAHAGIAN II

9. Bahagian II mengandungi peruntukan yang berhubungan dengan timbang

tara berdasarkan undang-undang contoh yang diterima pakai oleh Suruhanjaya
Bangsa-Bangsa Bersatu mengenai Undang-Undang Perdagangan Antarabangsa
pada 21 Jim 1985.

10. Di bawah/a.ra/ 6 suatu komunikasi bertulis yang diserahkan kepadapenerima

sendiri atau di tempat urusan perniagaan atau tempat tinggal biasa atau alamat
melnya hendaklah disifatkan telah diterima pada hari ia diserahkan itu. Sekiranya
penerima tidak dapat ditemui di mana-mana tempat itu maka komunikasi bertulis
itu disifatkan telah diterima apabila dipenuhi kehendak penghantaran surat
berdaftar atau cara lain yang memberikan suatu rekod percubaan untuk menyerahkan
komunikasi bertulis itu ke tempat urusan yang akhir diketahui, tempat tinggal
biasa atau alamat surat-menyurat.

11. _Fasal 7 menyatakan bahawa jika suatu pihak meneruskan timbang tara_

tanpa menyatakan bantahannya tanpa kelengahan atau dalam masa yang ditetapkan
ke atas apa-apa ketidakpatuhan bagi apa-apa kehendak di bawah perjanjian
timbang tara, pihak itu hendaklah disifatkan telah mengetepikan haknya untuk
membantah.

12. _Fasal 8 memperuntukkan bahawa tiada mahkamah boleh campur tangan_

dalam apa-apa perkara yang dikawal oleh Rang Undang-Undang ini kecuali jika
Rang Undang-Undang ini memperuntukkan selainnya.

13. _Fasal 9 mentakrifkan dan menjelaskan bentuk perjanjian timbang tara._

14. _Fasal 10 memperuntukkan bahawa mahkamah hendaklah menggantung_

prosiding yang dibawa di hadapannya dengan syarat bahawa suatu pihak membuat
permohonan kepada mahkamah itu sebelum mengambil bahagian dalam timbang
tara. Mahkamah boleh enggan untuk membuat penggantungan jika mahkamah
mendapati bahawa perjanjian timbang tara itu adalah batal dan tidak sah, tidak
berkuat kuasa atau tidak berupaya untuk dilaksanakan atau bahawa pada hakikatnya
tiada pertikaian antara pihak-pihak itu berkenaan dengan perkara yang dirujukkan
kepadanya. Fasal 10 juga memperuntukkan bahawa prosiding timbang tara
walau bagaimanapun masih boleh dimulakan atau diteruskan semasa isu masih
belum selesai di hadapan mahkamah.

15. _Fasal 11 menyatakan bahawa pihak-pihak boleh memohon kepada Mahkamah_

Tinggi untuk mendapatkan langkah-langkah perlindungan interim seperti perintah
bagi pemeliharaan, jagaan interim, penjualan apa-apa harta yang menjadi hal
perkara pertikaian, perintah jaminan kos, dan sebagainya sebelum atau dalam
masa apa-apa prosiding timbang tara.


-----

_Timbang Tara_ 41

16. _Fasal 12 dan 13 masing-masing memperkatakan bilangan penimbang tara_

dan pelantikan penimbang tara. Fasal 13 juga memperuntukkan mekanisme
pelantikan penimbang tara jika pihak-pihak gagal bersetuju mengenai tatacara
pelantikan penimbang tara dengan memohon kepada Pengarah Pusat Timbang
Tara Serantau Kuala Lumpur. Sekiranya Pengarah Pusat Timbang Tara Serantau
Kuala Lumpur gagal untuk melantik seorang penimbang tara dalam masa yang
ditetapkan. maka pihak-pihak boleh memohon kepada Mahkamah Tinggi bagi
pelantikan itu.

17. _Fasal 14 dan 15 masing-masing memperkatakan alasan bagi mencabar_

seseorang penimbang tara dan tatacara bagi mencabar pelantikan seseorang
penimbang tara.

18. _Fasal 16 memperkatakan keadaan apabila penimbang tara secara tidak_

berupaya melaksanakan fungsi jawatan itu dari segi undang-undang dan hakikat.

19. _Fasal 17 memperkatakan keadaan jika penimbang tara ganti dilantik._

20. _Fasal 18 memperuntukkan tribunal timbang tara dengan kuasa untuk membuat_

keputusan mengenai bidang kuasanya sendiri.

21. _Fasal 19 membolehkan tribunal timbang tara untuk membuat perintah_

langkah-langkah interim seperti jaminan kos dan memberi keterangan.

22. _Fasal 20 menyatakan bahawa pihak-pihak kepada timbang tara hendaklah_

dilayan dengan sama rata dan setiap pihak hendaklah diberi peluang yang adil
dan munasabah bagi mengemukakan kes pihak itu.

23. _Fasal 21 memperuntukkan bahawa pihak-pihak adalah bebas untuk bersetuju_

mengenai kaedah-kaedah tatacara yang hendaklah diikuti oleh tribunal timbang
tara dalam menjalankan presiding timbang tara itu. Jika pihak-pihak gagal
untuk bersetuju, tribunal timbang tara hendaklah menentukan kaedah-kaedah
untuk menjalankan timbang tara itu mengikut cara yang difikirkannya sesuai.

24. Di bawah fasal 22 pihak-pihak adalah bebas untuk bersetuju mengenai

tempat timbang tara dan sekiranya tiada persetujuan tribunal timbang tara hendaklah
menentukannya.

25. _Fasal 23 dan 24 masing-masing memperkatakan permulaan dan bahasa_

yang akan digunakan dalam prosiding timbang tara.

26. _Fasal 25 memperkatakan pernyataan tuntutan dan pembelaan._

27. _Fasal 26 bertujuan untuk memberi tribunal timbang tara kuasa untuk_

memutuskan sama ada mengadakan pendengaran lisan atau sama ada prosiding
itu hendaklah dijalankan berdasarkan dokumen dan material lain.

28. Di bawah fasal 27 jika pihak menuntut ingkar untuk menyampaikan

pernyataan tuntutan mengikut subfasal 25(1), tribunal timbang tara boleh
menamatkan prosiding itu. Fasal 27juga memperuntukkan bahawa jika responden
gagal untuk menyampaikan pembelaan atau pihak menuntut ingkar untuk


-----

42 _Rang Undang-Undang_

menyampaikan pembelaan kepada tuntutan balas atau jika mana-mana pihak
gagal hadir di suatu pendengaran atau mengemukakan keterangan dokumentar,
tribunal timbang tara walau bagaimanapun masih boleh meneruskan prosiding
itu dan membuat award berdasarkan keterangan di hadapannya.

29. _Fasal 28 membolehkan tribunal timbang tara melantik seorang pakar atau_

lebih untuk melaporkan kepadanya mengenai isu spesifik yang hendaklah
ditentukan oleh tribunal itu.

30. _Fasal 29 membolehkan suatu pihak dengan kelulusan tribunal timbang_

tara untuk memohon kepada mahkamah bagi mendapatkan bantuannya dalam
mengambil keterangan.

31. _Fasal 30 memperkatakan undang-undang yang terpakai bagi isi pertikaian._

32. _Fasal 31 memperuntukkan bahawa apa-apa keputusan tribunal timbang_

tara yang terdiri daripada lebih daripada seorang penimbang tara hendaklah
dibuat oleh majoriti daripada semua anggotanya.

33. _Fasal 32 menyatakan bahawa jika pihak-pihak menyelesaikan pertikaian_

semasa prosiding timbang tara, tribunal timbang tara boleh menamatkan
prosiding timbang tara itu dan boleh merekodkan penyelesaian itu dalam bentuk
suatu award atas terma yang dipersetujui.

34. _Fasal 33 menyatakan bentuk dan kandungan sesuatu award._

35. _Fasal 34 memperkatakan penamatan prosiding timbang tara._

36. _Fasal 35 memperkatakan pembetulan dan tafsiran award._

37. _Fasal 36 menyatakan bahawa suatu award adalah muktamad dan mengikat._

38. _Fasal 37menyatakan alasan-alasan yang Mahkamah Tinggi boleh bergantung_

padanya dalam mengetepikan suatu award.

39. _Fasal 38 bertujuan untuk membenarkan suatu award yang dibuat berhubung_

dengan timbang tara domestik atau suatu award dari suatu Negara asing diiktiraf
sebagai mengikat dan dikuatkuasakan melalui catatan sebagai penghakiman
mengikut terma award itu oleh Mahkamah Tinggi Negara Asing ditafsirkan
untuk bermaksud suatu Negara yang ia adalah suatu pihak kepada Konvensyen
mengenai Pengiktirafan dan Penguatkuasaan Award Timbang Tara Asing yang
diterima pakai oleh Persidangan Bangsa-Bangsa Bersatu mengenai UndangUndang Perdagangan Antarabangsa pada 1985.

40. _Fasal 39 menyenaraikan alasan-alasan bagi keengganan mengiktiraf atau_

menguatkuasakan award.

BAHAGIAN III

41.  Bahagian III mengandungi peruntukan tambahan berhubung dengan timbang
tara.


-----

# Timbang Tara 43

42. _Fasal 40 bertujuan untuk mengadakan peruntukan bagi penyatuan presiding_

timbang tara.

43. _Fasal 41 memperuntukkan penentuan perkara undang-undang permulaan_

oleh mahkamah.

44. _Fasal 42 meraperkatakan rujukan mengenai apa-apa soal undang-undang_

kepada Mahkamah Tinggi.

45. _Fasal 43 menerangkan bahawa suatu keputusan Mahkamah Tinggi di_

bawah fasal 42 hendaklah disifatkan sebagai suatu penghakiman mengikut
pengertian seksyen 67 Akta Mahkamah Kehakiman 1964.

46. _Fasal 44 memperkatakan kos dan belanja timbang tara._

47. _Fasal 45 memberi Mahkamah Tinggi kuasa untuk melanjutkan masa selama_

apa-apa tempoh bagi memulakan presiding timbang tara.

48. _Fasal 46 membolehkan Mahkamah Tinggi memberikan pelanjutan masa_

kepada tribunal timbang tara untuk membuat award.

BAHAGIAN IV

49. Bahagian IV mengandungi perkara pelbagai.

50. _Fasal 47 menyatakan bahawa seorang penimbang tara tidak bertanggungan_

bagi apa-apa perbuatan atau peninggalan yang berkenaan dengan apa-apa jua
yang dilakukan atau tidak dilakukan dalam melaksanakan fungsinya sebagai
penimbang tara melainkan jika ditunjukkan perbuatan atau peninggalan itu
adalah dengan niat jahat.

51. _Fasal 48 memperkatakan kekebalan institusi timbang tara._

52. _Fasal 49 memperkatakan kebankrapan._

53. _Fasal 50 memperuntukkan tatacara bagi apa-apa permohonan ke Mahkamah_

Tinggi di bawah Akta yang dicadangkan.

54. Peruntukan pemansuhan dan kecualian diperuntukkan dalam fasal 51.

_IMPL1KASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2309]


-----

