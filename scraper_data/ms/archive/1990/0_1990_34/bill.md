---
Year: 1990
Bill: D.R.39/1990 - Rang Undang-Undang Pencen (Pindaan) 1990 (Lulus)
Title: D.R.39/1990 - Rang Undang-Undang Pencen (Pindaan) 1990 (Lulus)
Download URL: https://www.parlimen.gov.my/files/billindex/pdf/1990/DR391990.pdf
URL: https://www.parlimen.gov.my/files/billindex/pdf/1990/DR391990.pdf
---
---
Reading:
D.R.39/1990
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 39/90**

**Naskhah Sahih—Bahasa Malaysia**

**RANG UNDANG-UNDANG**

_b e r n a m a_

Suatu Akta untuk meminda Akta Pencen 1980.

# [ ]

MAKA INILAH DIPERBUAT UNDANG-UNDANG

oleh Duli Yang Maha Mulia Seri Paduka Baginda Yang
di-Pertuan Agong dengan nasihat dan persetujuan Dewan
Negara dan Dewan Rakyat yang bersidang dalam Parlimen,
dan dengan kuasa daripadanya, seperti berikut:

1. Akta ini bolehlah dinamakan Akta Pencen (Pindaan) 1990. Tajuk ringkas

2. Akta Pencen 1980, yang disebut "Akta ibu" dalam Akta Seksyen
ini, adalah dipinda dengan memasukkan selepas seksyen 6 baru 6A.
seksyen baru 6A yang berikut: _Akta 227._

"Pelaksanaan 6A. (1) Seseorang pegawai yang dilantik pada atau

opsyen. selepas mula berkuatkuasanya seksyen ini

hendaklah, sebelum disahkan dalam jawatannya,
berhak untuk memilih Skim Kumpulan Wang
Simpanan Pekerja.

(2) Opsyen di bawah subseksyen (1) hendaklah

dibuat kepada pihak berkuasa melantik yang ber-
kenaan mengikut sesuatu cara yang ditetapkan oleh
Ketua Pengarah.

(3) Pelaksanaan opsyen oleh seseorang pegawai

di bawah seksyen ini hendaklah mula berkuatkuasa
pada masa dia disahkan dalam jawatannya dan
hendaklah pada ketika itu menjadi muktamad.


-----

2 **RANG UNDANG-UNDANG**

(4) Apabila seseorang pegawai memilih Skim

Kumpulan Wang Simpanan Pekerja, peruntukan-
peruntukan Akta ini, kecuali seksyen ini, tidaklah
terpakai bagi pegawai sedemikian.

(5) Seseorang pegawai yang memilih Skim

Kumpulan Wang Simpanan Pekerja hendaklah
bersara daripada perkhidmatan awam apabila
mencapai umur lima puluh iima tahun.

(6) Yang di-Pertuan Agong, berkenaan dengan

pegawai persekutuan atau pegawai persekutuan
tempatan, atau Pihak Berkuasa Negeri, berkenaan
dengan pegawai negeri, boleh menghendaki
seseorang pegawai yang memilih Skim Kumpulan
Wang Simpanan Pekerja supaya bersara daripada
perkhidmatan awam dalam mana-mana hal-
keadaan yang disebut dalam perenggan (a), (b),

_(c), (d), (e) dan (f) subseksyen (5) seksyen 10._

(7) Dalam seksyen ini "Skim Kumpulan Wang

Simpanan Pekerja" merujuk kepada suatu Kum-
pulan Wang Simpanan yang ditubuhkan di bawah

_Akta 272_ Akta Kumpulan Wang Simpanan Pekerja 1951,

termasuk sesuatu kumpulan wang yang ditetapkan
oleh Lembaga Kumpulan Wang Simpanan
Pekerja di bawah seksyen 16 Akta itu sebagai

suatu kumpulan wang yang diluluskan.".

Pindaan 3. Seksyen 8 Akta ibu adalah dipinda —
seksyen 8.

_(a) dengan memotong perkataan "atau" di akhir_

perenggan (a);

_(b) dengan menggantikan noktah di akhir perenggan_

_(b) dengan perkataan-perkataan "; atau"; dan_

_(c) dengan memasukkan selepas perenggan (b),_

perenggan (c) baru yang berikut:

_"(c) seseorang pekerja berpencen di bawah_

Akta Pencen Pihak-Pihak Berkuasa Berkanun
dan Tempatan 1980 atau mana-mana undang-
undang bertulis lain yang ditukar tetap secara
lantikan ke perkhidmatan awam.".


-----

**PENCEN (PINDAAN)** 3

4. Seksyen 10 Akta ibu adalah dipinda— Pindaan

seksyen 10.

_(a) dengan memotong perkataan "atau" di akhir_

perenggan (d) subseksyen (5);

_(b) dengan menggantikan noktah di akhir perenggan_

_(e) subseksyen (5) dengan perkataan-perkataan_
"; atau";

_(c) dengan memasukkan selepas perenggan (e) sub-_

seksyen (5), perenggan (f) baru yang berikut:

_"(f) atas alasan bahawa pegawai itu telah, bagi_

maksud periantikannya ke perkhidmatan
awam—

(i) membuat apa-apa pernyataan atau

memberi apa-apa maklumat, sama
ada secara lisan atau secara bertulis,
sama ada bersumpah atau selain-
nya; atau

(ii) membekalkan apa-apa dokumen,

yang adalah palsu, silap, tak tepat, tak
lengkap, atau mengelirukan atau mungkin
mengelirukan, dan perlantikannya ke
perkhidmatan awam telah dibuat

sebahagiannya atau keseluruhannya dengan
bersandarkan atas pernyataan, maklumat
atau dokumen itu:

Dengan syarat bahawa persaraan itu di

bawah perenggan ini tidaklah boleh
dilaksanakan melainkan pegawai itu telah
diberi peluang yang munasabah untuk
membuat representasi ke atasnya kepada
Yang di-Pertua Agong atau Pihak Ber-
kuasa Negeri, mengikut mana yang
berkenaan."; dan

_(d) dengan memasukkan selepas subseksyen (5), sub-_

seksyen baru (6) yang berikut:

"(6) Perenggan (f) subseksyen (5) hendaklah

terpakai hanya bagi pegawai-pegawai yang


-----

4 **RANG UNDANG-UNDANG**

dilantik ke perkhidmatan awam selepas mula
berkuatkuasanya subseksyen ini.".

Penggantian 5. Akta ibu adalah dipinda dengan menggantikan seksyen
seksyen 12. 12 dengan yang berikut:

"Persaraan 12. (1) Yang di-Pertuan Agong, berkenaan

pilihan. dengan pegawai selain daripada pegawai negeri,

atau Pihak Berkuasa Negeri, berkenaan dengan
pegawai negeri, boleh, atas permohonan pegawai
itu, memberi persetujuan tentang persaraan
seseorang pegawai apabila atau selepas mencapai
umur empat puluh tahun,

(2) Jika seseorang pegawai yang diJantik

sebelum mula berkuatkuasanya seksyen ini ber-
sara di bawah subseksyen (1), pegawai sedemikian
bolehlah diberi pencen, ganjaran atau lain-lain
faedah hanya apabila mencapai umur—

_(a) empat puluh lima tahun bagi—_

(i) seseorang pegawai perempuan;

(ii) seseorang pegawai perkhidmatan

bomba yang berpangkat pegawai

rendah dan ke bawah;

(iii) seseorang pegawai polis yang

berpangkat rendah daripada Peno
long Penguasa Polis;

(iv) seseorang pegawai penjara yang

berpangkat rendah daripada

Penguasa; dan

(v) seseorang jururawat lelaki di hos-

pital mental; atau

_(b) lima puluh tahun bagi seseorang pegawai_

lelaki, selain daripada pegawai yang disebut
dalam subperenggan (ii) hingga (v)

perenggan (a).

(3) Jika seseorang pegawai yang dilantik se-

lepasmula berkuatkuasanya seksyen ini bersara
dibawah subseksyen (1), pegawai sedemikian


-----

**PENCEN (PINDAAN)** 5

bolehlah diberi pencen, ganjaran atau lain-lain
faedah hanya apabila mencapai umur lima puluh
lima tahun.

(4) Jika seseorang pegawai yang telah bersara
di bawah subseksyen (1) mati sebelum mencapai
umur empat puluh lima tahun atau lima puluh
tahun atau lima puluh lima tahun, mengikut mana
yang berkenaan, Yang di-Pertuan Agong boleh
dengan serta-merta memberi kepada orang yang
ditetapkan dalam peraturan-peraturan itu pencen
terbitan tidak kurang daripada satu perlima dari-
pada gaji yang akhir diterima oleh pegawai yang
mati itu dan ganjaran terbitan atau ganjaran terbitan
sahaja.

(5) Tertakluk kepada seksyen 16, pencen ter-
bitan yang diberi dalam hal-keadaan subseksyen
(4) hendaklah kena dibayar selama tempoh tidak
melebihi dua belas tahun setengah dari tarikh
sebaik sahaja berikutan tarikh kematian pegawai
itu; dan selepas itu penerima itu, dengan syarat dia
adalah pemastautin di Malaysia, hendaklah terus
menerima tujuh puluh peratus dari amaun yang
diberikan itu.".

6. Seksyen 13 Akta ibu adalah dipinda dengan mengganti- Pindaan
kan perkataan-perkataan "demi kepentingan awam" dengan seksyen 13.
perkataan-perkataan "di bawah seksyen 10 (5) (d) atau seksyen
10(5)(f)".

7. Seksyen 23 Akta ibu adalah dipinda— Pindaan

seksyen 23.

_(a) dengan memotong perkataan "yang" dalam sub-_
seksyen (2);

_(b) dengan menggantikan, dalam subseksyen (2),_
perkataan "11(a)" dengan perkataan-perkataan
"11"11(a)(i)atau(a)(i 11(b)(i)";dan

_(c) dengan memasukkan selepas subseksyen (2) sub-_
seksyen baru (3) yang berikut:

"(3) Berkenaan dengan persaraan di bawah
seksyen 11(b)(i), subseksyen (2) hendaklah ter-


-----

# 6 RANG UNDANG-UNDANG

pakai hanya bagi pegawai-pegawai yang di-
lantik ke perkhidmatan awam selepas mula
berkuatkuasanya subseksyen ini.".

**HURAIAN**

Rang Undang-Undang ini bertujuan meminda Akta Pencen 1980 (selepas
daripada ini disebut "Akta").

2. Fasal2 bertujuan meminda Akta dengan memasukkan seksyen baru
6A bagi memperuntukkan bahawa pegawai-pegawai baru yang dilantik
pada atau selepas mula berkuatkuasanya Akta ini, sebelum disahkan
dalam jawatannya, akan diberi pilihan untuk memilih Skim Kumpulan
Wang Simpanan Pekerja. Sekiranya pegawai berkenaan memilih Skim
Kumpulan Wang Simpanan Pekerja, peruntukan-peruntukan Akta ini,
kecuali peruntukan-peruntukan yang dinyatakan di bawah fasai itu, yang
berhubung dengan persaraan paksa dan persaraan di bawah subseksyen
(5) seksyen 10 Akta tidaklah terpakai baginya. Pelaksanaan opsyen

adalah muktamad.

3. Fasal 3 bertujuan meminda seksyen 8 Akta dengan memasukkan
perenggan (c) yang baru bagi memasukkan satu kategori pegawai lain
yang disifatkan sebagai pegawai-pegawai berpencen di bawah Akta.

4. Fasal 4 bertujuan meminda seksyen 10 Akta bagi memasukkan satu
alasan yang lain bagi Yang di-Pertuan Agong atau Pihak Berkuasa Negeri,
mengikut mana yang berkenaan, membersarakan seseorang pegawai
daripada perkhidmatan awam. Mana-mana pegawai yang, pada masa
perlantikannya, telah membuat apa-apa pernyataan atau memberi apa-
apa maklumat atau membekalkan apa-apa dokumen yang didapati palsu,
silap, tak tepat, tak lengkap, atau mengelirukan atau yang mungkin
mengelirukan. boleh dibersarakan di bawah seksyen 10 Akta.

5. Fasal 5 bertujuan menggantikan seksyen 12 Akta bagi menurunkan
umur persaraan pilihan daripada empat puluh lima tahun bagi wanita
dan lima puluh tahun bagi lelaki kepada empat puluh tahun bagi
wanita dan lelaki. Bagaimanapun, pencen, ganjaran atau lain-lain
faedah hanya boleh diberi kepada pegawai-pegawai sedemikian
apabila mencapai umur empat puluh lima tahun, atau lima puluh tahun,
atau lima puluh lima tahun, mengikut mana yang berkenaan, sebagai-
mana yang dinyatakan di bawab fasal itu.

6. Fasal 6 bertujuan meminda seksyen 13 Akta bagi menyatakan
dengan jelas kuasa untuk membayar pencen, ganjaran atau lain-lain
faedah kepada seseorang pegawai yang bersara di bawah seksyen 10(5 )(d)
dan bagi mengadakan kuasa untuk membayar pencen, ganjaran
atau lain-lain faedah kepada seseorang pegawai yang mungkin diber-
sarakan di bawah seksyen 10(5)(f) yang dicadangkan.


-----

**PENCEN (PINDAAN)** 7

7. _Fasal 7 bertujuan meminda subseksyen (2) seksyen 23 Akta ber-_
kaitan dengan kuasa Yang di-Pertuan Agong menggantung pencen
seseorang pegawai yang telah dibersarakan atas kehendak Kerajaan di
bawah seksyen 11(a) _(i) atau 11(b)(i) Akta jika pegawai itu telah melibat-_
kan dirinya dalam apa-apa aktiviti yang mungkin bercanggah dengan
tujuan dia dibersarakan. Pindaan ini adalah perlu sebagai sampingan
kepada pindaan yang dibuat terdahulu kepada seksyen 11 Akta oleh
Akta Pencen (Pindaan) 1986, tetapi sebutan mengenai seksyen 11(b) _(i),_
yang berhubungan dengan pegawai-pegawai negeri, hendaklah
terpakai hanya bagi pegawai-pegawai yang dilantik ke perkhidmatan
awam selepas mula berkuatkuasanya Rang Undang-Undang ini,
kerana tidak terdapat peruntukan yang wujud dalam Akta bagi
Yang di-Pertuan Agong menggantung pencen pegawai-pegawai
sedemikian pada masa sekarang.

**_IMPLIKASI_** **_KEWANGAN_**

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan. [PN. (U[2]) 1481.]


-----

