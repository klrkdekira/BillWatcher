---
Year: 1990
Bill: D.R.07/1990 - Rang Undang-Undang Dadah Berbahaya (Langkah-langkah Pencegahan Khas) (Pindaan) 1990 (Lulus)
Title: D.R.07/1990 - Rang Undang-Undang Dadah Berbahaya (Langkah-langkah Pencegahan Khas) (Pindaan) 1990 (Lulus)
Download URL: https://www.parlimen.gov.my/files/billindex/pdf/1990/DR071990.pdf
URL: https://www.parlimen.gov.my/files/billindex/pdf/1990/DR071990.pdf
---
---
Reading:
D.R.07/1990
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

B.R. 7/90

Naskhah Sahihâ€”Bahasa Malaysia

RANG UNDANG-UNDANG

_b e r n a m a_

Suatu Akta bagi meminda Akta Dadah Berbahaya
(Langkah-langkah Pencegahan Khas) 1985, dan bagi
mengadakan peruntukan mengenai perkara-perkara
yang berkaitan dengannya.

# [ ]

BAHAWASANYA tindakan yang memudaratkan
ketenteraman awam di Malaysia telah diambil dan
tindakan selanjutnya yang serupa diancam oleh
sekumpulan besar orang di dalam dan di luar Malaysia;

DAN BAHAWASANYA Parlimen berpendapat adalah
perlu dihentikan tindakan itu;

MAKA, OLEH YANG DEMIKIAN, menurut Perkara 149
Perlembagaan INILAH DIPERBUAT UNDANGUNDANG oleh Duli Yang Maha Mulia Sen Paduka
Baginda Yang di-Pertuan Agong dengan nasihat dan
persetujuan Dewan Negara dan Dewan Rakyat yang
bersidang dalam Parlimen, dan dengan kuasa
daripadanya, seperti berikut:

1. Akta ini bolehlah dinamakan Akta Dadah
Berbahaya (Langkah-langkah Pencegahan Khas)
(Pindaan) 1990.

2. Seksyen 6 Akta Dadah Berbahaya (Langkahlangkah Pencegahan Khas) 1985, yang disebut "Akta
ibu" dalam Akta ini, adalah dipinda, dalam subseksyen
(1), dengan memotong perkataan-perkataan "dari
tarikh perintah itu".


Tajuk
ringkas.

Pindaan
seksyen 6.
_Akta 316._


-----

**2** RANG UNDANG-UNDANG

3. (1) Jika sesuatu perintah tahanan telah dibuat di
bawah subseksyen (1) seksyen 6 Akta ibu terhadap
mana-mana orang semasa tempoh di antara tarikh mula
berkuatkuasanya Akta ibu dan tarikh mula
berkuatkuasanya Akta ini (kemudian daripada ini
disebut "tempoh peralihan"), maka perintah tahanan
itu dan penahanan yang dibuat menurutnya semasa
tempoh peralihan itu, dan penerusannya selepas itu,
jika ada, adalah dengan ini diisytiharkan sebagai sah
dan menurut undang-undang, dan hendaklah disifatkan
sebagai, dan telah sentiasa dan pada setiap masa, sah
dan menurut undang-undang walaupun tempoh yang
telah diarahkan oleh perintah itu supaya orang itu
ditahan telah bermula dari suatu tarikh yang lain
daripada tarikh perintah tahanan itu dibuat.

(2) Tiada tindakan, guaman, pendakwaan, atau apaapa jua presiding undang-undang lain daripada apa-apa
perihalan atau dalam apa-apa bentuk boleh dibawa,
dimulakan atau dikekalkan di mana-mana mahkamah
atas apa-apa alasan selepas mula berkuatkuasanya
Akta ini atau, jika dibawa atau dimulakan sebelum
mula berkuatkuasanya Akta ini, terus dikekalkan, bagi
atau disebabkan oleh, atau berkenaan dengan, apa-apa
jua yang dilakukan dengan sahnya berhubungan
dengan perintah tahanan atau penahanan yang
diisytiharkan sebagai sah dan menurut undang-undang
di bawah subseksyen (1), kecuali bahawa peruntukanperuntukan subseksyen ini tidaklah terpakai bagi apaapa presiding undang-undang sedemikian yang telah
selesai dan keputusan muktamad mahkamah
berkenaan dengannya telah diberikan sebelum mula
berkuatkuasanya Akta ini, atau bagi apa-apa rayuan
berkenaan dengan keputusan muktamad itu.

HURAIAN

Rang Undang-Undang ini diperbuat menurut Perkara 149
Perlembagaan Persekutuan untuk meminda Akta Dadah
Berbahaya (Langkah-langkah Pencegahan Khas) 1985 (yang
disebut "Akta" dalam Huraian ini).


Pengesahan
perintah
tahanan dan
penahanan,
dan tanggung
rugi.


-----

DADAH BERBAHAYA (LANGKAH-LANGKAH 3
PENCEGAHAN KHAS) (PINDAAN)

2. Subseksyen (1) seksyen 6 Akta memberikan kuasa kepada
Menteri membuat suatu perintah tahanan mengarahkan seseorang
ditahan selama tempoh yang tidak meleblhi dua tahun dari tarikh
perintah itu. Fasal 2 Rang Undang-Undang bertujuan meminda
subseksyen itu dengan memotong perkataan-perkataan "dari
tarikh perintah itu" supaya selaras dengan undang-undang lain
yang seumpama dengannya.

3. Fasal 3 (1) bertujuan mengesahkan apa-apa perintah tahanan
yang dibuat, dan apa-apa penahanan yang dibuat menurut
perintah itu, selepas mula berkuatkuasanya Akta tetapi sebelum
mula berkuatkuasanya pindaan yang dicadangkan ini jika perintah
tahanan itu telah berkuatkuasa dari suatu tarikh yang lain
daripada tarikh perintah itu dibuat.

_Fasal 3 (2) bertujuan melarang apa-apa tindakan, guaman,_
pendakwaan atau apa-apa presiding undang-undang lain diambil,
dimulakan atau dikekalkan berkenaan dengan apa-apa perintah
tahanan atau penahanan yang disahkan di bawah fasal 3 (1).
Larangan ini, bagaimanapun, tidak terpakai bagi apa-apa
presiding undang-undang jika mahkamah telah memberikan
keputusan muktamadnya sebelum mula berkuatkuasanya Rang
Undang-Undang ini, atau jika ada rayuan berkenaan dengan
keputusan itu.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1604.]


-----

