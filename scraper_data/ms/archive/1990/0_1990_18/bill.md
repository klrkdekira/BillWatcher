---
Year: 1990
Bill: D.R.20/1990 - Rang Undang-Undang Kumpulanwang Pinjaman Perumahan (Pindaan) 1990 (Lulus)
Title: D.R.20/1990 - Rang Undang-Undang Kumpulanwang Pinjaman Perumahan (Pindaan) 1990 (Lulus)
Download URL: https://www.parlimen.gov.my/files/billindex/pdf/1990/DR201990.pdf
URL: https://www.parlimen.gov.my/files/billindex/pdf/1990/DR201990.pdf
---
---
Reading:
D.R.20/1990
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 20/90

Naskhah Sahih—Bahasa Malaysia

RANG UNDANG-UNDANG

_b e r n a m a_

Suatu Akta untuk meminda Akta Kumpulanwang Pinjaman
Perumahan 1971.

# [ ]

MAKA INILAH DIPERBUAT UNDANG-UNDANG
oleh Duli Yang Maha Mulia Seri Paduka Baginda Yang
di-Pertuan Agong dengan nasihat dan persetujuan Dewan
Negara dan Dewan Rakyat yang bersidang dalam Parlimen,
dan dengan kuasa daripadanya, seperti berikut:

1. Akta ini bolehlah dinamakan Akta Kumpulanwang
Pinjaman Perumahan (Pindaan) 1990 dan hendaklah disifatkan
telah mula berkuatkuasa pada 1hb Julai 1980.

2. Akta Kumpulanwang Pinjaman Perumahan 1971 adalah
dipinda dengan menggantikan seksyen 5 dengan seksyen
yang berikut:

'Penggunaan 5. (1) Wang Kumpulanwang hendaklah digunakan
wangKumpulan- dan adalah dengan ini diperuntukkan bagi maksud
wang memberikan pinjaman mengikut terma-terma dan

syarat-syarat yang difikirkan patut oleh Menteri
Kewangan kepada mana-mana orang—

_(a) yang_ menjadi anggota mana-mana
perkhidmatan awam yang tersebut dalam
Perkara 132 Perlembagaan Persekutuan;

_(b) yang menjadi Anggota pentadbiran dalam_
Persekutuan atau sesuatu Negeri sebagaimana yang ditakrifkan dalam Perkara 160
(2) Perlembagaan Persekutuan;

_(c) yang menjadi Hakim Mahkamah Agung_
atau Mahkamah Tinggi;


Tajuk ringkas
dan mula
berkuatkuasa.

Pindaan
seksyen 5.
_Akta 42,_


-----

RANG UNDANG-UNDANG

_(d) yang menjadi anggota Perkhidmatan Parli-_
men sebagaimana yang ditakrifkan dalam
seksyen 2 Akta Perkhidmatan Parlimen
1963;

_(e) yang menjadi anggota salah satu Majlis_
Parlimen;

_(f) yang menjadi Yang Dipertua Dewan Rakyat'_

_(g) yang menjadi anggota sesuatu Dewan_
-Undangan Negeri;

_(h) yang. menjadi pekerja mana-mana badan_
berkanun atau pihak berkuasa tempatan;

_(i) yang menjadi suami atau isteri mana-mana_
orang yang telah mati (yang sebelum
kematiannya telah layak, oleh sebab dia
termasuk dalam salah satu daripada kategori
orang yang diperihalkan dalam perenggan
_(a) hingga (h) subseksyen ini, untuk diberi_
# suatu pinjaman) sebagaimana yang
diputuskan oleh Menteri Kewangan menurut
budi bicaranya, tetapi pinjaman itu, jika
diberikan; tidak boleh lebih daripada
amaun pinjaman yang layak diterima oleh
orang yang mati itu sebelum kematiannya;
atau

_(j) yang dinyatakan oleh Menteri Kewangan_
melalui perintah dalam Warta,

untuk membolehkan atau membantu orang itu—

_(aa) membeli tanah, sama ada dengan rumah_
kediaman di atasnya atau tidak;

_(bb) membina rumah kediaman dan jalan sebagai_
jalan masuk ke rumah itu;

_(cc) menyelesaikan kesemua atau sebahagian_
daripada hutang atau hutang-hutang yang
dilakukan pada membeli tanah, sama ada
dengan rumah kediaman di atasnya atau
tidak, atau pada membina rumah kediaman
dan jalan sebagai jalan masuk ke rumah itu,
sebelum pinjaman diberikan.


_Akta394_


-----

KUMPULANWANG PINJAMAN PERUMAHAN 3
(PINDAAN)

(2) Tertakluk kepada Fasal (7) Perkara 125
Perlembagaan Persekutuan, seseorang yang pada
masa yang sama memegang dua atau lebih
kedudukan atau jawatan yang diperihalkan dalam
subseksyen (1) adalah layak memohon pinjaman
berkenaan dengan satu kedudukan atau jawatan
sahaja, dan seseorang yang telah diberi pinjaman di
bawah subseksyen (1) tidaklah layak memohon
pinjaman lain di bawah subseksyen itu berkenaan
dengan apa-apa kedudukan atau jawatan lain yang
dipegangnya kemudian.

(3) Tiada apa-apa jua dalam subseksyen (2)
boleh ditafsirkan sebagai menghalang seseorang
yang telah diberi pinjaman mendapat—

_(a) baki amaun yang layak didapatinya; atau_

_(b) baki amaun yang mungkin layak didapatinya_
oleh sebab apa-apa pertukaran kedudukan
atau jawatan.

(4) Seseorang yang layak memohon pinjaman
daripada Kerajaan Negeri, badan berkanun atau
pihak berkuasa tempatan yang mengendalikan skim
pinjaman perumahannya sendiri tidaklah layak
mendapat pinjaman di bawah subseksyen (1).".

HURAIAN
Rang Undang-Undang ini bertujuan meminda Akta Kumpulanwang
Pinjaman Perumahan 1971.

2. Fasal 2 bertujuan meminda seksyen 5 Akta untuk mengadakan
peruntukan bagi kategori-kategori baru orang yang layak memohon
pinjaman. Kategori-kategori baru ini temasuklah anggota-anggota
perkhidmatan awam sesuatu Negeri dan pekerja-pekerja badan-badan
berkanun dan pihak-pihak berkuasa tempatan. Pindaan ini juga bertujuan
menghalang seseorang yang telah diberi pinjaman memohon pinjaman
lain berkenaan dengan apa-apa kedudukan atau jawatan lain yang
dipegangnya kemudian.

_IMPLIKASl KEWANGAN_
Rang Undang-Undang ini akan melibatkan Kerajaan dalam perbelanjaan
wang tambahan yang amaunnya belum dapat ditentukan sekarang ini.

[PN.(U[2])1156.]


-----

