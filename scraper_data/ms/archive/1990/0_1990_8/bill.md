---
Year: 1990
Bill: D.R.10/1990 - Rang Undang-Undang Perlembagaan Persekutuan (Pindaan) 1990 (Lulus)
Title: D.R.10/1990 - Rang Undang-Undang Perlembagaan Persekutuan (Pindaan) 1990 (Lulus)
Download URL: https://www.parlimen.gov.my/files/billindex/pdf/1990/DR101990.pdf
URL: https://www.parlimen.gov.my/files/billindex/pdf/1990/DR101990.pdf
---
---
Reading:
D.R.10/1990
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 10/90

Naskhah Sahihâ€”Bahasa Inggeris

RANG UNDANG-UNDANG

_b e r n a m a_

Suatu Akta untuk meminda Perlembagaan Persekutuan.

[ ]

MAKA INILAH DIPERBUAT UNDANGUNDANG oleh Duli Yang Maha Mulia Seri Paduka
Baginda Yang di-Pertuan Agong dengan nasihat dan
persetujuan Dewan Negara dan Dewan Rakyat yang
bersidang dalam Parlimen, dan dengan kuasa
daripadanya, seperti berikut:

1. Akta ini bolehlah dinamakan Akta Perlembagaan
Persekutuan (Pindaan) 1990.

2. Perkara 48 Perlembagaan Persekutuan adalah
dipinda dengan memasukkan, selepas sahaja Fasal (5),
Fasal baru (6) yang berikut:
"(6) Seseorang yang meletakkan keahliannya
dalam Dewan Rakyat hendaklah, bagi tempoh
lima tahun bermula dari tarikh perletakan
keahliannya berkuatkuasa, hilang kelayakan
untuk menjadi ahli Dewan Rakyat.".

3. Perkara 139 Perlembagaan Persekutuan adalah
dipinda, dalam Fasal (4), dengan menggantikan
perkataan-perkataan "tetapi tidak lebih daripada tiga
puluh orang anggota lain" dengan perkataan-perkataan
"anggota lain; tetapi bilangan anggota lain itu tidaklah
boleh, sehingga diperuntukkan selainnya melalui
perintah oleh Yang di-Pertuan Agong, melebihi tiga
puluh orang".


Tajuk
ringkas.

Pindaan
Perkara 48.

Pindaan
Perkara 139.


-----

2 RANG UNDANG-UNDANG

4. Perkara 141A Perlembagaan Persekutuan adalah
dipinda, dalam Fasal (2), dengan menggantikan
perkataan-perkataan "tetapi tidak lebih daripada lapan
orang anggota lain" dengan perkataan-perkataan
"anggota lain; tetapi bilangan anggota lain itu tidaklah
boleh, sehingga diperuntukkan selainnya melalui
perintah oleh Yang di-Pertuan Agong, melebihi lapan
# orang".

5. Perkara 151 Perlembagaan Persekutuan adalah
dipinda dengan menggantikan Fasal (2) dengan yang
berikut:
"(2) Sesuatu lembaga penasihat yang ditubuhkan bagi maksud-maksud Perkara ini
hendaklah terdiri daripada seorang pengerusi,
yang hendaklah dilantik oleh Yang di-Pertuan
Agong dan yang menjadi atau pernah menjadi,
atau yang layak menjadi, hakim Mahkamah
Agung atau Mahkamah Tinggi, atau yang menjadi
seorang hakim Mahkamah Besar sebelum Hari
Malaysia, dan dua orang anggota lain yang
hendaklah dilantik oleh Yang di-Pertuan Agong.".

6. Seksyen 6 Jadual Kelapan kepada Perlembagaan
Persekutan adalah dipinda dengan memasukkan,
selepas sahaja subseksyen (4), subseksyen baru (5)
yang berikut:
"(5) Seseorang yang meletakkan keahliannya
dalam Dewan Undangan Negeri ini atau manamana Negeri lain hendaklah, bagi tempoh lima
tahun bermula dari tarikh perletakan keahliannya berkuatkuasa, hilang kelayakan untuk
menjadi ahli Dewan Undangan Negeri ini.".

HURAIAN
Rang Undang-Undang ini bertujuan membuat pindaan-pindaan
tertentu kepada Perlembagaan Persekutuan.

_2._ _Fasal 2 Rang Undang-Undang ini meminda Perkara 48_
Perlembagaan Persekutuan untuk menjadikan seseorang hilang
kelayakan untuk menjadi seorang ahli Dewan Rakyat, bagi


Pindaan
Perkara
141A.

Pindaan
Perkara 151

Pindaan
Jadual
Kelapan.


-----

PERLEMBAGAAN PERSEKUTUAN (PINDAAN) 3

tempoh selama lima tahun, jika dia meletakkan keahliannya
dalam Dewan Rakyat. Fasal 6 meminda Jadual Kelapan untuk
memasukkan peruntukan yang bersamaan tentang keahlian
Dewan Undangan bagi Negeri-Negeri untuk memberi kesan yang
sama di dalam Perlembagaan-Perlembagaan Negeri-Negeri itu.

3. Fasal 3 dan 4 Rang Undang-Undang ini masing-masingnya
meminda Perkara 139 dan 141 A Perlembagaan Persekutuan untuk
membolehkan Yang di-Pertuan Agong menambah, melalui
perintah, bilangan anggota Suruhanjaya Perkhidmatan Awam dan
Suruhanjaya Perkhidmatan Pendidikan. Pada masa sekarang,
bilangan itu hanya boleh ditambah dengan meminda PerkaraPerkara yang tersebut itu.

$ 4. _Fasal 5 meminda Perkara 151 Perlembagaan Persekutuan_
untuk memotong kehendak bagi Yang di-Pertuan Agong
berunding dengan Ketua Hakim Negara Mahkamah Agung
sebelum melantik anggota-anggota relevan bagi lembaga
penasihat. Tujuan pindaan ini adalah untuk memastikan
kekonsistenan prosedur bagi perlantikan pengerusi dan anggotaanggota lain bagi lembaga.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1548.]


-----

