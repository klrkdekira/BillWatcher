---
Year: 1990
Bill: D.R.06/1990 - Rang Undang-Undang Levi Kenderaan Barang-Barang (Pindaan) 1990 (Lulus)
Title: D.R.06/1990 - Rang Undang-Undang Levi Kenderaan Barang-Barang (Pindaan) 1990 (Lulus)
Download URL: https://www.parlimen.gov.my/files/billindex/pdf/1990/DR061990.pdf
URL: https://www.parlimen.gov.my/files/billindex/pdf/1990/DR061990.pdf
---
---
Reading:
D.R.06/1990
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 6/90

Naskhah Sahih—Bahasa Malaysia

RANG UNDANG-UNDANG

_b e r n a m a_

Suatu Akta untuk meminda Akta Levi Kenderaan
Barang-Barang 1983.

[ ]

MAKA INILAH DIPERBUAT UNDANGUNDANG oleh Dull Yang Maha Mulia Seri Paduka
Baginda Yang di-Pertuan Agong dengan nasihat dan
persetujuan Dewan Negara dan Dewan Rakyat yang
bersidang dalam Parlimen, dan dengan kuasa
daripadanya, seperti berikut:

1. Akta ini bolehlah dinamakan Akta Levi Kenderaan
Barang-Barang (Pindaan) 1990.

2. Seksyen 2 Akta Levi Kenderaan Barang-Barang
1983, yang disebut "Akta ibu" dalam Akta ini, adalah
dipinda—

_(a) dengan menggantikan noktah di hujung takrif_
"Ketua Pengarah" dengan koma bertitik; dan

_(b) dengan memasukkan, selepas sahaja takrif_
"Ketua Pengarah", takrif baru yang berikut:

"pegawai kastam yang hak" hendaklah
mempunyai erti yang sama yang diberi
_Akta 235._ kepada ungkapan itu dalam Akta Kastam
1967.'.


Tajuk
ringkas.

Pindaan
seksyen 2.
_Akta 294._


-----

**2** RANG UNDANG-UNDANG

3. (1) Seksyen 3 Akta ibu adalah dipinda—

_(a) dengan memasukkan, selepas sahaja per-_
kataan-perkataan "suatu levi" dalam subseksyen (1), perkataan-perkataan "sebanyak satu
ratusringgit";dan
_(b) dengan menggantikan perkataan-perkataan_
"menetapkan amaun yang hendak dilevikan di
bawah Akta ini dan boleh, dari semasa ke
semasa, meminda amaun tersebut" dalam
subseksyen (2) dengan perkataan-perkataan
"mengubah, dari semasa ke semasa, amaun
levi kenderaan barang-barang yang diperuntukkan di bawah subseksyen (1)",

(2) Segala levi kenderaan barang-barang yang
dikenakan dan dilevikan di bawah Akta ibu sebelum
mula berkuatkuasanya Akta ini adalah dengan ini
menjadi sah dan disifatkan sebagai telah dikenakan dan
dilevikan menurut undang-undang menurut subseksyen
(1) seksyen 3 Akta ibu sebagaimana yang dipinda oleh
subseksyen (I) (a) seksyen ini, seolah-olah subseksyen
(1) (a) tersebut telah berkuatkuasa semasa levi itu
dikenakan dan dilevikan.

4. Seksyen 4 Akta ibu adalah dipinda dengan
menomborkanny a semula sebagai "4. (1)" dan
memasukkan selepas itu, subseksyen baru (2) yang
berikut;

"(2) Menteri boleh, jika dia berpuas hati
bahawa adalah adil dan wajar berbuat demikian,
dalam hal mana-mana kenderaan barang-barang
atau kelas kenderaan barang-barang yang
tertentu, mengarahkan dibayar balik kesemua
atau apa-apa bahagian levi kenderaan barangbarang yang dibayar menurut subseksyen (4)
seksyen 3 dalam apa-apa tempoh sebagaimana
yang ditentukannya dalam arahan itu, dan, dalam
mengarahkan pembayaran balik itu, mengenakan
apa-apa syarat sebagaimana yang difikirkannya
patut.".


Pindaan
seksyen 3.

Pindaan
seksyen 4.


-----

LEVI KENDERAAN BARANG-BARANG (PINDAAN) 3

5. Akta ibu adalah dipinda dengan memasukkan
selepas sahaja seksyen 4, seksyen baru 4A yang berikut:


Seksyen
baru 4A.

Pindaan
seksyen 7.


4A. Adalah sah di sisi undang-undang bagi
Ketua Pengarah, jika dibuktikan dengan
memuaskan hatinya bahawa apa-apa wang
telah terlebih bayar atau tersalah bayar
sebagai levi kenderaan barang-barang di
bawah Akta ini, mengarahkan supaya wang
yang telah terlebih bayar atau tersalah bayar
itu dibayar balik:

Dengan syarat bahawa pembayaran balik
demikian tidaklah boleh dibenarkan
melainkan suatu tuntutan berkenaan
dengannya dibuat dalam masa satu tahun
selepas pembayaran lebih atau pembayaran
salah itu dibuat.".


"Pemulangan levi
kenderaan
barangbarang yang
terlebih
bayar atau
tersalah
bayar.


6. Akta ibu adalah dipinda dengan menggantikan
subseksyen (2) seksyen 7 dengan subseksyen baru (2)
yang berikut:

"(2) Mana-mana pegawai kastam yang hak
hendaklah, sebagai tambahan kepada tugastugas dan kuasa-kuasa yang diberikan
_Aku23s._ kepadanya di bawah Akta Kastam 1967,
mempunyai segala tugas dan kuasa untuk
menguatkuasakan dan memastikan pematuhan wajar akan peruntukan-peruntukan
Akta ini, termasuk melakukan pendakwaan
bagi apa-apa kesalahan di bawah Akta ini.".

HURAIAN

Rang Undang-Undang ini bertujuan meminda Akta Levi
Kenderaan Barang-Barang 1983 (Kemudian dari ini disebut
"Akta").


-----

4 RANG UNDANG-UNDANG

2. _Fasal 2 bertujuan mentakrifkan "pegawai kastam yang hak"_
sebagai mempunyai erti yang sama yang diberikan pada istilah itu
dalam Akta Kastam 1967.

3. _Fasal 3 bertujuan menjadikan sah dan menurut undang-_
undang pengutipan levi-levi kenderaan barang-barang sebanyak
satu ratus ringgit bagi tiap-tiap kenderaan barang-barang yang
telah dibuat sejak Ihb Januari 1984 menurut suatu Perintah dalam
tahun 1983 yang disebabkan oleh kesilapan telah tidak
dibentangkan da!am mesyuarat Dewan Rakyat sebagaimana yang
dikehendaki. Dengan itu Perintah tersebut terhenti berkuatkuasa.
_Fasal 3 juga bertujuan menetapkan amaun levi kenderaan barang-_
barang di dalam Akta sebanyak satu ratus ringgit dan memberi
kuasa kepada Menteri untuk mengubah amaun levi itu dari semasa
ke semasa.

4. _Fasal 4 bertujuan memasukkan satu subseksyen baru (2), yang_
memberi kuasa kepada Menteri untuk mengarahkan pembayaran
balik apa-apa levi yang telah dibayar berkenaan dengan manamana kenderaan barang-barang atau kelas kenderaan barangbarang yang tertentu.

5. Fasal 5 bertujuan memasukkan satu seksyen baru 4A ke dalam
Akta yang memberi kuasa kepada Ketua Pengarah untuk
memerintahkan pembayaran balik apa-apa wang yang dipungut
sebagai levi kenderaan barang-barang, jika dia berpuas hati
bahawa wang itu telah terlebih dibayar atau tersalah dibayar dan
jika suatu tuntutan dibuat dalam masa satu tahun selepas
pembayaran itu dibuat.

6. _Fasal 6 bertujuan menggantikan subseksyen (2) seksyen 7_
Akta dengan subseksyen (2) yang baru. Pada masa ini, pegawaipegawai yang dikehendaki menguatkuasakan dan memastikan
pematuhan wajar Akta dikehendaki ditetapkan melalui
pemberitahuan dalam Warta. Sebenarnya pegawai-pegawai ini
adalah pegawai-pegawai kastam yang dilantik di bawah Akta
Kastam 1967 untuk menjalankan tugas-tugas mereka sebagai
tambahan kepada tugas-tugas mereka di bawah Akta 1967 itu.
Proses mewartakan pegawai-pegawai kastam ini khusus bagi
maksud Akta ternyata tidak praktikal, Dengan itu pindaan yang
dicadangkan bertujuan menghapuskan proses itu dan memberi
pegawai-pegawai itu tugas-tugas dan kuasa-kuasa yang perlu di
bawah Akta.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1459.]


-----

