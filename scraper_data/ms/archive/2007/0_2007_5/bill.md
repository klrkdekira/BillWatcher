---
Year: 2007
Bill: D.R.06/2007 - Rang Undang-Undang Lembaga Hasil Dalam Negeri Malaysia (Pindaan) 2007 (Lulus)
Title: D.R.06/2007 - Rang Undang-Undang Lembaga Hasil Dalam Negeri Malaysia (Pindaan) 2007 (Lulus)
Download URL: https://www.parlimen.gov.my/files/billindex/pdf/2007/DR%20062007.pdf
URL: https://www.parlimen.gov.my/files/billindex/pdf/2007/DR%20062007.pdf
---
---
Reading:
D.R.06/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 6/2007**

RANG UNDANG-UNDANG

# b e r n am a

Suatu Akta untuk meminda Akta Lembaga Hasil Dalam Negeri
Malaysia 1995.

**Tajuk ringkas dan permulaan kuat kuasa**

**1.(1)** Akta ini bolehlah dinamakan Akta Lembaga Hasil Dalam
Negeri Malaysia (Pindaan) 2007.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Pindaan seksyen 12**

**2.** Akta Lembaga Hasil Dalam Negeri Malaysia 1995 _[Akta 533],_
yang disebut "Akta ibu" dalam Akta ini, dipinda dalam seksyen
12 dengan memasukkan selepas subseksyen (6) subseksyen yang
berikut:


"(7) Anggota Jawatankuasa boleh dibayar apa-apa elaun

daripada wang Lembaga sebagaimana yang ditentukan oleh
Lembaga selepas berunding dengan Menteri. "


-----

_Rang Undang-Undang_

**Penggantian seksyen 18**

3.  Akta ibu dipinda dengan menggantikan seksyen 18 dengan
seksyen yang berikut:

**"Tatatertib**

**18.** (1) Lembaga hendaklah mempunyai kuasa tatatertib ke
atas semua pekerjanya dan hendaklah menjalankan kawalan
tatatertib berkenaan dengan semua orang itu.

(2) Lembaga boleh, dengan kelulusan Menteri, membuat

peraturan-peraturan berkenaan dengan tatatertib pekerjanya.

(3) Peraturan-peraturan tatatertib yang dibuat di bawah

seksyen ini —

_(a)_ boleh mewujudkan kesalahan tatatertib;

_(b)_ boleh mengadakan peruntukan bagi apa-apa hukuman

tatatertib yang difikirkan sesuai oleh Lembaga dan
hukuman itu boleh meliputi—

(i) amaran;

(ii) denda;

(iii) pelucuthakan emolumen;

(iv) penangguhan pergerakan gaji;

(v) pengurangan gaji;

(vi) penurunan pangkat; dan

(vii) buang kerja;

_(c)_ hendaklah  memberikan  kepada  pekerja  yang

terhadapnya prosiding tatatertib itu diambil peluang
untuk membuat representasi terhadap pertuduhan
tatatertib yang dibuat terhadapnya sebelum keputusan
dicapai oleh Jawatankuasa Tatatertib kecuali dalam
hal-hal yang berikut:

(i) jika seseorang pekerja dibuang kerja atau

diturunkan pangkat atas alasan salah laku yang
berkenaan dengannya suatu pertuduhan jenayah
telah dibuktikan terhadapnya;


-----

_Lembaga Hasil Dalam Negeri Malaysia (Pindaan)_

(ii) jika Lembaga, atas syor Menteri yang

dipertanggungkan dengan tanggungjawab bagi
keselamatan dalam negeri, berpuas hati bahawa
demi kepentingan keselamatan Malaysia atau
mana-mana bahagiannya, adalah tidak suai
manfaat untuk menjalankan kehendak perenggan
ini; atau

(iii) jika telah—

(A) dibuat terhadap seseorang pekerja apa
apa perintah tahanan, pengawasan,
kediaman terhad, buang negeri atau
pengusiran; atau

(B) dikenakan terhadap seseorang pekerja

apa-apa   bentuk   sekatan   atau
pengawasan dengan bon atau selainnya,

di bawah mana-mana undang-undang yang
berhubungan dengan keselamatan Malaysia atau
mana-mana bahagiannya, pencegahan jenayah,
tahanan pencegahan, kediaman terhad, buang
negeri, imigresen atau perlindungan wanita dan
gadis;


_(d)_ boleh mengadakan peruntukan bagi penahanan kerja

dengan pengurangan emolumen seseorang pekerja
semasa menanti selesainya prosiding jenayah atau
prosiding tatatertib terhadapnya dengan tujuan buang
kerja atau turun pangkat;

_(e)_ boleh mengadakan peruntukan bagi penggantungan

kerja tanpa emolumen seseorang pekerja—

(i) jika pekerja itu telah disabitkan oleh suatu

mahkamah jenayah; atau

(ii) jika suatu perintah tahanan atau sekatan telah

dikenakan ke atas pekerja itu; dan


_(f)_ boleh  mengadakan  peruntukan  bagi  tatacara

pendengaran sesuatu rayuan oleh Lembaga Rayuan
Tatatertib yang ditubuhkan di bawah seksyen 18B.".


-----

_Rang Undang-Undang_

**Seksyen baru 18A,** **18B,** **18C,** **18D,** **18E,** **18F dan 18G**

**4. Akta ibu dipinda dengan memasukkan selepas seksyen 18 seksyen**
yang berikut:

**"Jawatankuasa Tatatertib**

**18A.** (1) Lembaga boleh menubuhkan Jawatankuasa Tatatertib
yang berlainan bagi kategori berlainan pekerja-pekerjanya.

(2) Yang berikut hendaklah terpakai bagi  sesuatu

Jawatankuasa Tatatertib:


_(a)_ sesuatu Jawatankuasa Tatatertib hendaklah terdiri

daripada apa-apa bilangan anggota atau pekerja
Lembaga, atau apa-apa kombinasi anggota atau pekerja
itu; dan

_(b)_ seseorang pekerja yang menjadi anggota sesuatu

Jawatankuasa Tatatertib tidaklah boleh lebih rendah
pangkatnya daripada seseorang pekerja yang ke atasnya
Jawatankuasa Tatatertib yang dia menjadi anggota
mempunyai kuasa tatatertib.

(3) Sesuatu Jawatankuasa Tatatertib hendaklah menjalankan

kuasanya dalam segala perkara yang berhubungan dengan
tatatertib pekerja yang diletakkan di bawah bidang kuasanya.


(4) Pada menjalankan fungsi dan kuasa tatatertibnya, sesuatu

Jawatankuasa Tatatertib hendaklah mempunyai kuasa untuk
mengambil tindakan tatatertib dan mengenakan apa-apa hukuman
tatatertib atau apa-apa kombinasi dua hukuman tatatertib atau
lebih sebagaimana yang diperuntukkan di bawah mana-mana
peraturan tatatertib yang dibuat di bawah seksyen 18.

**Prosiding tatatertib berkenaan dengan ketua pegawai**
**eksekutif**

**18B.** (1) Jawatankuasa Tatatertib berkenaan dengan ketua
pegawai eksekutif hendaklah terdiri daripada Pengerusi Lembaga
sebagai pengerusi dan dua orang anggota Lembaga yang dilantik
oleh Peneerusi Lembaga.


-----

_Lembaga Hasil Dalam Negeri Malaysia (Pindaan)_

(2) Jawatankuasa Tatatertib yang ditubuhkan di bawah

subseksyen (I) hendaklah mempunyai kuasa untuk menjalankan
prosiding tatatertib terhadap ketua pegawai eksekutif mengikut
apa-apa peraturan tatatertib yang dibuat di bawah seksyen 18
dan boleh membuat apa-apa perakuan kepada Menteri mengenai
hukuman yang hendak dikenakan ke atas atau apa-apa tindakan
lain yang boleh diambil terhadap ketua pegawai eksekutif itu.

(3) Keputusan Menteri di bawah subseksyen (2) adalah

muktamad.

**Lembaga Rayuan Tatatertib**

**18c.** (1) Sesuatu keputusan Jawatankuasa Tatatertib yang
disebut dalam seksyen 18A bolehlah dirayu kepada Lembaga
Rayuan Tatatertib yang hendaklah terdiri daripada anggota
yang berikut:

_(a)_ Pengerusi Lembaga, yang hendaklah menjadi pengerusi

Lembaga Rayuan Tatatertib dan yang hendaklah
mempunyai undi pemutus; dan

_(b)_ dua orang anggota lain Lembaga, yang bukannya

anggota Jawatankuasa Tatatertib yang keputusannya
merupakan hal perkara rayuan itu, yang hendaklah
dilantik oleh pengerusi Lembaga Rayuan Tatatertib
dengan kelulusan Lembaga bagi maksud rayuan itu.

(2) Apabila Lembaga Rayuan Tatatertib menimbangkan

sesuatu rayuan, anggota Jawatankuasa Tatatertib yang terhadap
keputusannya rayuan itu dibuat tidak boleh hadir pada atau
dengan apa-apa cara mengambil bahagian dalam apa-apa
prosiding yang berhubungan dengan rayuan itu.

(3) Lembaga Rayuan Tatatertib boleh mengesahkan,

mengakaskan atau mengubah keputusan Jawatankuasa Tatatertib.

**Penamatan perkhidmatan demi kepentingan awam**

**18D.** (1) Jika Lembaga mendapati atau jika representasi dibuat
kepada Lembaga bahawa adalah wajar perkhidmatan seseorang
pekerja ditamatkan demi kepentingan awam, maka Lembaga
bolehlah mengarahkan pegawai atasan kepada pekerja yang
terhadapnya representasi itu dibuat supaya mengemukakan
kepada Lembaga suatu laporan lengkap yang hendaklah
mengandungi butir-butir yang berhubungan dengan kerja dan
kelakuan pekerja itu, dan ulasan Ketua Jabatan pegawai itu.


-----

_Rang Undang-Undang_

(2) Jika, selepas menimbangkan laporan yang dikemukakan

di bawah subseksyen (1), Lembaga berpuas hati bahawa dengan
mengambil kira syarat-syarat perkhidmatan, kerja, kelakuan
dan kebergunaan pekerja itu dan segala hal keadaan lain kes
itu, adalah wajar demi kepentingan awam untuk berbuat
demikian, Lembaga boleh menamatkan perkhidmatan pekerja
itu mulai dari tarikh yang hendaklah ditentukan oleh Lembaga.

**Perakuan oleh Jawatankuasa Tatatertib**

**18E.** (1) Adalah sah di sisi undang-undang bagi sesuatu
Jawatankuasa Tatatertib untuk memperakukan kepada Lembaga
supaya perkhidmatan seseorang pekerja yang ke atasnya
Jawatankuasa itu menjalankan bidang kuasa tatatertib ditamatkan
demi kepentingan awam walaupun tiada prosiding tatatertib
telah dijalankan di bawah Akta ini.


(2) Suatu  perakuan  kepada  Lembaga  di  bawah

subseksyen (1) hendaklah disertakan dengan suatu laporan
penuh tentang alasan-alasan yang perakuan itu diasaskan.

(3) Lembaga boleh mengarahkan pegawai atasan kepada

pekerja yang  disebut dalam  subseksyen  (1)  supaya
mengemukakan apa-apa maklumat tambahan kepada Lembaga
berkenaan dengan pekerja itu sebagaimana yang dikehendaki
oleh Lembaga.

(4) Jika, selepas menimbangkan laporan yang dikemukakan

di bawah subseksyen (2) dan apa-apa maklumat tambahan
yang dikemukakan di bawah subseksyen (3) Lembaga berpuas
hati bahawa, dengan mengambil kira syarat-syarat perkhidmatan,
kerja, kelakuan dan kebergunaan pekerja itu dan segala hal
keadaan lain kes itu, adalah wajar demi kepentingan awam
untuk berbuat demikian, Lembaga boleh menamatkan
perkhidmatan pekerja itu mulai dari tarikh yang hendaklah
ditentukan oleh Lembaga.

**Peluang untuk didengar**

**18F.** Walau apa pun apa-apa jua dalam Akta ini dan apa-apa
undang-undang lain yang berlawanan, sebelum Lembaga
membuat keputusan di bawah seksyen 18D atau 18E untuk
menamatkan perkhidmatan seseorang pekerja, Lembaga
hendaklah memberi pekerja itu peluang untuk didengar.


-----

_Lembaga Hasil Dalam Negeri Malaysia (Pindaan)_

**Penamatan perkhidmatan bukan pembuangan kerja**

**18G.** Penamatan perkhidmatan seseorang pekerja di bawah
seksyen 18D atau 18E bukanlah dan tidak boleh dianggap
sebagai pembuangan kerja walaupun penamatan itu melibatkan
suatu unsur hukuman atau berkaitan dengan kelakuan berhubung
dengan jawatannya yang dianggap oleh Lembaga sebagai tidak
memuaskan atau patut dipersalahkan.",

**Pindaan seksyen 20**

**5. Seksyen 20 Akta ibu dipinda dengan memasukkan selepas**
perenggan (a) perenggan yang berikut:

_"(aa)_ tidak atau telah tidak memungut apa-apa wang yang

terhutang kepada Lembaga yang bagi pemungutannya
dia adalah atau telah dipertanggungjawabkan;".

HURAIAN

Rang Undang-Undang ini bertujuan untuk meminda Akta Lembaga Hasil Dalam
Negeri Malaysia 1995 ("Akta").

2. _Fasal I  memperkatakan perkara permulaan._

3. _Fasal 2 bertujuan untuk meminda seksyen 12 Akta untuk memasukkan_
subseksyen baru (7) yang mengadakan peruntukan bagi pembayaran elaun
kepada anggota mana-mana jawatankuasa Lembaga.

4. _Fasal 3 bertujuan untuk menggantikan seksyen 18 Akta bagi memperuntukkan_

bahawa Lembaga hendaklah mempunyai kuasa dan kawalan tatatertib ke atas
pekerja-pekerjanya dan diberikan kuasa untuk membuat peraturan-peraturan
tatatertib.

5. _Fasal 4_ bertujuan untuk memasukkan seksyen baru 18A, 18B, ISc, 18D,
18E, 18F dan 18G ke dalam Akta. Penubuhan Jawatankuasa Tatatertib bagi
kategori berlainan pekerja Lembaga dan berkenaan dengan ketua pegawai
eksekutif diperkatakanmasing-masing dalam seksyen 18A dan 18B. Penubuhan
Jawatankuasa Rayuan Tatatertib diperuntukkan dalam seksyen 18c.

Seksyen 1 8D dan 1 8E bertujuan untuk memberi Lembaga kuasa untuk menamatkan
perkhidmatan seseorang pekerja jika, dengan mengambil kira syarat-syarat
perkhidmatan, kerja, kelakuan dan kebergunaan pekerja itu, Lembaga berpuas
hati bahawa adalah wajar perkhidmatan pekerja itu ditamatkan demi kepentingan


-----

_Rang Undang-Undang_

awam. Penamatan sedemikian bukanlah pembuangan kerja sebagaimana yang
diperuntukkan dalam seksyen 18G. Seksyen 18F menghendaki Lembaga memberi
pekerja yang perkhidmatannya hendak ditamatkan olehnya demi kepentingan
awam peluang untuk didengar.

6. _Fasal 5  bertujuan untuk meminda seksyen 20 Akta yang menyatakan_
suatu alasan bagi pengenaan surcaj ke atas pekerja dan bekas pekerja Lembaga.

7. Pindaan lain yang tidak disebut secara khusus merupakan pindaan kecil
atau berbangkit.

_IMPL1KASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2411]


-----

