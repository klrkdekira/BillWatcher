---
Year: 2007
Bill: D.R.23/2007 - Rang Undang-Undang Pengangkutan Melalui Udara (Pindaan) 2007 (Lulus)
Title: D.R.23/2007 - Rang Undang-Undang Pengangkutan Melalui Udara (Pindaan) 2007 (Lulus)
Download URL: https://www.parlimen.gov.my/files/billindex/pdf/2007/DR%20232007.pdf
URL: https://www.parlimen.gov.my/files/billindex/pdf/2007/DR%20232007.pdf
---
---
Reading:
D.R.23/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 23/2007**

RANG UNDANG-UNDANG

_b e r n a m a_

Suatu Akta untuk meminda Akta Pengangkutan Melalui Udara

1974.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Pengangkutan Melalui
Udara (Pindaan) 2007.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Pindaan seksyen 1**

**2.** Akta Pengangkutan Melalui Udara 1974 [Akta 148], yang
disebut "Akta ibu" dalam Akta ini, dipinda dalam seksyen 1
dengan memasukkan selepas subseksyen (3) subseksyen yang
berikut:


"(4) Seksyen 1 1A hendaklah mula berkuat kuasa pada hari

yang diperakui oleh Yang di-Pertuan Agong dengan perintah
sebagai hari Konvensyen Dipinda dan Konvensyen Montreal
mula berkuat kuasa berkenaan dengan Malaysia.".


-----

_Rang Undang-Undang_

**Pindaan seksyen 2**

**3.  Seksyen 2 Akta ibu dipinda—**


_(a)_ dengan memasukkan selepas takrif "Konvensyen" takrif

yang berikut:

"Konvensyen Dipinda" ertinya Konvensyen

sebagaimana yang dipinda selanjutnya oleh Protokol
Montreal No. 4 Tahun 1975, sebagaimana dinyatakan
dalam Jadual Kelima;';


_(b)_ dengan memasukkan selepas takrif "Konvensyen Dipinda"

takrif yang berikut:

' "Konvensyen Montreal" ertinya Konvensyen, yang

ditandatangani di Montreal pada 28 Mei 1999, bagi
menyatukan kaedah-kaedah tertentu yang berhubungan
dengan pengangkutan antarabangsa melalui udara,
sebagaimana dinyatakan dalam Jadual Keenam;';


_(c)_ dengan memasukkan selepas takrif "Konvensyen Montreal"

takrif yang berikut:

' "Konvensyen Pengangkutan Melalui Udara" ertinya

Konvensyen, Konvensyen Tambahan, Konvensyen
Dipinda dan Konvensyen Montreal;";


_(d)_ dengan memasukkan selepas takrif "Menteri" takrif yang

berikut:

' "Pihak Negara" ertinya, suatu Pihak Berjanji Tertinggi

berhubung dengan Konvensyen dan Konvensyen Dipinda,
atau Pihak Negara berhubung dengan Konvensyen
Montreal, mengikut mana-mana yang berkenaan;';
dan


_(e)_ dengan memasukkan selepas takrif "Pihak Negara" takrif

yang berikut:

' "Protokol Montreal No. 4 Tahun 1975" ertinya

protokol, yang ditandatangani di Montreal pada
25 September 1975, untuk meminda Konvensyen
Warsaw sebagaimana yang dipinda di Hague.'.


-----

_Pengangkutan Melalui Udara (Pindaan)_

**Pindaan seksyen 4**

4.  Seksyen 4 Akta ibu dipinda—

_(a)_ dalam nota bahu, dengan menggantikan perkataan "Pihak

Berjanji Tertinggi" dengan perkataan "Pihak Negara";

_(b)_ dalam subseksyen (1)—

(i) dengan menggantikan perkataan "Pihak Berjanji

Tertinggi" dengan perkataan "Pihak Negara";

(ii) dengan menggantikan perkataan "Konvensyen"

selepas perkataan "Pihak Negara kepada" dengan
perkataan "Konvensyen Pengangkutan Melalui
Udara"; dan

(iii) dengan menggantikan perkataan "di hujung

Konvensyen itu sebagaimana dinyatakan dalam
Jadual Pertama" dengan perkataan "di hujung
Konvensyen atau Protokol Tambahan yang terdapat
di hujung Konvensyen Dipinda atau Perkara _51_
dalam Konvensyen Montreal";


_(c)_ dengan memasukkan selepas subseksyen (1) subseksyen

yang berikut:

"(1A) Yang di-Pertuan Agong boleh dengan perintah

dari semasa ke semasa memperakui mana-mana semakan
had tanggungan yang diwujudkan menurut Perkara 24
Konvensyen Montreal."; dan

_(d)_ dalam subseksyen (2)—

(i) dengan memasukkan selepas perkataan "Perkara 40A

dalam Konvensyen" perkataan "dan Konvensyen
Dipinda";

(ii) dengan menggantikan perkataan "Konvensyen itu"

dengan perkataan "Konvensyen atau Konvensyen
Dipinda"; dan

(iii) dengan menggantikan perkataan "Pihak Berjanji

Tertinggi" di mana-mana jua terdapat dalam
subseksyen itu dengan perkataan "Pihak
Negara".


-----

_Rang Undang-Undang_

**Pindaan seksyen 5**

5. Seksyen 5 Akta ibu dipinda dengan memasukkan selepas
perkataan "Perkara 17 dalam Konvensyen" perkataan ", Perkara
17 dalam Konvensyen Dipinda atau perenggan 1 Perkara 17 dalam
Konvensyen Montreal".

**Pindaan seksyen** **6**

**6.** Seksyen 6 Akta ibu dipinda—

_(a)_ dalam subseksyen (1) —

(i) dengan memasukkan selepas perkataan "Perkara

22 dalam Konvensyen" perkataan ", Perkara 22
dalam Konvensyen Dipinda dan Perkara 21, 22
dan 44 dalam Konvensyen Montreal";

(ii) dalam perenggan (b) —

(A) dengan memasukkan selepas perkataan

"Perkara 22 dalam Konvensyen" perkataan
",  perenggan  (1)  Perkara 22  dalam
Konvensyen Dipinda dan Perkara 21 dan
perenggan 1 Perkara 22 dalam Konvensyen
Montreal"; dan

(B) dengan menggantikan perkataan "terhadapnya"

di  mana-mana  jua  terdapat  dalam
perenggan itu dengan perkataan "terhadap
pengangkut";

_(b)_ dalam subseksyen (2), dengan memasukkan selepas

perkataan "Perkara 22 Konvensyen" perkataan ", Perkara
22 Konvensyen Dipinda atau Perkara 21, 22 dan 44
Konvensyen Montreal";

_(c)_ dalam subseksyen (3), dengan memasukkan selepas

perkataan "Perkara 22 Konvensyen" perkataan ", Perkara
22 Konvensyen Dipinda atau Perkara 21, 22 dan 44
Konvensyen Montreal";

_(d)_ dalam subseksyen (5) —

(i) dengan memasukkan selepas perkataan "Perkara 22

dalam Konvensyen" perkataan "atau Konvensyen
Dipinda"; dan


-----

_Pengangkutan Melalui Udara (Pindaan)_

(ii) dengan memasukkan selepas perkataan "Perkara 25A

dalam Konvensyen" perkataan "atau Konvensyen
Dipinda"; dan

_(e) dalam subseksyen (6) —_

(i) dengan menggantikan perkataan "perenggan (1 _)(a)"_

dengan perkataan "perenggan _(1)(a)_ dan _(b)";_
dan

(ii) dengan memasukkan selepas perkataan "Perkara

22 Konvensyen" perkataan "atau Konvensyen
Dipinda".

**Pindaan seksyen 7**

7.  Seksyen 7 Akta ibu dipinda—


_(a)_ dalam subseksyen (1), dengan menggantikan perkataan

"Konvensyen itu" dengan perkataan "mana-mana
Konvensyen Pengangkutan Melalui Udara";

_(b)_ dalam subseksyen (2) —

(i) dengan memasukkan selepas perkataan "Perkara

29 dalam Konvensyen" perkataan ", Perkara
29 dalam Konvensyen Dipinda dan Perkara 35
Konvensyen Montreal"; dan

(ii) dengan menggantikan perkataan "Perkara itu" dengan

perkataan "Perkara 29 Konvensyen, Perkara 29
Konvensyen Dipinda atau Perkara 35 Konvensyen
Montreal";

_(c)_ dalam subseksyen (3), dengan memasukkan selepas

perkataan "Perkara 29 Konvensyen" perkataan ", Perkara
29 Konvensyen Dipinda dan Perkara 35 Konvensyen
Montreal"; dan

_(d)_ dalam subseksyen (4), dengan memasukkan selepas

perkataan "Perkara itu" perkataan "dan kepada pengangkut
sebenar sebagaimana yang ditakrifkan dalam Perkara 39
Konvensyen Montreal".


-----

# Rang Undang-Undang
 Pindaan seksyen 8

 8. Seksyen 8 Akta ibu dipinda dengan memasukkan selepas perkataan "Perkara 21 dalam Konvensyen" perkataan ", Perkara 21  Konvensyen  Dipinda  dan  Perkara  20  Konvensyen Montreal".

 Pindaan seksyen 9

 9. Subseksyen 9(2) Akta ibu dipinda dengan menggantikan perkataan "Konvensyen itu" dengan perkataan "Konvensyen Pengangkutan Melalui Udara".

 Pindaan seksyen 10

 10. Seksyen 10 Akta ibu dipinda—

 (a) dalam nota bahu, dengan menggantikan perkataan "Pihak
 Berjanji Tertinggi" dengan perkataan "Pihak Negara";

 (b) dengan menggantikan subseksyen (1) dengan subseksyen
 yang berikut:


# "(1) Setiap Pihak Negara kepada mana-mana
 Konvensyen Pengangkutan Melalui Udara hendaklah bagi maksud mana-mana tindakan yang dibawa dalam sesuatu mahkamah di Malaysia mengikut Perkara 28 Konvensyen, Perkara 28 Konvensyen Dipinda atau Perkara 33 dan 46 Konvensyen Montreal untuk menguatkuasakan sesuatu tuntutan berkenaan dengan pengangkutan yang dijalankan olehnya, disifatkan telah patuh kepada bidang kuasa mahkamah itu, dan oleh yang demikian kaedah-kaedah mahkamah itu boleh memperuntukkan cara bagaimana mana-mana tindakan hendak dimulakan dan diteruskan; tetapi tiada apa-apa jua dalam seksyen ini boleh membenarkan perintah pelaksanaan dikeluarkan terhadap harta mana- mana Pihak Negara kepada mana-mana Konvensyen Pengangkutan Melalui Udara.";


-----

_Pengangkutan Melalui Udara (Pindaan)_

_(c)_ dengan memasukkan selepas subseksyen (1) subseksyen

yang berikut:


"(1A) Seksyen ini tidak terpakai bagi sesuatu Pihak

Negara yang telah menggunakan bagi faedahnya
Protokol Tambahan pada akhir Konvensyen atau
Protokol Tambahan pada akhir Konvensyen Dipinda
berhubung dengan Perkara 28 Konvensyen atau
Perkara 28 Konvensyen Dipinda, atau Perkara 57
Konvensyen Montreal berhubung dengan Perkara 33
dan 46 Konvensyen Montreal."; dan

_(d)_ dalam subseksyen (2) —


(i) dengan memasukkan selepas perkataan "Perkara

28 dalam Konvensyen" perkataan "dan Perkara
28 Konvensyen Dipinda"; dan

(ii) dengan menggantikan perkataan "subseksyen (1)"

dengan perkataan "seksyen ini".

**Seksyen baru 11A**

**11.  Akta ibu dipinda dengan memasukkan selepas seksyen 11**
seksyen yang berikut:


**"Konvensyen Dipinda dan Konvensyen Montreal hendaklah**

**mempunyai kuat kuasa** **undang-undang**

**11A.** (1) Tertakluk kepada seksyen ini, peruntukan Konvensyen
Dipinda dan Konvensyen Montreal hendaklah, setakat
Konvensyen Dipinda dan Konvensyen Montreal berkait
dengan hak dan tanggungan pengangkut, pekhidmat dan
ejen pengangkut, penumpang, pengirim konsain, penerima
konsain dan orang lain, dan tertakluk kepada peruntukan
Akta ini, hendaklah mempunyai kuat kuasa undang-undang di
Malaysia berhubung dengan mana-mana pengangkutan melalui
udara yang baginya Konvensyen Dipinda dan Konvensyen
Montreal terpakai, tanpa mengira kewarganegaraan pesawat
udara yang melakukan pengangkutan itu.

(2) Seksyen ini tidak terpakai sehingga menyentuh hak

atau tanggungan yang terhasil daripada sesuatu kejadian yang
berlaku sebelum permulaan kuat kuasa seksyen ini.".


-----

_Rang Undang-Undang_

**Pindaan seksyen 12**

12. Seksyen 12 Akta ibu dipinda—

_(a)_ dalam nota bahu, dengan menggantikan perkataan "Peruntukan

bagi mengenakan Akta bagi pengangkutan yang bukan
pengangkutan berkenaan dengan Konvensyen dan bagi
menguatkuasakan pindaan Konvensyen" dengan perkataan
"Pemakaian bagi pengangkutan melalui udara yang tidak
dikuasai oleh Konvensyen Pengangkutan Melalui Udara";
dan

_(b)_ dalam subseksyen (1) —


(i) dengan menggantikan perkataan "Konvensyen

atau Konvensyen Tambahan" selepas perkataan
"peruntukan" dengan perkataan "Konvensyen
Pengangkutan Melalui Udara"; dan

(ii) dengan menggantikan perkataan "Konvensyen atau

Konvensyen Tambahan atau kedua-duanya, mengikut
mana-mana yang berkenaan" dengan perkataan
"Konvensyen yang relevan yang terpakai".

**Pindaan Jadual Keempat**

**13.** Jadual Keempat kepada Akta ibu dipinda—


_(a)_ dalam perenggan 4, dengan menggantikan perkataan

"Enakmen Pengangkutan melalui Udara 1354 Kedah
Enakmen No. 6 tahun 1354." dengan perkataan "Enakmen
Pengangkutan melalui Udara 1954 Kedah Enakmen
No. 6 tahun 1954."; dan

_(b)_ dalam perenggan 5, dengan menggantikan perkataan

"Enakmen Pengangkutan melalui Udara 1353 Perlis
Enakmen No. 7 tahun 1353." dengan perkataan "Enakmen
Pengangkutan melalui Udara 1953 Perlis Enakmen
No. 7 tahun 1953.".


-----

_Pengangkutan Melalui Udara (Pindaan)_

**Jadual baru Kelima**

**14.  Akta ibu dipinda dengan memasukkan selepas Jadual Keempat**
Jadual yang berikut:

"JADUAL KELIMA

[Seksyen 2]

PROTOKOL MONTREAL No. 4

BAGI MEMINDA KONVENSYEN BAGI MENYATUKAN

KAEDAH-KAEDAH TERTENTU YANG BERHUBUNGAN DENGAN

PENGANGKUTAN ANTARABANGSA MELALUI UDARA

YANG DITANDATANGANI DI WARSAW PADA 12 OKTOBER 1929

SEBAGAIMANA YANG DTPTNDA OLEH PROTOKOL YANG

DIBUAT DI HAGUE PADA 28 SEPTEMBER 1955 DAN YANG

DITANDATANGANI DI MONTREAL PADA 25 SEPTEMBER 1975


BAB I

BIDANG - TAKRIF

Perkara 1

(1) Konvensyen ini terpakai bagi semua pengangkutan antarabangsa bagi

orang, bagasi atau kargo yang dilakukan oleh pesawat udara untuk mendapatkan
ganjaran. Konvensyen ini juga terpakai bagi pengangkutan percuma melalui
pesawat udara yang dilakukan oleh sesuatu pengusaha pengangkutan udara.

(2) Bagi maksud Konvensyen ini, ungkapan pengangkutan antarabangsa

ertinya apa-apa jua pengangkutan yang, mengikut perjanjian antara pihak-pihak
yang berkenaan, tempat berlepas dan tempat tujuan, sama ada atau tidak berlaku
sesuatu pemberhentian dalam pengangkutan itu atau sesuatu pemindahan itu,
adalah terletak sama ada dalam wilayah dua Pihak Berjanji Tertinggi atau dalam
wilayah satu Pihak Berjanji Tertinggi jika ada satu tempat perhentian yang
dipersetujui dalam wilayah Negara lain, walaupun Negara lain itu bukan suatu
Pihak Berjanji Tertinggi. Pengangkutan di antara dua tempat dalam wilayah
satu Pihak Berjanji Tertinggi tanpa suatu tempat perhentian yang dipersetujui
dalam wilayah Negara lain bukanlah pengangkutan antarabangsa bagi maksud
Konvensyen ini.

(3) Pengangkutan yang hendak dilakukan oleh beberapa pengangkut udara

pengganti adalah disifatkan, bagi maksud Konvensyen ini, sebagai suatu
pengangkutan yang tidak berbelah bahagi jika ia telah dianggap oleh pihak-pihak
yang berkenaan sebagai satu kendalian tunggal, sama ada ia telah dipersetujui
dalam bentuk satu kontrak tunggal atau satu siri daripada kontrak-kontrak, dan
pengangkutan itu tidak hilang sifat antarabangsanya semata-mata oleh sebab
satu kontrak atau suatu siri daripada kontrak-kontrak itu hendak dilakukan
semuanya dalam wilayah Negara itu juga.


-----

_Rang Undang-Undang_

Perkara 2

(1) Konvensyen ini terpakai bagi pengangkutan yang dilakukan oleh Negara

atau oleh badan awam yang ditubuhkan menurut undang-undang dengan syarat
pengangkutan itu termasuk dalam syarat-syarat yang dinyatakan dalam Perkara
1.

(2) Dalam pengangkutan barangan pos, pengangkut hendaklah bertanggungan

hanya kepada pentadbiran pos yang relevan mengikut kaedah-kaedah yang
terpakai bagi hubungan antara pengangkut dengan pentadbiran pos.

(3) Melainkan jika diperuntukkan dalam perenggan (2) Perkara ini,

peruntukan Konvensyen ini tidak terpakai bagi pengangkutan barangan pos.

BAB II

DOKUMEN PENGANGKUTAN

SEKSYEN 1

T1KET PENUMPANG

Perkara 3

(1) Berkenaan dengan pengangkutan penumpang suatu tiket hendaklah

diserahkan yang mengandungi:

_(a)_ suatu petunjuk mengenai tempat berlepas dan tempat tujuan;

_(b)_ jika tempat berlepas dan tempat tujuan ialah dalam wilayah satu Pihak

Berjanji Tertinggi, satu atau lebih daripada satu tempat perhentian
yang dipersetujui ada dalam wilayah suatu Negara lain, suatu petunjuk
mengenai sekurang-kurangnya satu tempat perhentian itu;

_(c)_ suatu pemberitahuan yang bermaksud bahawa, jika perjalanan penumpang

itu melibatkan suatu tempat tujuan atau tempat perhentian akhir di
suatu negara yang lain daripada negara tempat berlepas, Konvensyen
Warsaw bolehlah dipakai dan bahawa Konvensyen itu adalah menguasai
dan dalam kebanyakan perkara adalah mengehadkan tanggungan
pengangkut bagi kematian atau kecederaan diri dan berkenaan dengan
kehilangan atau kerosakan bagasi.

(2) Tiket penumpang adalah keterangan prima facie mengenai pembuatan

dan syarat kontrak pengangkutan. Ketiadaan tiket penumpang, ketidaksetaraan
mengenai tiket penumpang atau kehilangan tiket penumpang ttdaklah menyentuh
kewujudan atau kesahan kontrak pengangkutan yang, walau bagaimanapun, masih
tertakluk kepada kaedah-kaedah Konvensyen ini. Walau bagaimanapun, jika
dengan persetujuan pengangkut, penumpang naik tanpa suatu tiket penumpang
telah diserahkan, atau jika tiket itu tidak mengandungi pemberitahuan yang
dikehendaki oleh perenggan (l)(c) Perkara ini, pengangkut itu tidak berhak
menggunakan bagi faedahnya peruntukan Perkara 22.


-----

# Pengangkutan Melalui Udara (Pindaan)

SEKSYEN 2

KERACIS PENERIMAAN BAGASI

Perkara 4

(1) Berkenaan dengan pengangkutan bagasi berdaftar, suatu keracis penerimaan

bagasi hendaklah diserahkan, yang, melainkan jika disatukan dengan atau
dimasukkan dalam suatu tiket penumpang yang mematuhi peruntukan Perkara
3, perenggan (1), hendaklah mengandungi:

_(a)_ suatu petunjuk mengenai tempat berlepas dan tempat tujuan;

_(b)_ jika tempat berlepas dan tempat tujuan adalah dalam wilayah satu Pihak

Berjanji Tertinggi, satu atau lebih daripada satu tempat perhentian
yang dipersetujui ada dalam wilayah Negara lain, suatu petunjuk
mengenai sekurang-kurangnya satu tempat perhentian itu;

_(c)_ suatu pemberitahuan yang bermaksud bahawa, jika pengangkutan itu

melibatkan suatu tempat tujuan atau tempat perhentian akhir di suatu
negara selain negara tempat berlepas, Konvensyen Warsaw bolehlah
dipakai dan bahawa Konvensyen itu adalah menguasai dan dalam
kebanyakan hal mengehadkan tanggungan pengangkut bagi kehilangan
atau kerosakan bagasi.

(2) Keracis penerimaan bagasi ialah keterangan prima facie mengenai

pendaftaran bagasi dan syarat kontrak pengangkutan. Ketiadaan keracis
penerimaan bagasi, ketidaksetaraan atau kehilangan keracis penerimaan bagasi
itu tidaklah menyentuh kewujudan atau kesahan kontrak pengangkutan yang,
walau bagaimanapun, tertakluk kepada kaedah-kaedah Konvensyen ini. Walau
bagaimanapun, jika pengangkut mengambil tugas menjaga bagasi tanpa suatu
keracis penerimaan bagasi diserahkan atau jika keracis penerimaan bagasi

[melainkan jika disatukan dengan atau dimasukkan ke dalam tiket penumpang
yang mematuhi peruntukan Perkara 3, perenggan (1)(c)] tidak termasuk
pemberitahuan yang dikehendaki oleh perenggan (1)(c) dalam Perkara ini,
maka pengangkut itu tidaklah berhak menggunakan bagi faedahnya peruntukan
dalam Perkara 22, perenggan (2).

SEKSYEN 3

DOKUMENTASI YANG BERHUBUNGAN DENGAN KARGO

Perkara 5

(1) Berkenaan dengan pengangkutan kargo suatu surat angkutan udara

hendaklah diserahkan.

(2) Apa-apa cara lain yang akan memelihara rekod pengangkutan yang

hendak dilakukan boleh, dengan kebenaran pengirim konsain, diganti dengan
serahan surat angkutan udara. Jika apa-apa cara lain digunakan, pengangkut
hendaklah, jika diminta sedemikian oleh pengirim konsain, menyerahkan kepada
pengirim konsain suatu resit bagi kargo membenarkan pengenalan terhadap
konsainan dan akses kepada maklumat yang terkandung dalam rekod yang
dipelihara oleh cara lain itu.


-----

_Rang Undang-Undang_

(3) Kemustahilan untuk menggunakan, di tempat transit dan tempat tujuan,

cara lain itu yang akan memelihara rekod pengangkutan yang disebut dalam
perenggan (2) Perkara ini tidak memberikan hak kepada pengangkut untuk
enggan menerima kargo bagi pengangkutan.

Perkara 6

(1) Surat angkutan udara hendaklah dibuat oleh pengirim konsain dalam

tiga bahagian asal.

(2) Bahagian pertama hendaklah ditandakan "untuk pengangkut"; ia hendaklah

ditandatangani oleh pengirim konsain. Bahagian kedua hendaklah ditandakan
"untuk penerima konsain"; hendaklah ditandatangani oleh pengirim konsain
dan pengangkut. Bahagian ketiga hendaklah ditandatangani oleh pengangkut
dan diserahkan olehnya kepada pengirim konsain selepas kargo diterima.

(3) Tandatangan pengangkut dan pengirim konsain boleh dicetak atau

dicap.

(4) Jika, atas permintaan pengirim konsain, pengangkut membuat surat

angkutan udara, pengangkut hendaklah disifatkan, melainkan jika dibuktikan
sebaliknya, telah berbuat demikian bagi pihak pengirim konsain.

Perkara 7

Jika terdapat lebih daripada satu bungkusan:

_(a)_ pengangkut kargo mempunyai hak untuk menghendaki pengirim konsain

membuat surat angkutan udara yang berasingan;

_(b)_ pengirim konsain mempunyai hak untuk menghendaki pengangkut

menyerahkan resit yang berasingan apabila cara lain yang disebut
dalam perenggan (2) Perkara 5 digunakan.

Perkara 8

Surat angkutan udara dan resit bagi kargo hendaklah mengandungi:

_(a)_ suatu petunjuk mengenai tempat berlepas dan tempat tujuan;

_(b)_ jika tempat berlepas dan tempat tujuan adalah dalam wilayah satu Pihak

Berjanji Tertinggi, satu atau lebih daripada satu tempat perhentian
yang dipersetujui ada dalam wilayah suatu Negara lain, suatu petunjuk
mengenai sekurang-kurangnya satu tempat perhentian itu;

_(c)_ suatu petunjuk mengenai berat konsainan itu.


-----

_Pengangkutan Melalui Udara (Pindaan)_

Pfcrkara 9

Ketidakpatuhan pemntukan Perkara 5 hingga 8 tidaklah menyentuh kewujudan
atau kesahan kontrak pengangkutan, yang hendaklah, walau bagaimanapun,
tertakluk kepada kaedah-kaedah Konvensyen ini termasuklah apa-apa yang
berhubungan dengan had tanggungan.

Perkara 10

(1) Pengirim konsain adalah bertanggungjawab bagi ketepatan butir-butir

dan pernyataan yang berhubungan dengan kargo yang dimasukkannya atau
dimasukkan bagi pihaknya ke dalam surat angkutan udara itu atau yang diberikan
olehnya atau diberikan bagi pihaknya kepada pengangkut bagi kemasukan ke
dalam resit bagi pengangkutan atau bagi kemasukan ke dalam rekod yang
dipelihara dengan cara lain yang disebut dalam perenggan (2) Perkara 5.

(2) Pengirim konsain hendaklah menanggung rugi kepada pengangkut terhadap

semua kerosakan yang ditanggung olehnya, atau oleh mana-mana orang lain
yang kepadanya pengangkut itu bertanggungan, atas alasan ketidaksetaraan,
ketidaktepatan atau ketidaklengkapan butir-butir dan pernyataan yang diberikan
oleh pengirim konsain atau bagi pihaknya.

(3) Tertakluk kepada peruntukan perenggan (1) dan (2) Perkara i n i,

pengangkut hendaklah menanggung rugi kepada pengirim konsain terhadap
semua kerosakan yang ditanggungnya, atau oleh mana-mana orang lain yang
kepadanya pengirim konsain bertanggungan, atas alasan ketidaksetaraan,
ketidaktepatan atau ketidaklengkapan butir-butir dan pernyataan yang dimasukkan
oleh pengangkut atau bagi pihaknya dalam resit bagi kargo atau dalam
rekod yang dipelihara dengan cara lain yang disebut dalam perenggan (2)
Perkara 5.

Perkara 11


f l ) Surat angkutan udara atau resit bagi kargo adalah keterangan _prima_

_facie_ mengenai pembuatan kontrak, mengenai penerimaan kargo dan syarat
pengangkutan yang disebut di dalamnya.

(2) Apa-apa pernyataan dalam surat angkutan udara atau resit bagi kargo

yang berhubungan dengan berat, dimensi dan pembungkusan kargo, juga
yang berhubungan dengan bilangan bungkusan, adalah keterangan _prima facie_
mengenai fakta yang dinyatakan; pernyataan yang berhubungan dengan kuantiti,
isi padu dan keadaan kargo tidak menjadi keterangan terhadap pengangkut
kecuali setakat mana ia telah dan kedua-dua telah dan dinyatakan dalam
surat angkutan udara itu sebagai telah diperiksa olehnya di hadapan pengirim
konsain, atau berhubung dengan keadaan zahir kargo itu.


-----

_Rang Undang-Undang_

Perkara 12

(1) Tertakluk kepada tanggungannya untuk menjalankan segala kewajipannya

di bawah kontrak pengangkutan, pengirim konsain adalah berhak melupuskan
kargo dengan menarik balik kargo itu di lapangan terbang tempat berlepas atau
tempat tujuan, atau dengan menahannya dalam perjalanan di mana-mana tempat
mendarat, atau dengan meminta supaya kargo diserahkan di tempat tujuan atau
dalam perjalanan kepada seseorang selain penerima konsain yang diberikan
tugas pada asalnya, atau dengan menghendaki supaya kargo itu dikembalikan ke
iapangan terbang tempat berlepas. Pengirim konsain tidak boleh menggunakan
hak pelupusan ini dengan cara yang mendatangkan mudarat kepada pengangkut
atau kepada pengirim konsain lain dan ia mestilah membayar balik apa-apa
belanja yang telah dilakukan kerana telah menggunakan hak itu.

(2) Jika adalah mustahil untuk menjalankan perintah pengirim konsain itu

pengangkut hendaklah memberitahunya dengan serta merta.

(3) Jika pengangkut menurut perintah pengirim konsain mengenai pelupusan

kargo tanpa menghendaki pengemukaan bahagian surat angkutan udara atau
resit bagi kargo yang telah diserahkan kepada pengirim, pengangkut adalah
bertanggungan, tanpa menyentuh haknya untuk mendapatkan tuntutan daripada
pengirim konsain, kerana apa-apa kerosakan yang mungkin disebabkan oleh
yang demikian kepada mana-mana orang yang memiliki secara sah bahagian
surat angkutan udara atau resit bagi kargo itu.

(4) Hak yang diberikan kepada pengirim konsain terhenti apabila hak

penerima konsain bermula mengikut Perkara 13. Walau bagaimanapun, jika
penerima konsain enggan menerima kargo, atau jika dia tidak dapat dihubungi,
pengirim konsain berhak mendapat balik hak pelupusannya.

Perkara 13

(1) Kecuali apabila pengirim konsain telah menjalankan haknya di bawah

Perkara 12, penerima konsain berhak, apabila tibanya di tempat tujuan,
menghendaki pengangkut menyerahkan kargo kepadanya, apabila dibayar caj
yang kena dibayar dan apabila dipatuhi syarat pengangkutan itu.

(2) Melainkan jika selainnya dipersetujui, adalah menjadi kewajipan

pengangkut untuk memberitahu penerima konsain sebaik sahaja kargo itu
tiba.

(3) Jika pengangkut mengakui kehilangan kargo, atau jika kargo tidak tiba

apabila tamat tujuh hari selepas tarikh kargo itu sepatutnya telah tiba, penerima
konsain berhak menguatkuasakan terhadap pengangkut hak yang berbangkit
daripada kontrak pengangkutan itu.

Perkara 14

Pengirim konsain dan penerima konsain boleh masing-masing menguatkuasakan
segala hak yang diberikan kepada mereka oleh Perkara 12 dan 13, tiap-tiap
satu atas nama sendiri, sama ada dia bertindak untuk kepentingannya sendiri
atau kepentingan orang lain, dengan syarat dia menjalankan segala kewajipan
yang dikenakan oleh kontrak pengangkutan itu.


-----

_Pengangkutan Melalui Udara (Pindaan)_

Perkara 15

(1) Perkara 12, 13 dan 14 tidak menyentuh hubungan pengirim konsain

dengan penerima konsain atau hubungan salingan pihak ketiga yang mendapat
hak mereka sama ada daripada pengirim konsain atau penerima konsain.

(2) Peruntukan Perkara 12, 13 dan 14 hanya boleh diubah melalui peruntukan

nyata dalam surat angkutan udara atau resit kargo.

Perkara 16

(1) Pengirim konsain hendaklah memberikan apa-apa maklumat dan apa
apa dokumen sebagaimana yang perlu bagi memenuhi formaliti kastam, oktroi
atau polis sebelum kargo boleh diserahkan kepada penerima konsain. Pengirim
konsain adalah bertanggungan kepada pengangkut bagi apa-apa kerosakan yang
disebabkan oleh ketiadaan, ketidakcukupan atau ketidaksetaraan mana-mana
maklumat atau dokumen itu, melainkan jika kerosakan itu adalah disebabkan
oleh kesalahan pengangkut, pekhidmatnya atau ejennya.

(2) Pengangkut tidak berkewajipan untuk menyiasat tentang ketepatan atau

kecukupan maklumat atau dokumen itu.

BAB III

TANGGUNGAN PENGANGKUT

Perkara 17

Pengangkut adalah bertanggungan bagi kerosakan yang didapati dalam hal
kematian atau kecederaan penumpang atau kecederaan diri lain yang dialami
oleh penumpang, jika kemalangan yang menyebabkan kerosakan sedemikian
berlaku dalam pesawat udara atau dalam masa menjalankan mana-mana
kendalian bagi menaikkan atau menurunkan penumpang.

Perkara 18

(1) Pengangkut adalah bertanggungan bagi kerosakan yang didapati apabila

berlaku kemusnahan, atau kehilangan atau kerosakan mana-mana bagasi berdaftar,
jika kejadian yang menyebabkan kerosakan sedemikian berlaku dalam masa
pengangkutan melalui udara.

(2) Pengangkut adalah bertanggungan bagi kerosakan yang didapati apabila

berlaku kemusnahan, atau kehilangan, atau kerosakan kargo hanya dengan
syarat kejadian yang menyebabkan kerosakan sedemikian berlaku dalam masa
pengangkutan melalui udara.


-----

_Rang Undang-Undang_

(3) Walau bagaimanapun, pengangkut tidaklah bertanggungan jika dia

membuktikan bahawa kemusnahan, kehilangan, atau kerosakan kepada, kargo
itu adalah disebabkan salah satu yang berikut atau lebih:

_(a)_ kecacatan, kualiti atau sifat buruk asas kargo itu;

_(b)_ pembungkusan kecacatan kargo dilakukan oleh seseorang selain

pengangkut, atau pekhidmatnya atau ejennya;

_(c)_ suatu perbuatan perang dan suatu pertelingkahan bersenjata;

_(d)_ suatu perbuatan pihak berkuasa awam yang dijalankan berkaitan dengan

kemasukan, pengeluaran atau transit cargo.


(4) Pengangkutan melalui udara mengikut pengertian perenggan yang

sebelumnya Perkara ini merangkumi tempoh semasa bagasi atau kargo itu
berada dalam jagaan pengangkut, sama ada di lapangan terbang atau dalam
pesawat udara atau, dalam hal pendaratan di luar lapangan terbang, di manamana jua tempat.

(5) Tempoh pengangkutan melalui udara tidak meliputi apa-apa pengangkutan

melalui darat, laut atau sungai yang dilakukan di luar lapangan terbang. Walau
bagaimanapun, sekiranya pengangkutan itu dilakukan dalam menjalankan
suatu kontrak bagi pengangkutan melalui udara, bagi maksud, memuatkan,
menyerahkan atau memindahkan, apa-apa kerosakan dianggap, melainkan jika
dibuktikan sebaliknya, sebagai akibat suatu kejadian yang berlaku semasa
pengangkutan melalui udara.

Perkara 19

Pengangkut adalah bertanggungan bagi kerosakan yang disebabkan oleh
kelewatan dalam pengangkutan melalui udara terhadap penumpang, bagasi
atau kargo.

Perkara 20

Dalam hal penumpang dan bagasi, dan dalam hal kerosakan yang disebabkan
oleh kelewatan dalam pengangkutan kargo, pengangkut tidak bertanggungan
jika dia membuktikan bahawa dia dan pekhidmatnya dan ejennya telah
mengambil segala langkah yang perlu untuk mengelakkan kerosakan itu atau
adalah mustahil bagi mereka untuk mengambil tangkah itu.

Perkara 21

(1) Dalam pengangkutan penumpang dan bagasi, jika pengangkut membuktikan

bahawa kerosakan itu adalah disebabkan atau disumbangkan kecuaian orang
yang menanggung kerosakan itu Mahkamah boleh, mengikut pemntukan undangundangnya sendiri, melepaskan pengangkut itu sepenuhnya atau sebahagiannya
daripada tanggungannya.

(2) Dalam pengangkutan kargo, jika pengangkut membuktikan bahawa

kerosakan itu adalah disebabkan atau disumbangkan oleh kecuaian atau
perbuatan salah yang lain atau peninggalan orang yang menuntut pampasan,
atau orang yang daripadanya dia mendapat haknya, pengangkut hendaklah


-----

# Pengangkutan Melalui Udara (Pindaan)

dilepaskan sepenuhnya atau sebahagiannya daripada tanggungannya kepada
orang yang menuntut setakat kecuaian atau perbuatan salah atau peninggalan
itu menyebabkan atau menyumbang kepada kerosakan itu.

Perkara 22

(1) Dalam pengangkutan orang, tanggungan pengangkut bagi setiap

penumpang adalah terhad kepada jumlah wang 16,600 Hak Pengeluaran Khas.
Jika, mengikut undang-undang mahkamah yang menguruskan kes itu, ganti
rugi boleh diawardkan dalam bentuk bayaran secara berkala, nilai modal
yang bersamaan bagi bayaran itu tidak boleh lebih daripada had ini. Walau
bagaimanapun, dengan kontrak khas, pengangkut dan penumpang boleh bersetuju
atas suatu had tanggungan yang lebih tinggi.

(2) _(a) Dalam pengangkutan bagasi berdaftar, tanggungan pengangkut_

adalah terhad kepada jumlah wang 17 Hak Pengeluaran Khas tiap-tiap
kilogram, melainkan jika penumpang atau pengirim konsain telah membuat,
pada masa yang sama apabila bungkusan diserahkan kepada pengangkut, suatu
perisytiharan khas akan kepentingan mengenai penyerahan di tempat tujuan dan
telah membayar sejumlah wang tambahan jika hal itu memerlukan sedemikian.
Dalam hal itu pengangkut adalah bertanggungan untuk membayar suatu jumlah
wang yang tidak lebih daripada jumlah wang yang diisytiharkan, melainkan
jika dia membuktikan bahawa jumlah wang itu adalah lebih besar daripada
kepentingan sebenar penumpang atau pengirim konsain mengenai penyerahan
di tempat tujuan.

_(b)_ Dalam pengangkutan kargo, tanggungan pengangkut adalah terhad kepada

jumlah wang 17 Hak Pengeluaran Khas bagi tiap-tiap kilogram, melainkan
jika pengirim konsain telah membuat, pada masa yang sama bungkusan itu
diserahkan kepada pengangkut, suatu perisytiharan khas akan kepentingan
mengenai penyerahan di tempat tujuan dan telah membayar sejumlah wang
tambahan jika hal itu memerlukan sedemikian. Dalam hal itu pengangkut
adalah bertanggungan untuk membayar suatu jumlah wang yang tidak lebih
daripada jumlah wang yang diisytiharkan, melainkan jika dia membuktikan
bahawa jumlah wang itu adalah lebih besar daripada kepentingan sebenar
pengirim konsain itu mengenai penyerahan di tempat tujuan.

_(c)_ Dalam hal kehilangan, kerosakan atau kelewatan sebahagian daripada

bagasi berdaftar atau kargo, atau mana-mana objek yang terkandung di dalamnya,
berat yang hendak diambil kira dalam menentukan amaun yang kepadanya
tanggungan pengangkut adalah terhad hendaklah hanya jumlah berat bungkusan
itu atau bungkusan-bungkusan yang berkenaan itu. Walau bagaimanapun,
apabila kehilangan, kerosakan atau kelewatan suatu bahagian daripada bagasi
berdaftar atau kargo itu, atau sesuatu objek yang terkandung di dalamnya,
menyentuh nilai bungkusan lain yang diliputi oleh keracis penerimaan bagasi
yang sama atau surat angkutan udara yang sama, jumlah berat bungkusan atau
bungkusan-bungkusan itu hendaklah juga diambil kira bagi menentukan had
tanggungan itu.


-----

_Rang Undang-Undang_

(3) Berkenaan dengan objek yang dijaga sendiri oleh penumpang tanggungan

pengangkut adalah terhad kepada 332 Hak Pengeluaran Khas tiap-tiap
penumpang.

(4) Had yang ditetapkan dalam Perkara ini tidak rnenghalang mahkamah

daripada mengawardkan, mengikut undang-undangnya sendiri, sebagai tambahan,
keseluruhan atau sebahagian daripada kos mahkamah dan belanja lain guaman
yang dilakukan oleh pihak menuntut. Peruntukan sebelum peruntukan ini
tidak terpakai jika amaun ganti rugi yang diawardkan, tidak termasuk kos
mahkamah dan belanja lain guaman, adalah tidak lebih daripada jumlah wang
yang telah ditawarkan secara bertulis oleh pengangkut kepada pihak yang
menuntut dalam tempoh enam bulan dari tarikh berlakunya kejadian yang
menyebabkan kerosakan itu, atau sebelum permulaan kuat kuasa tindakan itu,
jika ia dimulakan terkemudian.

(5) Jumlah wang yang disebut berkenaan dengan Hak Pengeluaran Khas

dalam Perkara ini hendaklah disifatkan sebagai merujuk kepada Hak Pengeluaran
Khas sebagaimana yang ditakrifkan oleh Kumpulan Wang Antarabangsa.
Penukaran jumlah wang itu ke dalam mata wang negara hendaklah, dalam hal
presiding kehakiman, dibuat mengikut nilai mata wang itu berkenaan dengan
Hak Pengeluaran Khas pada tarikh penghakiman dibuat.

(6) Nilai sesuatu mata wang negara, berkenaan dengan Hak Pengeluaran

Khas, bagi Pihak Berjanji Tertinggi yang merupakan Anggota Kumpulan
Wang Antarabangsa, hendaklah dikira mengikut cara penilaian yang dipakai
oleh Kumpulan Wang Antarabangsa, berkuat kuasa pada tarikh penghakiman
bagi pengendalian dan urusannya. Nilai mata wang negara, berkenaan dengan
Hak Pengeluaran Khas, bagi Pihak Berjanji Tertinggi yang bukan Anggota
Kumpulan Wang Antarabangsa, hendaklah dikira dengan cara yang ditentukan
oleh Pihak Berjanji Tertinggi itu. Walau bagaimanapun, negara-negara yang
bukan Anggota Kumpulan Wang Antarabangsa dan yang undang-undangnya
tidak membenarkan pemakaian peruntukan perenggan (2)(b) Perkara 22
boleh, pada masa ratifikasi atau kesertaan atau pada bila-bila masa selepas
itu, mengisytiharkan bahawa had tanggungan pengangkut dalam prosiding
kehakiman dalam wilayah mereka ditetapkan pada jumlah wang dua ratus
lima puluh unit wang tiap-tiap kilogram. Unit mata wang ini selaras dengan
enam puluh lima setengah miligram emas dari kehalusan millesimal sembilan
ratus. Wang ini boleh ditukarkan kepada mata wang negara mengikut angka
genap. Penukaran jumlah wang ini ke dalam mata wang negara hendaklah
dibuat mengikut undang-undang Negara tersebut.

Perkara 23

(1) Apa-apa peruntukan yang bertujuan untuk melepaskan pengangkut

daripada tanggungan atau untuk menetapkan had yang lebih rendah daripada yang
terdapat dalam Konvensyen ini adalah batal dan tidak sah, tetapi pembatalan
mana-mana peruntukan itu tidaklah menyebabkan keseluruhan kontrak itu
terbatal, yang masih tertakluk kepada peruntukan Konvensyen ini.

(2) Perenggan (1) Perkara ini tidak terpakai bagi peruntukan yang menguasai

kehilangan atau kerosakan akibat kecacatan, kualiti atau sifat buruk asas kargo
yang dibawa.


-----

_Pengangkutan Melalui Udara (Pindaan)_

Perkara 24

(1) Dalam pengangkutan penumpang dan bagasi, mana-mana tindakan untuk

mendapatkan ganti rugi, bagaimana jua pun ia berasas, hanya boleh diambil
tertakluk kepada syarat dan had yang dinyatakan dalam Konvensyen ini, tanpa
menyentuh persoalan siapakah orang yang mempunyai hak untuk membawa
guaman dan apakah hak mereka itu masing-masing.

(2) Dalam pengangkutan kargo, mana-mana tindakan untuk mendapatkan

ganti rugi, bagaimana jua pun ia berasas, sama ada di bawah Konvensyen ini
atau dalam kontrak atau dalam tort atau selainnya, hanya boleh dibawa tertakluk
kepada syarat dan had tanggungan yang dinyatakan dalam Konvensyen ini
tanpa menyentuh persoalan siapakah yang mempunyai hak untuk membawa
guaman dan apakah hak mereka itu masing-masing. Apa-apa had tanggungan
merupakan had maksimum dan tidak boleh lebih dalam apa-apa jua hal keadaan
yang membawa kepada tanggungan.

Perkara 25

Dalam pengangkutan penumpang dan bagasi, had tanggungan yang dinyatakan
dalam Perkara 22 hendaklah tidak terpakai jika terbukti bahawa kerosakan
akibat daripada suatu perbuatan atau peninggalan pengangkut, pekhidmatnya
atau ejennya, adalah dibuat dengan niat untuk menyebabkan kerosakan atau
secara melulu dan dengan pengetahuan bahawa kerosakan akan berlaku;
dengan syarat, dalam hal perbuatan atau peninggalan oleh pekhidmat atau ejen
itu, adalah juga terbukti bahawa dia sedang bertindak dalam ruang lingkup
pekerjaannya.

Perkara 25A

(1) Jika sesuatu tindakan dibawa terhadap seseorang pekhidmat atau ejen

pengangkut akibat kerosakan yang kepadanya Konvensyen ini berhubung,
pekhidmat atau ejen itu, jika dia membuktikan bahawa dia bertindak dalam
ruang lingkup pekerjaannya, berhak menggunakan faedah had tanggungannya
yang pengangkut sendiri berhak menggunakannya di bawah Perkara 22.

(2) Agregat amaun yang boleh didapatkan daripada pengangkut, pekhidmatnya

atau ejennya, dalam hal itu, tidak boleh melebihi had tersebut.

(3) Dalam pengangkutan penumpang dan bagasi, peruntukan perenggan

(1) dan (2) Perkara ini tidak terpakai jika terbukti bahawa kerosakan akibat
sesuatu perbuatan atau peninggalan oleh pekhidmat atau ejen dibuat dengan
niat untuk menyebabkan kerosakan atau lalai dan dengan pengetahuan bahawa
kerosakan itu akan berlaku.

Perkara 26

(1) Resit daripada orang yang berhak menerima bagasi berdaftar atau kargo

tanpa aduan adalah keterangan _prima facie_ bahawa bagasi atau kargo itu telah
diserahkan dalam keadaan baik dan mengikut dokumen pengangkutan.


-----

_Rang Undang-Undang_

(2) Dalam hal kerosakan, orang yang berhak menerima penyerahan hendaklah

membuat aduan kepada pengangkut dengan serta merta selepas kerosakan itu
diketahui, dan, selewat-lewatnya, dalam masa tujuh hari dari tarikh penerimaan
dalam ha) bagasi jika kerosakan itu mengenai bagasi berdaftar dan empat belas
hari dari tarikh penerimaan dalam hal kargo. Dalam hal kelewatan, aduan
hendaklah dibuat selewat-lewatnya dalam rnasa dua puluh satu hari dari tarikh
bagasi atau kargo diserahkan kepadanya.

(3) Tiap-tiap aduan mestilah dibuat secara bertulis dalam dokumen

pengangkutan atau melalui resit berasingan secara bertulis yang dikirimkan
dalam masa yang tersebut di atas.

(4) Jika tiada aduan dibuat dalam masa yang tersebut di atas itu, tiada

tindakan boleh diambil terhadap pengangkut, kecuali dalam hal fraud di
pihaknya.

Perkara 27

Dalam hal kematian orang yang bertanggungan, sesuatu tindakan untuk
mendapatkan ganti rugi boleh dibawa mengikut terma Konvensyen ini terhadap
orang yang mewakili harta pusakanya di sisi undang-undang.

Perkara 28

(1) Sesuatu tindakan untuk mendapatkan ganti rugi mestilah dibawa, atas

pilihan pihak yang menuntut, dalam wilayah satu daripada Pihak-pihak Berjanji
Tertinggi, sama ada di hadapan mahkamah yang mempunyai bidang kuasa di
mana pengangkut itu biasanya bermastautin, atau ada mempunyai tempat urusan
utamanya, atau ada mempunyai suatu pertubuhan yang dengannya kontrak telah
dibuat atau di hadapan mahkamah yang mempunyai bidang kuasa di tempat
tujuan.

(2) Pertanyaan mengenai tatacara hendaklah ditentukan oleh undang-undang

mahkamah yang menguruskan kes itu.

Perkara 29

(1) Hak ke atas ganti rugi adalah terhapus jika sesuatu tindakan tidak dibawa

dalam masa dua tahun, dikira dari tarikh ketibaan di tempat tujuan, atau dari
tarikh pesawat udara sepatutnya telah tiba, atau dari tarikh pengangkutan telah
berhenti.

(2) Cara bagi mengira tempoh had masa hendaklah ditentukan mengikut

undang-undang mahkamah yang menguruskan kes itu.


-----

_Pengangkutan Melalui Udara (Pindaan)_

Perkara 30

(1) Dalam hal pengangkutan yang hendak dilakukan oleh beberapa pengangkut

pengganti dan yang termasuk dalam takrif yang dinyatakan dalam perenggan
ketiga Perkara 1, tiap-tiap pengangkut yang menerima penumpang, bagasi
atau kargo adalah tertakluk kepada kaedah-kaedah yang dinyatakan dalam
Konvensyen ini, dan disifatkan sebagai satu daripada pihak-pihak berjanji
kepada kontrak pengangkutan itu setakat kontrak itu memperkatakan tentang
bahagian pengangkutan yang dilakukan di bawah penyeliaannya.

(2) Dalam hal pengangkutan jenis ini, penumpang atau wakilnya boleh

mengambii tindakan hanya terhadap pengangkut yang melakukan pengangkutan
dalam masa kemalangan atau kelewatan beriaku, kecuali jika, melalui perjanjian
nyata, pengangkut pertama telah sanggup memikul tanggungan bagi keseluruhan
perjalanan itu.

(3) Berkenaan dengan bagasi atau kargo, penumpang atau pengirim konsain

mempunyai hak tindakan ke atas pengangkut pertama, dan penumpang atau
penerima konsain yang berhak ke atas penyerahan mempunyai hak tindakan ke
atas pengangkut terakhir, dan selanjutnya, tiap-tiap seorang boleh mengambii
tindakan terhadap pengangkut yang telah melakukan pengangkutan yang
dalam masa kemusnahan, kehilangan, kerosakan atau kelewatan beriaku.
Pengangkut-pengangkut ini adalah bersesama dan berasingan bertanggungan
kepada penumpang atau kepada pengirim konsain atau penerima konsain.

Perkara 30A

Tiada apa-apa jua dalam Konvensyen ini boleh menyentuh persoalan sama
ada seseorang yang bertanggungan bagi ganti rugi mengikut peruntukannya
mempunyai hak tindakan terhadap mana-mana orang lain.

BAB IV


PERUNTUKAN YANG BERHUBUNGAN DENGAN PENGANGKUTAN

BERCAMPUR-CAMPUR

Perkara 31

(1) Dalam hal pengangkutan bercampur-campur yang dilakukan sebahagiannya

melalui udara dan sebahagian lagi oleh mana-mana cara pengangkutan lain,
peruntukan Konvensyen ini terpakai hanya bagi pengangkutan melalui udara,
dengan syarat pengangkutan melalui udara itu adalah termasuk dalam terma
Perkara 1.

(2) Tiada apa-apa jua dalam Konvensyen ini boleh menghalang pihak-pihak

dalam hal pengangkutan bercampur-campur daripada memasukkan ke dalam
dokumen pengangkutan udara syarat berhubungan dengan cara pengangkutan
lain, dengan syarat peruntukan Konvensyen ini dipatuhi berkenaan dengan
pengangkutan melalui udara.


-----

_Rang Undang-Undang_

BAB V

PERUNTUKAN AM DAN MUKTAMAD

Perkara 32

Mana-mana fasal yang terkandung dalam kontrak dan semua perjanjian
khas yang dibuat sebelum kerosakan berlaku yang menurutnya pihak-pihak
yang berkenaan berupa sebagai melanggar kaedah-kaedah yang dinyatakan
oleh Konvensyen ini, sama ada dengan memutuskan undang-undang yang
hendak dipakai, atau dengan mengubah kaedah-kaedah tentang bidang kuasa,
hendaklah batal dan tidak sah. Walau bagaimanapun, bagi pengangkutan kargo,
fasal timbang tara adalah dibenarkan tertakluk kepada Konvensyen ini, jika
penimbangtaraan itu akan diadakan dalam satu daripada bidang kuasa yang
disebut dalam perenggan pertama Perkara 28.

Perkara 33

Kecuali sebagaimana yang diperuntukkan dalam perenggan (3) Perkara 5, tiada
apa-apa jua dalam Konvensyen ini boleh menghalang pengangkut sama ada
daripada enggan untuk membuat apa-apa kontrak pengangkutan atau daripada
membuat peraturan-peraturan yang tidak bercanggah dengan peruntukan
Konvensyen ini.

Perkara 34

Peruntukan Perkara 3 hingga 8 termasuk yang berhubungan dengan dokumen
pengangkutan hendaklah tidak terpakai dalam hal pengangkutan yang dilakukan
dalam hal keadaan luar biasa di luar ruang lingkup biasa urusan pengangkutan
udara.

Perkara 35

Ungkapan "hari" apabila digunakan dalam Konvensyen ini ertinya hari semasa
bukan hari bekerja.

Perkara 36

Konvensyen ini dibuat dalam bahasa Perancis dalam suatu salinan tunggal yang
hendaklah kekal disimpan dalam arkib Kementerian Luar Negeri Poland dan
yang satu salinan diperakui hendaklah dihantar oleh Kerajaan Poland kepada
Kerajaan tiap-tiap Pihak Berjanji Tertinggi.

Perkara 40A

(1) _[Perenggan ini tidak diturunkan. Perenggan ini mentakrifkan "Pihak_

_Berjanji Tertinggi".]_

(2) Bagi maksud Konvensyen perkataan wilayah ertinya bukan sahaja

wilayah metropolitan sesuatu Negara bahkan juga semua wilayah lain yang
negara itu adalah bertanggungjawab atas hubungan luar negerinya.


-----

_Pengangkutan Melalui Udara (Pindaan)_

_[Perkara 37, 38, 39, 40 dan 41 dan perkataan penutup Konvensyen tidak_
_diturunkan. Perkara itu memperkatakan tentang permulaan kuat kuasa_
_Konvensyen.']_

PROTOKOL TAMBAHAN

(Berkenaan dengan Perkara 2)

Pihak Berjanji Tertinggi adalah berhak mengisytiharkan pada masa ratifikasi
atau kesertaan bahawa perenggan pertama Perkara 2 Konvensyen ini tidak
terpakai bagi pengangkutan antarabangsa melalui udara yang dilakukan secara
langsung oleh Negara itu, tanah jajahannya, tanah naungannya atau wilayah
yang dimandatkan kepadanya atau oleh mana-mana wilayah lain di bawah
pemerintahan, pertuanan atau kuasanya.".

**Jadual baru Keenam**

**15.** Akta ibu dipinda dengan memasukkan selepas Jadual Kelima
Jadual yang berikut:

"JADUAL KEENAM

[Seksyen 2] KONVENSYEN

MONTREAL, 1999

KONVENSYEN BAGI MENYATUKAN KAEDAH-KAEDAH TERTENTU

YANG BERHUBUNGAN DENGAN PENGANGKUTAN ANTARABANGSA

MELALUI UDARA YANG DITANDATANGANI DI MONTREAL PADA

28 MEI 1999

PIHAK NEGARA KEPADA KONVENSYEN INI

MENGIKTIRAF sumbangan signifikan Konvensyen bagi Menyatukan KaedahKaedah Tertentu Yang Berhubungan dengan Pengangkutan Antarabangsa Melalui
Udara yang ditandatangani di Warsaw pada 12hb Oktober 1929, yang selepas
ini disebut sebagai "Konvensyen Warsaw", dan surat cara berhubungan yang
lain kepada pengharmonian undang-undang udara antarabangsa persendirian;

MENGIKTIRAF keperluan untuk memodenkan dan menggabungkan Konvensyen
Warsaw dengan surat cara yang berhubungan;

MENGIKTIRAF pentingnya memastikan perlindungan kepentingan pelanggan
dalam pengangkutan antarabangsa melalui udara dan keperluan bagi pampasan
yang saksama yang berdasarkan prinsip restitusi;


-----

_Rang Undang-Undang_

MENGESAHKAN SEMULA kebaikan suatu pembangunan yang teratur bagi
pengendalian pengangkutan udara antarabangsa dan aliran lancar penumpang,
bagasi dan kargo mengikut prinsip dan objektif Konvensyen tentang Penerbangan
Awam Antarabangsa, yang dibuat di Chicago pada 7 Disember 1944;

YAKIN bahawa tindakan Negara secara bersama bagi pengharmonian lanjut dan
kodifikasi kaedah-kaedab tertentu yang mengawal pengangkutan antarabangsa
melalui udara melalui Konvensyen yang baru adalah cara yang paling mencukupi
untuk mencapai suatu keseimbangan saksama kepentingan;

TELAH BERSETUJU seperti yang berikut:

BAB I

PERUNTUKAN AM

Perkara 1

Bidang Pemakaian

1. Konvensyen ini terpakai bagi semua pengangkutan antarabangsa bagi orang,

bagasi atau kargo yang dilakukan oleh pesawat udara untuk mendapatkan
ganjaran. Konvensyen ini juga terpakai bagi pengangkutan percuma melalui
pesawat udara yang dilakukan oleh sesuatu pengusaha pengangkutan udara.

2. Bagi maksud Konvensyen ini, ungkapan pengangkutan antarabangsa

ertinya apa-apa pengangkutan yang, mengikut perjanjian antara pihak-pihak
yang berkenaan itu, tempat berlepas dan tempat tujuan, sama ada atau tidak
berlaku sesuatu pemberhentian dalam pengangkutan atau pemindahan itu,
adalah terletak sama ada dalam wilayah-wilayah kedua-dua Pihak Negara itu,
atau dalam wilayah satu Pihak Negara jika ada satu tempat perhentian yang
dipersetujui dalam wilayah Negara lain, walaupun Negara lain itu bukan suatu
Pihak Negara. Pengangkutan di antara dua tempat dalam wilayah satu Pihak
Negara tanpa suatu tempat perhentian yang dipersetujui dalam wilayah Negara
lain bukanlah pengangkutan antarabangsa bagi maksud Konvensyen ini.

3. Pengangkutan yang hendak dilakukan oleh beberapa pengangkut pengganti

adalah disifatkan, bagi maksud Konvensyen ini, adalah sebagai suatu
pengangkutan yang tidak berbelah bahagi jika ia telah dianggap oleh pihakpihak yang berkenaan itu sebagai satu kendalian tunggal, sama ada ia telah
dipersetujui dalam bentuk satu kontrak atau siri daripada kontrak-kontrak itu,
dan pengangkutan itu tidak hilang sifat antarabangsanya semata-mata oleh
sebab satu kontrak atau siri daripada kontrak-kontrak itu hendak dilakukan
semuanya dalam wilayah Negara itu juga.

4. Konvensyen ini juga terpakai bagi pengangkutan sebagaimana yang dinyatakan

dalam Bab V, tertakluk kepada terma yang terkandung di dalamnya.


-----

_Pengangkutan Melalui Udara (Pindaan)_

Perkara 2

Pengangkutan yang dilakukan oleh Negara dan Pengangkutan Barangan Pos

1. Konvensyen ini terpakai bagi pengangkutan yang dilakukan oleh Negara

atau oleh badan-badan awam yang ditubuhkan menurut undang-undang dengan
syarat pengangkutan itu termasuk dalam syarat-syarat yang dinyatakan dalam
Perkara 1.

2. Dalam pengangkutan barangan pos, pengangkut hendaklah bertanggungan

hanya kepada pentadbiran pos yang relevan mengikut kaedah-kaedah yang
terpakai kepada hubungan antara pengangkut dengan pentadbiran pos.

3. Melainkan jika diperuntukkan dalam perenggan (2) Perkara ini, peruntukan

Konvensyen ini tidak terpakai bagi pengangkutan barangan pos.

BAB II

DOKUMENTASI DAN TANGGUNGJAWAB PIHAK YANG BERHUBUNGAN DENGAN

PENGANGKUTAN PENUMPANG, BAGASI DAN KARGO

Perkara 3

Penumpang dan Bagasi

1. Berkenaan dengan pengangkutan penumpang, suatu dokumen individu atau

dokumen kolektif pengangkutan hendaklah diserahkan yang mengandungi:

_(a)_ suatu petunjuk mengenai tempat berlepas dan tempat tujuan;

_(b)_ jika tempat berlepas dan tempat tujuan adalah dalam wilayah satu

Pihak Negara, satu atau lebih daripada satu tempat perhentian yang
dipersetujui ada dalam wilayah suatu Negara lain, suatu petunjuk
mengenai sekurang-kurangnya satu tempat perhentian itu;

2. Mana-mana cara lain yang memelihara maklumat yang ditunjukkan dalam

perenggan 1 boleh digantikan bagi penyerahan dokumen yang disebut dalam
perenggan itu. Jika mana-mana cara lain digunakan, pengangkut hendaklah
membuat tawaran untuk menyerahkan kepada penumpang suatu pernyataan
bertulis maklumat yang dipelihara.

3. Pengangkut hendaklah menyerahkan kepada penumpang suatu tanda

pengenalan bagasi bagi setiap bagasi berdaftar.

4. Penumpang hendaklah diberikan suatu notis bertulis yang bermaksud

bahawa jika Konvensyen ini terpakai Konvensyen ini mengawal dan boleh
mengehadkan tanggungan pengangkut berkenaan dengan kematian atau
kecederaan dan bagi kemusnahan atau kehilangan, atau kerosakan kepada,
bagasi atau bagi kelewatan.


-----

_Rang Undang-Undang_

5. Ketidakpatuhan terhadap peruntukan perenggan yang sebelum ini tidaklah
menjejaskan kewujudan atau kesahan kontrak pengangkutan, yang hendaklah,
walau apa pun jua, tertakluk kepada kaedah-kaedah Konvensyen ini termasuklah
yang berhubungan dengan had tanggungan.

**Perkara 4**

Kargo

1. Berkenaan dengan kargo, suatu surat angkutan udara hendaklah

diserahkan.

2. Apa-apa cara lain yang akan memelihara suatu rekod pengangkutan yang

hendak dilakukan boleh diganti dengan penyerahan surat angkutan udara. Jika
apa-apa cara lain digunakan, pengangkut hendaklah, jika diminta sedemikian
oleh pengirim konsain, menyerahkan kepada pengirim konsain suatu resit bagi
kargo yang membenarkan pengenalan terhadap konsainan dan akses kepada
maklumat yang terkandung dalam rekod yang dipelihara oleh cara lain itu.

**Perkara 5**

Kandungan Surat Angkutan Udara atau Resit Kargo

Surat angkutan udara atau resit kargo hendaklah mengandungi:

_(a)_ suatu petunjuk mengenai tempat berlepas dan tempat tujuan;

_(b)_ jika tempat berlepas dan tempat tujuan adalah dalam wilayah satu

Pihak Negara, satu atau lebih daripada satu tempat perhentian yang
dipersetujui ada dalam wilayah suatu Negara lain, suatu petunjuk
mengenai sekurang-kurangnya satu tempat perhentian itu; dan

_(c)_ suatu petunjuk mengenai berat konsainan.

**Perkara 6**

Dokumen Yang Berhubungan dengan Jenis Kargo

Pengirim konsain boleh dikehendaki, jika perlu bagi memenuhi formaliti
kastam, polis dan pihak berkuasa awam yang sama, untuk menyerahkan suatu
dokumen yang menunjukkan jenis kargo. Peruntukan ini tidak memberikan
apa-apa tanggungjawab, kewajipan atau tanggungan yang terhasil daripada
itu kepada pengangkut.

**Perkara 7**

Perihalan Surat Angkutan Udara

1. Surat angkutan udara hendaklah dibuat oleh pengirim konsain dalam tiga

bahagian asal.

2. Bahagian pertama hendaklah ditandakan "untuk pengangkut"; ia hendaklah

ditandatangani oleh pengirim konsain. Bahagian kedua hendaklah ditandakan
"untuk penerima konsain"; ia hendaklah ditandatangani oleh pengirim konsain
dan pengangkut. Bahagian ketiga hendaklah ditandatangani oleh pengangkut yang
akan menyerahkannya kepada pengirim konsain selepas kargo diterima.


-----

_Pengangkutan Melalui Udara (Pindaan)_

3. Tandatangan pengangkut dan pengirim konsain boleh dicetak atau

dicap.

4. Jika, atas permintaan pengirim konsain, pengangkut membuat surat angkutan

udara, pengangkut hendaklah disifatkan, melainkan jika dibuktikan sebaliknya,
telah berbuat demikian bagi pihak pengirim konsain.

**Perkara 8**

Dokumentasi bagi Bungkusan Berganda

Apabila terdapat lebih daripada satu bungkusan:

_(a)_ pengangkut kargo mempunyai hak untuk menghendaki pengirim konsain

membuat surat angkutan udara yang berasingan;

_(b)_ pengirim konsain mempunyai hak untuk menghendaki pengangkut

menyerahkan resit kargo yang berasingan apabila cara lain yang
disebut dalam perenggan (2) Perkara 5 digunakan.

Perkara 9

Ketidakpatuhan dengan Kehendak Dokumentasi

Ketidakpatuhan peruntukan Perkara 4 hingga 8 tidaklah menjejaskan kewujudan
atau kesahan kontrak pengangkutan, yang hendaklah, walau apa pun, tertakluk
kepada kaedah-kaedah Konvensyen ini termasuklah apa-apa yang berhubungan
dengan had tanggungan.

Perkara 10

Tanggungjawab bagi Butir-Butir Dokumentasi

1. Pengirim konsain adalah bertanggungjawab bagi ketepatan butir-butir dan

pernyataan yang berhubungan dengan kargo yang dimasukkannya atau dimasukkan
bagi pihaknya ke dalam surat angkutan udara itu atau yang diberikan olehnya
atau diberikan bagi pihaknya kepada pengangkut bagi kemasukan ke dalam
resit kargo atau bagi kemasukan ke dalam rekod yang dikekalkan dengan cara
lain yang disebut dalam perenggan 2 Perkara 4. Perenggan yang sebelum ini
juga terpakai jika orang yang bertindak bagi pihak pengirim konsain juga
merupakan ejen pengangkut.

2. Pengirim konsain hendaklah membayar ganti rugi kepada pengangkut terhadap

semua kerosakan yang ditanggung olehnya, atau oleh mana-mana orang lain
yang kepadanya pengangkut itu bertanggungan, atas alasan ketidaksekataan,
ketidaktepatan atau ketidaklengkapan butir-butir dan pernyataan yang diberikan
oleh pengirim konsain atau bagi pihaknya.

3. Tertakluk kepada peruntukan perenggan 1 dan 2 Perkara ini, pengangkut

hendaklah membayar ganti rugi kepada pengirim konsain terhadap semua
kerosakan yang ditanggungnya, atau oleh mana-mana orang lain yang kepadanya
pengirim konsain bertanggungan, atas alasan ketidaksekataan, ketidaktepatan


-----

_Rang Undang-Undang_

atau ketidaklengkapan butir-butir dan pernyataan yang dimasukkan oleh
pengangkut atau bagi pihaknya ke dalam resit kargo atau dalam rekod yang
dikekalkan oleh cara lain yang disebut dalam perenggan 2 Perkara 4.

**Perkara 11**

Nilai Keterangan Dokumentasi

1. Surat angkutan udara atau resit kargo adalah keterangan prima facie mengenai

pembuatan kontrak, mengenai penerimaan kargo dan syarat pengangkutan yang
disebut di dalamnya.

2. Apa-apa pernyataan dalam surat angkutan udara atau resit kargo yang

berhubungan dengan berat, dimensi dan pembungkusan kargo, serta yang
berhubungan dengan bilangan bungkusan, adalah keterangan prima facie
mengenai fakta yang dinyatakan; pernyataan yang berhubungan dengan kuantiti,
isi padu dan keadaan kargo tidak menjadi keterangan terhadap pengangkut
kecuali setakat mana ia telah dan adalah kedua-duanya dinyatakan dalam surat
angkutan udara atau resit kargo itu sebagai telah diperiksa olehnya di hadapan
pengirim konsain, atau berhubung dengan keadaan zahir kargo itu.

**Perkara 12**

Hak Pelupusan Kargo

1. Tertakluk kepada tanggungannya untuk menjalankan segala kewajipannya

menurut kontrak pengangkutan, pengirim konsain adalah berhak untuk melupuskan
kargo dengan menarik balik kargo itu di lapangan terbang tempat berlepas
atau tempat tujuan, atau dengan menahannya dalam perjalanan di mana-mana
tempat mendarat, atau dengan meminta supaya kargo itu diserahkan di tempat
tujuan atau dalam perjalanan kepada seseorang selain penerima konsain yang
disebut dalam surat angkutan udara, atau dengan menghendaki supaya kargo
itu dikembalikan ke lapangan terbang tempat berlepas. Pengirim konsain
tidak boleh menggunakan hak pelupusan ini dengan cara yang mendatangkan
mudarat kepada pengangkut atau kepada pengirim konsain yang lain dan ia
mestilah membayar balik apa-apa belanja yang telah dilakukan kerana telah
menggunakan hak itu.

2. Jika adalah mustahil untuk menjalankan perintah pengirim konsain itu,

pengangkut hendaklah memberitahunya dengan serta merta.

3. Jika pengangkut menjalankan perintah pengirim konsain mengenai

pelupusan kargo tanpa menghendaki dikemukakan bahagian surat angkutan
udara atau resit kargo yang telah diserahkan kepada pengirim, pengangkut
adalah bertanggungan, tanpa menyentuh haknya untuk mendapatkan tuntutan
daripada pengirim konsain, bagi apa-apa kerosakan yang mungkin disebabkan
oleh yang demikian kepada mana-mana orang yang memiliki secara sah bahagian
surat angkutan udara atau resit kargo itu.


-----

_Pengangkutan Melalui Udara (Pindaan)_

4. Hak yang diberikan kepada pengirim konsain terhenti apabila hak penerima
konsain bermula mengikut Perkara 13. Walau bagaimanapun, jika penerima
konsain enggan menerima kargo, atau jika dia tidak dapat dihubungi, pengirim
konsain berhak mendapat balik hak pelupusannya.

**Perkara 13**

Penyerahan Kargo

1. Kecuali apabila pengirim konsain telah menjalankan haknya di bawah
Perkara 12, penerima konsain berhak, apabila tibanya kargo di tempat tujuan,
menghendaki pengangkut menyerahkan kargo kepadanya, apabila dibayar caj
yang kena dibayar dan apabila dipatuhi syarat pengangkutan.

2. Melainkan jika selainnya dipersetujui, adalah menjadi kewajipan pengangkut
untuk memberitahu penerima konsain sebaik sahaja kargo itu tiba.

3. Jika pengangkut mengakui kehilangan kargo, atau jika kargo tidak tiba
apabila tamat tujuh hari selepas tarikh kargo itu sepatutnya tiba, penerima
konsain berhak menguatkuasakan terhadap pengangkut hak yang berbangkit
daripada kontrak pengangkutan itu.

**Perkara 14**

Penguatkuasaan Hak Pengirim Konsain dan Penerima Konsain

Pengirim konsain dan penerima konsain boleh masing-masing menguatkuasakan
segala hak yang diberikan kepada mereka oleh Perkara 12 dan 13, setiap satu
atas nama sendiri, sama ada dia bertindak untuk kepentingannya sendiri atau
kepentingan orang lain, dengan syarat dia menjalankan segala kewajipan yang
dikenakan oleh kontrak pengangkutan itu.

**Perkara 15**

Hubungan Pengirim Konsain dengan Penerima Konsain atau Hubungan

Salingan dengan Pihak Ketiga


1. Perkara 12, 13 dan 14 tidak menyentuh sama ada hubungan pengirim

konsain dengan penerima konsain antara satu sama lain atau hubungan salingan
pihak ketiga yang mendapat hak mereka sama ada daripada pengirim konsain
atau penerima konsain.

2. Peruntukan Perkara 12, 13 dan 14 hanya boleh diubah melalui peruntukan
nyata dalam surat angkutan udara atau resit kargo.


-----

_Rang Undang-Undang_

Perkara 16

Formaliti Kastam, Polis atau Pihak Berkuasa Awara Lain

1. Pengirim konsain hendaklah memberikan apa-apa maklumat dan apa-apa

dokumen sebagaimana yang perlu bagi memenuhi formaliti kastam, polis dan
pihak berkuasa awam lain sebelum kargo boleh diserahkan kepada penerima
konsain. Pengirim konsain adalah bertanggungan kepada pengangkut bagi apa-apa
kerosakan yang disebabkan oleh ketiadaan, ketidakcukupan atau ketidaksetaraan
mana-mana maklumat atau dokumen itu, melainkan jika kerosakan itu adalah
disebabkan oleh kesalahan pengangkut, pekhidmatnya atau ejennya.

2. Pengangkut tidak berkewajipan untuk menyiasat tentang ketepatan atau
kecukupan maklumat atau dokumen itu.

BAB III

TANGGUNGAN PENGANGKUT DAN TAKAT PAMPASAN BAGI KEROSAKAN

Perkara 17

Kematian dan Kecederaan Penumpang — Kerosakan kepada Bagasi

1. Pengangkut adalah bertanggungan bagi kerosakan yang didapati dalam

hal kematian atau kecederaan anggota penumpang dengan syarat kemalangan
yang menyebabkan kematian atau kecederaan itu hanya berlaku dalam pesawat
udara atau dalam masa menjalankan rnana-mana kendalian bagi menaikkan
atau menurunkan penumpang.

2. Pengangkut adalah bertanggungan bagi kerosakan yang didapati dalam hal
kemusnahan atau kehilangan, atau kerosakan kepada, bagasi berdaftar dengan
syarat kejadian yang menyebabkan kemusnahan, kehilangan atau kerosakan itu
hanya berlaku dalam pesawat udara atau dalam tempoh bagasi berdaftar itu
berada dalam jagaan pengangkut. Walau bagaimanapun, pengangkut itu tidaklah
bertanggungan jika dan setakat kerosakan yang timbul daripada kecacatan,
kualiti atau sifat buruk bagasi yang wujud. Dalam hal bagasi tidak berdaftar,
termasuklah barangan persendirian, pengangkut adalah bertanggungan jika
kerosakan itu adalah daripada kesilapannya atau kesilapan pekhidmatnya atau
ejennya.

3. Jika pengangkut mengakui akan kehilangan bagasi berdaftar, atau jika
bagasi berdaftar itu tidak sampai pada masa luputnya dua puluh satu hari
selepas tarikh bagasi itu sepatutnya sampai, penumpang itu berhak untuk
menguatkuasakan terhadap pengangkut haknya yang terhasil daripada kontrak
pengangkutan.

4. Melainkan jika dinyatakan sebaliknya, dalam Konvenyen ini terma "bagasi"
ertinya kedua-dua bagasi berdaftar dan bagasi tidak berdaftar.


-----

_Pengangkutan Melalui Udara (Pindaan)_

**Perkara 18**

Kerosakan kepada Kargo

1. Pengangkut adalah bertanggungan bagi kerosakan yang didapati akibat

kemusnahan atau kehilangan, atau kerosakan kepada kargo dengan syarat
kejadian yang menyebabkan kerosakan sedemikian hanya berlaku dalam masa
pengangkutan melalui udara.

2. Walau bagaimanapun, pengangkut tidaklah bertanggungan dan setakat dia

membuktikan bahawa kemusnahan, kehilangan, atau kerosakan kepada, kargo
itu adalah disebabkan salah satu daripada yang berikut atau lebih:

_(a)_ wujud kecacatan, kualiti atau sifat buruk kargo;

_(b)_ kecacatan pembungkusan kargo itu yang dilakukan oleh seseorang

selain pengangkut atau pekhidmatnya atau ejennya;

_(c)_ suatu tindakan perang atau konflik bersenjata;

_(d)_ suatu tindakan pihak berkuasa awam yang dijalankan berkenaan

kemasukan, pengeluaran atau transit kargo.


3. Pengangkutan melalui udara mengikut pengertian perenggan 1 Perkara ini

merangkumi tempoh semasa kargo itu berada dalam jagaan pengangkut.

4. Tempoh pengangkutan melalui udara tidak meliputi apa-apa pengangkutan

melalui darat, laut atau jalan air pedalaman yang dilakukan di luar lapangan
terbang. Walau bagaimanapun, sekiranya pengangkutan itu dilakukan dalam
menjalankan suatu kontrak bagi pengangkutan melalui udara, bagi maksud
memuatkan, menyerahkan atau memindahkan, apa-apa kerosakan dianggap,
melainkan jika dibuktikan sebaliknya, sebagai akibat suatu kejadian yang
berlaku semasa pengangkutan melalui udara. Jika sesuatu pengangkut, tanpa
kebenaran pengirim konsain, menggantikan pengangkutan dengan cara
pengangkutan yang lain bagi keseluruhan atau sebahagian pengangkutan yang
diniatkan oleh perjanjian antara pihak-pihak hendaklah pengangkutan melalui
udara, pengangkutan oleh cara pengangkutan lain itu disifatkan sebagai berada
dalam tempoh pengangkutan melalui udara.

**Perkara 19**

Kelewatan

Pengangkut adalah bertanggungan bagi kerosakan yang disebabkan oleh
kelewatan dalam pengangkutan melalui udara bagi penumpang, bagasi atau
kargo. Walau bagaimanapun, pengangkut hendaklah tidak bertanggungan bagi
kerosakan yang disebabkan oleh kelewatan jika pengangkut membuktikan bahawa
pengangkut dan pekhidmat dan ejen pengangkut mengambil kesemua langkah
yang dikehendaki dengan semunasabahnya untuk mengelakkan kerosakan atau
bahawa adalah mustahil bagi pengangkut atau pekhidmat atau ejen pengangkut
untuk mengambil langkah itu.


-----

_Rang Undang-Undang_

**Perkara 20**

Perlepasan

Jika pengangkut membuktikan bahawa kerosakan itu adalah disebabkan atau
disumbangi kecuaian atau perbuatan salah lain atau ketinggalan orang yang
menuntut pampasan, atau orang yang daripadanya dia mendapat hak itu, pengangkut
hendaklah dilepaskan sepenuhnya atau sebahagiannya daripada tanggungannya
terhadap orang yang menuntut setakat kecuaian atau perbuatan salah itu atau
ketinggalan itu adalah disebabkan atau disumbangi oleh kerosakan itu. Apabila
dengan alasan kematian atau kecederaan seseorang penumpang pampasan
dituntut oleh orang lain selain penumpang, pengangkut hendaklah dilepaskan
dengan serupa sepenuhnya atau sebahagiannya daripada tanggungannya setakat
ia membuktikan bahawa kerosakan itu adalah disebabkan atau disumbangi
kecuaian atau perbuatan salah lain atau ketinggalan penumpang. Perkara ini
adalah terpakai bagi semua peruntukan tanggungan dalam Konvensyen ini,
termasuklah perenggan 1 Perkara 21.

**Perkara 21**

Pampasan dalam Hal Kematian atau Kecederaan Penumpang

1. Bagi kerosakan yang timbul di bawah perenggan 1 Perkara 17 yang tidak

melebihi 100,000 Hak Pengeluaran Khas bagi setiap penumpang, pengangkut
tidak boleh mengecualikan atau mengehadkan tanggungannya.

2. Pengangkut tidak bertanggungan bagi kerosakan yang timbul di bawah

perenggan 1 Perkara 17 setakat kerosakan itu melebihi 100,000 Hak Pengeluaran
Khas bagi setiap penumpang jika pengangkut membuktikan bahawa:

_(a)_ kerosakan itu bukanlah disebabkan kecuaian atau perbuatan salah lain

atau ketinggalan pengangkut atau pekhidmatnya atau ejennya; atau

_(b)_ kerosakan itu adalah semata-mata disebabkan oleh kecuaian atau

perbuatan salah lain atau ketinggalan sesuatu pihak ketiga.

**Perkara 22**

Had Tanggungan bcrhubung dengan Kelewatan, Bagasi dan Kargo

1. Dalam hal kerosakan yang disebabkan oleh kelewatan sebagaimana yang

ditetapkan dalam Perkara 19 dalam pengangkutan orang, tanggungan pengangkut
bagi setiap penumpang adalah terhad kepada 4,150 Hak Pengeluaran Khas.

2. Dalam pengangkutan bagasi, tanggungan pengangkut dalam hal kemusnahan,

kehilangan, kerosakan atau kelewatan adalah terhad kepada 1,000 Hak Pengeluaran
Khas bagi setiap penumpang kecuali penumpang itu telah membuat, pada masa
bagasi berdaftar diserahkan kepada pengangkut itu, suatu perisytiharan khas
akan kepentingan mengenai penyerahan di tempat tujuan dan telah membayar
sejumlah wang tambahan jika hal itu memerlukan sedemikian. Dalam hal itu
pengangkut adalah bertanggungan untuk membayar suatu jumlah yang tidak


-----

# Pengangkutan Melalui Udara (Pindaan)

melebihi jumlah wang yang diisytiharkan, melainkan jika ia membuktikan
bahawa jumlah wang itu adalah lebih besar daripada kepentingan sebenar
penumpang itu mengenai penyerahan di tempat tujuan.

3. Dalam pengangkutan kargo, tanggungan pengangkut dalam hal kemusnahan,

kehilangan, kerosakan atau kelewatan adalah terhad kepada jumlah 17 Hak
Pengeluaran Khas per kilogram, melainkan jika pengirim konsain telah membuat,
pada masa bungkusan itu diserahkan kepada pengangkut, suatu perisytiharan khas
akan kepentingan mengenai penyerahan di tempat tujuan dan telah membayar
sejumlah wang tambahan jika hal itu memerlukan sedemikian. Dalam hal itu
pengangkut adalah bertanggungan untuk membayar suatu jumlah wang yang
tidak melebihi jumlah wang yang diisytiharkan, melainkan jika ia membuktikan
bahawa jumlah itu adalah lebih besar daripada kepentingan sebenar pengirim
konsain itu mengenai penyerahan di tempat tujuan.

4. Dalam hal kemusnahan, kehilangan, kerosakan atau kelewatan sebahagian

daripada kargo, atau mana-mana objek yang terkandung di dalamnya, berat
yang hendak diambil kira dalam menentukan amaun yang padanya tanggungan
pengangkut terhad adalah hanya jumlah berat bungkusan itu atau bungkusanbungkusan yang berkenaan itu. Walau bagaimanapun, apabila kemusnahan,
kehilangan, kerosakan atau kelewatan sebahagian daripada kargo, atau sesuatu
objek yang terkandung di dalamnya, menyentuh nilai bungkusan lain yang
diliputi oleh surat angkutan udara yang sama atau resit yang sama, atau jika
ia tidak dikeluarkan, oleh rekod yang sama yang dipelihara oleh cara lain yang
disebut dalam perenggan 2 Perkara 4, jumlah keseluruhan berat bungkusan
atau bungkusan-bungkusan hendaklah juga diambil kira bagi menentukan had
tanggungan itu.

5. Peruntukan yang di atas perenggan 1 dan 2 Perkara ini tidak terpakai

jika ia telah membuktikan bahawa kerosakan akibat daripada suatu perbuatan
atau ketinggalan pengangkut, pekhidmatnya atau ejennya, dibuat dengan niat
untuk menyebabkan kerosakan atau secara melulu atau dengan pengetahuan
bahawa kemungkinan akan menyebabkan kerosakan; dengan syarat, dalam hal
perbuatan atau peninggalan seseorang pekhidmat atau ejen, dibuktikan juga
bahawa pekhidmat atau ejen itu sedang bertindak mengikut ruang lingkup
pekerjaannya.

6. Had yang ditetapkan dalam Perkara 21 dan dalam Perkara ini tidak

menghalang mahkamah daripada mengawardkan, mengikut undang-undangnya
sendiri, sebagai tambahan, kesemua atau sebahagian daripada kos mahkamah
atau daripada belanja guaman yang lain yang ditanggung oleh pihak yang
menuntut, termasuk faedah. Peruntukan yang sebelumnya tidak terpakai jika
amaun ganti rugi yang diawardkan, tidak termasuk kos mahkamah dan belanja
guaman yang lain, tidak melebihi jumlah yang ditawarkan secara bertulis oleh
pengangkut kepada pihak yang menuntut dalam masa enam bulan dari tarikh
peristiwa yang menyebabkan kerosakan, atau sebelum permulaan tindakan,
jika permulaan tindakan itu terkemudian.


-----

_Rang Undang-Undang_

Perkara 23

Penukaran Unit Mata Wang

1. Jumlah wang yang disebut berkenaan dengan Hak Pengeluaran Khas dalam

Konvensyen ini hendaklah disifatkan sebagai merujuk kepada Hak Pengeluaran
Khas sebagaimana yang ditakrifkan oleh Kumpulan Wang Antarabangsa.
Penukaran jumlah wang itu ke dalam mata wang Negara hendaklah, dalam hal
prosiding kehakiman, dibuat mengikut nilai mata wang itu berkenaan dengan
Hak Pengeluaran Khas pada tarikh penghakiman dibuat. Nilai sesuatu mata
wang negara, berkenaan dengan Hak Pengeluaran Khas, bagi Pihak Negara
yang merupakan Anggota Kumpulan Wang Antarabangsa, hendaklah dikira
mengikut cara nilai yang dipakai oleh Kumpulan Wang Antarabangsa, berkuat
kuasa pada tarikh penghakiman, bagi pengendalian dan urusannya. Nilai mata
wang negara, berkenaan dengan Hak Pengeluaran Khas, bagi Pihak Negara
yang bukan Anggota Kumpulan Wang Antarabangsa, hendaklah dikira dengan
cara yang ditentukan oleh Negara itu.

2. Walau bagaimanapun, Negara-negara yang bukan anggota Kumpulan Wang

Antarabangsa dan yang undang-undangnya tidak membenarkan pemakaian
peruntukan perenggan 1 Perkara ini boleh, pada masa ratifikasi atau kesertaan
atau pada bila-bila masa selepas itu, mengisytiharkan bahawa had tanggungan
pengangkut yang ditetapkan dalam Perkara 21 ditetapkan sebanyak 1,500,000
unit mata wang bagi tiap-tiap penumpang dalam prosiding kehakiman di
wilayah mereka; 62,500 unit mata wang bagi tiap-tiap penumpang berkenaan
perenggan 1 Perkara 22; 15,000 unit mata wang bagi tiap-tiap penumpang
berkenaan perenggan 2 Perkara 22; dan 250 unit mata wang bagi tiap-tiap
kilogram berkenaan perenggan 3 Perkara 22. Unit mata wang ini adalah
sama dengan enam puluh lima setengah milligram emas daripada kehalusan
millesimal sembilan ratus. Jumlah wang ini boleh ditukar ke dalam mata wang
kebangsaan mengikut angka genap. Penukaran jumlah wang ini ke dalam
mata wang kebangsaan hendaklah dibuat mengikut undang-undang Negara
tersebut.

3. Pengiraan yang disebut dalam ayat terakhir perenggan 1 Perkara ini dan

penukaran cara yang disebut dalam perenggan 2 Perkara ini hendaklah dibuat
dengan cara supaya dapat menyatakan dalam mata wang negara Pihak Negara
seboleh-bolehnya nilai sebenar yang sama bagi amaun dalam Perkara 21 dan
22 sebagaimana yang akan terhasil daripada pemakaian tiga ayat pertama
perenggan 1 Perkara ini. Pihak Negara hendaklah menyampaikan kepada
depositori cara pengiraan menurut perenggan 1 Perkara ini, atau keputusan
penukaran dalam perenggan 2 Perkara ini mengikut mana-mana yang berkenaan,
semasa mendepositkan sesuatu surat cara ratifikasi, penerimaan, kelulusan atau
kesertaan kepada Konvensyen ini dan apabila terdapat perubahan dalam salah
satu.


-----

_Pengangkutan Melalui Udara (Pindaan)_

Perkara 24

Semakan Had

1. Tanpa menjejaskan peruntukan Perkara 25 Konvensyen ini dan tertakluk

kepada perenggan 2 di bawah, had tanggungan yang ditetapkan dalam Perkara
21, 22 dan 23 hendaklah disemak oleh Depositori pada selang lima tahun,
semakan yang pertama hendaklah diadakan pada akhir tahun kelima yang
mengikuti tarikh permulaan kuat kuasa Konvensyen ini, atau jika Konvensyen
tidak berkuat kuasa dalam masa lima tahun dari tarikh ia mula dibuka untuk
ditandatangan, dalam masa tahun pertama ia mula berkuat kuasa, dengan
merujuk kepada faktor inflasi yang selaras dengan kadar inflasi terkumpul
semenjak semakan yang sebeiumnya atau mula-mula sekali semenjak tarikh
permulaan kuat kuasa Konvensyen ini. Ukuran kadar inflasi yang hendak
digunakan dalam menentukan faktor inflasi adalah purata berwajaran bagi
kadar kenaikan tahunan atau penurunan dalam Indeks Harga Pengguna bagi
Negara yang mata wangnya merangkumi Hak Pengeluaran Khas yang disebut
dalam perenggan 1 Perkara 23.


2. Jika semakan yang disebut dalam perenggan yang sebeiumnya memutuskan

bahawa faktor inflasi telah melebihi 10 peratus, Depositori hendaklah
memberitahu Pihak Negara tentang semakan semula had tanggungannya. Apaapa semakan semula itu hendaklah berkuat kuasa selepas enam bulan dari
tarikh pemberitahuan kepada Pihak Negara. Jika dalam masa tiga bulan selepas
pemberitahuan kepada Pihak Negara majoriti Pihak Negara mendaftarkan rasa
tidak puas hati mereka, semakan itu tidak akan berkuat kuasa dan Depositori
hendaklah merujuk perkara itu kepada sesuatu mesyuarat Pihak Negara.
Depositori hendaklah dengan segera memaklumkan kepada semua Pihak Negara
permulaan kuat kuasa apa-apa semakan.

3. Walau apa pun perenggan 1 Perkara ini, tatacara yang disebut dalam

perenggan 2 Perkara ini hendaklah terpakai pada bila-bila masa dengan
syarat satu pertiga daripada Pihak Negara telah menyatakan hasrat untuk
menguatkuasakan semakan itu dan dengan syarat bahawa faktor inflasi yang
disebut dalam perenggan 1 telah melebihi 30 peratus daripada semakan yang
sebeiumnya atau dari tarikh permulaan kuat kuasa Konvensyen ini jika tiada
semakan semula dibuat sebelum ini. Semakan semula yang kemudiannya yang
menggunakan tatacara yang diterangkan dalam perenggan 1 Perkara ini akan
dibuat pada interval lima tahun bermula pada akhir tahun kelima mengikuti
tarikh semakan semula di bawah perenggan yang ada.

Perkara 25

Ketetapan Had

Sesuatu pengangkut boleh menetapkan bahawa kontrak pengangkutan hendaklah
tertakluk kepada had tanggungan yang lebih tinggi daripada yang diperuntukkan
dalam Konvenysen ini atau kepada tiada had tanggungan langsung.


-----

_Rang Undang-Undang_

**Perkara 26**

Ketidaksahan Peruntukan Kontrak

Apa-apa peruntukan yang bertujuan untuk melepaskan pengangkut daripada
tanggungan atau untuk menetapkan had yang lebih rendah daripada apa yang
dinyatakan oleh Konvensyen ini adalah batal dan tidak sah, tetapi batalnya
mana-mana peruntukan itu tidak melibatkan pembatalan keseluruhan kontrak,
yang masih tertakluk kepada peruntukan Konvensyen ini.

**Perkara 27**

Kebebasan Berkontrak

Tiada apa-apa yang terkandung dalam Konvensyen ini boleh menghalang
pengangkut daripada enggan untuk membuat apa-apa kontrak pengangkutan,
daripada melepaskan apa-apa pembelaan yang ada di bawah Konvensyen, atau
daripada menyediakan syarat-syarat yang tidak bercanggah dengan peruntukan
Konvensyen ini.

**Perkara 28**

Bayaran Pendahuluan

Dalam hal kemalangan pesawat udara yang mengakibatkan kematian atau
kecederaan penumpang, pengangkut hendaklah, jika dikehendaki oleh undangundang negaranya, membuat bayaran pendahuluan tanpa lengah kepada seseorang
orang sebenar atau orang-orang yang berhak untuk menuntut pampasan
supaya dapat memenuhi keperluan ekonomi segera orang itu. Apa-apa bayaran
pendahuluan itu hendaklah tidak dikira sebagai pengiktirafan tanggungan dan
boleh ditolak daripada apa-apa amaun yang dibayar berikutnya sebagai ganti
rugi oleh pengangkut.

**Perkara 29**

Asas Tuntutan

Dalam pengangkutan penumpang, bagasi dan kargo, mana-mana tindakan
untuk mendapatkan ganti rugi, bagaimana jua pun ia berasas, sama ada di
bawah Konvensyen ini atau mengikut kontrak atau dalam tort atau selainnya,
hanya boleh dibawa tertakluk kepada syarat dan apa-apa had tanggungan
sebagaimana yang dinyatakan dalam Konvensyen ini tanpa raenyentuh persoalan
siapakah orang yang mempunyai hak untuk membawa guaman dan apakah
hak masing-masing. Dalam mana-mana tindakan itu, ganti rugi punitif, ganti
rugi teladan atau mana-mana ganti rugi yang bukan pampasan tidak boleh
didapatkan balik.


-----

_Pengangkutan Melalui Udara (Pindaan)_

**Perkara 30**

Pekhidmat, Ejen — Agregat Tuntutan

1. Jika sesuatu tindakan dibawa terhadap seseorang pekhidmat atau ejen

pengangkut akibat daripada kerosakan yang berkenaan dengan Konvensyen,
pekhidmat atau ejen itu, jika mereka membuktikan bahawa mereka telah bertindak
dalam ruang lingkup pekerjaan mereka, berhak untuk menggunakan syarat dan
had tanggungan yang pengangkut sendiri berhak untuk menggunakannya di
bawah Konvensyen ini.

2. Agregat amaun yang boleh didapatkan daripada pengangkut, pekhidmatnya

dan ejennya, dalam hal itu, tidak boleh melebihi had yang tersebut itu.

3. Kecuali berkenaan dengan pengangkutan kargo, peruntukan perenggan 1

dan 2 Perkara ini tidak terpakai jika telah dibuktikan bahawa kerosakan akibat
daripada perbuatan atau peninggalan pekhidmat atau ejen dibuat dengan niat
untuk menyebabkan kerosakan atau secara melulu atau dengan pengetahuan
kemungkinan akan mengakibatkan kerosakan.

**Perkara 31**

Notis Aduan Dalam Masa yang Tepat

1. Resit daripada orang yang berhak menerima penyerahan bagasi berdaftar

atau kargo tanpa aduan adalah keterangan prima facie bahawa bagasi atau kargo
itu telah diserahkan dalam keadaan baik dan mengikut dokumen pengangkutan
atau dengan rekod yang dikekalkan oleh cara Iain yang disebut dalam perenggan
2 Perkara 3 dan perenggan 2 Perkara 4.

2. Dalam hal kerosakan, orang yang berhak menerima penyerahan mestilah

membuat aduan kepada pengangkut dengan serta merta selepas kerosakan itu
diketahui, dan, selewat-lewatnya, dalam masa tujuh hari dari tarikh penerimaan
dalam hal bagasi berdaftar dan empat belas hari dari tarikh penerimaan dalam
hal kargo. Dalam hal kelewatan, aduan hendaklah dibuat selewat-lewatnya
dalam masa dua puluh satu hari dari tarikh bagasi atau kargo diserahkan
kepadanya.

3. Setiap aduan hendaklah dibuat secara bertulis dan diberikan atau dikirimkan

dalam masa yang tersebut di atas.

4. Jika tiada aduan dibuat dalam masa yang tersebut di atas itu, tiada tindakan

boleh diambil terhadap pengangkut, kecuali dalam hal fraud di pihaknya.

**Perkara 32**

Kematian Orang yang Bertanggungan

Dalam hal kematian orang yang bertanggungan, sesuatu tindakan untuk
mendapatkan ganti rugi boleh dibuat mengikut terma Konvensyen ini terhadap
orang yang mewakili harta pusakanya di sisi undang-undang.


-----

_Rang Undang-Undang_

Perkara 33

Bidang Kuasa

1. Sesuatu tindakan untuk mendapatkan ganti rugi mestilah dibawa, atas pilihan

pihak yang menuntut, dalam wilayah satu daripada Pihak Negara, sama ada
di hadapan mahkamah di mana pengangkut itu biasanya bermastautin atau di
tempat perniagaan utamanya, atau di mana ia mempunyai tempat perniagaan
yang melaluinya kontrak telah dibuat atau di hadapan mahkamah yang ada
mempunyai bidang kuasa di tempat tujuan.

2. Berkenaan dengan kerosakan akibat kematian atau kecederaan penumpang,

sesuatu tindakan boleh dibawa di hadapan salah satu mahkamah yang disebut
dalam perenggan 1 Perkara ini, atau dalam wilayah Pihak Negara yang pada
masa kemalangan itu berlaku penumpang mempunyai kediaman utama dan
tetap dan kepadanya dan daripadanya pengangkut mengendalikan perkhidmatan
bagi pengangkutan penumpang melalui udara, sama ada pesawat udaranya
sendiri atau pesawat udara pengangkut lain menurut perjanjian komersial, dan
yang dalamnya pengangkut menjalankan perniagaan mengangkut penumpang
melalui udara dari premis yang dipajak atau, dimiliki pengangkut sendiri atau
oleh pengangkut lain yang dengannya dia mempunyai perjanjian komersial.

3. Bagi maksud perenggan 2:

_(a)_ "perjanjian komersial" ertinya sesuatu perjanjian, selain perjanjian agensi,

yang dibuat antara pengangkut-pengangkut dan yang berhubungan
dengan peruntukan perkhidmatan bersama bagi pengangkutan
penumpang melalui udara;

_(b)_ "kediaman utama dan tetap" ertinya satu kediaman tetap penumpang

pada masa kemalangan. Kewarganegaraan penumpang tidak akan
menjadi faktor penentu dalam hal ini.

4. Pertanyaan tentang tatacara hendaklah dikawal oleh undang-undang

mahkamah yang menguasai kes.

Perkara 34

Timbang Tara

1. Tertakluk kepada peruntukan Perkara ini, pihak-pihak kepada kontrak

pengangkutan bagi kargo boleh menetapkan bahawa mana-mana pertelingkahan
yang berhubungan dengan tanggungan pengangkut di bawah Konvensyen ini
hendaklah diselesaikan melalui timbang tara. Apa-apa perjanjian itu hendaklah
secara bertulis.

2. Prosiding timbang tara hendaklah, atas pilihan orang yang menuntut,

diadakan dalam satu daripada bidang kuasa yang disebut dalam Perkara 33.

3. Penimbang tara atau tribunal timbang tara hendaklah memakai peruntukan

Konvensyen ini.


-----

_Pengangkutan Melalui Udara (Pindaan)_

4. Peruntukan perenggan 2 dan 3 Perkara ini hendaklah disifatkan sebagai
sebahagian daripada tiap-tiap fasal atau perjanjian timbang tara, dan mana-mana
terma fasal atau perjanjian yang tidak selaras dengan perenggan-perenggan itu
adalah batal dan tidak sah.

**Perkara 35**

Had Tindakan

1. Hak ke atas ganti rugi terhapus jika sesuatu tindakan tidak dibawa dalam

tempoh dua tahun, dikira dari tarikh ketibaan di tempat tujuan, atau dari tarikh
pesawat udara sepatutnya tiba, atau dari tarikh pengangkutan berhenti.

2. Cara bagi mengira tempoh itu hendaklah ditentukan oleh undang-undang

mahkamah yang menguruskan kes itu.

**Perkara 36**

Pengangkutan Pengganti

1. Dalam hal pengangkutan yang hendak dilakukan oleh beberapa pengangkut

pengganti, dan berada dalam takrifan yang dinyatakan dalam perenggan 3
Perkara 1, setiap pengangkut yang menerima penumpang, bagasi atau kargo
adalah tertakluk kepada kaedah-kaedah yang dinyatakan dalam Konvensyen ini
dan disifatkan sebagai satu daripada pihak-pihak kepada kontrak pengangkutan
setakat kontrak itu memperkatakan tentang bahagian daripada pengangkutan
yang dilakukan di bawah penyeliaannya.

2. Dalam hal pengangkutan jenis ini, penumpang atau mana-mana orang yang

berhak ke atas pampasan berkenaan dengannya boleh mengambil tindakan hanya
terhadap pengangkut yang melakukan pengangkutan semasa kemalangan atau
kelewatan berlaku, kecuali jika, melalui perjanjian nyata, pengangkut pertama
telah sanggup memikul tanggungan bagi keseluruhan perjalanan itu.

3. Berkenaan dengan bagasi atau kargo, penumpang atau pengirim konsainan

mempimyai hak tindakan terhadap pengangkut pertama, dan penumpang atau
penerima konsain yang berhak ke atas penyerahan mempunyai hak tindakan
terhadap pengangkut terakhir, dan selanjutnya, setiapnya boleh mengambil
tindakan terhadap pengangkut yang melakukan pengangkutan yang dalam masa
itu kemusnahan, kehilangan, kerosakan atau kelewatan berlaku. Pengangkutpengangkut ini adalah bersesama dan berasingan bertanggungan kepada
penumpang atau kepada pengirim konsain atau penerima konsain.

**Perkara 37**

Hak Tindakan Terhadap Pihak Ketiga

Tiada apa-apa jua dalam Konvensyen ini boleh menyentuh persoalan sama
ada seseorang yang bertanggungan bagi kerosakan mengikut peruntukannya
mempunyai hak tindakan terhadap mana-mana orang lain.


-----

_Rang Undang-Undang_

BAB IV

PENGANGKUTAN BERCAMPUR-CAMPUR

**Perkara 38 Pengangkutan**

Bercampur-campur

1. Dalam hal pengangkutan bercampur-campur yang dilakukan sebahagiannya
melalui udara dan sebahagiannya lagi oleh mana-mana cara pengangkutan
lain, peruntukan Konvensyen ini hendaklah, tertakluk kepada perenggan 4
Perkara 18, terpakai hanya bagi pengangkutan melalui udara, dengan syarat
pengangkutan melalui udara itu adalah mengikut terma Perkara 1.

2. Tiada apa-apa jua dalam Konvensyen ini boleh menghalang pihak-pihak
dalam hal pengangkutan bercampur-campur daripada memasukkan ke dalam
dokumen pengangkutan udara syarat yang berhubungan dengan cara pengangkutan
lain, dengan syarat peruntukan Konvensyen ini dipatuhi berkenaan dengan
pengangkutan melalui udara.

BAB V

PENGANGKUTAN MELALUI UDARA YANG DILAKUKAN OLEH ORANG SELAIN

PENGANGKUT BERJANJI

**Perkara 39**

Pengangkut Berjanji — Pengangkut Sebenat

Peruntukan Bab ini terpakai apabila seseorang (selepas ini disebut sebagai
"pengangkut berjanji") sebagai prinsipal membuat suatu kontrak yang dikawal
oleh Konvensyen ini dengan penumpang atau pengirim konsain atau dengan
seseorang yang bertindak bagi pihak penumpang atau pengirim konsain, dengan
orang lain (selepas ini disebut sebagai "pengangkut sebenar") melakukan,
menurut kuasa pihak berkuasa daripada pengangkut berjanji, keseluruhan
atau sebahagian daripada pengangkutan, tetapi bukan berkenaan sebahagian
pengangkut pengganti mengikut pengertian Konvensyen ini. Kuasa itu hendaklah
dianggap ada dalam ketiadaan bukti sebaliknya.

**Perkara 40**

Tanggungan Masing-Masing Pengangkut Berjanji dan Pengangkut Sebenar

Jika sesuatu pengangkut sebenar melakukan keseluruhan atau sebahagian
pengangkutan yang, mengikut kontrak yang disebut dalam Perkara 39, dikawal
oleh Konvensyen ini, kedua-dua pengangkut berjanji dan pengangkut sebenar
hendaklah, melainkan jika diperuntukkan selainnya dalam Bab ini, adalah
tertakluk kepada kaedah-kaedah Konvensyen ini, pengangkut berjanji bagi
keseluruhan pengangkutan yang terdapat dalam kontrak, pengangkut sebenar
semata-mata bagi pengangkutan yang dilakukannya.


-----

_Pengangkutan Melalui Udara (Pindaan)_

**Perkara 41**

Tanggungan Salingan

1. Perbuatan dan peninggalan pengangkut sebenar dan pekhidmatnya dan

ejennya yang bertindak dalam ruang lingkup pekerjaan mereka hendaklah,
berhubung dengan pengangkutan yang dilakukan oleh pengangkut sebenar,
disifatkan juga sebagai dilakukan oleh pengangkut berjanji.


2. Perbuatan dan peninggalan pengangkut berjanji dan pekhidmatnya dan

ejennya yang bertindak dalam ruang lingkup pekerjaan mereka hendaklah,
berhubung dengan pengangkutan yang dilakukan oleh pengangkut sebenar,
disifatkan juga sebagai dilakukan oleh pengangkut sebenar. Walau bagaimanapun,
tiada perbuatan atau peninggalan itu membuatkan pengangkut sebenar tertakluk
kepada tanggungan yang melebihi amaun yang disebut dalam Perkara 21, 22,
23 dan 24. Mana-mana perjanjian khas yang di bawahnya pengangkut berjanji
mengambil obligasi yang tidak dikenakan oleh Konvensyen ini atau mana-mana
pelepasan hak atau pembelaan yang diberikan oleh Konvensyen ini atau manamana perisytiharan khas kepentingan mengenai penyerahan di tempat tujuan
yang terdapat dalam Perkara 22 hendaklah tidak akan menjejaskan pengangkut
sebenar melainkan dipersetujui olehnya.

**Perkara 42**

Penerima Aduan dan Arahan

Mana-mana aduan yang hendak dibuat atau arahan yang hendak diberikan di
bawah Konvensyen ini kepada pengangkut hendaklah mempunyai kuat kuasa
yang sama, sama ada ditujukan kepada pengangkut berjanji ataupun pengangkut
sebenar. Walau bagaimanapun, arahan yang disebut dalam Perkara 12 hanya
boleh berkuat kuasa jika ditujukan kepada pengangkut berjanji.

**Perkara 43**

Pekhidmat dan Ejen

Berhubung dengan pengangkutan yang dilakukan boleh pengangkut sebenar,
mana-mana pekhidmat atau ejen pengangkut itu atau pengangkut berjanji
adalah, jika mereka membuktikan bahawa mereka telah bertindak dalam ruang
lingkup pekerjaan mereka, berhak untuk menggunakan bagi faedah mereka
syarat dan had tanggungan yang terpakai di bawah Konvensyen ini kepada
pengangkut yang pekhidmatnya atau ejennya, melainkan jika dibuktikan bahawa
mereka telah bertindak dengan cara yang menghalang had tanggungan daripada
digunakan mengikut Konvensyen ini.


-----

_Rang Undang-Undang_

**Perkara 44**

Aggregat Ganti Rugi

Berhubung dengan pengangkutan yang dilakukan oleh pengangkut sebenar,
agregat amaun yang boleh didapatkan daripada pengangkut itu dan pengangkut
berjanji, dan daripada pekhidmatnya and ejennya yang bertindak dalam ruang
lingkup pekerjaan mereka, hendaklah tidak boleh melebihi amaun paling
tinggi yang boleh diawardkan terhadap sama ada pengangkut berjanji atau
pengangkut sebenar di bawah Konvensyen ini, tetapi tiada seorang pun yang
disebut tadi bertanggungan bagi juralah wang yang melebihi had yang terpakai
bagi orang itu.

**Perkara 45**

Penerima Tuntutan

Berhubung dengan pengangkutan yang dilakukan oleh pengangkut sebenar,
sesuatu tindakan untuk mendapatkan ganti rugi boleh dibawa, atas pilihan
pihak yang menuntut, terhadap pengangkut itu atau pengangkut berjanji, atau
terhadap kedua-dua itu bersama atau berasingan. Jika tindakan itu dibawa
hanya terhadap salah satu daripada pengangut-pengangkut itu, pengangkut
itu mempunyai hak untuk menghendaki pengangkut lain dibawa bersama ke
dalam prosiding, tatacara dan kesannya yang dikawal oleh undang-undang
mahkamah yang menguasai kes itu.

**Perkara 46**

Bidang Kuasa Tambahan

Apa-apa tindakan untuk mendapatkan ganti rugi yang terdapat dalam Perkara 45
mestilah dibawa, atas pilihan pihak yang menuntut, dalam wilayah satu daripada
Pihak-pihak Negara, sama ada di hadapan suatu mahkamah yang dalamnya
suatu tindakan boleh dibawa terhadap pengangkut berjanji, sebagaimana yang
diperuntukkan dalam Perkara 33, atau di hadapan mahkamah yang mempunyai
bidang kuasa di mana pengangkut sebenar mempunyai domisilnya atau tempat
perniagaan utamanya.

**Perkara 47**

Keiidaksahan Peruntukan Kontrak

Apa-apa peruntukan kontrak yang bertujuan untuk melepaskan pengangkut
berjanji atau pengangkut sebenar daripada tanggungan di bawah Bab ini atau
untuk menetapkan had yang lebih rendah daripada yang terpakai mengikut
Bab ini adalah batal dan tidak sah, tetapi batalnya mana-mana peruntukan
itu tidak melibatkan pembatalan keseluruhan kontrak, yang masih tertakluk
kepada peruntukan Bab ini.


-----

_Pengangkutan Melalui Udara (Pindaan)_

**Perkara 48**

Hubungan Salingan Antara Pengangkut Berjanji dengan Pengangkut Sebenar

Melainkan sebagaimana yang diperuntukan dalam Perkara 45, tiada apa-apa jua
dalam Bab ini boleh menjejaskan hak dan tanggungjawab pengangkut antara
mereka, termasuklah apa-apa hak untuk tindakan atau tanggung rugi.

**BAB VI**

PERUNTUKAN LAIN

**Perkara 49**

Pemakaian Mandatori

Mana-mana fasal yang terkandung dalam kontrak pengangkutan dan semua
perjanjian khas yang dibuat sebelum kerosakan berlaku yang dengannya pihakpihak berupa melanggar kaedah-kaedah yang dinyatakan oleh Konvensyen
ini, sama ada dengan memutuskan undang-undang yang hendak dipakai, atau
dengan mengubah kaedah-kaedah mengenai bidang kuasa, hendaklah batal
dan tidak sah.

**Perkara SO**

Insurans

Pihak Negara hendaklah menghendaki pengangkut-pengangkutnya menyenggarakan
insurans yang mencukupi bagi melindungi tanggungan mereka di bawah
Konvensyen ini. Sesuatu pengangkut boleh dikehendaki oleh Pihak Negara
yang ke dalamnya ia mengendalikan untuk memberikan keterangan bahawa
ia menyenggara insurans yang mencukupi untuk melindungi tanggungannya
di bawah Konvensyen ini.

**Perkara 51**

Pengangkutan Yang Dilakukan Dalam Hal Keadaan Luar Biasa

Peruntukan Perkara 3 hingga 5, 7 dan 8 yang berhubungan dengan dokumentasi
pengangkutan tidak terpakai dalam hal pengangkutan yang dilakukan dalam
hal keadaan luar biasa di luar ruang lingkup biasa perniagaan pengangkut.

**Perkara 52**

Takrif Hari

Ungkapan "hari" apabila digunakan dalam Konvensyen ini ertinya hari kalendar,
bukan hari bekerja.


-----

_Rang Undang-Undang_

BAB VII

FASAL MUKTAMAD

**Perkara 53 Tandatangan, Ratifikasi dan Permulaan**

Kuat Kuasa

Bagi maksud Konvensyen ini, suatu "Pertubuhan Integrasi Ekonomi Serantau"
ertinya mana-mana pertubuhan yang dibentuk oleh Negara berdaulat sesuatu
rantau yang mempunyai kewibawaan berkenaan dengan perkara tertentu
yang dikawal oleh Konvensyen ini dan telah diberi kuasa sewajarnya untuk
menandatangani dan meratifikasikan, meluluskan atau menyertai Konvensyen
ini. Sesuatu sebutan mengenai "Pihak Negara" atau "Pihak-pihak Negara"
dalam Konvensyen ini, selain dalam perenggan 2 Perkara 1, perenggan _\(b)_
Perkara 3, perenggan _(b)_ Perkara 5, Perkara 23, 33, 46 dan perenggan _(b)_
Perkara 57, terpakai juga mengenai Pertubuhan Integrasi Ekonomi Serantau.
Bagi maksud Perkara 24, sebutan mengenai "majoriti Pihak Negara" dan "satu
pertiga daripada Pihak Negara" tidak terpakai kepada Pertubuhan Integrasi
Ekonomi Serantau.

**Perkara 55 Hubungan dengan Surat**

Cara Konvensyen Warsaw yang lain

Konvensyen ini hendaklah mengatasi mana-mana undang-undang yang terpakai
bagi pengangkutan antarabangsa melalui udara:

1. Antara Pihak Negara kepada Konvensyen ini menurut kuasa Negara-Negara
yang biasanya merupakan Pihak kepada:

_(a)_ Konvensyen bagi Menyatukan Kaedah-Kaedah Tertentu Yang

Berhubungan Dengan Pengangkutan Antarabangsa Melalui Udara
Yang Ditandatangani di Warsaw pada 12 Oktober 1929 (selepas ini
dipanggil Konvensyen Warsaw);

_(b)_ Protokol untuk Meminda Konvensyen bagi Menyatukan Kaedah-Kaedah

Tertentu Yang Berhubungan Dengan Pengangkutan Antarabangsa
Melalui Udara Yang Ditandatangani di Warsaw pada 12 Oktober
1929, Dibuat di The Hague pada 28 September 1955 (se)epas ini
dipanggil Protokol The Hague);

_(c)_ Konvensyen, Tambahan kepada Konvensyen Warsaw, bagi Menyatukan

Kaedah-Kaedah Tertentu Yang Berhubungan Dengan Pengangkutan
Antarabangsa Melalui Udara Yang Dilakukan oleh Orang Selain
Pengangkut Berjanji, ditandatangani di Guadalajara pada 18 September
1961 (selepas ini dipanggil Konvensyen Guadalajara);

_(d)_ Protokol untuk Meminda Konvensyen bagi Menyatukan Kaedah-Kaedah

Tertentu Yang Berhubungan Dengan Pengangkutan Antarabangsa
Melalui Udara Yang Ditandatangani di Warsaw pada 12 Oktober
1929 sebagaimana yang dipinda oleh Protokol yang Dibuat di The
Hague pada 28 September 1955 Yang Ditandatangani di Guatemala
City pada 8 Mac 1971 (selepas ini dipanggil Protokol Guatemala
City);


-----

_Pengangkutan Melalui Udara (Pindaan)_

_(e) Protokol Tambahan No. 1 hingga 3 dan Protokol Montreal No. 4 untuk_

meminda Konvensyen Warsaw sebagaimana yang dipinda oleh Protocol
The Hague atau Konvensyen Warsaw sebagaimana yang dipinda oleh
kedua-dua Protokol The Hague dan Protokol Guatemala City Yang
Ditandatangani di Montreal pada 25 September 1975 (selepas ini
dipanggil Protokol-Protokol Montreal); atau

2. Dalam wilayah mana-mana satu Pihak Negara kepada Konvensyen ini
menurut kuasa Negara itu merupakan Pihak kepada satu surat cara atau lebih
yang disebut dalam subperenggan (a) hingga (e) di atas.

Perkara 57

Tiada reservasi boleh dibuat ke atas Konvensyen ini kecuali Pihak Negara boleh
pada bila-bila masa mengisytiharkan melalui pemberitahuan yang ditujukan
kepada Depositor! bahawa Konvensyen ini tidak terpakai bagi:

_(a)_ pengangkutan antarabangsa melalui udara yang dilakukan dan dikendalikan

oleb Pihak Negara bagi maksud bukan komersial berkenaan dengan
fungsinya dan tanggungjawabnya sebagai Negara Berdaulat; dan/
atau

_(b)_ pengangkutan orang, kargo dan bagasi bagi pihak berkuasa ketenteraan

pada pesawat udara yang berdaftar atau disewa oleh Pihak Negara
itu, keupayaan keseluruhan yang telah dirizabkan itu atau bagi pihakpihak berkuasa itu.

[Perenggan 53 (kecuali bahagian perenggan 2), 54 dan 56 dan ayat terakhir
Konvensyen tidak diturunkan. Ayat itu berkaitan dengan tandatangan, ratifikasi,
permulaan kuat kuasa, pembatalan dan takat kewilayahan jika Negara mempunyai
lebih daripada satu sistem undang-undang].".

HURAIAN

Rang Undang-Undang ini bertujuan untuk meminda Akta Pengangkutan Melalui
Udara 1974 ("Akta 148").

2. _Fasal 1 mengandungi tajuk ringkas dan peruntukan permulaan kuat kuasa_
Akta yang dicadangkan.

3. _Fasal 2 bertujuan untuk meminda seksyen 1 Akta 148. Pindaan ini adalah_

untuk memberi kuasa kepada Yang di-Pertuan Agong bagi memperakui tarikh
permulaan kuat kuasa Konvensyen Dipinda dan Konvensyen Montreal.

4. _Fasal 3 bertujuan untuk memasukkan takrif bam bagi perkataan "Konvensyen_
Dipinda", "Konvensyen Pengangkutan Melalui Udara", "Konvensyen Montreal",
"Protokol Montreal No. 4 Tahun 1975" dan "Pihak Negara". Ini adalah lanjutan
daripada cadangan Kerajaan untuk menyertai Konvensyen Montreal 1999 dan
Protokol Montreal No. 4 Tahun 1975.


-----

_Rang Undang-Undang_

5. _Fasal 4 bertujuan untuk meminda seksyen 4 dengan memasukkan subseksyen_

1A untuk memberi kuasa kepada Yang di-Pertuan Agong bagi memperakui
apa-apa semakan had tanggungan.

6. Pindaan kepada seksyen 5, 6, 7, 8 dan 9 sebagaimana yang dinyatakan dalam

_fasal 5, 6, 7, 8 dan 9 masing-masing adalah berbangkit daripada pelaksanaan_
Konvensyen Montreal 1999 dan Protokol Montreal No. 4 Tahun 1975.

7. _Fasal 10 bertujuan untuk meminda seksyen lOAkta 148 untuk memperuntukkan_

bagi pengemukaan kepada bidang kuasa mahkamah Malaysia mengikut Perkara
28 Konvensyen, Perkara 28 Konvensyen Dipinda atau Perkara 33 dan 46
Konvensyen Montreal.

8. _Fasal 11 bertujuan untuk memasukkan seksyen baru 1 1A untuk memperuntukkan_

bagi Konvensyen Dipinda dan Konvensyen Montreal mempunyai kuat kuasa
undang-undang di Malaysia, setakat yang Konvensyen itu berkait dengan hak dan
tanggungan pengangkut, pekhidmat dan ejen pengangkut, penumpang, pengirim
konsain, penerima konsain dan orang lain, tanpa mengira kewarganegaraan
pesawat udara yang melakukan pengangkutan itu.

9. Pindaan kepada seksyen 12 Akta 148 sebagaimana yang dinyatakan dalam

_fasal 12 adalah berbangkit daripada pelaksanaan Konvensyen Montreal 1999_
dan Protokol Montreal No. 4 Tahun 1975.

10. _Fasal 14 bertujuan untuk memasukkan Jadual Kelima untuk memperuntukkan_

teks bagi Protokol Montreal No. 4 Tahun 1975 ke dalam Akta 148.

11. _Fasal 15 bertujuan untuk memasukkan Jadual baru Keenam untuk_

memperuntukkan teks bagi Konvensyen Montreal 1999 ke dalam Akta 148.

12. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.

_IMPL1KASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2499]


-----

