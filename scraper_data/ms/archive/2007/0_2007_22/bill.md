---
Year: 2007
Bill: D.R.24/2007 - Rang Undang-Undang Agensi Kelayakan Malaysia 2007 (Lulus)
Title: D.R.24/2007 - Rang Undang-Undang Agensi Kelayakan Malaysia 2007 (Lulus)
Download URL: https://www.parlimen.gov.my/files/billindex/pdf/2007/DR%20242007.pdf
URL: https://www.parlimen.gov.my/files/billindex/pdf/2007/DR%20242007.pdf
---
---
Reading:
D.R.24/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 24/2007

RANG UNDANG-UNDANG

AGENSI KELAYAKAN MALAYSIA 2007

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Tafsiran

3. Undang-undang yang dipakai

BAHAGIAN II

AGENSI KELAYAKAN MALAYSIA

4. Penubuhan Agensi

5. Meterai perbadanan

6. Fungsi Agensi

7. Kuasa Agensi

8. Arahan oleh Menteri

9. Jawatankuasa akreditasi

10. Penyata, laporan, akaun dan maklumat

BAHAGIAN III

MAJLIS AGENSI KELAYAKAN MALAYSIA

11. Majlis Agensi Kelayakan Malaysia

12. Fungsi Majlis


-----

```
         Rang Undang-Undang

```
Fasal

13. Penjalanan sementara fungsi Pengerusi

14. Tempoh jawatan

15. Elaun

16. Pembatalan pelantikan dan peletakan jawatan

17. Pengosongan jawatan

18. Pengisian kekosongan

19. Setiausaha

20. Jawatankuasa

BAHAGIAN IV

PERUNTUKAN YANG BERHUBUNGAN DENGAN PEGAWAI DAN PEKERJA

21. Pelantikan Ketua Pegawai Eksekutif

22. Pelantikan pekerja

23. Syarat perkhidmatan

24. Pinjaman, biasiswa dan wang pendahuluan

25. Pembayaran faedah persaraan, dsb.

26. Pemakaian Akta Badan-Badan Berkanun (Tatatertib dan Surcaj) 2000

27. Agensi boleh menerima pakai peraturan-peraturan, dsb.

BAHAGIAN V

PERUNTUKAN KEWANGAN

28. Kumpulan Wang Agensi Kelayakan Malaysia

29. Perbelanjaan yang hendaklah dipertanggungkan pada Kumpulan Wang

30. Pemeliharaan Kumpulan Wang

31. Perbelanjaan dan penyediaan anggaran

32. Kuasa untuk meminjam

33. Pelaburan

34. Akaun dan laporan

BAHAGIAN VI

KERANGKA KELAYAKAN MALAYSIA

35. Kerangka


-----

_Agensi Kelayakan Malaysia_

Fasal

36. Objektif Kerangka

37. Pematuhan Kerangka


BAHAGIAN VII

AKREDITASI SEMENTARA

38. Permohonan bagi akreditasi sementara

39.' Kuasa untuk membenarkan atau menolak permohonan

40. Perakuan akreditasi sementara

41. Kuasa untuk mengenakan syarat

42. Pembatalan akreditasi sementara

43. Akreditasi sementara bagi program profesional atau kelayakan
profesional

44. Akreditasi sementara bagi program latihan kemahiran atau kelayakan
latihan kemahiran

BAHAGIAN VIII

AKREDITASI

Bab 1

_Program dan kelayakan di bawah Kerangka Kelayakan Malaysia_

45. Permohonan bagi akreditasi

46. Kuasa untuk membenarkan atau menolak akreditasi

47. Perakuan akreditasi

48. Kuasa untuk mengenakan syarat

49. Pembatalan akreditasi

Bab 2

_Program profesional dan kelayakan profesional_

50. Permohonan bagi akreditasi

51. Jawatankuasa Teknikal Bersama

52. Kuasa untuk membenarkan atau menolak akreditasi

53. Perakuan akreditasi


-----

```
         Rang Undang-Undang

```
Fasal

54. Kuasa untuk mengenakan syarat

55. Pembatalan akreditasi

Bab 3

_Program dan kelayakan luar negeri_

56. Permohonan bagi akreditasi

57. Kuasa untuk membenarkan atau menolak akreditasi

58. Perakuan akreditasi

59. Kuasa untuk mengenakan syarat

60. Pembatalan akreditasi

Bab 4

_Pemberi pendidikan tinggi swaakreditasi_

61. Permohonan bagi status swaakreditasi atas undangan

62. Mendaftarkan program atau kelayakan

63. Perakuan swaakreditasi dan perakuan akreditasi

64. Pembatalan status swaakreditasi atau pembatalan pendaftaran

Bab 5

_Program dan kelayakan latihan kemahiran_

65. Permohonan bagi akreditasi

66. Kuasa untuk membenarkan atau menolak akreditasi

67. Perakuan akreditasi

68. Kuasa untuk mengenakan syarat

69. Pembatalan akreditasi

70. Mendaftarkan program dan kelayakan latihan kemahiran yang diakredit

71. Pembatalan pendaftaran

Bab 6

_Program dan kelayakan kampus cawangan_

72. Pendaftaran program atau kelayakan diakredit kampus cawangan

73. Pembatalan pendaftaran


-----

_Agensi Kelayakan Malaysia_

Bab 7

_Pembelajaran terdahulu dan pemindahan kredit_

Fasal

74. Permohonan bagi akreditasi

75. Kuasa untuk membenarkan atau menolak akreditasi

76. Kuasa untuk mengenakan syarat

77. Pembatalan akreditasi

BAHAGIAN IX

PENILAIAN KELAYAKAN LAIN

78. Permohonan bagi penilaian setara

79. Penilaian

BAHAGIAN X

AUDIT INSTITUSI

80. Audit institusi

BAHAGIAN XI

DAFTAR KELAYAKAN MALAYSIA

81. Daftar Kelayakan Malaysia

BAHAGIAN XTI

RAYUAN

82. Rayuan

83. Kuasa Menteri atau Jawatankuasa Rayuan mengenai rayuan

84. Keputusan Menteri atau Jawatankuasa Rayuan mengenai rayuan

BAHAGIAN XIII

PENGUATKUASAAN DAN PENYIASATAN

85. Pegawai diberi kuasa

86. Kuasa pegawai diberi kuasa


-----

_Rang Undang-Undang_

Fasal

87. Kuasa pemeriksaan

88. Pengemukaan dokumen, dsb.

89. Penyitaan dokumen, dsb.

90. Permohonan bagi waran geledah

91. Kuasa Majistret untuk mengeluarkan waran geledah

92. Penggeledahan dan penyitaan tanpa waran

93. Pengemukaan kad kuasa

94. Tiada kos atau ganti rugi yang berbangkit daripada penyitaan boleh
didapatkan

BAHAGIAN XIV

KESALAHAN DAN PENALTI

95. Tafsiran

96. Pendaftaran pelajar bagi program yang didakwa diakredit

97. Larangan pengiklanan, dsb.

98. Kesalahan dan penalti yang berhubungan dengan kelayakan pendidikan
tinggi

99. Kesalahan dan penalti yang berhubungan dengan permohonan yang dibuat
di bawah Akta

100. Kesalahan dan penalti yang berhubungan dengan perakuan

101. Kesalahan yang berhubungan dengan pemeriksaan, penguatkuasaan dan
penyiasatan

BAHAGIAN XV

PELBAGAI

102. Pemulaan pendakwaan

103. Bidang kuasa Mahkamah Majistret Kelas Pertama

104. Kesalahan oleh pertubuhan perbadanan, dsb.

105. Pengkompaunan kesalahan

106. Penalti am

107. Penalti dalam hal kesalahan yang berterusan

108. Anggapan

109. Pekhidmat awam

110. Perlindungan daripada tindakan guaman dan prosiding undang-undang


-----

_Agensi Kelayakan Malaysia_

Fasal

111. Akta Periindungan Pihak Berkuasa Awam 1948

112. Obligasi kerahsiaan

113. Kuasa untuk mengecualikan

114. Kuasa untuk membuat peraturan-peraturan

BAHAGIAN XVI

PEMANSUHAN, KECUALIAN DAN PERALIHAN

115. Pemansuhan dan pembubaran

116. Pemindahan kuasa, dsb.

117. Pemindahmilikan harta

118. Kontrak sedia ada

119. Pemindahan wang dalam kumpulan wang

120. Keanggotaan Lembaga

121. Penerusan pegawai dan pekhidmat

122. Kecualian bagi perakuan dan daftar

123. Penerusan permohonan, dsb., yang belum selesai

124. Penerusan prosiding sivil dan jenayah

125. Sebutan dalam undang-undang atau dokumen mengenai Lembaga

126. Penerusan penggunaan nama

127. Pencegahan anomali

JADUAL


-----

RANG UNDANG-UNDANG

_b e r n a m a_

Suatu Akta untuk menubuhkan Agensi Kelayakan Malaysia sebagai
badan kebangsaan untuk melaksanakan Kerangka Kelayakan
Malaysia, untuk mengakredit program dan kelayakan pendidikan
tinggi, untuk mengawasi dan mengawal selia kualiti dan standard
pemberi pendidikan tinggi, untuk mengadakan dan menyenggarakan
Daftar Kelayakan Malaysia dan untuk mengadakan peruntukan
bagi perkara-perkara yang berkaitan dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Agensi Kelayakan
Malaysia 2007.

(2) Akta ini mula berkuat kuasa pada tarikh yang akan ditetapkan

oleh Menteri melalui pemberitahuan dalam _Warta,_ dan Menteri
boleh menetapkan tarikh-tarikh yang berlainan bagi permulaan
kuat kuasa peruntukan yang berlainan Akta ini.

**Tafsiran**

**2.** (1) Dalam Akta ini, melainkan jika konteksnya menghendaki
makna yang lain —

"Agensi" ertinya Agensi Kelayakan Malaysia yang ditubuhkan

di bawah seksyen 4;


-----

_Rang Undang-Undang_

"akreditasi" ertinya suatu pengiktirafan yang diberikan oleh

Agensi selepas memeriksa dan menilai —

_(a)_ sesuatu program atau kelayakan pendidikan tinggi; atau

_(b)_ sesuatu pemberi pendidikan tinggi di bawah Bab 4 atau

7 Bahagian VIII,

yang mengikut Kerangka;

"akreditasi sementara" ertinya akreditasi sementara yang diberikan

di bawah seksyen 39;

"audit institusi" ertinya penilaian sesuatu institusi, untuk

menentukan sama ada institusi itu mencapai misi dan matlamatnya,
untuk mengenal pasti kekukuhan dan bidang yang wajar diberi
perhatian dan untuk meningkatkan kualiti, yang dijalankan mengikut
peruntukan seksyen 80;

"badan peperiksaan atau pensijilan" ertinya mana-mana badan,

di dalam atau di luar Malaysia, yang dinyatakan oleh Menteri
melalui perintah yang disiarkan dalam _Warta,_ yang mengesahkan
bahawa seseorang pelajar telah mencapai hasil pembelajaran;

"badan profesional" ertinya mana-mana badan yang ditubuhkan

di bawah mana-mana undang-undang bertulis bagi maksud mengawal
selia suatu profesion dan kelayakannya atau mana-mana badan
lain yang diiktiraf oleh Kerajaan;

"beban akademik" ertinya ukuran kuantitatif aktiviti pembelajaran

yang termasuklah syarahan, tutorial, seminar, kerja amali, kerja
luar, pembelajaran sendiri dan peperiksaan untuk mencapai suatu
set hasil pembelajaran;

"Daftar" ertinya Daftar Kelayakan Malaysia yang diadakan dan

disenggarakan oleh Agensi di bawah seksyen 81;

"diploma" ertinya diploma yang dianugerahkan kepada

seseorang sesudah orang itu mencapai dengan jayanya suatu set
hasil pembelajaran yang dirancangkan supaya membawa kepada
penganugerahan diploma itu atau yang setaraf dengannya;

"diploma lanjutan" ertinya diploma lanjutan yang dianugerahkan

kepada seseorang sesudah orang itu mencapai dengan jayanya


-----

_Agensi Kelayakan Malaysia_

suatu set hasil pembelajaran yang dirancangkan supaya membawa
kepada penganugerahan diploma lanjutan itu atau yang setaraf
dengannya;

"hari yang ditetapkan" ertinya had Akta ini atau mana-mana

peruntukan Akta ini mula berkuat kuasa;

"hasil pembelajaran" ertinya standard yang hendak dicapai

melalui pendidikan atau program latihan kemahiran atau kelayakan
sebagaimana yang ditentukan oleh Kerangka;

"ijazah" ertinya ijazah yang dianugerahkan kepada seseorang

di peringkat Sarjana Muda, atau di peringkat Sarjana atau di
peringkat Kedoktoran sesudah orang itu mencapai dengan jayanya
suatu set hasil pembelajaran yang dirancangkan supaya membawa
kepada penganugerahan ijazah itu atau yang setaraf dengannya;

"kelayakan pendidikan tinggi" ertinya sijil, diploma, diploma

lanjutan atau ijazah atau yang setaraf dengannya dan termasuklah
mana-mana kelayakan lain yang ditentukan dalam Kerangka;

"Kerangka" ertinya Kerangka Kelayakan Malaysia yang disebut

di bawah seksyen 35;

"kredit" ertinya ukuran representatif untuk mencerminkan beban

akademik;

"Kumpulan Wang" ertinya Kumpulan Wang Agensi Kelayakan

Malaysia yang ditubuhkan di bawah seksyen 28;

"kursus pengajian" ertinya suatu kursus atau set kursus yang

berkaitan dan termasuklah kursus jangka pendek atau jangka
panjang yang membawa kepada penganugerahan suatu kelayakan
pendidikan tinggi;

"latihan kemahiran" ertinya aktiviti yang berasaskan kerja dan

berorientasikan industri yang bermatlamat untuk memberikan
pengetahuan, kemahiran dan sikap yang dikehendaki bagi pelaksanaan
sesuatu tugas atau kerja dengan berkesan dan cekap;

"Majlis" ertinya Majlis Agensi Kelayakan Malaysia yang

ditubuhkan di bawah seksyen 11;

"Menteri" ertinya Menteri yang dipertanggungkan dengan

tanggungjawab bagi pendidikan tinggi;


-----

_Rang Undang-Undang_

"pegawai diberi kuasa" ertinya seseorang pegawai yang diberi

kuasa oleh Menteri di bawah seksyen 85;

"pemberi pendidikan tinggi" ertinya sesuatu pertubuhan perbadanan,

organisasi atau kumpulan orang lain yang mengendalikan program
pendidikan tinggi atau latihan termasuk program latihan kemahiran
yang membawa kepada penganugerahan kelayakan pendidikan
tinggi atau yang menganugerahkan kelayakan pendidikan tinggi
dan termasuklah pemberi pendidikan tinggi awam atau swasta,
badan peperiksaan atau pensijilan atau wakil cawangannya;

"pemindahan kredit" ertinya pengiktirafan kredit yang diperoleh

dalam program diakredit bagi maksud memindahkan kepada
program diakredit yang lain;

"Pengerusi" ertinya Pengerusi Majlis yang dilantik di bawah

perenggan 11(2)(a);

"penyedia latihan kemahiran" ertinya sesuatu pertubuhan

perbadanan, organisasi atau kumpulan orang lain yang mengendalikan
program latihan kemahiran yang membawa kepada suatu kelayakan
pendidikan tinggi;

"program" ertinya apa-apa penyusunan sesuatu kursus

pengajian yang distrukturkan atau dirancang supaya mencapai
hasil pembelajaran yang membawa kepada penganugerahan suatu
kelayakan pendidikan tinggi;

"program atau kelayakan diakredit" ertinya program atau

kelayakan yang diakredit di bawah Bahagian VIII;

"program atau kelayakan luar negeri" ertinya suatu program

yang membawa kepada kelayakan yang dianugerahkan oleh
pemberi pendidikan tinggi luar negeri atau apa-apa kelayakan yang
dianugerahkan oleh pemberi pendidikan tinggi luar negeri;

"program pendidikan tinggi" ertinya program yang membawa

kepada suatu kelayakan pendidikan tinggi;

"sijil" ertinya sijil yang dianugerahkan kepada seseorang sesudah

orang itu mencapai dengan jayanya suatu set hasil pembelajaran
yang dirancangkan supaya membawa kepada penganugerahan sijil
itu atau yang setaraf dengannya;


-----

_Agensi Kelayakan Malaysia_

"swaakreditasi" ertinya suatu pengiktirafan rasmi yang diberikan

kepada pemberi pendidikan tinggi dalam bentuk perakuan yang
dikeluarkan oleh Agensi di bawah subseksyen 61(2);

"wakil cawangan badan peperiksaan atau pensijilan" ertinya

mana-mana badan yang ditubuhkan di bawah mana-mana undangundang bertulis bagi maksud mewakili sesuatu badan peperiksaan
atau pensijilan.

(2) Bagi mengelakkan keraguan, diisytiharkan bahawa apa-apa

akreditasi yang diberikan di bawah Akta ini tidak boleh ditafsirkan
sebagai suatu pengiktirafan program atau kelayakan pendidikan
tinggi, atau pemberi pendidikan tinggi, bagi maksud kelayakan
untuk menjalankan amalan sebagai seorang profesional dalam
mana-mana badan profesional.

**Undang-undang yang dipakai**

**3.** (1) Peruntukan Akta ini hendaklah menjadi tambahan kepada,
dan tidak mengurangkan, peruntukan mana-mana undang-undang
bertulis lain yang berhubungan dengan akreditasi program atau
kelayakan.

(2) Kecuali bagi program atau kelayakan profesional, sekiranya

terdapat apa-apa percanggahan atau ketidakselarasan antara
peruntukan Akta ini dengan peruntukan mana-mana undangundang bertulis lain mengenai akreditasi program atau kelayakan,
peruntukan Akta ini hendaklah terpakai dan peruntukan undangundang bertulis lain yang bercanggah atau tidak selaras itu
hendaklah, setakat yang percanggahan atau ketidakselarasan itu,
disifatkan digantikan.

BAHAGIAN II

AGENSI KELAYAKAN MALAYSIA

**Penubuhan Agensi**

**4.** (1) Suatu pertubuhan perbadanan dengan nama "Agensi
Kelayakan Malaysia" ditubuhkan yang kekal turun-temurun dan
mempunyai suatu meterai perbadanan.


-----

_Rang Undang-Undang_

(2) Agensi boleh membawa guaman dan dibawa guaman

terhadapnya atas nama perbadanannya.

**Meterai perbadanan**

**5.** (1) Meterai perbadanan Agensi hendaklah mempunyai suatu
tanda sebagaimana yang diluluskan oleh Agensi dan meterai itu
boleh dari semasa ke semasa dipecahkan, ditukar, diubah dan
dibuat baharu sebagaimana yang difikirkan patut oleh Agensi.

(2) Meterai perbadanan itu hendaklah disimpan dalam jagaan

Ketua Pegawai Eksekutif atau mana-mana orang lain yang diberi
kuasa oleh Ketua Pegawai Eksekutif, dan hendaklah disahkan
sama ada oleh Ketua Pegawai Eksekutif atau oleh mana-mana
orang lain yang diberi kuasa oleh Ketua Pegawai Eksekutif secara
bertulis.

(3) Segala surat ikatan, dokumen dan surat cara lain yang

berupa sebagai dimeteraikan dengan meterai perbadanan itu dan
disahkan mengikut subseksyen (2) hendaklah, sehingga dibuktikan
sebaliknya, disifatkan telah disempurnakan dengan sah.

(4) Apa-apa surat ikatan, dokumen dan surat cara lain yang, jika

disempurnakan oleh seseorang yang bukan pertubuhan perbadanan,
tidak dikehendaki supaya dimeteraikan boleh disempurnakan
mengikut cara yang serupa oleh seorang pekerja Agensi yang
diberi kuasa bagi maksud itu.

(5) Meterai perbadanan bagi Agensi hendaklah diberi pengiktirafan

**rasmi dan kehakiman.**

**Fungsi Agensi**

**6. (1) Agensi hendaklah melaksanakan dasar dan garis panduan**
sebagaimana yang dinyatakan oleh Majlis.


(2) Tanpa menjejaskan keluasan subseksyen (1), Agensi hendaklah

mempunyai fungsi yang berikut:

_(a)_ untuk melaksanakan dan mengemaskinikan Kerangka;

_(b)_ untuk mengakreditkan program, kelayakan dan pemberi

pendidikan tinggi;


-----

_Agensi Kelayakan Malaysia_

_(c)_ untuk menjalankan audit institusi dan mengkaji semula

program, kelayakan dan pemberi pendidikan tinggi;

_(d)_ untuk mengadakan dan menyenggarakan suatu daftar

untuk mendaftarkan program, kelayakan dan pemberi
pendidikan tinggi;

_(e)_ untuk menjalankan kursus, program latihan dan menyediakan

khidmat perundingan dan nasihat yang berhubungan
dengan jaminan kualiti;

_(f)_ untuk mewujudkan dan mengekalkan hubungan dan kerjasama

dengan badan jaminan kualiti dan akreditasi dalam
pendidikan tinggi di dalam dan di luar Malaysia;

_(g)_ untuk bertindak sebagai pusat rujukan kelayakan tentang

akreditasi program, kelayakan dan pemberi pendidikan
tinggi;

_(h)_ untuk menasihati Menteri tentang apa-apa perkara yang

berhubungan dengan jaminan kualiti dalam pendidikan
tinggi; dan


_(i)_ untuk melakukan semua perkara yang semunasabahnya

perlu bagi pelaksanaan fungsinya di bawah Akta ini.

**Kuasa Agensi**

**7. (1) Agensi hendaklah mempunyai kuasa untuk melakukan semua**
perkara yang suai manfaat atau munasabah bagi dan bersampingan
dengan penjalanan fungsinya.

(2) Kuasa Agensi hendaklah termasuk kuasa—

_(a)_ untuk membuat kontrak;

_(b)_ untuk memperoleh, membeli, mengambil, memegang dan

menikmati tiap-tiap jenis harta alih dan harta tak alih;

_(c)_ untuk memindahkan, menyerahhakkan, menyerahkan

balik, memulangkan, menggadaikan, menggadai janji,
mendemis, menyerahhakkan semula, memindahkan
hakmilik atau selainnya melupuskan, atau membuat


-----

_Rang Undang-Undang_

urusan mengenai apa-apa harta alih atau tak alih dan
apa-apa kepentingan dalam apa-apa harta alih atau tak
alih, yang terletak hak pada Agensi;

_(d)_ untuk mengusahakan, menyelaraskan atau mentauliahkan

mana-mana orang untuk mengusahakan atau menyelaraskan
aktiviti yang berhubungan dengan penyelidikan dan
pembangunan dalam perkara yang berhubungan dengan
jaminan kualiti;


_(e)_ untuk mengenakan fi atau apa-apa caj lain sebagaimana

yang disifatkannya patut bagi perkhidmatannya yang
berhubungan dengan peperiksaan, penaksiran, audit,
penyeliaan, akreditasi sementara, akreditasi, penilaian,
atau apa-apa perkhidmatan lain yang diberikan oleh
Agensi;

_(f)_ untuk memungut atau menerima wang bagi perkhidmatan

yang diberikan oleh Agensi;

_(g)_ untuk membuat rundingan, perjanjian atau perkiraan

sebagaimana yang disifatkannya patut bagi menunaikan
fungsinya;

_(h)_ untuk melantik pegawai, ejen, pekhidmat dan perunding

bagi perkhidmatan tetap, sementara atau khas sebagaimana
yang difikirkannya patut dan munasabah dari semasa
ke semasa dan menentukan kewajipan, kuasa dan terma
perkhidmatan mereka; dan


_(i)_ untuk melakukan semua perkara yang semunasabahnya

perlu bagi pelaksanaan kewajipannya di bawah Akta
ini.

(3) Ketua Pegawai Eksekutif hendaklah melaksanakan fungsi

dan menjalankan kuasa Agensi, dan fungsi dan kuasa yang
dilaksanakan dan dijalankan itu hendaklah atas nama Agensi.

**Arahan oleh Menteri**

**8. (1) Agensi adalah bertanggungjawab kepada Menteri.**

(2) Menteri boleh memberi Agensi arahan yang bersifat am yang

selaras dengan peruntukan Akta ini yang berhubungan dengan


-----

# Agensi Kelayakan Malaysia
 pelaksanaan fungsi dan kuasa Agensi dan Agensi hendaklah melaksanakan arahan itu.

 Jawatankuasa akreditasi
 9. (1) Agensi hendaklah dari semasa ke semasa menubuhkan jawatankuasa akreditasi bagi maksud—

 (a) menerima laporan dan syor audit institusi mengenai
 permohonan yang dibuat untuk akreditasi sementara di bawah Bahagian VII atau akreditasi program atau kelayakan di bawah Bahagian VIII daripada jawatankuasa audit institusi yang ditubuhkan di bawah seksyen 80;

 (b) menilai dan menganalisis laporan akreditasi sementara
 atau laporan akreditasi program atau kelayakan; dan

 (c) memberikan, menolak atau membatalkan akreditasi
 sementara atau akreditasi program atau kelayakan.


# (2) Agensi boleh memilih mana-mana orang yang disifatkan
 layak dan sesuai oleh Agensi untuk menjadi pengerusi sesuatu jawatankuasa.

 (3) Agensi boleh melantik mana-mana orang untuk menjadi
 anggota sesuatu jawatankuasa.

 (4) Seseorang anggota jawatankuasa hendaklah memegang
 jawatan mengikut apa-apa terma dan syarat sebagaimana yang dinyatakan dalam surat pelantikannya.

 (5) Agensi boleh membatalkan pelantikan mana-mana anggota
 suatu jawatankuasa tanpa memberikan apa-apa sebab bagi pembatalan
 itu.
 (6) Seseorang anggota jawatankuasa boleh, pada bila-bila masa,
 meletakkan jawatan dengan memberikan notis secara bertulis kepada pengerusi jawatankuasa itu.

 (7) Agensi boleh, pada bila-bila masa, tidak meneruskan
 penubuhan atau mengubah keanggotaan sesuatu jawatankuasa.


-----

_Rang Undang-Undang_

(8) Sesuatu jawatankuasa boleh mengawal selia tatacaranya

sendiri.

(9) Sesuatu jawatankuasa hendaklah tertakluk kepada, dan

bertindak mengikut, apa-apa arahan yang diberikan kepadanya
oleh Agensi.

(10) Mesyuarat sesuatu jawatankuasa hendaklah diadakan pada

bila-bila masa dan di mana-mana tempat yang ditentukan oleh
pengerusi jawatankuasa itu.

(11) Sesuatu jawatankuasa boleh mengundang mana-mana

orang untuk menghadiri mana-mana mesyuaratnya bagi maksud
menasihati jawatankuasa itu mengenai apa-apa perkara yang sedang
dibincangkan tetapi orang itu tidak berhak untuk mengundi pada
mesyuarat itu.

(12) Anggota sesuatu jawatankuasa dan mana-mana orang

yang diundang di bawah subseksyen (11) hendaklah dibayar
apa-apa elaun dan perbelanjaan lain daripada Kumpulan Wang
sebagaimana yang ditentukan oleh Agensi selepas berunding
dengan Menteri.

(13) Seksyen ini tidak terpakai bagi apa-apa program atau

kelayakan profesional yang disebut dalam Bab 2 Bahagian
VIII.

**Penyata, laporan, akaun dan maklumat**

**10.** (1) Agensi hendaklah memberi kepada Menteri, dan manamana agensi awam sebagaimana yang diarahkan oleh Menteri,
apa-apa penyata, laporan, akaun dan maklumat mengenai harta
dan aktivitinya sebagaimana yang dikehendaki atau diarahkan
oleh Menteri.

(2) Penyata, laporan, akaun dan maklumat itu hendaklah dalam

apa-apa bentuk dan hendaklah mengandungi apa-apa maklumat
yang berhubungan dengan prosiding dan dasar Agensi dan apaapa perkara lain sebagaimana yang dinyatakan oleh Menteri dari
semasa ke semasa.


-----

_Agensi Relayakan Malaysia_

BAHAGIAN III

MAJLIS AGENSI KELAYAKAN MALAYSIA

# Majlis Agensi Kelayakan Malaysia
 11.  (1) Suatu majlis yang dikenali sebagai Majlis Agensi Kelayakan Malaysia ditubuhkan bagi maksud Akta ini.
 (2) Majlis hendaklah terdiri daripada anggota yang berikut yang,
 dengan pengecualian anggota di bawah perenggan (b) hingga (g), hendaklah dilantik oleh Menteri:
 (a) Pengerusi;
 (b) Ketua Pegawai Eksekutif;
 (c) Ketua Setiausaha Kementerian Pengajian Tinggi atau
 wakilnya;
 (d) Ketua Setiausaha Kementerian Pelajaran atau wakilnya;
 (e) Ketua Setiausaha Kementerian Sumber Manusia atau
 wakilnya;
 (f) Ketua Pengarah Jabatan Perkhidmatan Awam atau
 wakilnya;
 (g) Ketua Pengarah Jabatan Pengurusan Pendidikan Tinggi
 atau wakilnya;
 (h) seorang wakil pemberi pendidikan tinggi awam;
 (i) seorang wakil pemberi pendidikan tinggi swasta; dan
 (j) lapan orang anggota lain yang, pada pendapat Menteri,
 mempunyai pengetahuan khas, pengalaman dan profesionalisme dalam perkara yang berhubungan dengan pendidikan tinggi atau pekerjaan, sekurang- kurangnya dua orang daripadanya hendaklah daripada badan profesional.
 (3) Peruntukan Jadual hendaklah terpakai bagi Majlis.


# (4) Menteri boleh meminda peruntukan dalam Jadual melalui
 perintah yang disiarkan dalam Warta.


-----

_Rang Undang-Undang_

**Fungsi Majlis**

**12. (1) Fungsi Majlis adalah—**


_(a)_ untuk meluluskan rancangan dan dasar bagi pengurusan

Agensi;

_(b)_ untuk meluluskan apa-apa pindaan atau pengemaskinian

Kerangka;

_(c)_ untuk meluluskan dasar dan garis panduan yang berhubungan

dengan akreditasi program, kelayakan atau pemberi
pendidikan tinggi atau audit institusi;

_(d)_ untuk meluluskan apa-apa perkara yang berhubungan dengan

fungsi, kuasa, kewajipan, saraan, elaun, honorarium,
faedah dan tatakelakuan pegawai, pekerja, ejen dan pakar
perunding Agensi;

_(e)_ untuk menerima dan mengawasi laporan, penyata, pernyataan

dan apa-apa maklumat lain yang berhubungan dengan
akreditasi, audit institusi dan penilaian; dan


_(f)_ untuk melakukan semua perkara yang semunasabahnya

perlu bagi pelaksanaan fungsinya di bawah Akta ini.

(2) Majlis boleh memberi Ketua Pegawai Eksekutif arahan

khusus yang selaras dengan peruntukan Akta ini berkenaan dengan
kuasa dan fungsi Agensi dan arahan itu tidak boleh tidak selaras
dengan arahan am Menteri di bawah seksyen 8, dan Ketua Pegawai
Eksekutif hendaklah melaksanakan arahan itu.

**Penjalanan sementara fungsi Pengerusi**

**13.** Menteri boleh melantik secara sementara mana-mana anggota
Majlis, selain Ketua Pegawai Eksekutif, untuk bertindak sebagai
Pengerusi selama tempoh apabila—

_(a)_ jawatan Pengerusi kosong;


_(b)_ Pengerusi tidak hadir bertugas atau tidak ada di Malaysia;

atau


-----

_Agensi Kelayakan Malaysia_

_(c) Pengerusi, kerana apa-apa sebab lain, tidak berupaya_

melaksanakan kewajipan jawatannya.

**Tempoh jawatan**

**14.** (1) Tertakluk kepada apa-apa syarat sebagaimana yang dinyatakan
dalam surat cara pelantikannya, Pengerusi yang dilantik di bawah
perenggan 11(2)(a) dan tiap-tiap anggota Majlis yang dilantik
di bawah perenggan 11 (2)(i) dan (j) hendaklah memegang jawatan
selama tempoh tidak melebihi tiga tahun.

(2) Pengerusi yang dilantik di bawah perenggan 11(2)(a) dan

tiap-tiap anggota Majlis yang dilantik di bawah perenggan 11 (2)(i)
dan _(j)_ adalah layak untuk dilantik semula tetapi tiada anggota
boleh memegang jawatan selama lebih daripada dua tempoh
berturut-turut.

**Elaun**

**15.** Pengerusi dan semua anggota lain Majlis, selain Ketua Pegawai
Eksekutif, hendaklah dibayar apa-apa elaun pada apa-apa kadar
sebagaimana yang ditentukan oleh Menteri selepas berunding
dengan Menteri Kewangan.

**Pembatalan pelantikan dan peletakan jawatan**

**16.** (1) Menteri boleh pada bila-bila masa membatalkan pelantikan
mana-mana anggota Majlis, selain anggota yang dilantik di bawah
perenggan 11(2)(b) hingga (g), tanpa memberikan apa-apa sebab
bagi pembatalan itu.

(2) Seseorang anggota Majlis boleh pada bila-bila masa

meletakkan jawatannya dengan memberikan notis secara bertulis
kepada Menteri.

**Pengosongan jawatan**

**17. ( 1 ) Jawatan Pengerusi atau seseorang anggota Majlis, selain**
anggota yang dilantik di bawah perenggan 11(2)(b) hingga (g),
hendaklah menjadi kosong—

_(a) jika dia mati;_


-----

_Rang Undang-Undang_

_(b)_ jika telah dibuktikan terhadapnya, atau dia telah disabitkan

atas, suatu pertuduhan berkenaan dengan—


(i) suatu kesalahan yang melibatkan fraud, kecurangan

atau keburukan akhlak;


(ii) suatu kesalahan di bawah mana-mana undang-undang

yang berhubungan dengan rasuah; atau

(iii) apa-apa kesalahan lain yang boleh dihukum dengan

pemenjaraan, sama ada pemenjaraan sahaja atau
sebagai tambahan kepada atau sebagai ganti denda,
selama lebih daripada dua tahun;


_(c)_ jika kelakuannya, sama ada yang berkaitan dengan tugasnya

sebagai anggota Majlis atau selainnya, ialah kelakuan
yang memburukkan nama Majlis;

_(d)_ jika dia menjadi bankrap;

_(e)_ jika dia tidak sempurna akal atau selainnya tidak berupaya

menunaikan kewajipannya;

_(f)_ dalam hal Pengerusi, jika dia tidak menghadiri sesuatu

mesyuarat Majlis tanpa kebenaran Menteri;

_(g)_ dalam hal seorang anggota Majlis, jika dia tidak menghadiri

mesyuarat Majlis tiga kali berturut-turut tanpa kebenaran
secara bertulis Pengerusi;

_(h) jika pelantikannya dibatalkan oleh Menteri; atau_

_(i) jika peletakan jawatannya diterima oleh Menteri._

**Pengisian kekosongan**

**18. Jika seseorang terhenti menjadi anggota Majlis, Menteri boleh**
melantik seorang lain untuk mengisi kekosongan itu.


-----

_Agensi Kelayakan Malaysia_

**Setiausaha**

**19.** Agensi, dengan persetujuan Majlis, hendaklah melantik
seorang setiausaha kepada Majlis.

**Jawatankuasa**

**20.** (1) Majlis boleh menubuhkan apa-apa jawatankuasa yang
difikirkannya perlu atau suai manfaat untuk membantunya dalam
melaksanakan fungsinya.

(2) Peruntukan subseksyen 9(2) hingga (12) hendaklah terpakai

mengikut cara yang sama kepada jawatankuasa yang ditubuhkan
di bawah subseksyen (1).

BAHAGIAN IV


PERUNTUKAN YANG BERHUBUNGAN DENGAN

PEGAWAI DAN PEKERJA

**Pelantikan Ketua Pegawai Eksekutif**

**21.** (1) Menteri hendaklah melantik seorang Ketua Pegawai
Eksekutif Agensi atas apa-apa terma dan syarat sebagaimana yang
ditentukan oleh Menteri.

(2) Ketua Pegawai Eksekutif hendaklah bertanggungjawab bagi

keseluruhan pentadbiran dan pengurusan fungsi dan hal ehwal
hari ke hari Agensi.


(3) Ketua Pegawai Eksekutif hendaklah mempunyai kawalan

am ke atas pegawai dan pekerja Agensi.

(4) Ketua Pegawai Eksekutif hendaklah melaksanakan apa-apa

kewajipan tambahan sebagaimana yang diarahkan oleh Menteri
dari semasa ke semasa.

(5) Dalam menunaikan kewajipannya, Ketua Pegawai Eksekutif

hendaklah bertindak di bawah kuasa dan arahan am Majlis.

(6) Menteri boleh melantik apa-apa bilangan Timbalan Ketua

Pegawai Eksekutif, untuk membantu Ketua Pegawai Eksekutif


-----

# Rang Undang-Undang
 dalam pelaksanaan fungsinya dan penjalanan kuasanya di bawah Akta ini.
 (7) Jika atas apa-apa sebab Ketua Pegawai Eksekutif tidak
 berupaya melaksanakan fungsi atau kewajipan jawatannya, salah seorang daripada Timbalan Ketua Pegawai Eksekutif hendaklah melaksanakan fungsi atau kewajipan Ketua Pegawai Eksekutif.

 Pelantikan pekerja
 22. Agensi, dengan persetujuan Majlis, boleh dari semasa ke semasa melantik dan mengambil kerja apa-apa bilangan pekerja sebagaimana yang disifatkan perlu oleh Agensi dan atas apa-apa terma sebagaimana yang didapatinya sesuai bagi menjalankan maksud Akta ini.

 Syarat perkhidmatan
 23. Agensi boleh, dengan kelulusan Majlis, menentukan syarat- syarat perkhidmatan pekerjanya.

 Pinjaman, biasiswa dan wang pendahuluan
 24. Agensi boleh memberikan pinjaman, biasiswa dan wang pendahuluan kepada pekerjanya bagi apa-apa maksud dan atas apa-apa terma sebagaimana yang ditentukan oleh Agensi.

 Pembayaran faedah persaraan, dsb.
 25. Agensi boleh membuat perkiraan bagi pembayaran kepada pekerjanya dan orang tanggungan mereka apa-apa faedah persaraan, ganjaran dan elaun lain sebagaimana yang ditentukan oleh Agensi.

 Pemakaian Akta Badan-Badan Berkanun (Tatatertib dan Surcaj) 2000
 26.  Akta Badan-Badan Berkanun (Tatatertib dan Surcaj) 2000
 [Akta 605] hendaklah terpakai bagi Agensi.


-----

_Agensi Kelayakan Malaysia_

**Agensi boleh menerima pakai peraturan-peraturan, dsb.**

**27.** Agensi boleh, dengan kelulusan Menteri, menerima pakai
dengan apa-apa ubah suaian sebagaimana yang difikirkannya
patut apa-apa peraturan-peraturan, kaedah-kaedah, dasar, surat
pekeliling dan arahan yang diperbuat atau dikeluarkan oleh
Kerajaan Persekutuan.

BAHAGIAN V

PERUNTUKAN KEWANGAN

**Kumpulan Wang Agensi Kelayakan Malaysia**

**28. ( 1 ) Suatu kumpulan wang yang dikenali sebagai "Kumpulan**
Wang Agensi Kelayakan Malaysia" ditubuhkan dan hendaklah
ditadbirkan dan dikawal oleh Agensi.

(2) Kumpulan Wang hendaklah terdiri daripada—

_(a)_ apa-apa wang yang diperuntukkan oleh Parlimen dari

semasa ke semasa bagi maksud Akta ini;

_(b)_ semua wang yang diperoleh daripada peperiksaan,

penaksiran, audit, pengawasan, akreditasi sementara,
akreditasi, penilaian atau apa-apa perkhidmatan lain
yang diberikan oleh Agensi;

_(c)_ semua wang yang diperoleh sebagai pendapatan daripada

pelaburan oleh Agensi;

_(d)_ semua wang yang diperoleh daripada penjualan, pelupusan,

pemajakan atau penyewaan, atau apa-apa urus niaga lain,
apa-apa harta, gadai janji, gadaian atau debentur yang
terletak hak pada atau yang diperoleh oleh Agensi;

_(e)_ semua wang yang diperoleh daripada perkhidmatan

perundingan dan nasihat dan apa-apa perkhidmatan lain
yang diberikan oleh Agensi;

_(f)_ wang yang dipinjam oleh Agensi di bawah seksyen 32;

_(g)_ semua wang lain yang diterima secara sah oleh Agensi;

dan


-----

_Rang Undang-Undang_

_(h)_ semua wang dan harta lain yang dengan apa-apa cara

menjadi kena dibayar kepada atau terletak hak pada Agensi
berkenaan dengan apa-apa perkara yang bersampingan
dengan fungsi dan kuasanya.

**Perbelanjaan yang hendaklah dipertanggungkan pada Kumpulan**
**Wang**

**29. Kumpulan Wang hendaklah dibelanjakan bagi maksud yang**
berikut:


_(a)_ membayar apa-apa perbelanjaan yang dilakukan secara

sah oleh Agensi;

_(b)_ membayar saraan, elaun dan perbelanjaan lain anggota

Majlis, anggota jawatankuasa, pegawai dan pekerja Agensi,
termasuk pemberian pinjaman dan wang pendahuluan,
elaun persaraan, faedah persaraan dan ganjaran;

_(c)_ membayar apa-apa belanja, kos atau perbelanjaan lain

berhubung dengan perolehan barang dan perkhidmatan,
termasuk pengambilan perunding, fi dan kos guaman serta
fi dan kos lain, yang dilakukan atau diterima dengan
sepatutnya oleh Agensi dalam pelaksanaan fungsinya
dan penjalanan kuasanya di bawah Akta ini;

_(d)_ membayar apa-apa belanja, kos atau perbelanjaan lain

yang dilakukan atau diterima dengan sepatutnya oleh
Agensi dalam pelaksanaan fungsinya atau penjalanan
kuasanya di bawah Akta ini;

_(e)_ membeli atau menyewa kelengkapan, mesin dan apa-apa

bahan lain, memperoleh tanah dan mendirikan bangunan,
dan menjalankan apa-apa kerja dan pengusahaan lain
dalam pelaksanaan fungsinya atau penjalanan kuasanya
di bawah Akta ini;

_(f)_ membayar balik wang yang dipinjam di bawah seksyen 32

dan bunga yang kena dibayar atas wang yang dipinjam
itu;

_(g)_ memberikan pinjaman, biasiswa dan wang pendahuluan

kepada pekerjanya di bawah seksyen 24; dan


-----

_Agensi Kelayakan Malaysia_

_(h) secara amnya, membayar apa-apa belanja bagi melaksanakan_

peruntukan Akta ini.

**Pemeliharaan Kumpulan Wang**

**30.** Menjadi kewajipan Agensi untuk memelihara Kumpulan
Wang dengan melaksanakan fungsinya dan menjalankan kuasanya
di bawah Akta ini dengan sedemikian cara supaya dapat dipastikan
bahawa jumlah hasil Agensi mencukupi untuk membayar semua
jumlah wang yang boleh dipertanggungkan dengan sepatutnya
pada akaun hasilnya termasuk susut nilai dan bunga atas modal,
dari setahun ke setahun.

Perbelanjaan dan penyediaan anggaran

31. (1) Perbelanjaan Agensi setakat apa-apa amaun yang dibenarkan
oleh Menteri bagi mana-mana satu tahun hendaklah dibayar
daripada Kumpulan Wang.

(2) Sebelum permulaan bulan Jun setiap tahun, Agensi hendaklah

mengemukakan suatu anggaran perbelanjaannya kepada Menteri,
termasuk perbelanjaan bagi program penyelidikan dan pembangunan,
bagi tahun yang berikutnya dalam apa-apa bentuk dan mengandungi
apa-apa butir sebagaimana yang diarahkan oleh Menteri.


(3) Menteri hendaklah, sebelum permulaan tahun yang berikutnya,

memberitahu Agensi amaun yang dibenarkan bagi perbelanjaan
secara amnya atau amaun yang dibenarkan bagi setiap jenis
perbelanjaan berdasarkan anggaran yang disediakan di bawah
subseksyen (2).

(4) Agensi boleh, pada bila-bila masa, mengemukakan suatu

anggaran tambahan perbelanjaannya bagi mana-mana satu tahun
kepada Menteri dan Menteri boleh membenarkan keseluruhan
atau mana-mana bahagian daripada perbelanjaan tambahan itu
yang termasuk dalam anggaran tambahan itu.

**Kuasa** **untuk meminjam**

**32.** Agensi boleh, dari semasa ke semasa, meminjam dalam
apa-apa bentuk dan pada apa-apa kadar bunga dan bagi apaapa tempoh dan atas apa-apa terma tentang masa dan kaedah


-----

_Rang Undang-Undang_

pembayaran balik dan selainnya, sebagaimana yang diluluskan
oleh Menteri dengan persetujuan Menteri Kewangan, apa-apa
wang yang dikehendaki oleh Agensi bagi memenuhi mana-mana
obligasinya atau menunaikan apa-apa kewajipannya.

**Pelaburan**

**33.** Wang Agensi hendaklah, setakat yang wang itu tidak diperlukan
untuk dibelanjakan dengan segera oleh Agensi di bawah Akta ini,
dilaburkan mengikut apa-apa cara yang diluluskan oleh Menteri
dengan persetujuan Menteri Kewangan.

**Akaun dan laporan**

**34.** (1) Agensi hendaklah menyebabkan supaya disimpan akaun
yang sepatutnya bagi Kumpulan Wang dan laporan yang sepatutnya
mengenai aktivitinya dan hendaklah, secepat yang dapat dilaksanakan
selepas berakhirnya setiap tahun kewangan, menyebabkan supaya
disediakan bagi tahun kewangan itu —

_(a)_ suatu penyata akaun Agensi yang hendaklah mengandungi

suatu kunci kira-kira dan akaun pendapatan dan
perbelanjaan; dan

_(b)_ suatu pernyataan mengenai aktivitinya.


(2) Agensi hendaklah dengan seberapa segera yang mungkin

menghantar suatu salinan penyata akaun yang diperakui oleh
juruaudit dan suatu salinan laporan juruaudit kepada Menteri yang
hendaklah menyebabkannya dibentangkan di hadapan kedua-dua
Majlis Parlimen.

(3) Akta Badan Berkanun (Akaun dan Laporan Tahunan) 1980

_[Akta 240] hendaklah terpakai bagi Agensi._

BAHAGIAN VI

KERANGKA KELAYAKAN MALAYSIA

**Kerangka**

35. (1) Agensi adalah bertanggungjawab untuk melaksanakan
suatu Kerangka kebangsaan yang hendaklah dikenali sebagai


-----

_Agensi Kelayakan Malaysia_

"Kerangka Kelayakan Malaysia", yang terdiri daripada kelayakan,
program dan pemberi pendidikan tinggi yang berasaskan suatu set
kriteria dan standard, termasuk hasil pembelajaran yang dicapai
dan kredit yang berasaskan beban akademik pelajar.

(2) Tertakluk kepada subseksyen (4), Agensi boleh bagi maksud

subseksyen (1) dari semasa ke semasa, meminda Kerangka dan
boleh berusaha sama, bekerjasama dan menyelaras dengan manamana orang, termasuk agensi kerajaan, pemberi pendidikan tinggi,
pelajar, kakitangan akademik, badan jaminan kualiti dan akreditasi,
badan peperiksaan atau pensijilan dan majikan dan dalam hal
program profesional, kelayakan profesional dan pemberi pendidikan
tinggi, Kerangka hendaklah dipinda mengikut kriteria dan standard
yang ditetapkan oleh badan profesional yang berkenaan.

(3) Bahagian Kerangka yang dipinda di bawah subseksyen

(2) tidak boleh dilaksanakan melainkan jika kelulusan Majlis

diperoleh.

(4) Menteri boleh mengarahkan mana-mana bahagian Kerangka

tidak boleh dipinda atau diubah.


**Objektif Kerangka**

**36.  Objektif Kerangka termasuklah yang berikut:**

_(a)_ untuk menjamin standard kelayakan dan memperkukuh

dasar tentang jaminan kualiti;

_(b)_ untuk menggalakkan ketepatan atau keselarasan tatanama

kelayakan;


_(c)_ untuk mengadakan mekanisme bagi kemajuan atau hubung

kait antara kelayakan, termasuk kelayakan bukan ijazah
dan ijazah;

_(d)_ untuk menggalakkan usaha sama antara pemberi pendidikan

tinggi dan penyedia latihan kemahiran sektor awam dan
swasta;

_(e)_ untuk menggalakkan pariti penghargaan antara kelayakan

akademik, profesional, teknikal, vokasional dan
kemahiran;


-----

_Rang Undang-Undang_

_(f)_ untuk mewujudkan suatu sistem kredit untuk memudahkan

pengumpulan dan pemindahan kredit yang boleh diterima
di dalam dan di luar Malaysia;

_(g)_ untuk mengadakan maklumat awam yang jelas dan mudah

dicapai tentang program atau kelayakan dalam pendidikan
tinggi;


_(h)_ untuk menggalakkan jika berkenaan, pengenalan kelayakan

dalam bentuk yang memudahkan penilaiannya oleh
mana-mana orang, termasuk agensi kerajaan, pemberi
pendidikan tinggi, pelajar, kakitangan akademik, badan
jaminan kualiti dan akreditasi, badan profesional, badan
peperiksaan dan majikan; dan

_(i) untuk menyatakan dengan jelas hubungan dengan kelayakan_

dari luar Malaysia.

**Pematuhan Kerangka**

**37. (1) Tiada program atau kelayakan boleh diakredit melainkan**
jika program atau kelayakan itu mematuhi Kerangka.

(2) Semua pemberi pendidikan tinggi yang menjalankan program

diakredit atau yang menganugerahkan kelayakan diakredit hendaklah
mematuhi Kerangka.

(3) Agensi atau, dalam hal program profesional, kelayakan

profesional atau pemberi pendidikan tinggi, badan profesional
yang berkenaan, boleh mengarahkan bahawa Kerangka atau manamana bahagian Kerangka tidak terpakai bagi mana-mana program,
kelayakan atau pemberi pendidikan tinggi tertakluk kepada apaapa terma dan syarat sebagaimana yang disifatkannya patut.

BAHAGIAN VII

AKREDITASI SEMENTARA

**Permohonan bagi akreditasi sementara**

**38. (1) Sesuatu permohonan oleh pemberi pendidikan tinggi,**
selain pemberi pendidikan tinggi yang disebut di bawah Bab 4


-----

_Agensi Kelayakan Malaysia_

Bahagian VIII, bagi akreditasi sementara program atau kelayakannya
hendaklah dibuat kepada Agensi mengikut apa-apa bentuk dan
cara yang ditetapkan.

(2) Tiap-tiap permohonan hendaklah disertakan dengan apa-apa

dokumen, maklumat dan fi yang ditetapkan.

(3) Bentuk, cara, dokumen dan fi yang dikehendaki di bawah

subseksyen (1) dan (2) boleh berbeza antara program atau kelayakan
yang berlainan.

(4) Pada bila-bila masa selepas menerima suatu permohonan

bagi akreditasi sementara dan sebelum memutuskannya, Agensi
boleh melalui notis bertulis menghendaki pemberi pendidikan
tinggi itu memberikan dokumen dan maklumat tambahan dalam
tempoh yang dinyatakan.

(5) Jika dokumen dan maklumat tambahan yang dikehendaki

di bawah subseksyen (4) tidak diberikan oleh pemberi pendidikan
tinggi dalam tempoh yang dinyatakan itu atau dalam apa-apa
tempoh lanjutan yang dibenarkan oleh Agensi, permohonan itu
hendaklah disifatkan ditarik balik dan tidak boleh diteruskan,
tanpa menjejaskan hak pemberi pendidikan tinggi itu untuk
mengemukakan permohonan baru.

**Kuasa untuk membenarkan atau menolak permohonan**

**39. (1) Selepas menimbangkan sesuatu permohonan di bawah**
subseksyen 38(1), Agensi boleh —

_(a)_ membenarkan permohonan itu dan mengeluarkan suatu

perakuan akreditasi sementara kepada pemberi pendidikan
tinggi itu selepas dibayar fi yang ditetapkan; atau

_(b)_ menolak permohonan itu, dengan menyatakan alasan bagi

penolakan itu.


(2) Agensi boleh mengeluarkan perakuan akreditasi sementara

yang berasingan bagi premis yang berlainan.

(3) Bagi maksud menimbangkan sesuatu permohonan di bawah

subseksyen 38(1), Agensi boleh menjalankan audit institusi.


-----

_Rang Undang-Undang_

**Perakuan akreditasi sementara**

**40. (1) Suatu perakuan akreditasi sementara yang dikeluarkan**
di bawah perenggan _39(1)(a)_ hendaklah sah bagi tempoh yang
dinyatakan oleh Agensi dalam perakuan dan boleh dilanjutkan
oleh Agensi selepas menerima suatu permohonan oleh pemberi
pendidikan tinggi.

(2) Perakuan akreditasi sementara itu hendaklah menyatakan

tempoh yang dalamnya pemberi pendidikan tinggi hendaklah
memohon bagi akreditasi dan jika berkenaan, hendaklah menyatakan
premis tempat program itu hendak dijalankan atau dimajukan.

(3) Dalam hal suatu program atau kelayakan luar negeri, Agensi

boleh menyatakan dalam perakuan akreditasi sementara itu bahawa
program atau kelayakan itu adalah setara dengan program atau
kelayakan dalam Kerangka.

(4) Pemberi pendidikan tinggi hendaklah menyebabkan suatu

salinan perakuan akreditasi sementara dipamerkan di tempat yang
mudah dilihat di dalam premis yang dinyatakan dalam perakuan
akreditasi sementara itu.


(5) Pemberi pendidikan tinggi hendaklah menyerahkan perakuan

akreditasi sementara kepada Agensi dalam masa tiga puluh hari
dari —

_(a)_ tarikh pembatalan perakuan di bawah seksyen 42; atau

_(b)_ tarikh penghentian program.

**Kuasa untuk mengenakan syarat**

**41.** Agensi boleh, pada masa atau pada bila-bila masa selepas
mengeluarkan suatu perakuan akreditasi sementara di bawah
perenggan 39(l)(a), mengenakan apa-apa syarat yang disifatkannya
perlu atau suai manfaat dan boleh mengubah, meminda atau
membatalkan mana-mana syarat itu atau mengenakan syarat baru
atau syarat tambahan dari semasa ke semasa.


-----

_Agensi Kelayakan Malaysia_

**Pembatalan akreditasi sementara**

**42.** (1) Tertakluk kepada peruntukan seksyen ini, Agensi boleh,
pada bila-bila masa, membatalkan perakuan akreditasi sementara
jika pemberi pendidikan tinggi telah melanggar mana-mana syarat
yang dilampirkan pada perakuan akreditasi sementara.

(2) Suatu notis bertulis mengenai niat untuk membatalkan

perakuan akreditasi sementara hendaklah disampaikan kepada
pemberi pendidikan tinggi dan notis itu hendaklah menyatakan
alasan bagi pembatalan itu.

(3) Pemberi pendidikan tinggi hendaklah diberi peluang untuk

membuat representasi bertulis dalam masa tiga puluh hari dari
tarikh penerimaan notis dalam subseksyen (2).

(4) Selepas tamat tempoh tiga puluh hari yang dinyatakan dalam

subseksyen (3) dan selepas menimbangkan apa-apa representasi
yang dibuat, Agensi hendaklah—

_(a)_ mengeluarkan amaran dan memberikan arahan supaya

pemberi pendidikan tinggi itu membetulkan keadaan
sehingga Agensi berpuas hati, dalam masa yang ditentukan;
atau

_(b)_ meneruskan dengan cadangan tindakan untuk membatalkan

perakuan akreditasi sementara itu.


(5) Jika pemberi pendidikan tinggi gagal untuk membetulkan

keadaan sebagaimana yang dikehendaki di bawah perenggan
_(4)(a), Agensi boleh meneruskan untuk membatalkan perakuan_
akreditasi sementara.

(6) Pembatalan perakuan akreditasi sementara tidaklah menghalang

pemberi pendidikan tinggi daripada mengemukakan permohonan
baru.

(7) Jika perakuan akreditasi sementara dibatalkan di bawah

seksyen ini, Agensi hendaklah memberikan notis kepada pihak
berkuasa atau badan profesional yang berkenaan memberitahu
tentang pembatalan itu termasuk apa-apa syor yang perlu.


-----

# Rang Undang-Undang
 Akreditasi sementara bagi program profesional atau kelayakan profesional

 43. Dalam hal akreditasi sementara sesuatu program profesional atau kelayakan profesional tempatan atau luar negeri, Agensi hendaklah bekerjasama dan membuat penyelarasan dengan badan profesional yang berkenaan bagi maksud—

 (a) menimbangkan sesuatu permohonan di bawah subseksyen
 38(1) dan membenarkan atau menolak pemberian permohonan di bawah seksyen 39;

 (b) menjalankan audit institusi di bawah subseksyen 39(3);

 (c) mengenakan syarat di bawah seksyen 41; dan


# (d) pembatalan perakuan akreditasi sementara di bawah
 seksyen 42.

 Akreditasi sementara bagi program latihan kemahiran atau kelayakan latihan kemahiran

 44. Dalam hal akreditasi sementara bagi sesuatu program latihan kemahiran atau kelayakan latihan kemahiran tempatan atau luar negeri, Agensi hendaklah bekerjasama dan membuat penyelarasan dengan Jabatan Pernbangunan Kemahiran bagi maksud—

 (a) menimbangkan suatu permohonan di bawah subseksyen
 38(1) dan membenarkan atau menolak pemberian permohonan di bawah seksyen 39;

 (b) menjalankan audit institusi di bawah subseksyen 39(3);

 (c) mengenakan syarat di bawah seksyen 41; dan

 (d) pembatalan perakuan akreditasi sementara di bawah
 seksyen 42.


-----

_Agensi Kelayakan Malaysia_

BAHAGIAN VIII

AKREDITASI

Bab 1

_Program dan kelayakan di bawah Kerangka Kelayakan_

_Malaysia_

**Permohonan bagi akreditasi**

**45.** (1) Sesuatu permohonan oleh pemberi pendidikan tinggi bagi
akreditasi program atau kelayakannya yang mematuhi Kerangka
selain program atau kelayakan di bawah Bab 2, 4 dan 5, hendaklah
dibuat kepada Agensi dalam tempoh yang dinyatakan dalam
perakuan akreditasi sementara mengikut apa-apa bentuk dan cara
yang ditetapkan.

(2) Tiap-tiap permohonan hendaklah disertakan dengan apa-apa

dokumen, maklumat dan fi yang ditetapkan.

(3) Bentuk, cara, dokumen dan fi yang dikehendaki di bawah

subseksyen (1) dan (2) boleh berbeza antara program atau kelayakan
yang berlainan.

(4) Pada bila-bila masa selepas menerima suatu permohonan

bagi akreditasi dan sebelum memutuskannya, Agensi boleh
melalui notis bertulis menghendaki pemberi pendidikan tinggi
itu memberikan dokumen dan maklumat tambahan dalam tempoh
yang ditetapkan.

(5) Jika dokumen dan maklumat tambahan yang dikehendaki

di bawah subseksyen (4) tidak diberikan oleh pemberi pendidikan
tinggi dalam tempoh yang ditetapkan atau dalam apa-apa tempoh
lanjutan sebagaimana yang dibenarkan oleh Agensi, permohonan
itu hendaklah disifatkan ditarik balik dan tidak boleh diteruskan
selanjutnya, tanpa menjejaskan hak pemberi pendidikan tinggi itu
untuk mengemukakan permohonan baru.

**Kuasa untuk membenarkan atau menolak akreditasi**

**46.** (1) Selepas menimbangkan suatu permohonan di bawah
subseksyen 45(1), Agensi boleh—

_(a)_ membenarkan permohonan itu dan mengeluarkan suatu

perakuan akreditasi kepada pemberi pendidikan tinggi
selepas dibayar fi yang ditetapkan; atau


-----

_Rang Undang-Undang_


_(b) menolak permohonan itu, dengan menyatakan alasan bagi_

penolakan itu.

(2) Apabila perakuan akreditasi di bawah perenggan (1)(a)

dikeluarkan, Agensi hendaklah memasukkan butir-butir perakuan
itu ke dalam Daftar.

(3) Bagi maksud menimbangkan sesuatu permohonan di bawah

subseksyen 45(1), Agensi boleh menjalankan audit institusi.

**Perakuan akreditasi**

**47.** (1) Perakuan akreditasi hendaklah menyatakan program dan
menjelaskan premis tempat program itu hendak dijalankan atau
dimajukan.

(2) Pemberi pendidikan tinggi hendaklah menyebabkan suatu

salinan perakuan akreditasi dipamerkan di tempat yang mudah dilihat
di dalam premis yang dinyatakan dalam perakuan akreditasi.

(3) Pemberi pendidikan tinggi hendaklah menyerahkan perakuan

akreditasi kepada Agensi dalam masa tiga puluh hari dari —

_(a)_ tarikh pembatalan perakuan di bawah seksyen 49; atau

_(b)_ tarikh penghentian program.

**Kuasa untuk mcngenakan syarat**

**48.** Agensi boleh, pada masa atau pada bila-bila masa selepas
mengeluarkan perakuan akreditasi di bawah perenggan 46(1)(a),
mengenakan apa-apa syarat yang disifatkannya perlu atau suai
manfaat dan boleh mengubah, meminda atau membatalkan manamana syarat itu atau mengenakan syarat baru atau tambahan dari
semasa ke semasa.

**Pembatalan akreditasi**

**49.  (1)  Tertakluk kepada peruntukan seksyen ini, Agensi boleh,**
pada bila-bila masa, membatalkan perakuan akreditasi yang


-----

_Agensi Kelayakan Malaysia_

dikeluarkan kepada sesuatu pemberi pendidikan tinggi di bawah
perenggan 46(l)(a) —

_(a)_ jika pemberi pendidikan tinggi itu telah gagal untuk

mematuhi Kerangka atau mana-mana bahagiannya;
atau

_(b)_ jika pemberi pendidikan tinggi itu telah melanggar

mana-mana syarat yang dilampirkan pada perakuan
akreditasi.

(2) Suatu notis bertulis mengenai niat untuk membatalkan

perakuan akreditasi hendaklah disampaikan kepada pemberi
pendidikan tinggi dan notis itu hendaklah menyatakan alasan bagi
pembatalan itu.

(3) Pemberi pendidikan tinggi hendaklah diberi peluang untuk

membuat representasi bertulis dalam masa tiga puluh hari dari
tarikh notis dalam subseksyen (2).

(4) Selepas tamat tempoh tiga puluh hari yang dinyatakan dalam

subseksyen (3) dan selepas menimbangkan apa-apa representasi
yang dibuat di bawah subseksyen itu, Agensi hendaklah —

_(a)_ mengeluarkan amaran dan memberikan arahan supaya

pemberi pendidikan tinggi itu membetulkan keadaan
sehingga Agensi berpuas hati dalam masa yang ditentukan;
atau

_(b)_ meneruskan dengan cadangan tindakan untuk membatalkan

perakuan itu.

(5) Jika pemberi pendidikan tinggi gagal untuk membetulkan

keadaan sebagaimana yang dikehendaki di bawah perenggan
_(4)(a), Agensi boleh meneruskan untuk membatalkan perakuan_
akreditasi itu.

(6) Jika perakuan akreditasi telah dibatalkan, Agensi hendaklah

memasukkan tarikh pembatalan ke dalam Daftar dan hendaklah
memberikan notis pembatalan itu kepada pihak berkuasa yang
berkenaan.

Bab 2

_Program profesional dan kelayakan profesional_

**Permohonan bagi akreditasi**

**50. (1) Sesuatu permohonan oleh pemberi pendidikan tinggi bagi**
pengakreditan program profesional atau kelayakan profesional


-----

_Rang Undang-Undang_

tempatan atau luar negerinya yang mematuhi Kerangka hendaklah
dibuat kepada Agensi dalam masa yang dinyatakan dalam perakuan
akreditasi sementara mengikut apa-apa bentuk dan cara yang
ditetapkan.

(2) Tiap-tiap permohonan hendaklah disertakan dengan apa-apa

dokumen, maklumat dan fi sebagaimana yang ditetapkan.


(3) Bentuk, cara, dokumen dan fi yang dikehendaki di bawah

subseksyen (1) dan (2) boleh berbeza antara program profesional
atau kelayakan profesional yang berlainan.

(4) Pada bila-bila masa selepas menerima suatu permohonan bagi

akreditasi dan sebelum memutuskannya, Agensi, setelah berunding
dengan Jawatankuasa Teknikal Bersama yang ditubuhkan di bawah
seksyen 51, boleh melalui notis bertulis menghendaki pemberi
pendidikan tinggi untuk memberikan dokumen dan maklumat
tambahan dalam tempoh yang dinyatakan.

(5) Jika dokumen dan maklumat tambahan yang dikehendaki

di bawah subseksyen (4) tidak diberikan oleh pemberi pendidikan
tinggi dalam tempoh yang dinyatakan itu atau dalam apa-apa
tempoh lanjutan yang dibenarkan oleh Agensi, permohonan itu
hendaklah disifatkan ditarik balik dan tidak boleh diteruskan
selanjutnya, tanpa menjejaskan hak pemberi pendidikan tinggi
itu untuk mengemukakan permohonan baru.

(6) Agensi hendaklah merujukkan permohonan di bawah seksyen

ini kepada Jawatankuasa Teknikal Bersama yang kemudiannya
hendaklah membuat syor kepada badan profesional yang berkenaan
di bawah subseksyen 52(1) bagi maksud akreditasi.

**Jawatankuasa Teknikal Bersama**

**51. (1) Suatu Jawatankuasa Teknikal Bersama yang terdiri daripada**
wakil badan profesional yang berkenaan, seorang pegawai Agensi
dan mana-mana orang yang didapati perlu oleh badan profesional
yang berkenaan hendaklah ditubuhkan oleh badan profesional
yang berkenaan itu bagi maksud—

_(a) menimbangkan sesuatu permohonan bagi akreditasi_

di bawah subseksyen 50(1);


-----

_Agensi Kelayakan Malaysia_

_(b)_ membuat syor untuk membenarkan atau menolak permohonan

akreditasi di bawah subseksyen 52(1);

_(c)_ membuat syor bagi mengenakan syarat di bawah seksyen

54;

_(d)_ membuat dan menjalankan audit institusi di bawah

subseksyen 52(3); dan

_(e)_ membuat syor bagi pembatalan akreditasi di bawah seksyen

55.


(2) Wakil badan profesional yang berkenaan dan pegawai Agensi

dalam Jawatankuasa Teknikal Bersama yang ditubuhkan di bawah
subseksyen (1) boleh berbeza antara program profesional atau
kelayakan profesional yang berlainan.

**Kuasa untuk membenarkan atau menolak akreditasi**

**52. (1)** Selepas menimbangkan syor Jawatankuasa Teknikal
Bersama di bawah seksyen 51, badan profesional yang berkenaan
boleh —

_(a)_ meluluskan pemberian akreditasi; atau

_(b)_ menolak pemberian akreditasi, dengan menyatakan alasan

bagi penolakan itu.


(2) Jika akreditasi diberikan di bawah perenggan (1)(a), Agensi

hendaklah mengeluarkan suatu perakuan akreditasi kepada pemberi
pendidikan tinggi selepas dibayar fi yang ditetapkan dan hendaklah
memasukkan butir-butir perakuan ke dalam Daftar.

(3) Bagi maksud menimbangkan sesuatu permohonan di bawah

subseksyen 50(1), mana-mana pegawai badan profesional itu dan
Agensi boleh menjalankan audit institusi.

**Perakuan akreditasi**

**53.** (1) Perakuan akreditasi hendaklah menyatakan program
profesional dan menjelaskan premis tempat program profesional
itu hendak dijalankan atau dimajukan.


-----

_Rang Undang-Undang_

(2) Pemberi pendidikan tinggi hendaklah menyebabkan suatu

salinan perakuan akreditasi dipamerkan di tempat yang mudah
dilihat di dalam premis yang dinyatakan dalam perakuan akreditasi
itu.

(3) Pemberi pendidikan tinggi hendaklah menyerahkan perakuan

akreditasi kepada Agensi dalam masa tiga puluh had dari —

_(a)_ tarikh pembatalan perakuan di bawah seksyen 55; atau

_(b)_ tarikh penghentian program profesional itu.

**Kuasa untuk mengenakan syarat**

**54.** Badan profesional yang berkenaan boleh, atas syor Jawatankuasa
Teknikal Bersama pada masa atau pada bila-bila masa selepas
mengeluarkan perakuan akreditasi di bawah subseksyen 52(2),
mengenakan apa-apa syarat yang disifatkannya perlu atau suai
manfaat dan boleh mengubah, meminda atau membatalkan manamana syarat itu atau mengenakan syarat baru atau tambahan dari
semasa ke semasa.

**Pembatalan akreditasi**

**55.** (1) Tertakluk kepada peruntukan seksyen ini, badan profesional
yang berkenaan boleh, atas syor Jawatankuasa Teknikal Bersama
pada bila-bila masa, menarik balik kelulusan akreditasi yang telah
diberikan kepada sesuatu pemberi pendidikan tinggi di bawah
perenggan 52(1)(a) dan Agensi hendaklah membatalkan perakuan
akreditasi —


_(a)_ jika pemberi pendidikan tinggi itu gagal untuk mematuhi

Kerangka atau mana-mana bahagiannya; atau

_(b)_ jika pemberi pendidikan tinggi itu melanggar mana-mana

syarat yang kerananya akreditasi diluluskan.

(2) Suatu notis bertulis mengenai niat untuk menarik balik

kelulusan dan untuk membatalkan perakuan akreditasi di bawah
subseksyen (1) hendaklah diserahkan oleh Agensi, atas arahan
badan profesional yang berkenaan, kepada pemberi pendidikan
tinggi dan notis itu hendaklah menyatakan alasan bagi penarikan
balik dan pembatalan itu.


-----

_Agensi Kelayakan Malaysia_

(3) Pemberi pendidikan tinggi hendaklah diberi peluang untuk

membuat representasi bertulis dalam masa tiga puluh hari dari
tarikh notis dalam subseksyen (2).

(4) Selepas tamat tempoh tiga puluh hari yang dinyatakan dalam

subseksyen (3) dan selepas menimbangkan apa-apa representasi yang
dibuat di bawah subseksyen itu, badan profesional yang berkenaan
atas syor Jawatankuasa Teknikal Bersama hendaklah —


_(a)_ mengeluarkan amaran dan memberikan arahan supaya

pemberi pendidikan tinggi itu membetulkan keadaan
sehingga badan profesional yang berkenaan berpuas hati
dalam masa yang ditentukan; atau

_(b)_ meneruskan dengan cadangan tindakan untuk menarik

balik kelulusan akreditasi itu.

(5) Jika pemberi pendidikan tinggi gagal untuk membetulkan

keadaan sebagaimana yang dikehendaki di bawah perenggan (4)(a),
Agensi boleh, atas keputusan badan profesional yang berkenaan,
meneruskan untuk membatalkan perakuan akreditasi itu.


(6) Jika perakuan akreditasi telah dibatalkan, Agensi hendaklah

memasukkan tarikh pembatalan itu ke dalam Daftar dan hendaklah
memberikan notis pembatalan kepada pihak berkuasa yang
berkenaan.

Bab 3

_Program dan kelayakan luar negeri_

**Permohonan bagi akreditasi**

**56. (1) Sesuatu permohonan oleh pemberi pendidikan tinggi bagi**
akreditasi sesuatu program atau kelayakan luar negeri, kelayakan
luar negeri yang ditawarkan melalui pembelajaran jarak jauh dan
kelayakan bersama dan usaha sama, selain program atau kelayakan
di bawah Bab 2 dan 5, hendaklah dibuat kepada Agensi dalam
masa yang dinyatakan dalam perakuan akreditasi sementara
mengikut apa-apa bentuk dan cara yang ditetapkan.

(2) Tiap-tiap permohonan hendaklah disertakan dengan apa-apa

dokumen, maklumat dan fi yang ditetapkan.


-----

_Rang Undang-Undang_

(3) Bentuk, cara, dokumen dan fi yang dikehendaki di bawah

subseksyen (1) dan (2) boleh berbeza antara program dan kelayakan
yang berlainan.

(4) Pada bila-bila masa selepas menerima suatu permohonan

bagi akreditasi dan sebelum memutuskannya, Agensi boleh melalui
notis bertulis menghendaki pemberi pendidikan tinggi untuk
memberikan dokumen dan maklumat tambahan dalam tempoh
yang ditetapkan.

(5) Jika dokumen dan maklumat tambahan yang dikehendaki

di bawah subseksyen (4) tidak diberikan oleh pemberi pendidikan
tinggi dalam tempoh yang ditetapkan itu atau dalam apa-apa
tempoh lanjutan yang dibenarkan oleh Agensi, permohonan itu
hendaklah disifatkan ditarik balik dan tidak boleh diteruskan
selanjutnya, tanpa menjejaskan hak pemberi pendidikan tinggi
itu untuk mengemukakan permohonan barn.

**Kuasa untuk membenarkan atau menolak akreditasi**

**57. (1) Selepas menimbangkan sesuatu permohonan di bawah**
subseksyen 56(1), Agensi boleh—


_(a)_ membenarkan permohonan itu dan mengeluarkan suatu

perakuan akreditasi kepada pemberi pendidikan tinggi
selepas dibayar fi yang ditetapkan; atau

_(b)_ menolak permohonan itu, dengan menyatakan alasan bagi

penolakan itu.

(2) Apabila perakuan akreditasi di bawah perenggan (1)(a)

dikeluarkan, Agensi hendaklah memasukkan butir-butir perakuan
itu ke dalam Daftar.

(3) Bagi maksud menimbangkan sesuatu permohonan di bawah

subseksyen 56(1), Agensi boleh menjalankan audit institusi.

**Perakuan akreditasi**

**58. (1)** Perakuan akreditasi hendaklah menyatakan program dan
menjelaskan premis tempat program itu hendak dijalankan atau
dimajukan.


-----

_Agensi Kelayakan Malaysia_

(2) Dalam hal suatu program atau kelayakan luar negeri, Agensi

boleh menyatakan dalam perakuan akreditasi bahawa program
atau kelayakan itu adalah setara dengan program atau kelayakan
dalam Kerangka.

(3) Pemberi pendidikan tinggi hendaklah menyebabkan suatu

salinan perakuan akreditasi dipamerkan di tempat yang mudah
dilihat di dalam premis yang dinyatakan dalam perakuan akreditasi
itu.

(4) Pemberi pendidikan tinggi hendaklah menyerahkan perakuan

akreditasi kepada Agensi dalam masa tiga puluh hari dari —

_(a)_ tarikh pembatalan perakuan di bawah seksyen 60; atau

_(b)_ tarikh penghentian program.

**Kuasa untuk mengenakan syarat**

**59.** Agensi boleh, pada masa atau pada bila-bila masa selepas
mengeluarkan perakuan akreditasi di bawah perenggan _57(1)(a),_
mengenakan apa-apa syarat sebagaimana yang disifatkannya perlu
atau suai manfaat dan boleh mengubah, meminda atau membatalkan
mana-mana syarat itu atau mengenakan syarat baru atau tambahan
dari semasa ke semasa.

**Pembatalan akreditasi**

**60. ( 1 )** Tertakluk kepada peruntukan seksyen ini, Agensi boleh,
pada bila-bila masa, membatalkan perakuan akreditasi yang
diberikan kepada sesuatu pemberi pendidikan tinggi di bawah
perenggan _51(1)(a)_ jika pemberi pendidikan tinggi itu melanggar
mana-mana syarat yang dilampirkan pada perakuan itu.

(2) Suatu notis bertulis mengenai niat untuk membatalkan

perakuan akreditasi hendaklah disampaikan kepada pemberi
pendidikan tinggi dan notis itu hendaklah menyatakan alasan bagi
pembatalan itu.

(3) Pemberi pendidikan tinggi itu hendaklah diberi peluang

untuk membuat representasi bertulis dalam masa tiga puluh hari
dari tarikh notis dalam subseksyen (2).


-----

_Rang Undang-Undang_

(4) Selepas tamat tempoh tiga puluh hari yang dinyatakan dalam

subseksyen (3) dan selepas menimbangkan apa-apa representasi
yang dibuat di bawah subseksyen itu, Agensi hendaklah—


_(a)_ mengeluarkan amaran dan memberikan arahan supaya

pemberi pendidikan tinggi itu membetulkan keadaan
sehingga Agensi berpuas hati dalam masa yang ditentukan;
atau

_(b)_ meneruskan dengan cadangan tindakan untuk membatalkan

perakuan akreditasi itu.

(5) Jika pemberi pendidikan tinggi gagal untuk membetulkan

keadaan sebagaimana yang dikehendaki di bawah perenggan
(4)(a), Agensi boleh meneruskan untuk membatalkan perakuan
akreditasi itu.

(6) Jika perakuan akreditasi telah dibatalkan, Agensi hendaklah

memasukkan tarikh pembatalan itu ke dalam Daftar dan hendaklah
memberikan notis pembatalan kepada pihak berkuasa yang
berkenaan.

Bab 4

_Pemberi pendidikan tinggi swaakreditasi_

**Permohonan bagi status swaakreditasi atas undangan**

**61.** (1) Atas undangan Menteri, suatu permohonan oleh pemberi
pendidikan tinggi bagi status swaakreditasi boleh dibuat kepada
Agensi atas undangannya untuk berbuat demikian mengikut apaapa bentuk dan cara yang ditetapkan.

(2) Agensi, selepas menimbangkan permohonan di bawah

subseksyen (1) dan menjalankan audit institusi, boleh membenarkan
permohonan itu dan mengeluarkan perakuan status swaakreditasi
kepada pemberi pendidikan tinggi itu selepas dibayar fi yang
ditetapkan.

(3) Agensi boleh, pada masa atau pada bila-bila masa selepas

mengeluarkan perakuan status swaakreditasi di bawah subseksyen
(2), mengenakan apa-apa syarat yang disifatkannya perlu atau
suai manfaat dan boleh mengubah, meminda atau membatalkan


-----

_Agensi Kelayakan Malaysia_

mana-mana syarat itu atau mengenakan syarat baru atau tambahan
dari semasa ke semasa.

(4) Bab ini tidak terpakai bagi apa-apa program profesional

atau kelayakan profesional yang disebut dalam Bab 2.

**Mendaftarkan program atau kelayakan**

**62. ( 1)** Pemberi pendidikan tinggi swaakreditasi boleh memohon
kepada Agensi bagi pendaftaran apa-apa program atau kelayakan
mengikut apa-apa bentuk dan cara yang ditetapkan.

(2) Agensi, apabila menerima permohonan di bawah subseksyen

(1), boleh menjalankan audit institusi dan boleh mendaftarkan
dalam Daftar program atau kelayakan itu.

(3) Agensi, apabila mendaftarkan sesuatu program atau kelayakan,

boleh mengenakan apa-apa syarat yang disifatkannya perlu atau
suai manfaat dan boleh mengubah, meminda atau membatalkan
mana-mana syarat itu atau mengenakan syarat baru atau tambahan
dari semasa ke semasa.

(4) Apabila program atau kelayakan itu didaftarkan dalam

Daftar, Agensi hendaklah mengeluarkan perakuan akreditasi selepas
dibayar fi yang ditetapkan.

**Perakuan swaakreditasi dan perakuan akreditasi**

**63.** (1) Perakuan akreditasi hendaklah menyatakan program dan
menjelaskan premis tempat program itu hendak dijalankan atau
dimajukan.

(2) Dalam hal suatu program atau kelayakan luar negeri, Agensi

boleh menyatakan dalam perakuan akreditasi bahawa program
atau kelayakan itu adalah setara dengan program atau kelayakan
dalam Kerangka.

(3) Pemberi pendidikan tinggi hendaklah menyebabkan suatu

salinan perakuan swaakreditasi atau perakuan akreditasi dipamerkan
di tempat yang mudah dilihat di dalam premis yang dinyatakan
dalam perakuan swaakreditasi atau perakuan akreditasi itu, mengikut
mana-mana yang berkenaan.


-----

_Rang Undang-Undang_

(4) Pemberi pendidikan tinggi swaakreditasi hendaklah

menyerahkan perakuan swaakreditasi atau perakuan akreditasi
kepada Agensi dalam masa tiga puluh had dari —


_(a)_ tarikh pembatalan perakuan swaakreditasi di bawah

subseksyen 64(1) atau pembatalan pendaftaran di bawah
subseksyen 64(2); atau


_(b)_ tarikh penghentian pemberi pendidikan tinggi swaakreditasi

atau program.

# Pembatalan status swaakreditasi atau pembatalan pendaftaran

**64.** (1) Tertakluk kepada peruntukan seksyen ini, Agensi boleh,
pada bila-bila masa, membatalkan perakuan status swaakreditasi
yang dikeluarkan kepada pemberi pendidikan tinggi swaakreditasi
di bawah subseksyen 61 (2) jika pemberi pendidikan tinggi melanggar
mana-mana syarat yang dilampirkan pada perakuan itu.

(2) Agensi boleh, pada bila-bila masa, membatalkan pendaftaran

mana-mana program atau kelayakan yang didaftarkan di bawah
subseksyen 62(2) jika pemberi pendidikan tinggi swaakreditasi
gagal untuk mematuhi kehendak program atau kelayakan berdaftar
di bawah subseksyen itu.

(3) Suatu notis bertulis mengenai niat untuk membatalkan

perakuan akreditasi atau membatalkan pendaftaran mana-mana
program atau kelayakan hendaklah disampaikan kepada pemberi
pendidikan tinggi swaakreditasi dan notis itu hendaklah menyatakan
alasan bagi pembatalan itu.

(4) Pemberi pendidikan tinggi swaakreditasi hendaklah diberi

peluang untuk membuat representasi bertulis dalam masa tiga
puluh hari dari tarikh notis dalam subseksyen (3).

(5) Selepas tamat tempoh tiga puluh hari yang dinyatakan

dalam subseksyen (4) dan selepas menimbangkan representasi
yang dibuat di bawah subseksyen itu, Agensi hendaklah—

_(a)_ mengeluarkan amaran dan memberikan arahan supaya

pemberi pendidikan tinggi swaakreditasi itu membetulkan
keadaan sehingga Agensi berpuas hati dalam masa yang
ditentukan; atau


-----

_Agensi Kelayakan Malaysia_

_(b)_ meneruskan tindakan untuk membatalkan perakuan

swaakreditasi atau membatalkan pendaftaran program
atau kelayakan, mengikut mana-mana yang berkenaan,
sebagaimana yang dicadangkan.


(6) Jika pemberi pendidikan tinggi swaakreditasi itu gagal untuk

membetulkan keadaan sebagaimana yang dikehendaki di bawah
perenggan (4)(a), Agensi boleh meneruskan untuk membatalkan
perakuan swaakreditasi atau membatalkan pendaftaran program
atau kelayakan, mengikut mana-mana yang berkenaan.

(7) Jika perakuan swaakreditasi telah dibatalkan atau mana
mana program atau kelayakan telah dibatalkan, Agensi hendaklah
memasukkan tarikh pembatalan itu ke dalam Daftar dan hendaklah
memberikan notis pembatalan kepada pihak berkuasa yang
berkenaan.

Bab 5

_Program dan kelayakan latihan kemahiran_

**Permohonan bagi akreditasi**

**65.** (1) Permohonan oleh sesuatu pemberi pendidikan tinggi bagi
akreditasi apa-apa—

_(a)_ program atau kelayakan latihan kemahiran, yang mematuhi

Kerangka, yang membawa kepada penganugerahan—


(i) diploma, diploma lanjutan atau ijazah selain Diploma

Kemahiran Malaysia atau Diploma Lanjutan
Kemahiran Malaysia di bawah Akta Pembangunan
Kemahiran Kebangsaan 2006 [Akta 652]; atau


(ii) sijil selain Sijil Kemahiran Malaysia di bawah Akta

Pembangunan Kemahiran Kebangsaan 2006; atau

_(b)_ program atau kelayakan latihan kemahiran luar negeri

yang mematuhi Kerangka,

hendaklah dibuat kepada Agensi dalam tempoh yang dinyatakan
dalam perakuan akreditasi sementara mengikut apa-apa bentuk
dan cara sebagaimana yang ditetapkan.


-----

_Rang Undang-Undang_

(2) Tiap-tiap permohonan hendaklah disertakan dengan apa-apa

dokumen, maklumat dan fi yang ditetapkan.

(3) Bentuk, cara, dokumen dan fi yang dikehendaki di bawah

subseksyen (1) dan (2) boleh berbeza antara program dan kelayakan
yang berlainan.

(4) Pada bila-bila masa selepas menerima permohonan bagi

akreditasi dan sebelum memutuskannya, Agensi boleh melalui
notis bertulis menghendaki supaya pemberi pendidikan tinggi itu
memberikan dokumen dan maklumat tambahan dalam tempoh
yang ditetapkan.

(5) Jika dokumen dan maklumat tambahan yang dikehendaki

di bawah subseksyen (4) tidak diberikan oleh pemberi pendidikan
tinggi dalam tempoh yang ditetapkan itu atau apa-apa tempoh
lanjutan yang dibenarkan oleh Agensi, permohonan itu hendaklah
disifatkan ditarik balik dan tidak boleh diteruskan selanjutnya,
tanpa menjejaskan hak pemberi pendidikan tinggi itu untuk
mengemukakan permohonan baru.

**Kuasa untuk membenarkan atau menolak akreditasi**

**66. (1) Selepas menimbangkan permohonan di bawah subseksyen**
65(1), Agensi boleh —

_(a)_ membenarkan permohonan itu; atau


_(b)_ menolak permohonan itu, dengan menyatakan alasan bagi

penolakan itu.

(2) Agensi boleh, dalam menimbangkan dan memutuskan suatu

permohonan di bawah subseksyen 65(1), meminta bantuan manamana badan pengawal selia yang mengawal selia pembangunan
kemahiran atau mana-mana badan atau persatuan yang memantau
pembangunan kemahiran yang tertentu.

(3) Jika permohonan untuk akreditasi mana-mana program atau

kelayakan telah diluluskan di bawah perenggan (1)(a), Agensi
hendaklah mengeluarkan suatu perakuan akreditasi kepada pemberi
pendidikan tinggi selepas dibayar fi yang ditetapkan.

(4) Agensi hendaklah memasukkan butir-butir perakuan akreditasi

yang dikeluarkan di bawah subseksyen (3) ke dalam Daftar.


-----

_Agensi_ _Kelayakan Malaysia_

(5) Bagi maksud menimbangkan suatu permohonan di bawah

subseksyen 65(1), Agensi boleh menjalankan audit institusi.

**Perakuan akreditasi**

**67.** (1) Perakuan akreditasi hendaklah menyatakan program dan
menjelaskan premis tempat program itu hendak dijalankan atau
dimajukan.

(2) Dalam hal suatu program atau kelayakan luar negeri, Agensi

boleh menyatakan dalam perakuan akreditasi bahawa program
atau kelayakan itu adalah setara dengan program atau kelayakan
dalam Kerangka.


(3) Pemberi pendidikan tinggi hendaklah menyebabkan suatu

salinan perakuan akreditasi dipamerkan di tempat yang mudah
dilihat di dalam premis yang dinyatakan dalam perakuan akreditasi
itu.

(4) Pemberi pendidikan tinggi hendaklah menyerahkan perakuan

akreditasi kepada Agensi dalam masa tiga puluh hari dan —

_(a)_ tarikh pembatalan perakuan akreditasi di bawah seksyen

69; atau

_(b)_ tarikh penghentian program.

**Kuasa untuk mengenakan syarat**

**68.** Agensi, dengan persetujuan badan pengawal selia boleh,
pada masa atau pada bila-bila masa selepas mengeluarkan suatu
perakuan akreditasi di bawah subseksyen 66(3), mengenakan
apa-apa syarat yang disifatkannya perlu atau suai manfaat dan
boleh mengubah, meminda atau membatalkan mana-mana syarat
itu atau mengenakan syarat baru atau tambahan dari semasa ke
semasa.

**Pembatalan akreditasi**

**69. (1) Tertakluk kepada peruntukan seksyen ini, Agensi dengan**
persetujuan badan pengawal selia boleh, pada bila-bila masa,


-----

_Rang Undang-Undang_

membatalkan perakuan akreditasi yang diberikan kepada pemberi
pendidikan tinggi di bawah perenggan 66(3) —

_(a)_ jika pemberi pendidikan tinggi itu gagal untuk mematuhi

Kerangka atau mana-mana bahagiannya; atau

_(b)_ jika pemberi pendidikan tinggi itu melanggar mana-mana

syarat yang dilampirkan pada perakuan itu.

(2) Suatu notis bertulis mengenai niat untuk membatalkan

perakuan akreditasi hendaklah disampaikan kepada pemberi
pendidikan tinggi dan notis itu hendaklah menyatakan alasan bagi
pembatalan itu.

(3) Pemberi pendidikan tinggi itu hendaklah diberi peluang

untuk membuat representasi bertulis dalam tempoh tiga puluh
hari dari tarikh notis dalam subseksyen (2).

(4) Selepas tamat tempoh tiga puluh hari yang dinyatakan dalam

subseksyen (3) dan selepas menimbangkan apa-apa representasi
yang dibuat di bawah subseksyen itu, Agensi hendaklah—

_(a)_ mengeluarkan amaran dan memberikan arahan supaya

pemberi pendidikan tinggi itu membetulkan keadaan
sehingga Agensi berpuas hati dalam masa yang ditentukan;
atau

_(b)_ meneruskan dengan cadangan tindakan untuk membatalkan

perakuan akreditasi itu.

(5) Jika pemberi pendidikan tinggi gagal untuk membetulkan

keadaan sebagaimana yang dikehendaki di bawah perenggan
_(4)(a), Agensi boleh meneruskan untuk membatalkan perakuan_
akreditasi.

(6) Jika perakuan akreditasi telah dibatalkan, Agensi hendaklah

memasukkan tarikh pembatalan itu ke dalam Daftar dan hendaklah
memberikan notis pembatalan kepada pihak berkuasa yang
berkenaan.

**Mendaftarkan program dan kelayakan latihan kemahiran**
**yang diakredit**

**70.  (1)  Tertakluk kepada subseksyen (2), pemberi pendidikan**
tinggi boleh memohon kepada Agensi untuk pendaftaran


-----

_Agensi Kelayakan Malaysia_

program atau kelayakannya yang telah diakredit oleh mana-mana
badan pengawal selia yang mengawal selia pembangunan kemahiran
di bawah mana-mana undang-undang bertulis tentang kemahiran
tertentu mengikut bentuk dan cara yang ditetapkan.

(2) Agensi boleh, apabila menerima suatu permohonan di bawah

subseksyen (1), mendaftarkan program atau kelayakan itu dalam
Daftar selepas berpuas hati bahawa program atau kelayakan itu
mematuhi Kerangka.

(3) Selepas pendaftaran program atau kelayakan itu, Agensi

hendaklah mengeluarkan perakuan akreditasi selepas dibayar fi
yang ditetapkan dan perakuan itu hendaklah menyatakan program
dan menjelaskan premis tempat program itu hendak dijalankan
atau dimajukan.

(4) Setelah berunding dengan badan pengawal selia yang

berkenaan Agensi boleh, pada masa atau pada bila-bila masa
selepas mengeluarkan suatu perakuan akreditasi, mengenakan
apa-apa syarat yang disifatkannya perlu atau suai manfaat dan
boleh mengubah, meminda atau membatalkan mana-mana syarat
itu atau mengenakan syarat baru atau tambahan dari semasa ke
semasa.

(5) Seksyen ini tidak terpakai bagi mana-mana program atau

kelayakan di bawah subseksyen 65(1).

**Pembatalan pendaftaran**

**71. (1) Tertakluk kepada peruntukan seksyen ini, setelah berunding**
dengan badan pengawal selia yang berkenaan Agensi boleh, pada
bila-bila masa, membatalkan pendaftaran mana-mana program
atau kelayakan di bawah subseksyen 70(2) —

_(a)_ jika pemberi pendidikan tinggi itu gagal untuk mematuhi

Kerangka atau mana-mana bahagiannya; atau

_(b)_ jika pemberi pendidikan tinggi itu melanggar mana-mana

syarat yang dilampirkan pada perakuan.


(2) Suatu notis bertulis mengenai niat untuk membatalkan

pendaftaran hendaklah disampaikan kepada pemberi pendidikan
tinggi dan notis itu hendaklah menyatakan alasan bagi pembatalan
itu.


-----

_Rang Undang-Undang_

(3) Pemberi pendidikan tinggi itu hendaklah diberi peluang

untuk membuat representasi bertulis dalam masa tiga puluh hari
dari tarikh notis dalam subseksyen (2).

(4) Selepas tamat tempoh tiga puluh hari yang dinyatakan dalam

subseksyen (3) dan selepas menimbangkan apa-apa representasi
yang dibuat di bawah subseksyen itu, Agensi hendaklah—


_(a)_ mengeluarkan amaran dan memberikan arahan supaya

pemberi pendidikan tinggi itu membetulkan keadaan
sehingga Agensi berpuas had dalam masa yang ditentukan;
atau

_(b)_ meneruskan dengan cadangan tindakan untuk membatalkan

pendaftaran itu.

(5) Jika pemberi pendidikan tinggi itu gagal untuk membetulkan

keadaan sebagaimana yang dikehendaki di bawah perenggan (4)(a),
Agensi boleh meneruskan untuk membatalkan pendaftaran itu.

(6) Jika pendaftaran telah dibatalkan, Agensi hendaklah

memasukkan tarikh pembatalan itu ke dalam Daftar dan hendaklah
memberikan notis pembatalan kepada pihak berkuasa yang
berkenaan.

(7) Pemberi pendidikan tinggi hendaklah menyerahkan perakuan

akreditasi yang dikeluarkan di bawah subseksyen 70(3) kepada
Agensi dalam masa tiga puluh hari dari tarikh pembatalan
pendaftaran.

Bab 6

_Program dan kelayakan kampus cawangan_

# Pendaftaran program atau kelayakan diakredit kampus cawangan

**72. (1) Jika suatu program atau kelayakan telah diakredit di bawah**
Akta ini dan pemberi pendidikan tinggi berniat untuk menjalankan
suatu program yang serupa atau menganugerahkan suatu kelayakan
yang serupa di suatu kampus cawangan, pemberi pendidikan
tinggi boleh memohon pendaftaran dalam Daftar, program atau
kelayakan yang hendak dijalankan di kampus cawangan itu.


-----

_Agensi Kelayakan Malaysia_

(2) Permohonan bagi pendaftaran di bawah subseksyen (1)

hendaklah mengikut apa-apa bentuk dan cara yang ditetapkan.


(3) Selepas menimbangkan suatu permohonan di bawah subseksyen

(1) dan dalam hal suatu program profesional atau kelayakan
profesional, selepas mendapat kelulusan badan profesional yang
berkenaan terlebih dahulu, Agensi boleh—

_(a)_ mendaftarkan program atau kelayakan itu; atau

_(b)_ enggan untuk mendaftarkan program atau kelayakan itu,

dengan menyatakan alasan bagi penolakan itu.


(4) Dalam menimbangkan permohonan itu, Agensi atau, dalam

hal suatu program profesional atau kelayakan profesional, badan
profesional yang berkenaan, boleh menjaiankan suatu audit institusi
ke atas kampus cawangan.

(5) Selepas mendaftarkan program atau kelayakan dalam Daftar,

Agensi hendaklah mengeluarkan suatu perakuan akreditasi selepas
dibayar fi yang ditetapkan dan perakuan itu hendaklah menyatakan
program dan menjelaskan premis tempat program diakredit itu
hendak dijalankan atau dimajukan.

(6) Agensi atau, dalam hal suatu program profesional atau

kelayakan profesional, badan profesional yang berkenaan, boleh,
pada masa atau pada bila-bila masa selepas mengeluarkan perakuan
akreditasi, mengenakan apa-apa syarat yang disifatkannya perlu
atau suai manfaat dan boleh mengubah, meminda atau membatalkan
mana-mana syarat itu atau mengenakan syarat baru atau tambahan
dari semasa ke semasa.


(7) Bagi maksud seksyen ini, "kampus cawangan" ertinya suatu

cawangan pemberi pendidikan tinggi yang ditubuhkan di bawah
mana-mana undang-undang bertulis.

**Pembatalan pendaftaran**

**73.** (1) Tertakluk kepada peruntukan seksyen ini, Agensi atau,
dalam hal suatu program profesional atau kelayakan profesional,
badan profesional yang berkenaan, boleh, pada bila-bila masa
membatalkan pendaftaran yang diberikan kepada apa-apa program
atau kelayakan di bawah subseksyen 72(3) jika pemberi pendidikan


-----

_Rang Undang-Undang_

tinggi melanggar mana-mana syarat yang dilampirkan pada perakuan
akreditasi.

(2) Suatu notis bertulis mengenai niat untuk membatalkan

pendaftaran hendaklah disampaikan kepada pemberi pendidikan
tinggi dan notis itu hendaklah menyatakan alasan bagi pembatalan
itu.

(3) Pemberi pendidikan tinggi itu hendaklah diberi peluang

untuk membuat representasi bertulis dalam masa tiga puluh hari
dari tarikh notis dalam subseksyen (2).

(4) Selepas tamat tempoh tiga puluh hari yang dinyatakan dalam

subseksyen (3) dan selepas menimbangkan apa-apa representasi
yang dibuat di bawah subseksyen itu, Agensi atau, dalam hal
suatu program profesional atau kelayakan profesional, badan
profesional yang berkenaan, hendaklah —

_(a)_ mengeluarkan amaran dan memberikan arahan supaya

pemberi pendidikan tinggi itu membetulkan keadaan
sehingga Agensi atau badan profesional yang berkenaan,
mengikut mana-mana yang berkenaan, berpuas hati dalam
masa yang ditentukan; atau

_(b)_ meneruskan dengan cadangan tindakan untuk membatalkan

pendaftaran itu.


(5) Jika pemberi pendidikan tinggi gagal untuk membetulkan

keadaan sebagaimana yang dikehendaki di bawah perenggan (4)(a),
Agensi atau, dalam hal suatu program profesional atau kelayakan
profesional, atas nasihat badan profesional yang berkenaan, boleh
meneruskan untuk membatalkan pendaftaran itu.

(6) Jika pendaftaran telah dibatalkan, Agensi hendaklah

memasukkan tarikh pembatalan itu ke dalam Daftar dan hendaklah
memberikan notis pembatalan itu kepada pihak berkuasa
berkenaan.

(7) Pemberi pendidikan tinggi hendaklah menyerahkan perakuan

akreditasi yang dikeluarkan di bawah subseksyen 72(5) kepada
Agensi dalam masa tiga puluh hari dari tarikh pembatalan.


-----

_Agensi Kelayakan Malaysia_

Bab 7

_Pembelajaran terdahulu dan pemindahan kredit_

**Permohonan bagi akreditasi**

**74. (1) Sesuatu permohonan oleh pemberi pendidikan tinggi bagi**
pengakreditan kriteria dan tatacara bagi pengiktirafan pembelajaran
terdahulu seseorang dan bagi pemindahan kredit antara program
diakredit atau kelayakan diakredit hendaklah dibuat kepada Agensi
mengikut apa-apa bentuk dan cara yang ditetapkan.

(2) Tiap-tiap permohonan hendaklah disertakan dengan apa-apa

dokumen, maklumat dan fi yang ditetapkan.

(3) Bentuk, cara, dokumen dan fi yang ditetapkan di bawah

subseksyen (1) dan (2) boleh berbeza antara pengalaman,
pembelajaran dan pemindahan kredit yang berlainan.

(4) Pada bila-bila masa selepas menerima suatu permohonan bagi

akreditasi di bawah subseksyen (1) dan sebelum memutuskannya,
Agensi boleh melalui notis bertulis menghendaki supaya pemberi
pendidikan tinggi memberikan dokumen dan maklumat tambahan
dalam tempoh yang ditetapkan.

(5) Jika dokumen dan maklumat tambahan yang dikehendaki

di bawah subseksyen (4) tidak diberikan oleh pemberi pendidikan
tinggi dalam tempoh yang ditetapkan itu atau apa-apa tempoh
lanjutan yang dibenarkan oleh Agensi, permohonan itu hendaklah
disifatkan ditarik balik dan tidak diteruskan selanjutnya, tanpa
menjejaskan hak pemberi pendidikan tinggi itu untuk mengemukakan
permohonan baru.

(6) Bagi maksud Bab ini, "pembelajaran terdahulu" ertinya

pengetahuan, kemahiran atau sikap yang diperoleh terdahulu dan
termasuklah pengalaman terdahulu.

**Kuasa** **untuk membenarkan atau menolak akreditasi**

**75.** (1) Apabila menimbangkan sesuatu permohonan di bawah
subseksyen 74(1) selain bagi pemindahan kredit antara program


-----

_Rang Undang-Undang_

profesional diakredit atau kelayakan profesional diakredit, Agensi
boleh —

_(a)_ membenarkan permohonan itu dan mengeluarkan perakuan

akreditasi kepada pemberi pendidikan tinggi selepas
dibayar fi yang ditetapkan; atau

_(b)_ menolak permohonan itu, dengan menyatakan alasan bagi

penolakan itu.


(2) Agensi hendaklah memasukkan butir-butir perakuan akreditasi

ke dalam Daftar.

(3) Bagi maksud menimbangkan suatu permohonan di bawah

subseksyen 74(1), Agensi boleh menjalankan audit institusi.

(4) Peruntukan Bab 2 hendaklah terpakai mengikut cara yang

sama bagi pemindahan kredit antara program profesional diakredit
atau kelayakan profesional diakredit.

**Kuasa untuk mengenakan syarat**

**76.** Agensi boleh, pada masa atau pada bila-bila masa selepas
mengeluarkan perakuan akreditasi di bawah perenggan 75(1 _)(a),_
mengenakan apa-apa syarat yang disifatkannya perlu atau suai
manfaat dan boleh mengubah, meminda atau membatalkan apaapa syarat itu atau mengenakan syarat baru atau tambahan dari
semasa ke semasa.

**Pembatalan akreditasi**

**77.** (1) Tertakluk kepada peruntukan seksyen ini, Agensi boleh,
pada bila-bila masa, membatalkan perakuan akreditasi yang
diberikan kepada pemberi pendidikan tinggi di bawah perenggan

_(a)_ jika pemberi pendidikan tinggi itu gagal untuk mematuhi

Kerangka atau mana-mana bahagiannya; atau

_(b)_ jika pemberi pendidikan tinggi itu melanggar apa-apa

syarat yang dilampirkan pada perakuan itu.


-----

_Agensi Kelayakan Malaysia_

(2) Suatu notis bertulis mengenai niat untuk membatalkan

perakuan akreditasi hendaklah disampaikan kepada pemberi
pendidikan tinggi dan notis itu hendaklah menyatakan alasan bagi
pembatalan itu.

(3) Pemberi pendidikan tinggi itu hendaklah diberi peluang

untuk membuat representasi bertulis dalam masa tiga puluh hari
dari tarikh notis dalam subseksyen (2).

(4) Selepas tamat tempoh tiga puluh hari yang dinyatakan dalam

subseksyen (3) dan selepas menimbangkan apa-apa representasi
yang dibuat di bawah subseksyen itu, Agensi hendaklah —


_(a)_ mengeluarkan amaran dan memberikan arahan supaya

pemberi pendidikan tinggi itu membetulkan keadaan
sehingga Agensi berpuas hati dalam masa yang ditentukan;
atau


_(b)_ meneruskan dengan cadangan tindakan untuk membatalkan

perakuan akreditasi itu.

(5) Jika pemberi pendidikan tinggi gagal untuk membetulkan

keadaan sebagaimana yang dikehendaki di bawah perenggan
_(4)(a), Agensi boleh meneruskan untuk membatalkan perakuan_
akreditasi.

(6) Jika perakuan akreditasi telah dibatalkan, Agensi hendaklah

memasukkan tarikh pembatalan itu ke dalam Daftar dan hendaklah
memberikan notis pembatalan itu kepada pihak berkuasa yang
berkenaan.

BAHAGIAN IX

PENILAIAN KELAYAKAN LAIN

**Permohonan bagi penilaian setara**

**78.** (1) Mana-mana orang boleh memohon kepada Agensi supaya
penilaian kelayakan pemberi pendidikan tinggi atau program yang
dijalankan di dalam atau di luar Malaysia diperakui sebagai setara
dengan kelayakan dalam Kerangka.

(2) Suatu permohonan di bawah subseksyen (1) hendaklah

mengikut apa-apa bentuk dan cara yang ditetapkan.


-----

_Rang Undang-Undang_

(3) Tiap-tiap permohonan hendaklah disertakan dengan apa-apa

dokumen, maklumat dan fi sebagaimana yang ditetapkan.

**Penilaian**

**79. (1) Apabila menerima suatu permohonan di bawah subseksyen**
78(1), Agensi atau dalam hal suatu program profesional atau
kelayakan profesional badan profesional yang berkenaan hendaklah
menilai program atau kelayakan itu dan boleh memperakui program
atau kelayakan itu sebagai setara dengan program atau kelayakan
dalam Kerangka.

(2) Bagi maksud penilaian di bawah subseksyen (1), Agensi

atau badan profesional yang berkenaan, mengikut mana-mana
yang berkenaan, boleh —


_(a)_ menghendaki mana-mana orang memberikannya apa-apa

maklumat dan butir sebagaimana yang dikehendaki untuk
memutuskan permohonan;

_(b)_ berusaha sama, bekerjasama atau menyelaraskan dengan

mana-mana orang, termasuk agensi kerajaan, pemberi
pendidikan tinggi, badan pelajar, kakitangan akademik,
badan jaminan kualiti dan akreditasi, badan profesional
dan majikan; dan

_(c)_ menubuhkan suatu jawatankuasa bagi maksud menimbangkan,

menentusahkan dan membuat syor atas permohonan
itu.

(3) Jika Agensi atau badan profesional yang berkenaan, mengikut

mana-mana yang berkenaan, memperakui program atau kelayakan
itu sebagai setara dengan kelayakan dalam Kerangka, Agensi
hendaklah mengeluarkan perakuan kesetaraan, mengikut bentuk
sebagaimana yang ditetapkan, kepada pemohon selepas dibayar
fi yang ditetapkan.

(4) Tiada tindakan boleh diambil terhadap Agensi, badan

profesional yang berkenaan, Ketua Pegawai Eksekutif atau terhadap
mana-mana pegawai Agensi jika perakuan yang dikeluarkan di
bawah subseksyen (3) tidak diterima bagi maksud pekerjaan atau
bagi kemasukan untuk pendidikan lanjut.


-----

_Agensi Kelayakan Malaysia_

BAHAGIAN X

AUDIT INSTITUSI

**Audit institusi**

**80.** (1) Bagi maksud Akta ini, Agensi boleh menubuhkan
jawatankuasa audit institusi yang terdiri daripada orang yang
mempunyai pengetahuan dan pengalaman khas dalam perkara yang
berhubungan dengan audit institusi sebagaimana yang ditetapkan,
untuk melaksanakan apa-apa kewajipan yang berhubungan dengan
audit institusi di bawah Akta ini.


(2) Suatu audit institusi hendaklah dijalankan bagi maksud Akta

ini mengikut tatacara mengenai audit institusi yang ditetapkan.

(3) Keanggotaan jawatankuasa audit institusi dan tatacara

mengenai audit institusi boleh berbeza mengikut maksud audit
institusi itu.

B AHAGIAN XI

DAFTAR KELAYAKAN MALAYSIA

**Daftar Kelayakan Malaysia**

**81.** (1) Agensi hendaklah mengadakan dan menyenggarakan
suatu daftar kebangsaan yang dikenali sebagai "Daftar Kelayakan
Malaysia" mengikut apa-apa bentuk dan cara yang ditetapkan
yang mengandungi program, kelayakan dan pemberi pendidikan
tinggi yang diakredit di bawah Akta ini.


(2) Daftar itu hendaklah menjadi rujukan kebangsaan bagi

standard dan titik artikulasi bagi semua program, kelayakan dan
institusi diakredit.

(3) Agensi hendaklah menjadikan Daftar itu tersedia bagi

pemeriksaan awam tertakluk kepada apa-apa syarat yang difikirkannya
patut.

(4) Mana-mana orang boleh dengan membayar fi yang

ditetapkan —

_(a) memeriksa Daftar; dan_


-----

_Rang Undang-Undang_

_(b) membuat salinan, atau mengambil cabutan daripada,_

Daftar.

BAHAGIAN XII

RAYUAN

**Rayuan**

**82.** (1) Tertakluk kepada subseksyen (2), mana-mana pemberi
pendidikan tinggi yang terkilan dengan—


_(a)_ keengganan Agensi untuk membenarkan suatu akreditasi

sementara atau akreditasi masing-masing di bawah
Bahagian VII atau Bahagian VIII; atau


_(b)_ pembatalan perakuan akreditasi sementara atau akreditasi

masing-masing di bawah Bahagian VII atau Bahagian
VIII,

boleh merayu secara bertulis kepada Menteri dalam masa tiga
puluh had dari tarikh keengganan atau pembatalan itu diserahkan
kepada pemberi pendidikan tinggi.

(2) Mana-mana pemberi pendidikan tinggi yang terkilan

dengan —

_(a)_ keengganan badan prof'esional yang berkenaan untuk

memberikan suatu akreditasi sementara atau akreditasi
berkenaan dengan suatu program profesional atau kelayakan
profesional di bawah Bab 2 Bahagian VIII; atau


_(b)_ pembatalan perakuan akreditasi berkenaan dengan suatu

program profesional atau kelayakan profesional di bawah
Bab 2 Bahagian VIII,

boleh merayu secara bertulis kepada Jawatankuasa Rayuan dalam
masa tiga puluh hari dari tarikh keengganan atau pembatalan itu
disampaikan kepada pemberi pendidikan tinggi.

(3) Bagi maksud Bahagian ini, "Jawatankuasa Rayuan" ertinya

suatu kumpulan orang yang terdiri daripada apa-apa bilangan
wakil yang dilantik oleh badan profesional yang berkenaan dan
seorang pegawai Agensi.


-----

_Agensi Kelayakan Malaysia_

# Kuasa Menteri atau Jawatankuasa Rayuan mengenai rayuan

**83.** (1) Menteri atau Jawatankuasa Rayuan, mengikut mana-mana
yang berkenaan, boleh, apabila rayuan dibuat di bawah seksyen
82, mengesahkan, membatalkan atau mengubah keputusan yang
dirayukan itu.

(2) Keputusan sesuatu rayuan hendaklah disampaikan secara

bertulis kepada Agensi dan orang yang membuat rayuan di bawah
subseksyen (1).

**Keputusan Menteri atau Jawatankuasa Rayuan mengenai**
**rayuan**

**84.** Keputusan Menteri atau Jawatankuasa Rayuan, mengikut
mana-mana yang berkenaan, mengenai sesuatu rayuan adalah
muktamad.

BAHAGIAN XIII

PENGUATKUASAAN DAN PENYIASATAN

**Pegawai diberi kuasa**

**85.** Bagi maksud Akta ini atau mana-mana peraturan-peraturan
yang dibuat di bawah Akta ini, Menteri boleh melantik manamana pegawai sebagai pegawai diberi kuasa untuk melaksanakan
apa-apa kewajipan yang berhubungan dengan penguatkuasaan
dan penyiasatan di bawah Akta ini sebagaimana yang dinyatakan
dalam pemberian kuasa itu.

**Kuasa pegawai diberi kuasa**

**86.** Seseorang pegawai diberi kuasa hendaklah mempunyai segala
kuasa untuk—

_(a)_ menyiasat apa-apa kesalahan di bawah Akta ini atau

mana-mana peraturan-peraturan yang dibuat di bawah
Akta ini;


-----

_Rang Undang-Undang_

_(b)_ menjalankan apa-apa siasatan di bawah Akta ini atau

mana-mana peraturan-peraturan yang dibuat di bawah
Akta ini; dan

_(c)_ menguatkuasakan mana-mana peruntukan Akta ini atau

mana-mana peraturan-peraturan yang dibuat di bawah
Akta ini.

**Kuasa pemeriksaan**

**87.** (1) Seseorang pegawai diberi kuasa boleh, melalui notis
secara bertulis, menghendaki mana-mana orang yang mengetahui
fakta dan hal keadaan sesuatu kes untuk hadir di hadapannya dan
untuk diperiksa secara lisan dan hendaklah mengubah ke dalam
bentuk bertulis apa-apa pernyataan yang dibuat oleh orang yang
diperiksa sedemikian.

(2) Apa-apa pernyataan yang dibuat oleh mana-mana orang

di bawah seksyen ini hendaklah diterima sebagai keterangan
dalam apa-apa prosiding dalam mahkamah di bawah Akta ini
atau mana-mana peraturan-peraturan yang dibuat di bawah Akta
ini terhadap orang itu atau terhadap mana-mana orang lain.

**Pengemukaan dokumen, dsb.**

**88. (1) Semasa menjalankan penyiasatan atau pemeriksaan**
di bawah Akta ini atau mana-mana peraturan-peraturan yang dibuat
di bawah Akta ini pegawai diberi kuasa belches,)
menghendaki mana-mana orang untuk mengemukakan
kepadanya apa-apa buku, buku minit, daftar, dokumen, penyata
kewangan, bahan atau barang lain dalam bentuk fizikal atau
dalam perantara elektronik; dan


_(b) memeriksa, membuat salinan, mengambil cabutan daripada,_

mengalihkan dan menahan apa-apa buku, buku minit,
daftar, dokumen, penyata kewangan, bahan atau barang lain
dalam bentuk fizikal atau dalam perantara elektronik.

(2) Pegawai diberi kuasa boleh memberi kebenaran kepada

mana-mana orang, sebagaimana yang perlu, untuk memeriksa
apa-apa buku, buku minit, daftar, dokumen, penyata kewangan,
bahan atau barang lain dalam bentuk fizikal atau dalam perantara


-----

_Agensi Kelayakan Malaysia_

elektronik yang ditahan dan diambil milikan oleh pegawai diberi
kuasa.

**Penyitaan dokumen, dsb.**

**89.** Jika seseorang pegawai diberi kuasa yang menjalankan suatu
penyiasatan di bawah Akta ini atau mana-mana peraturan-peraturan
yang dibuat di bawah Akta ini mempunyai sebab untuk mempercayai
bahawa suatu kesalahan telah dilakukan terhadap Akta ini atau
mana-mana peraturan-peraturan yang dibuat di bawah Akta ini,
dia boleh menyita apa-apa buku, buku minit, daftar, dokumen,
penyata kewangan, bahan atau barang lain dalam bentuk fizikal
atau dalam perantara elektronik, yang dikemukakan di bawah
seksyen 88 dan buku, buku minit, daftar, dokumen, penyata
kewangan, bahan atau barang lain dalam bentuk fizikal atau dalam
perantara elektronik itu hendaklah diterima sebagai keterangan
dalam mana-mana prosiding dalam mahkamah di bawah Akta ini
atau mana-mana peraturan-peraturan yang dibuat di bawah Akta
ini terhadap orang itu atau terhadap mana-mana orang lain.

**Permohonan bagi waran geledah**

**90.** Jika seseorang pegawai diberi kuasa mempunyai sebab yang
munasabah untuk mempercayai bahawa mana-mana premis telah
digunakan, sedang digunakan atau hendak digunakan bagi, atau
terdapat dalam mana-mana premis keterangan yang diperlukan
untuk membuktikan perlakuan suatu kesalahan di bawah Akta
ini atau mana-mana peraturan-peraturan yang dibuat di bawah
Akta, dia boleh memohon suatu waran geledah kepada seorang
Majistret dengan cara maklumat bertulis bersumpah.

**Kuasa Majistret untuk mengeluarkan waran geledah**

**91.** Jika Majistret berpuas hati bahawa terdapat perlakuan
kesalahan di bawah mana-mana peruntukan Akta ini atau manamana peraturan-peraturan yang dibuat di bawah Akta ini, dia boleh
mengeluarkan suatu waran geledah yang membenarkan pegawai
diberi kuasa, pada bila-bila masa yang munasabah sama ada siang
atau malam dan dengan atau tanpa bantuan —

_(a) untuk memasuki mana-mana premis, jika perlu dengan_

kekerasan, yang telah digunakan atau hendak digunakan,


-----

_Rang Undang-Undang_

bagi perlakuan kesalahan di bawah Akta ini atau manamana peraturan-peraturan yang dibuat di bawah Akta
ini;


_(b)_ untuk menggeledah dan menyita, dan mengalihkan apa-apa

buku, buku minit, daftar, dokumen, penyata kewangan,
bahan atau barang lain dalam bentuk fizikal atau dalam
perantara elektronik—

(i) yang berkenaan dengannya suatu kesalahan telah

dilakukan;


(ii) yang berkenaan dengannya suatu kesalahan disyaki

telah dilakukan; atau


(iii) yang semunasabahnya dipercayai dapat dijadikan

keterangan mengenai perlakuan kesalahan itu;
atau

_(c)_ untuk menahan tiap-tiap orang yang dijumpai di dalam

premis itu sehingga premis itu selesai digeledah.

**Penggeledahan dan penyitaan tanpa waran**

92. Jika seseorang pegawai diberi kuasa mempunyai sebab yang
munasabah untuk mempercayai bahawa, oleh sebab kelengahan
dalam memperoleh suatu waran geledah di bawah seksyen
9 1 
_(a)_ penyiasatan itu akan terjejas teruk;

_(b)_ tujuan kemasukan itu mungkin akan terkecewa;


_(c)_ buku, buku minit, daftar, dokumen, penyata kewangan,

bahan atau barang lain yang dicari mungkin dialihkan
atau diganggu; atau

_(d)_ keterangan  yang  dicari  mungkin  diganggu  atau

dimusnahkan,

dia boleh menjalankan dalam, dan berkenaan dengan, premis
pemberi pendidikan tinggi segala kuasa yang disebut dalam
seksyen 91 dengan cara sepenuhnya dan secukupnya seolah-olah


-----

_Agensi Kelayakan Malaysia_

dia diberi kuasa untuk berbuat demikian oleh suatu waran yang
dikeluarkan di bawah seksyen itu.

**Pengemukaan kad kuasa**

**93. (1) Seseorang pegawai diberi kuasa apabila menjalankan mana-**
mana kuasa di bawah Akta ini atau mana-mana peraturan yang
dibuat di bawah Akta ini hendaklah mengisytiharkan jawatannya
dan hendaklah mengemukakan kepada orang yang terhadapnya
dia bertindak atau yang daripadanya dia menghendaki apa-apa
maklumat itu, apa-apa kad kuasa sebagaimana yang diarahkan
oleh Menteri untuk dibawa oleh pegawai itu.

(2) Kad kuasa yang dinyatakan dalam subseksyen (1) hendaklah

dikeluarkan oleh Menteri.

**Tiada kos atau ganti rugi yang berbangkit daripada penyitaan**
**boleh didapatkan**

**94.** Tiada seorang pun boleh, dalam apa-apa prosiding di hadapan
mana-mana mahkamah berkenaan dengan apa-apa jua yang disita
atau ditahan pada menjalankan atau berupa sebagai penjalanan
mana-mana kuasa yang diberikan di bawah Akta ini atau manamana peraturan-peraturan yang dibuat di bawah Akta ini, berhak
mendapatkan kos prosiding itu atau apa-apa ganti rugi atau relief
lain, selain suatu perintah bagi pemulangan benda yang disita
atau ditahan itu, atau bayaran nilainya melainkan jika penyitaan
atau penahanan itu dibuat tanpa sebab yang munasabah.

BAHAGIAN XIV

KESALAHAN DAN PENALTI

**Tafsiran 95.**

Bagi maksud Bahagian ini —

"perakuan" ertinya perakuan akreditasi sementara, perakuan

akreditasi, perakuan swaakreditasi atau perakuan kesetaraan,
mengikut mana-mana yang berkenaan;


-----

_Rang Undang-Undang_

"program diakredit" ertinya program yang diakredit secara

sementara atau diakredit di bawah Akta ini, mengikut mana-mana
yang berkenaan;

"akreditasi" ertinya akreditasi sementara atau akreditasi yang

diberikan di bawah Akta ini.

**Pendaftaran pelajar bagi program yang didakwa diakredit**

**96.** Mana-mana orang yang mendaftarkan pelajar bagi suatu
program yang didakwa sebagai program diakredit tanpa suatu
perakuan melakukan suatu kesalahan dan boleh, apabila disabitkan,
didenda tidak melebihi satu ratus ribu ringgit atau dipenjarakan
selama tempoh tidak melebihi dua tahun atau kedua-duanya.

**Larangan pengiklanan, dsb.**

**97.** (1) Tiada seorang pun boleh mengemukakan dirinya sebagai
atau mempromosikan sesuatu pemberi pendidikan tinggi sebagai
pemberi pendidikan tinggi yang menyediakan program diakredit
atau memberikan kelayakan diakredit, sama ada melalui iklan,
prospektus, risalah atau selainnya, melainkan jika pemberi
pendidikan tinggi itu diakredit di bawah Akta ini.

(2) Tiada seorang pun boleh mempromosikan suatu program

sebagai program diakredit, sama ada melalui iklan, prospektus,
risalah atau selainnya, melainkan jika program itu telah diakredit
di bawah Akta ini.

(3) Mana-mana orang yang melanggar subseksyen (1) dan (2)

melakukan suatu kesalahan dan boleh, apabila disabitkan, didenda
tidak melebihi dua ratus ribu ringgit atau dipenjarakan selama
tempoh tidak melebihi tiga tahun atau kedua-duanya.

**Kesalahan dan penalti yang berhubungan dengan kelayakan**
**pendidikan tinggi**

**98.** Mana-mana orang yang tidak diberikan akreditasi di bawah
Akta ini yang mengeluarkan atau menganugerahkan apa-apa
kelayakan pendidikan tinggi yang didakwa sebagai mematuhi
Kerangka melakukan suatu kesalahan dan boleh, apabila disabitkan,


-----

_Agensi Kelayakan Malaysia_

didenda tidak melebihi dua ratus ribu ringgit atau dipenjarakan
selama tempoh tidak melebihi lima tahun atau kedua-duanya.

**Kesalahan dan penalti yang berhubungan dengan permohonan**
**yang dibuat di bawah Akta**

**99. Mana-mana pemberi pendidikan tinggi yang, semasa membuat**
permohonan bagi akreditasi sementara atau akreditasi atau manamana orang yang membuat permintaan bagi penilaian di bawah
Akta ini, membuat apa-apa pernyataan yang diketahuinya adalah
palsu, atau yang dia tidak percaya adalah benar, atau dengan sengaja
menyembunyikan apa-apa fakta yang material, atau memberikan
apa-apa maklumat yang mengelirukan dalam apa-apa butir material
melakukan suatu kesalahan dan boleh, apabila disabitkan, didenda
tidak melebihi dua puluh ribu ringgit atau dipenjarakan selama
tempoh tidak melebihi satu tahun atau kedua-duanya.

**Kesalahan dan penalti yang berhubungan dengan perakuan**

**100. (1) Jika-**

_(a)_ mana-mana pemberi pendidikan tinggi gagal untuk

menyebabkan suatu salinan perakuan dipamerkan mengikut
Akta ini;

_(b)_ mana-mana pemberi pendidikan tinggi yang telah terhenti

daripada mengadakan program gagal menyerahkan
perakuan kepada Agensi mengikut Akta ini; atau


_(c)_ mana-mana pemberi pendidikan tinggi, apabila dibatalkan

perakuan, gagal menyerahkan perakuan kepada Agensi
mengikut Akta ini,

pemberi pendidikan tinggi itu melakukan suatu kesalahan dan
boleh, apabila disabitkan, didenda tidak melebihi dua puluh ribu
ringgit atau dipenjarakan selama tempoh tidak melebihi satu tahun
atau kedua-duanya.

(2) Mana-mana orang yang ada dalam milikannya apa-apa

perakuan palsu melakukan suatu kesalahan dan boleh, apabila
disabitkan, didenda tidak kurang daripada dua puluh ribu ringgit
atau dipenjarakan selama tempoh tidak kurang daripada satu tahun
tetapi tidak melebihi tiga tahun atau kedua-duanya.


-----

_Rang Undang-Undang_

# Kesalahan yang berhubungan  dengan  pemeriksaan, penguatkuasaan dan penyiasatan

**101. Mana-mana orang —**

_(a)_ yang gagal untuk mengemukakan apa-apa buku, buku

minit, daftar, dokumen, penyata kewangan, bahan atau
barang lain dalam bentuk fizikal atau dalam perantara
elektronik, yang dikehendaki oleh pegawai diberi kuasa
di bawah Akta ini; atau

_(b)_ yang menghalang atau enggan membenarkan seseorang

pegawai diberi kuasa di bawah Akta ini untuk—


(i) memasuki mana-mana kawasan termasuk bangunan atau

struktur di atasnya yang dipunyai atau digunakan,
sarna ada secara tetap atau selainnya, atau sama ada
atau tidak didaftarkan bagi kegunaan, oleh pemberi
pendidikan tinggi;


(ii) memeriksa apa-apa buku, buku minit, daftar, dokumen,

penyata kewangan, bahan atau barang lain dalam
bentuk fizikal atau dalam perantara elektronik, yang
difikirkannya perlu;

(iii) mengalihkan dan menahan apa-apa buku, buku minit,

daftar, dokumen, penyata kewangan, bahan atau
barang lain dalam bentuk fizikal atau dalam perantara
elektronik yang, pada pendapatnya, boleh memberikan
keterangan tentang perlakuan suatu kesalahan
di bawah Akta ini atau mana-mana peraturan-peraturan
yang dibuat di bawah Akta ini; atau

(iv) menghendaki mana-mana orang, yang merupakan

anggota majlis, ketua pegawai eksekutif, pegawai
atau pekerja pemberi pendidikan tinggi, untuk
mengemukakan bagi pemeriksaannya apa-apa buku,
buku minit, daftar, dokumen, penyata kewangan,
bahan atau barang lain dalam bentuk fizikal atau
dalam perantara elektronik, yang berada dalam milikan
atau jagaan orang itu atau di bawah kawalannya atau
dalam kuasanya untuk memberikan yang berhubungan
dengan pengurusan pemberi pendidikan tinggi atau
yang berhubungan dengan program yang dijalankan
oleh pemberi pendidikan tinggi itu;


-----

_Agensi Kelayakan Malaysia_


_(c)_ yang disaman di bawah seksyen 87 dan tanpa alasan yang

munasabah gagal untuk hadir pada masa dan di tempat
yang disebut dalam saman itu, atau yang, setelah hadir,
enggan menjawab apa-apa soalan yang dikemukakan
kepadanya dengan sah menurut undang-undang;

_(d)_ yang gagal untuk mengemukakan apa-apa buku, buku

minit, daftar, dokumen, penyata kewangan, bahan atau
barang lain dalam bentuk fizikal atau dalam perantara
elektronik, yang dikehendaki oleh pegawai diberi kuasa
di bawah seksyen 88; atau

_(e)_ yang menghalang atau menggalang seseorang pegawai

diberi kuasa semasa menjalankan mana-mana kuasanya
di bawah seksyen 86, 87, 88 atau 89,

melakukan suatu kesalahan dan boleh, apabila disabitkan, didenda
tidak melebihi dua puluh ribu ringgit atau dipenjarakan selama
tempoh tidak melebihi satu tahun atau kedua-duanya.

BAHAGIAN XV

PELBAGAI

**Pemulaan pendakwaan**

**102.** Tiada pendakwaan bagi atau yang berhubungan dengan
apa-apa kesalahan di bawah Akta ini atau mana-mana peraturanperaturan yang dibuat di bawah Akta boleh dimulakan kecuali
oleh atau dengan keizinan bertulis Pendakwa Raya.

**Bidang kuasa Mahkamah Majistret Kelas Pertama**

**103.** Walau apa pun yang terkandung dalam mana-mana undangundang bertulis yang berlawanan, Mahkamah Majistret Kelas
Pertama hendaklah mempunyai bidang kuasa untuk membicarakan
apa-apa kesalahan di bawah Akta ini atau mana-mana peraturanperaturan yang dibuat di bawah Akta ini dan untuk menjatuhkan
hukuman penuh bagi apa-apa kesalahan itu.


-----

_Rang Undang-Undang_

**Kesalahan oleh pertubuhan perbadanan, dsb.**

**104.** Jika sesuatu kesalahan di bawah Akta ini atau manamana peraturan-peraturan yang dibuat di bawah Akta ini telah
dilakukan oleh sesuatu pertubuhan perbadanan, perkongsian atau
persatuan—

_(a)_ dalam hal suatu pertubuhan perbadanan, mana-mana

orang yang merupakan pengarah, pengurus, setiausaha
atau pegawai lain yang seumpamanya dalam pertubuhan
perbadanan itu pada masa pelakuan kesalahan itu;

_(b)_ dalam hal suatu perkongsian, tiap-tiap pekongsi dalam

perkongsian itu pada masa pelakuan kesalahan itu;
atau


_(c)_ dalam hal suatu persatuan, tiap-tiap pemegang jawatan

persatuan itu pada masa pelakuan kesalahan itu,

boleh didakwa secara berasingan atau bersesama dalam prosiding
yang sama bersekali dengan pertubuhan perbadanan, perkongsian
atau persatuan itu dan hendaklah disifatkan telah melakukan
kesalahan itu melainkan jika dia membuktikan bahawa kesalahan
itu telah dilakukan tanpa pengetahuannya atau pembiarannya atau
bahawa dia telah mengambil segala langkah yang munasabah
dan telah menjalankan segala usaha yang wajar untuk mencegah
pelakuan kesalahan itu.

**Pengkompaunan kesalahan**

**105.** (1) Agensi boleh, dengan keizinan Pendakwa Raya, membuat
tawaran secara bertulis untuk mengkompaun mana-mana kesalahan
yang dilakukan oleh mana-mana orang di bawah Akta ini atau
mana-mana peraturan-peraturan yang dibuat di bawah Akta ini
dan yang ditetapkan sebagai kesalahan boleh dikompaun di bawah
Akta ini dengan membuat suatu tawaran bertulis kepada orang itu
untuk mengkompaun kesalahan itu apabila dibayar kepada Agensi
suatu amaun yang tidak melebihi lima puluh peratus daripada
amaun denda maksimum bagi kesalahan itu, dalam masa yang
dinyatakan dalam tawaran itu.

(2) Sesuatu tawaran di bawah subseksyen (1) boleh dibuat pada

bila-bila masa selepas kesalahan itu dilakukan, tetapi sebelum
apa-apa pendakwaan bagi kesalahan itu dimulakan.


-----

_Agensi Kelayakan Malaysia_

(3) Jika amaun yang dinyatakan dalam subseksyen (1) tidak

dibayar dalam masa yang dinyatakan dalam tawaran itu atau dalam
apa-apa tempoh lanjutan yang diberikan oleh Agensi, pendakwaan
bagi kesalahan itu bolehlah dimulakan pada bila-bila masa selepas
itu terhadap orang yang kepadanya tawaran itu dibuat.

(4) Jika sesuatu kesalahan telah dikompaun di bawah subseksyen

(1), tiada pendakwaan boleh dimulakan selepas itu berkenaan
dengan kesalahan itu terhadap orang yang kepadanya tawaran
untuk mengkompaun itu telah dibuat dan jika pemilikan telah
diambil terhadap mana-mana buku, rekod atau dokumen lain
atau apa-apa barang lain, buku, rekod atau dokumen atau barang
lain itu boleh dilepaskan tertakluk kepada apa-apa syarat yang
dikenakan mengikut syarat-syarat kompaun.


(5) Amaun wang yang diterima di bawah seksyen ini hendaklah

dibayar ke dalam dan menjadi sebahagian daripada Kumpulan
Wang Disatukan.

**Penalti am**

**106. Seseorang yang melakukan suatu kesalahan di bawah Akta**
ini atau mana-mana peraturan-peraturan yang dibuat di bawah
Akta ini yang baginya tiada penalti diperuntukkan secara nyata
boleh, apabila disabitkan, didenda tidak melebihi lima puluh ribu
ringgit atau dipenjarakan selama tempoh tidak melebihi dua tahun
atau kedua-duanya.

**Penalti dalam hal kesalahan yang bertemsan**

**107. Mana-mana orang yang melakukan suatu kesalahan di bawah**
Akta ini atau mana-mana peraturan-peraturan yang dibuat di bawah
Akta ini hendaklah, dalam hal suatu kesalahan yang berterusan,
boleh, sebagai tambahan kepada apa-apa penalti lain yang dia
bertanggungan di bawah Akta ini atau mana-mana peraturan-peraturan
yang dibuat di bawah Akta ini berkenaan dengan kesalahan itu,
didenda harian tidak melebihi satu ribu ringgit bagi setiap hari
kesalahan itu berterusan selepas sabitan.

**Anggapan**

**108. Dalam apa-apa prosiding bagi sesuatu kesalahan di bawah**
Akta ini atau mana-mana peraturan-peraturan yang dibuat di bawah


-----

_Rang Undang-Undang_

Akta ini apabila telah dibuktikan bahawa apa-apa permohonan,
maklumat, butir, penyata, akaun, rekod, dokumen atau pernyataan,
sama ada bertulis atau tidak, adalah —

_(a)_ palsu atau tidak benar keseluruhan atau sebahagiannya;

atau

_(b)_ mengelirukan dalam apa-apa butir material,

hendaklah dianggapkan sehingga dibuktikan sebaliknya bahawa
permohonan, maklumat, butir-butir, penyata, akaun, rekod,
dokumen atau pernyataan itu adalah palsu atau tidak benar pada
keseluruhannya atau sebahagiannya atau mengelirukan dalam
apa-apa hal material, mengikut mana-mana yang berkenaan,
pada pengetahuan orang yang menandatangani, menghantar atau
membekalkannya.

**Pekhidmat awam**

**109.** Tiap-tiap anggota Majlis atau mana-mana jawatankuasanya,
mana-mana pegawai, pekerja atau ejen Agensi dan mana-mana
anggota jawatankuasanya dan mana-mana anggota Jawatankuasa
Teknikal Bersama semasa menunaikan kewajipan atau melaksanakan
**fungsi** atau menjalankan kuasanya di bawah Akta ini atau manamana peraturan-peraturan yang dibuat di bawah Akta ini hendaklah
disifatkan sebagai pekhidmat awam mengikut pengertian Kanun
Keseksaan [Akta 574].

# Perlindungan daripada tindakan guaman dan prosiding undang-undang

**110. Tiada tindakan boleh diambil atau pendakwaan boleh dibawa,**
dimulakan atau dikekalkan terhadap—

_(a)_ Agensi, mana-mana anggota jawatankuasanya atau mana
mana pegawai, pekerja atau ejen Agensi;

_(b)_ Majlis, mana-mana anggota Majlis, atau mana-mana

anggota jawatankuasanya;

_(c)_ Jawatankuasa Teknikal Bersama atau mana-mana anggotanya;

atau


-----

_Agensi Kelayakan Malaysia_

_(d) mana-mana orang lain yang bertindak dengan sah bagi_

pihak Agensi atau Majlis,

berkenaan dengan apa-apa perbuatan, pengabaian atau keingkaran
yang dibuat atau dilakukan olehnya dengan suci hati atau apaapa peninggalan yang ditinggalkan olehnya dengan suci hati atas
sifat yang sedemikian.

**Akta Perlindungan Pihak Berkuasa Awam 1948**

**111.** Akta Perlindungan Pihak Berkuasa Awam 1948 [Akta 198]
hendaklah terpakai bagi apa-apa tindakan, guaman, pendakwaan
atau prosiding terhadap Agensi, Majlis, mana-mana anggota Majlis
dan jawatankuasanya, mana-mana pegawai, pekerja atau ejen
Agensi dan jawatankuasanya dan mana-mana anggota Jawatankuasa
Teknikal Bersama berkenaan dengan apa-apa perbuatan, pengabaian
atau keingkaran yang dibuat atau dilakukan olehnya atas sifatnya
yang sedemikian.

**Obligasi kerahsiaan**

**112.** (1) Kecuali bagi mana-mana maksud Akta ini atau bagi
maksud apa-apa prosiding sivil atau jenayah di bawah mana-mana
undang-undang bertulis, tiada anggota Majlis, pegawai, pekerja
atau ejen Agensi boleh menzahirkan apa-apa maklumat yang telah
diperolehnya semasa menjalankan kewajipannya dan yang tidak
disiarkan menurut Akta ini.

(2) Mana-mana orang yang melanggar subseksyen (1) melakukan

suatu kesalahan dan boleh, apabila disabitkan, didenda tidak
melebihi sepuluh ribu ringgit atau dipenjarakan selama tempoh
tidak melebihi satu tahun atau kedua-duanya.

**Kuasa untuk mengecualikan**

**113.** (1) Menteri boleh selain program profesional atau kelayakan
profesional, melalui perintah yang disiarkan dalam Warta
mengecualikan, tertakluk kepada apa-apa syarat sebagaimana yang
difikirkannya patut untuk dikenakan—


_(a)_ mana-mana pemberi pendidikan tinggi yang didaftarkan

sewajarnya di bawah mana-mana undang-undang yang
berkuat kuasa;


-----

_Rang Undang-Undang_

_(b)_ mana-mana orang atau kumpulan orang; atau

_(c)_ mana-mana pemberi pendidikan tinggi,

daripada semua atau mana-mana peruntukan Akta ini atau manamana peraturan-peraturan yang dibuat di bawah Akta ini.

(2) Menteri boleh, pada bila-bila masa, melalui perintah yang

disiarkan dalam _Warta,_ membatalkan mana-mana perintah yang
dibuat di bawah subseksyen (1) jika dia berpuas hati bahawa
pengecualian itu tidak lagi patut diberikan.

**Kuasa untuk membuat peraturan-peraturan**

**114. ( 1 )** Menteri boleh membuat peraturan-peraturan yang
difikirkan perlu atau suai manfaat bagi melaksanakan sepenuhnya
atau menjalankan peruntukan Akta ini.

(2) Tanpa menjejaskan keluasan subseksyen (1), Menteri boleh

membuat peraturan-peraturan bagi —

_(a)_ menetapkan cara memohon akreditasi sementara atau

akreditasi di bawah Akta ini, butir-butir yang hendaklah
dibekalkan oleh pemohon, cara akreditasi dan syaratsyarat yang hendaklah dikenakan;

_(b)_ menetapkan borang bagi maksud Akta ini;

_(c)_ menetapkan fi dan caj yang kena dibayar di bawah Akta

ini dan cara memungut dan membayar fi dan caj itu;

_(d)_ menetapkan rekod dan dokumen yang hendaklah disimpan

dan penyata yang hendaklah dikemukakan;

_(e)_ menetapkan tatacara yang hendaklah diikuti dalam mentadbir

Kumpulan Wang;

_(f)_ menetapkan tatacara dan kesalahan yang boleh

# dikompaun;

 (g) mengadakan pengawalseliaan semua atau mana-mana

aktiviti Agensi dan secara amnya pelaksanaan fungsi,
penjalanan kuasa dan penunaian kewajipan Agensi
di bawah Akta ini;


-----

_Agensi Kelayakan Malaysia_

_(h)_ mengadakan apa-apa perkara lain yang dijangkakan oleh,

atau yang perlu untuk menguatkuasakan sepenuhnya,
peruntukan Akta ini dan bagi pentadbiran sewajarnya
peruntukan itu.

BAHAGIAN XVI

PEMANSUHAN, KECUALIAN DAN PERALIHAN

**Pemansuhan dan pembubaran**

**115.** AktaLembagaAkreditasiNegara 1996 [Akta556] dimansuhkan
("Akta dimansuhkan") dan Lembaga Akreditasi Negara ("Lembaga")
dibubarkan.

**Pemindahan kuasa, dsb.**

**116.** Kuasa, hak, keistimewaan, liabiliti, obligasi dan kewajipan
yang sebelum hari ditetapkan merupakan kuasa, hak, keistimewaan,
liabiliti, obligasi dan kewajipan Lembaga hendaklah dari hari itu
turun kepada Agensi.

**Pemindahmilikan harta**

**117.** (1) Semua tanah yang sebelum hari ditetapkan terletak
hak pada, atau dirizabkan di bawah mana-mana undang-undang
bertulis yang berhubungan dengan tanah bagi maksud Lembaga
hendaklah pada hari itu terletak hak pada atau disifatkan sebagai
dirizabkan bagi maksud Agensi.

(2) Semua harta dan aset selain tanah yang sebelum hari

ditetapkan terletak hak pada Lembaga atau pada mana-mana
orang bagi pihak Lembaga, mengikut mana-mana yang berkenaan,
hendaklah pada hari itu terletak hak pada Agensi.

**Kontrak sedia ada**

**118.** Segala surat ikatan, bon, perjanjian, surat cara dan perkiraan
kerja yang wujud sebelum hari ditetapkan dan menyentuh apa-apa
harta yang dipindahmilikkan di bawah seksyen 117 hendaklah


-----

_Rang Undang-Undang_

mempunyai kuat kuasa dan kesan sepenuhnya terhadap atau
memihak kepada Agensi dan bolehlah dikuatkuasakan sepenuhnya
dan berkesan seolah-olah, sebagai ganti Lembaga atau mana-mana
orang yang bertindak bagi pihak Lembaga, Agensi telah dinamakan
dalamnya atau menjadi pihak kepadanya.

**Pemindahan wang dalam kumpulan wang**

**119. Semua wang dalam atau yang kena dibayar ke dalam kumpulan**
wang Lembaga yang ditubuhkan di bawah Akta dimansuhkan
hendaklah pada hari ditetapkan dipindahkan ke dalam dan disifatkan
menjadi sebahagian daripada Kumpulan Wang yang ditubuhkan
di bawah seksyen 28 Akta ini.

**Keanggotaan Lembaga**

**120.** (1) Walau apa pun apa-apa jua yang berlawanan, anggota
Lembaga dan anggota mana-mana jawatankuasa yang dilantik di
bawah Akta dimansuhkan yang memegang jawatan sebelum hari
ditetapkan hendaklah terhenti memegang jawatan pada hari itu.

(2) Tiada apa-apa jua dalam subseksyen (1) boleh menjejaskan

kebertanggungjawaban anggota Lembaga yang akan berhenti
memegang jawatan dan seberapa segera yang dapat dilaksanakan
selepas hari ditetapkan, Lembaga hendaklah menyediakan dan
mengemukakan kepada Menteri suatu laporan termasuk penyata
kewangan yang dikehendaki di bawah Akta dimansuhkan, tetapi
laporan itu hendaklah terhad kepada tempoh dari 1 Januari tahun
yang berkenaan sehingga hari sebelum hari ditetapkan.

**Penerusan pegawai dan pekhidmat**

**121.** Orang yang pada hari ditetapkan diambil khidmat sebagai
pegawai dan pekhidmat Lembaga di bawah Akta dimansuhkan
hendaklah terus menjadi pegawai dan pekhidmat Agensi di bawah
Akta ini seolah-olah mereka telah dilantik di bawah seksyen 22
Akta ini atas terma dan syarat yang sama bagi tempoh yang akan
tamat pada hari pelantikan mereka di bawah Akta dimansuhkan
sepatutnya tamat.


-----

_Agensi Kelayakan Malaysia_

**Kecualian bagi perakuan dan daftar**

**122.** (1) Walau apa pun pemansuhan dan pembubaran di bawah
seksyen 115 atau mana-mana peruntukan Akta ini yang berlawanan,
tiap-tiap orang yang, sebelum hari ditetapkan, memegang perakuan
yang sah yang dikeluarkan kepadanya di bawah Akta dimansuhkan
hendaklah disifatkan sebagai diakredit di bawah Akta ini sehingga
tamat tempoh perakuan itu dan tertakluk kepada terma dan syarat
yang dilampirkan padanya.

(2) Tiap-tiap perakuan yang menurut kuasanya seseorang

disifatkan di bawah subseksyen (1) diakredit di bawah Akta ini
hendaklah disifatkan telah dikeluarkan di bawah Akta ini; dan
Agensi boleh mengubah terma dan syarat yang dilampirkan pada
perakuan itu bagi maksud menyelaraskannya dengan dasar Agensi
mengenai pengenaan syarat akreditasi di bawah Akta ini.

(3) Jika suatu pemberi pendidikan tinggi yang disifatkan

diakredit di bawah subseksyen (1) berhasrat untuk diakredit di
bawah Akta ini selepas tamat tempoh yang baginya dia disifatkan
diakredit di bawah Akta ini, dia boleh memohon kepada Agensi
bagi suatu perakuan akreditasi mengikut peraturan-peraturan
yang dibuat di bawah Akta ini, walau apa pun apa-apa jua yang
berlawanan, dan permohonannya hendaklah dibuat dan dianggap
sebagai suatu permohonan baru dan bukan sebagai permohonan
bagi pembaharuan perakuan akreditasi.

(4) Semua daftar yang disimpan dan disenggarakan di bawah

Akta dimansuhkan hendaklah disifatkan sebagai daftar yang
disimpan dan disenggarakan di bawah Akta ini dan hendaklah
disifatkan sebagai sebahagian daripadanya.

**Penerusan permohonan, dsb., yang belum selesai**

**123. (1) Segala permohonan, kelulusan atau keputusan, atas rayuan**
atau selainnya, yang belum selesai di hadapan Lembaga di bawah
Akta dimansuhkan hendaklah pada hari ditetapkan diuruskan oleh
Agensi di bawah Akta ini.

(2) Segala permohonan, kelulusan atau keputusan, atas rayuan

atau selainnya, yang belum selesai di hadapan Menteri di bawah
Akta dimansuhkan hendaklah pada hari ditetapkan diuruskan oleh
Menteri di bawah Akta ini.


-----

_Rang Undang-Undang_

(3) Segala surat cara, perakuan atau dokumen yang diserah

simpan dengan Lembaga di bawah Akta dimansuhkan sebelum
hari ditetapkan hendaklah pada hari ditetapkan diserah simpan
dengan Agensi.

**Penerusan prosiding sivil dan jenayah**

**124.** (1) Baik pemansuhan di bawah seksyen 115 mahupun apaapa jua yang terkandung dalam Akta ini boleh menyentuh liabiliti
mana-mana orang untuk didakwa atau dihukum bagi kesalahan yang
dilakukan di bawah Akta dimansuhkan sebelum hari ditetapkan,
atau apa-apa prosiding yang dibawa sebelum hari itu berkenaan
dengan kesalahan sedemikian.

(2) Apa-apa prosiding, sama ada sivil atau jenayah, atau kausa

tindakan yang belum selesai atau yang wujud sebelum hari
ditetapkan oleh atau terhadap Lembaga atau mana-mana orang yang
bertindak bagi pihak Lembaga boleh diteruskan atau dimulakan
oleh atau terhadap Agensi sebagaimana ia boleh diteruskan atau
dimulakan oleh atau terhadap Lembaga atau mana-mana orang
sedemikian seolah-olah Akta ini tidak diperbuat.

(3) Apa-apa rayuan yang dibawa atau apa-apa kebenaran

merayu yang dipohon pada atau selepas hari ditetapkan terhadap
suatu keputusan yang diberikan sebelum hari itu dalam apa-apa
prosiding undang-undang yang kepadanya Lembaga merupakan
suatu pihak boleh dibawa oleh atau terhadap Agensi.

**Sebutan dalam undang-undang atau dokumen mengenai**
**Lembaga**

**125.** Sesuatu sebutan dalam mana-mana undang-undang atau
dokumen yang berkuat kuasa sebelum hari ditetapkan mengenai
Lembaga hendaklah ditafsirkan sebagai sebutan mengenai
Agensi.

**Penerusan penggunaan nama**

**126. (1)** Walau apa pun seksyen 115 dan 125, Agensi boleh terus
menggunakan nama "Lembaga Akreditasi Negara" bagi maksud
mengekalkan nama baik atau bagi apa-apa maksud yang disifatkan
patut oleh Agensi.


-----

_Agensi Kelayakan Malaysia_

(2) Tiada orang lain boleh menggunakan nama "Lembaga

Akreditasi Negara" kecuali dengan kelulusan bertulis terlebih
dahulu Agensi.

(3) Seseorang yang melanggar subseksyen (2) melakukan suatu

kesalahan dan boleh, apabila disabitkan, didenda tidak melebihi
lima puluh ribu ringgit.

**Pencegahan anomali**

**127. (1) Menteri boleh, selepas berunding dengan Agensi, bilamana**
didapatinya perlu atau suai manfaat untuk berbuat demikian, sama
ada bagi maksud menghapuskan kesulitan atau mencegah anomali
berbangkit daripada pembuatan Akta ini, melalui perintah yang
disiarkan dalam _Warta_ membuat apa-apa ubah suaian kepada
mana-mana peruntukan dalam mana-mana undang-undang yang
sedia ada sebagaimana yang difikirkannya patut.

(2) Menteri tidak boleh menjalankan kuasa yang diberikan

oleh subseksyen (1) selepas tamat tempoh dua tahun dari hari
ditetapkan.

JADUAL

[Subseksyen 11(3)]

Mesyuarat

1.(1) Majlis bermesyuarat sekurang-kurangnya sekali tiap-tiap tiga bulan pada
bila-bila masa dan di mana-mana tempat yang ditetapkan oleh Pengerusi.


(2) Notis secara bertulis sekurang-kurangnya empat belas hari hendaklah

diberikan kepada anggota Majlis.

(3) Pengerusi hendaklah mempengerusikan mesyuarat Majlis.

(4) Kuorum Majlis ialah lapan orang.

(5) Tiap-tiap anggota yang hadir adalah berhak kepada satu undi.

(6) Jika atas suatu persoalan untuk ditentukan oleh Majlis terdapat persamaan

undi, Pengerusi hendaklah mempunyai undi pemutus.


-----

_Rang Undang-Undang_

**Majlis boleh mengundang orang lain untuk menghadiri mesyuarat**

**2.** (1) Majlis boleh mengundang mana-mana orang untuk menghadiri mesyuarat
atau pertimbangtelitian Majlis bagi maksud menasihatinya tentang apa-apa
perkara yang sedang dibincangkan tetapi orang itu tidak berhak untuk mengundi
dalam mesyuarat atau pertimbangtelitian itu.

(2) Seseorang yang diundang di bawah subperenggan ( I ) boleh dibayar

apa-apa fi sebagaimana yang ditentukan oleh Majlis.

**Penzahiran kepentingan**

**3.** Seseorang anggota yang mempunyai, secara langsung atau secara tidak

langsung, dengan sendiri atau melalui pekongsinya, apa-apa kepentingan dalam
mana-mana syarikat atau pengusahaan yang dengannya Agensi bercadang
untuk membuat apa-apa kontrak atau yang mempunyai apa-apa kepentingan
dalam mana-mana kontrak itu atau dalam apa-apa perkara yang sedang
dibincangkan oleh Majlis hendaklah menzahirkan kepada Majlis hakikat dan
jenis kepentingannya itu, dan penzahiran itu hendaklah direkodkan dalam minit
Majlis dan, melainkan jika dibenarkan secara khusus oleh Pengerusi, anggota
itu tidak boleh mengambil bahagian dalam apa-apa pertimbangtelitian atau
keputusan Majlis yang berhubungan dengan kontrak atau perkara itu.

**Minit**

**4. (1) Majlis hendaklah menyebabkan supaya minit semua mesyuaratnya**
disenggarakan dan disimpan dalam bentuk yang sepatutnya.

(2) Minit yang dibuat mengenai mesyuarat Majlis, jika ditandatangani dengan

sewajarnya, hendaklah diterima sebagai keterangan dalam segala prosiding
undang-undang tanpa dibuktikan selanjutnya.

(3) Tiap-tiap mesyuarat Majlis yang minit berkenaan dengan prosidingnya

minit telah dibuat sedemikian hendaklah disifatkan telah dipanggil dan diadakan
dengan sewajarnya dan semua anggota dalam mesyuarat itu layak dengan
sewajarnya untuk bertindak.

**Kesahan pembuatan dan prosiding**

**5.  Tiada apa-apa perbuatan yang dilakukan atau prosiding yang diambil di**
bawah Akta ini boleh dipersoalkan atas alasan bahawa —

_(a)_ ada kekosongan dalam keanggotaan, atau ada kecacatan dalam

penubuhan, Majlis;

_(b)_ pelanggaran peruntukan perenggan 3 oleh mana-mana anggota; atau

_(c)_ ada peninggalan, kecacatan atau ketidakteraturan yang tidak menyentuh

merit hal itu.


-----

_Agensi Kelayakan Malaysia_

**Tatacara**

**6.** Tertakluk kepada Akta ini, Majlis hendaklah menetapkan tatacaranya
sendiri.

**Anggota hendaklah menumpukan masa kepada urusan Majlis**

**7.** Tiap-tiap anggota hendaklah menumpukan masa kepada urusan Majlis
sebagaimana yang perlu untuk menunaikan kewajipannya dengan berkesan.

**Pelantikan hendaklah disiarkan**

**8.  Pelantikan tiap-tiap anggota Majlis hendaklah disiarkan dalam**

_Warta._

HURAIAN

Akta Agensi Kelayakan Malaysia 2007 ("Akta") yang dicadangkan oleh Rang
Undang-Undang ini bertujuan untuk menubuhkan suatu pertubuhan perbadanan
dengan nama "Agensi Kelayakan Malaysia" sebagai badan kebangsaan untuk
melaksanakan Kerangka Kelayakan Malaysia, untuk mengakredit program dan
kelayakan pendidikan tinggi, untuk menyelia dan mengawal selia kualiti dan
standard pemberi pendidikan tinggi, untuk mengadakan dan menyenggarakan
Daftar Kelayakan Malaysia dan bagi perkara-perkara yang berkaitan.

BAHAGIAN I

2. Bahagian 1 Rang Undang-Undang mengandungi perkara permulaan.

3. _Fasal 1 mengandungi tajuk ringkas Akta dan memberi Menteri kuasa_
untuk menetapkan tarikh bagi permulaan kuat kuasa Akta.

4. _Fasal 2 mengandungi takrif ungkapan tertentu yang digunakan dalam_
Akta.

5. _Fasal 3 bertujuan untuk memperuntukkan bahawa Akta adalah sebagai_
tambahan kepada, dan tidak mengurangkan peruntukan mana-mana undangundang bertulis lain. Walau bagaimanapun, sekiranya apa-apa percanggahan
atau ketidakselarasan dengan undang-undang lain mengenai akreditasi program
dan kelayakan di bawah Akta, peruntukan Akta adalah terpakai kecuali bagi
program dan kelayakan profesional.

BAHAGIAN II

6. Bahagian IT Rang Undang-Undang mengandungi peruntukan yang berhubungan
dengan penubuhan Agensi.


-----

_Rang Undang-Undang_

7. _Fasal 4 mengadakan peruntukan bagi penubuhan Agensi._

8. _Fasal 5 membenarkan Agensi untuk mempunyai meterai perbadanan._

9. _Fasal 6 dan 7 menyenaraikan fungsi dan kuasa Agensi._

10. _Fasal 8 memberi Menteri kuasa untuk mengeluarkan arahan kepada_

Agensi.

11. _Fasal 9 memberi Agensi kuasa untuk menubuhkan jawatankuasa akreditasi_

bagi maksud akreditasi program atau kelayakan.

12. _Fasal 10 mengenakan kewajipan ke atas Agensi untuk memberikan_

penyata, laporan, akaun dan maklumat tertentu kepada Menteri atau manamana pihak berkuasa awam.

BAHAGIAN III

13. Bahagian III Rang Undang-Undang mengandungi peruntukan yang

berhubungan dengan penubuhan Majlis Agensi Kelayakan Malaysia.

14. _Fasal II mengadakan peruntukan bagi penubuhan Majlis Agensi Kelayakan_

Malaysia dan keanggotaan Majlis. Fasal ini juga mengadakan peruntukan
mengenai tatacara yang hendaklah diikuti oleh Majlis yang dinyatakan dalam
Jadual.

15. _Fasal 12 menyenaraikan fungsi Majlis._

16. _Fasal 13 menyatakan hal keadaan yang membolehkan Menteri melantik_

mana-mana anggota Majlis secara sementara untuk melaksanakan fungsi
Pengerusi.

17. _Fasal 14 memperkatakan tempoh jawatan anggota Majlis._

18. _Fasal 15 mengadakan peruntukan bagi pembayaran elaun kepada anggota_

Majlis.

19. _Fasal 16 mengadakan peruntukan bagi pembatalan pelantikan anggota_

Majlis dan peletakan jawatan mereka.

20. _Fasal 17 menyatakan hal keadaan yang menjadikan jawatan seseorang_

anggota Majlis kosong.

21. _Fasal 18 mengadakan peruntukan bagi pengisian kekosongan dalam_

Majlis.

22. _Fasal 19 memperkatakan pelantikan setiausaha Majlis._

23. _Fasal 20 memberi Majlis kuasa untuk menubuhkan jawatankuasa untuk_

me mb an tuny a.


-----

_Agensi Kelayakan Malaysia_

BAHAGIAN IV

24. Bahagian IV memperkatakan pekerja Agensi.

25. _Fasal 21 mengadakan peruntukan bagi pelantikan KetuaPegawai_

Eksekutif dan Timbalan Ketua Pegawai Eksekutif Agensi. Fasal ini juga
menyatakan kewajipan Ketua Pegawai Eksekutif.

26. _Fasal 22 mengadakan peruntukan bagi pelantikan pekerja Agensi._


27. _Fasal 23, 24 dan 25 memperkatakan tentang syarat-syarat perkhidmatan_

pekerja Agensi, kuasa Agensi untuk memberi pinjaman, biasiswa dan wang
pendahuluan kepada pekerjanya dan untuk membuat pembayaran tertentu,
seperti faedah persaraan dan ganjaran kepada mereka. Fasal 26 mengadakan
peruntukan bahawa Akta Badan-Badan Berkanun (Tatatertib dan Surcaj) 2000

_[Akta 605] hendaklah terpakai bagi Agensi,_

28. _Fasal 27 membenarkan Agensi untuk menerima pakai peraturan-peraturan,_

dsb., yang dikeiuarkan oleh Kerajaan Persekutuan.

BAHAGIAN V

29. Bahagian V mengandungi peruntukan kewangan.

30. _Fasal 28 mengadakan peruntukan bagi penubuhan "Kumpulan Wang_

Agensi Kelayakan Malaysia" ("Kumpulan Wang").

31. _Fasal 29 menyatakan perbelanjaan yang boleh dipertanggungkan pada_

Kumpulan Wang.

32. _Fasal 30 mengenakan kewajipan ke atas Agensi untuk memelihara_

Kumpulan Wang.

33. _Fasal 31 menghendaki Agensi menyediakan anggaran perbelanjaannya._

34. _Fasal 32 membolehkan Agensi meminjam wang._

35. _Fasal 33 membenarkan Agensi melaburkan wang Agensi._

36. _Fasal 34 menghendaki Agensi menyimpan akaun yang sepatutnya bagi_

Kumpulan Wang dan laporan yang sepatutnya mengenai aktivitinya. Agensi
dikehendaki untuk menghantar penyata akaun dan pernyataan aktivitinya bagi
tahun kewangan itu kepada Menteri yang kemudiannya akan menyebabkan
penyata dan laporan itu dibentangkan di hadapan kedua-dua Majlis Parlimen.
_Fasal ini juga memperuntukkan bahawa Akta Badan Berkanun (Akaun dan_
Laporan Tahunan) 1980 [Akta 240] hendaklah terpakai bagi Agensi.

BAHAGIAN VI

37. Bahagian VI mengandungi peruntukan yang berhubungan dengan Kerangka

Kelayakan Malaysia.


-----

_Rang Undang-Undang_

38. _Fasal 35 raengadakan peruntukan bagi Kerangka Kelayakan Malaysia_

("Kerangka").

39. _Fasal 36 menyenaraikan objektif Kerangka._

40. _Fasal 37 menyatakan bahawa tiada program atau kelayakan boleh diakredit_

melainkan jika ia mematuhi Kerangka. Fasal ini juga menyatakan bahawa
semua pemberi pendidikan tinggi yang menjalankan program diakredit atau
yang menganugerahkan kelayakan diakredit hendaklah mematuhi Kerangka.

BAHAGIAN VII

41. Bahagian VII mengandungi peruntukan yang berhubungan dengan akreditasi

sementara.

42. _Fasal 38 dan 39 masing-masing memperkatakan tentang permohonan_

bagi akreditasi sementara oleh pemberi pendidikan tinggi bagi program
atau kelayakannya sebelum menjalankan sesuatu program atau kelayakan,
kebenaran atau penolakan permohonan bagi akreditasi sementara oleh Agensi
dan pengeluaran perakuan akreditasi sementara oleh Agensi.

43. _Fasal 40 mengandungi peruntukan tentang perakuan akreditasi_

sementara.

44. _Fasal 41 memberi Agensi kuasa untuk mengenakan syarat pada masa_

atau pada bila-bila masa selepas pemberian perakuan akreditasi sementara.

45. _Fasal 42 memberi Agensi kuasa untuk membatalkan perakuan akreditasi_

sementara jika pemberi pendidikan tinggi telah melanggar mana-mana syarat
yang dilampirkan pada perakuan.

46. _Fasal 43 memperuntukkan bahawa Agensi hendaklah bekerjasama dan_

menyelaras dengan badan profesional yang berkenaan dalam hal permohonan
akreditasi sementara program profesional atau kelayakan profesional.

47. _Fasal 44 memperuntukkan bahawa Agensi hendaklah bekerjasama dan_

menyelaras dengan Jabatan Pembangunan Kemahiran dalam hal permohonan
akreditasi sementara program latihan kemahiran atau kelayakan latihan
kemahiran.

BAHAGIAN VIII

48. Bahagian VIII Rang Undang-Undang mengandungi 7 bab dan mengadakan
peruntukan bagj perkara-perkara yang berhubungan dengan akreditasi program
dan kelayakan.

Bab 1

49.  Fasal 45 dan 46 masing-masing memperkatakan tentang permohonan untuk
akreditasi oleh pemberi pendidikan tinggi bagi program atau kelayakannya,


-----

_Agensi Kelayakan Malaysia_

selain program atau kelayakan di bawah Bab 2, 4 dan 5 dalam masa yang
dinyatakan dalam perakuan akreditasi sementara, kebenaran atau penolakan
permohonan untuk akreditasi oleh Agensi dan pengeluaran perakuan akreditasi
oleh Agensi.

50. _Fasal 47 mengandungi peruntukan tentang perakuan akreditasi._

51. _Fasal 48 memberi Agensi kuasa untuk mengenakan syarat pada masa_

atau selepas pemberian perakuan akreditasi.

52. _Fasal 49 memberi Agensi kuasa untuk membatalkan perakuan akreditasi_

jika pemberi pendidikan tinggi telah melanggar mana-mana syarat yang
dilampirkan pada perakuan.

Bab 2

53. _Fasal 50 memperkatakan tentang permohonan akreditasi oleh pemberi_

pendidikan tinggi bagi akreditasi program profesional atau kelayakan profesional
tempatan atau luar negerinya dalam masa yang dinyatakan dalam perakuan
akreditasi sementara. la menghendaki permohonan dibuat kepada Agensi
tetapi pengakreditan dibuat oleh badan profesional yang berkenaan atas syor
Jawatankuasa Teknikal Bersama.

54. _Fasal 51 mengadakan peruntukan bagi penubuhan Jawatankuasa Teknikal_

Bersama.

55. _Fasal 52 mengadakan peruntukan bagi kebenaran atau penolakan_

permohonan akreditasi oleh badan profesional berkenaan dan pengeluaran
perakuan akreditasi oleh Agensi.

56. _Fasal 53 mengandungi peruntukan tentang perakuan akreditasi._

57. _Fasal 54 memberi badan profesional berkenaan kuasa, atas syor Jawatankuasa_

Teknikal Bersama, untuk mengenakan syarat pada masa kelulusan atau selepas
perakuan akreditasi telah dikeluarkan.

58. _Fasal 55 memberi Agensi kuasa untuk membatalkan perakuan akreditasi_

jika pemberi pendidikan tinggi telah melanggar mana-mana syarat yang baginya
akreditasi telah diluluskan.

Bab 3

59. _Fasal 56_ dan _57_ masing-masing memperkatakan tentang permohonan bagi
akreditasi oleh pemberi pendidikan tinggi yang termasuklah wakil cawangan
badan peperiksaan atau pensijilan bagi akreditasi program atau kelayakan luar
negeri, kelayakan luar negeri yang ditawarkan melalui pembelajaran jarak jauh
dan kelayakan bersama dan secara usaha sama, selain program atau kelayakan
di bawah Bab 2 dan 5 dalam masa yang ditentukan dalam perakuan akreditasi
sementara, pemberian atau penolakan akreditasi oleh Agensi dan pengeluaran
perakuan akreditasi oleh Agensi.


-----

_Rang Undang-Undang_

60. _Fasal 58 mengandungi peruntukan tentang perakuan akreditasi._

61. _Fasal 59 memberi Agensi kuasa untuk mengenakan syarat pada masa_

atau selepas pemberian perakuan akreditasi.

62. _Fasal 60 memberi Agensi kuasa untuk membatalkan perakuan akreditasi_

jika pemberi pendidikan tinggi telah gagal untuk mematuhi Kerangka atau
melanggar mana-mana syarat yang baginya akreditasi telah diberikan.

Bab 4

63. _Fasal 61 memperkatakan permohonan bagi status swaakreditasi oleh_

pemberi pendidikan tinggi kepada Menteri atas undangan Menteri, pemberian
atau penolakan status swaakreditasi oleh Agensi dan pengeluaran perakuan
swaakreditasi.

64. _Fasal 62 memperkatakan permohonan oleh pemberi pendidikan tinggi_

swaakreditasi bagi pendaftaran program atau kelayakannya, pendaftaran program
atau kelayakan itu dalam Daftar dan pengeluaran perakuan akreditasi oleh
Agensi.

65. _Fasal 63 mengandungi peruntukan tentang perakuan akreditasi._

66. _Fasal 64 memberi Agensi kuasa untuk membatalkan perakuan akreditasi_

atau pendaftaran jika pemberi pendidikan tinggi telah melanggar mana-mana
syarat yang dilampirkan pada perakuan atau gagal untuk mematuhi kehendak
program atau kelayakan berdaftar.

Bab 5

67. _Fasal 65 dan 66 masing-masing memperkatakan tentang permohonan bagi_

akreditasi oleh pemberi pendidikan tinggi bagi akreditasi mana-mana program
dan kelayakan latihan kemahiran luar negeri atau program atau kelayakan
pembangunan kemahiran yang membawa kepada penganugerahan diploma,
diploma lanjutan atau ijazah, kebenaran atau penolakan permohonan untuk
akreditasi oleh Agensi dan pengeluaran perakuan akreditasi oleh Agensi. Fasal
_66 juga memperuntukkan bahawa Agensi boleh meminta bantuan mana-mana_
badan pengawal selia yang mengawal selia pembangunan kemahiran atau
mana-mana badan atau persatuan yang memantau pembangunan kemahiran
tertentu.

68. _Fasal 67 mengandungi peruntukan tentang perakuan akreditasi._

69. _Fasal 68 memberi Agensi kuasa, dengan persetujuan badan pengawal_

selia, untuk mengenakan syarat pada masa atau selepas pemberian perakuan
akreditasi.

70. _Fasal 69 memberi Agensi kuasa untuk membatalkan perakuan akreditasi_

jika pemberi pendidikan tinggi telah gagal untuk mematuhi Kerangka atau
telah melanggar mana-mana syarat yang diiampirkan pada perakuan dengan
persetujuan badan pengawal selia.


-----

_Agensi Kelayakan Malaysia_

71. _Fasal 70 mempcrkatakan tentang permohonan bagi pendaftaran ke dalam_

Daftar sesuatu kelayakan yang telah diakredit oleh mana-mana badan pengawal
selia yang mengawal selia pembangunan kemahiran.

72. _Fasal 71 mengadakan peruntukan bagi pembatalan pendaftaran yang_

diberikan kepada pemberi pendidikan tinggi setelah berunding dengan badan
pengawal selia jika pemberi pendidikan tinggi itu telah gagal untuk mematuhi
Kerangka atau telah melanggar mana-mana syarat yang dilampirkan pada
perakuan akreditasi.

Bab 6

73. _Fasal 72 memperkatakan pendaftaran program atau kelayakan diakredit_

sesuatu kampus cavvangan.

74. _Fasal 73 memberi Agensi kuasa untuk membatalkan pendaftaran jika_

pemberi pendidikan tinggi gagal mematuhi Kerangka atau telah melanggar
mana-mana syarat yang dilampirkan pada perakuan akreditasi.

Bab 7

75. _Fasal 74 dan 75 masing-masing memperkatakan permohonan oleh pemberi_

pendidikan tinggi bagi akreditasi kriteria dan tatacara bagi pengiktirafan
pengalaman dan pembelajaran terdahulu seseorang dan perkiraan bagi pemindahan
kredit antara program atau kelayakan diakredit, pemberian atau penolakan
akreditasi dan pengeluaran perakuan akreditasi.

76. _Fasal 76 memberi Agensi kuasa untuk mengenakan syarat pada masa_

atau selepas pemberian perakuan akreditasi.

77. _Fasal 77 memberi Agensi kuasa untuk membatalkan perakuan akreditasi_

jika pemberi pendidikan tinggi gagal mematuhi Kerangka atau telah melanggar
mana-mana syarat yang dilampirkan pada perakuan akreditasi.

BAHAGIAN IX

78. Bahagian IX mengandungi peruntukan yang berhubungan dengan penilaian

kelayakan lain.

79. _Fasal 78 memperkatakan tentang permohonan bagi penilaian sesuatu_

kelayakan pemberi pendidikan tinggi atau program yang dijalankan di dalam
atau di luar Malaysia supaya diperakukan sebagai setara dengan kelayakan
dalam Kerangka.

80. _Fasal 79 memberi Agensi kuasa untuk meminta maklumat dan butir-butir_

daripada pemberi pendidikan tinggi dalam menentukan permohonan bagi penilaian.
_Fasal ini juga memberi Agensi kuasa untuk berusaha sama, bekerjasama dan_
menyelaras dengan mana-mana orang dan menubuhkan suatu jawatankuasa
bagi maksud menentukan dan menentusahkan sesuatu permohonan.


-----

_Rang Undang-Undang_

BAHAGIAN X

81. Bahagian X mengandungi peruntukan yang berhubungan dengan audit

institusi.

82. _Fasal 80 memperuntukkan bahawa pegawai diberi kuasa Agensi boleh_

menjalankan audit institusi terhadap sesuatu pemben pendidikan tinggi yang
diberi perakuan akreditasi.

BAHAGIAN XI

83. Bahagian XI mengandungi peruntukan yang berhubungan dengan Daftar

Kelayakan Malaysia.

84. _Fasal 81 mengadakan peruntukan bagi pengadaan Daftar Kelayakan_

Malaysia ("Daftar"). Fasal ini juga memperuntukkan bahawa Daftar itu
hendaklah menjadi pusat rujukan kebangsaan bagi semua program, kelayakan
dan institusi diakredit.

BAHAGIAN XII

85. Bahagian XII mengandungi peruntukan tentang rayuan.

86. _Fasal 82, 83 dan 84 memperuntukkan hak untuk merayu kepada pemberi_

pendidikan tinggi yang terkilan dengan keputusan Agensi tentang sama ada
untuk memberikan akreditasi sementara; atau pembatalan akreditasi sementara
atau akreditasi. Rayuan itu hendaklah dibuat kepada Menteri atau Jawatankuasa
Rayuan, mengikut mana-mana yang berkenaan, yang keputusannya adalah
muktamad.

BAHAGIAN XIII

87. Bahagian XIII mengandungi peruntukan yang berhubungan dengan

penguatkuasaan dan penyiasatan.

88. _Fasal 85 bertujuan untuk memberi Menteri kuasa untuk melantik pegawai_

diberi kuasa bagi maksud Akta.

89. _Fasal 86 memperuntukkan bahawa mana-mana pegawai diberi kuasa_

hendaklah mempunyai kuasa untuk menyiasat apa-apa kesalahan di bawah
Akta.

90. _Fasal 87 memberi kuasa kepada pegawai diberi kuasa untuk memeriksa_

mana-mana orang yang mengetahui tentang sesuatu kes.

91. _Fasal 88 memberi kuasa kepada pegawai diberi kuasa untuk menghendaki_

pengemukaan dokumen, dsb., oleh mana-mana orang dalam menjalankan
penyiasatan atau pemeriksaan.


-----

_Agensi Kelayakan Malaysia_

92. _Fasal 89, 90, 91 dan 92 masing-masing memperkatakan tentang peruntukan_

yang berhubungan dengan penyitaan dokumen, permohonan bagi waran geledah
kuasa Majistret untuk mengeluarkan waran geledah, dan penggeledahan dan
penyitaan tanpa waran.

93. _Fasal 93 memperuntukkan bahawa setiap pegawai diberi kuasa_

hendaklah diberi kad kuasa dan hendaklah apabila diminta mengemukakan
kad kuasanya.

94. _Fasal 94 memperuntukkan bahawa tiada kos atau ganti rugi yang_

berbangkit daripada apa-apa penyitaan apa-apa jua dalam penjalanan manamana kuasa di bawah Akta boleh didapatkan dalam mana-mana presiding di
hadapan mana-mana mahkamah melainkan jika penyitaan itu dibuat tanpa
sebab yang munasabah.

BAHAGIAN XIV

95. Bahagian XIV mengandungi peruntukan yang berhubungan dengan

kesalahan dan penalti di bawah Akta.

96. _Fasal 95 mengandungi tafsiran ungkapan tertentu yang digunakan dalam_

Bahagian ini.

97. _Fasal 96 bertujuan untuk mengadakan peruntukan bagi kesalahan dan_

penalti berhubung dengan mana-mana orang yang mendaftarkan pelajar bagi
program yang didakwa sebagai program diakredit tanpa perakuan akreditasi
yang sah.

98. _Fasal 97 memperkatakan larangan pengiklanan._

99. _Fasal 98 mengadakan peruntukan bagi kesalahan dan penalti yang_

berhubungan dengan perakuan di bawah Akta yang dicadangkan.

100. _Fasal 99 menyatakan kesalahan dan penalti yang berhubungan dengan_

permohonan akreditasi sementara dan akreditasi di bawah Akta.

101. _Fasal 100 menyatakan kesalahan dan penalti yang berhubungan dengan_

kegagalan pemberi pendidikan tinggi untuk mempamerkan atau menyerahkan
perakuan akreditasi sementara atau akreditasi.

102. _Fasal 101 mengadakan peruntukan bagi kesalahan dan penalti yang_

berhubungan dengan pemeriksaan, penguatkuasaan dan penyiasatan.

BAHAGIAN XV

103. Bahagian XV mengandungi peruntukan pelbagai.

104. _Fasal 102 memperuntukkan bahawa tiada pendakwaan berkenaan dengan_

mana-mana kesalahan di bawah Akta boleh dimulakan kecuali oleh atau dengan
keizinan bertulis Pendakwa Raya.


-----

_Rang Undang-Undang_

105. _Fasal 103 mengadakan peruntukan bagi bidang kuasa Mahkamah_

Majistret Kelas Pertama untuk membicarakan apa-apa kesalahan di bawah
Akta dan untuk memberikan hukuman penuh bagi apa-apa kesalahan itu.

106. _Fasal 104 mengadakan peruntukan bagi kesalahan yang dilakukan oleh_

pertubuhan perbadanan.

107. _Fasal 105 bertujuan memberi Agensi kuasa untuk mengkompaun_

kesalahan.

108. _Fasal 106 mengadakan peruntukan mengenai penalti bagi kesalahan_

am.

109. _Fasal 107 mengadakan peruntukan mengenai penalti dalam hal kesalahan_

berterusan.

110. _Fasal 108 mengadakan peruntukan mengenai anggapan bagi maksud_

pembuktian kesalahan dalam mana-mana prosiding bagi sesuatu kesalahan di
bawah Akta yang dicadangkan.

111. _Fasal 109 memperuntukkan bahawa tiap-tiap anggota majlis, mana-_

mana pegawai, pekerja atau ejen Agensi, dsb., hendaklah disifatkan sebagai
pekhidmat awam mengikut pengertian Kanun Keseksaan.

112. _Fasal 110 mengadakan peruntukan bagi perlindungan daripada guaman_

dan prosiding undang-undang terhadap Majlis, Agensi dan pegawai tertentu.

113. _Fasal 111 memperuntukkan bahawa Akta Perlindungan Pihak-Pihak_

Berkuasa Awam 1948 hendaklah terpakai bagi apa-apa tindakan, guaman,
pendakwaan atau prosiding terhadap mana-mana anggota Majlis, pegawai,
pekerja atau ejen Agensi.

114. _Fasal 112 melarang penzahiran maklumat yang berhubungan dengan_

urusan Agensi kecuali di bawah hal keadaan tertentu.

115. _Fasal 113 memberi Menteri kuasa untuk mengecualikan mana-mana_

pemberi pendidikan tinggi atau mana-mana orang daripada semua atau manamana peruntukan Akta atau peraturan-peraturan yang dibuat di bawah Akta.

116. _Fasal 114 bertujuan memberi Menteri kuasa untuk membuat peraturan-_

peraturan bagi melaksanakan peruntukan Akta dengan lebih baik.

BAHAGIAN XVI

117.   Bahagian XVI mengandungi peruntukan pemansuhan, kecualian dan
peralihan.


-----

_Agensi Kelayakan Malaysia_

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[2])2525]


-----

