---
Year: 2007
Bill: D.R.21/2007 - Rang Undang-Undang Aktiviti Kerajaan Elektronik 2007 (Lulus)
Title: D.R.21/2007 - Rang Undang-Undang Aktiviti Kerajaan Elektronik 2007 (Lulus)
Download URL: https://www.parlimen.gov.my/files/billindex/pdf/2007/DR%20212007.pdf
URL: https://www.parlimen.gov.my/files/billindex/pdf/2007/DR%20212007.pdf
---
---
Reading:
D.R.21/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 21/2007


RANG UNDANG-UNDANG

AKTIVITI KERAJAAN ELEKTRONIK 2007

SUSUNAN FASAL

BAHAGIAN I


PERMULAAN

Fasal

1. Tajuk ringkas dan permulaan kuat kuasa

2. Pemakaian

3. Penggunaan tidak mandatori

4. Rujukan kepada undang-undang bertulis lain

5. Tafsiran

BAHAGIAN II

PENTADBIRAN DAN PEMAKAIAN AKTA KEPADA UNDANG-UNDANG BERTULIS

6. Penetapan oleh Menteri yang berkaitan

7. Perundangan subsidiari

8. Pemansuhan atau pindaan

9. Arahan Teknologi Maklumat

BAHAGIAN III

PENGIKTIRAFAN UNDANG-UNDANG MESEJ ELEKTRONIK

10. Pengiktirafan undang-undang mesej elektronik

11. Pembentukan dan kesahan kontrak

BAHAGIAN IV

MEMENUHI KEHENDAK UNDANG-UNDANG MELALUI CARA ELEKTRONIK

12. Tulisan

13. Tandatangan


-----

_Rang Undang-Undang_

Fasal

14. Meterai

15. Saksi

16. Asal

17. Salman diakui sah

18. Salinan

19. Pengemukaan dokumen

20. Bentuk yang ditetapkan

21. Kehendak untuk mengeluarkan lesen, permit, kelulusan, kebenaran,

dsb.

22. Penyimpanan dokumen

23. Daftar elektronik

24. Penyampaian dan penyerahan

25. Penyampaian ke diri

26. Pembayaran

27. Resit

BAHAGIAN V

KOMUNIKASI MESEJ ELEKTRONIK

28. Anggapan mesej elektronik

29. Kandungan mesej elektronik

30. Setiap mesej elektronik dianggap berasingan

31. Masa pengiriman

32. Masa penerimaan

33. Tempat pengiriman

34. Tempat penerimaan

35. Pengakuterimaan

BAHAGIAN VI

PELBAGAI

36. Peraturan-peraturan

JADUAL


-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi pengiktirafan
undang-undang mesej elektronik dalam urusan antara Kerajaan
dengan orang awam, penggunaan mesej elektronik untuk memenuhi
kehendak undang-undang dan untuk membolehkan dan memudahkan
urusan itu melalui penggunaan cara elektronik dan perkara-perkara
lain yang berkaitan dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Aktiviti Kerajaan
Elektronik 2007.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Pemakaian**

**2.** Tertakluk kepada seksyen 3, Akta ini hendaklah terpakai
bagi undang-undang Persekutuan yang ditetapkan mengikut
seksyen 6.


-----

_Rang Undang-Undang_

**Penggunaan tidak mandatori**

3. (1) Tiada apa-apa jua dalam Akta ini boleh menjadikannya
mandatori bagi seseorang untuk menggunakan, memberi atau
menerima apa-apa mesej elektronik dalam urusan dengan Kerajaan
melainkan jika orang itu mengizinkan penggunaan, pemberian
atau penerimaan mesej elektronik itu.

(2) Keizinan seseorang untuk mengguna, memberi atau menerima

apa-apa mesej elektronik dalam urusan dengan Kerajaan boleh
disimpulkan daripada perlakuan orang itu.

**Rujukan kepada undang-undang bertulis lain**

**4.** Pemakaian Akta ini hendaklah sebagai tambahan dan tanpa
menjejaskan mana-mana undang-undang bertulis lain yang mengawal
urusan antara Kerajaan dengan orang awam.

**Tafsiran**

**5.** Dalam Akta ini, melainkan jika konteksnya menghendaki
makna yang lain —

"Akta yang ditetapkan" ertinya suatu undang-undang bertulis

atau sebahagian daripadanya yang ditetapkan oleh Menteri yang
berkaitan di bawah seksyen 6;

"Arahan Teknologi Maklumat" ertinya arahan yang dikeluarkan

di bawah seksyen 9;

"elektronik" ertinya teknologi yang menggunakan elektrik, optik,

magnetik, elektromagnetik, biometrik, photonik atau teknologi
yang seumpama;

"Menteri" ertinya Menteri yang dipertanggungkan dengan

tanggungjawab untuk menerajui perubahan bagi memodenkan
pentadbiran perkhidmatan awam Malaysia;

"Menteri yang berkaitan" ertinya Menteri yang dipertanggungkan

dengan tanggungjawab bagi pentadbiran Akta yang ditetapkan;

"mesej elektronik" ertinya suatu maklumat yang dihasilkan,

dihantar, diterima atau disimpan melalui suatu cara elektronik;


-----

_Aktiviti Kerajaan Elektronik_

"pemula" ertinya seseorang yang melaluinya atau yang bagi

pihaknya, suatu mesej elektronik dihasilkan atau dihantar;

"penerima" ertinya seseorang yang dimaksudkan oleh pemula

untuk menerima suatu mesej elektronik;

"sistem memproses maklumat" ertinya suatu sistem elektronik

untuk menghasilkan, menghantar, menerima, menyimpan atau
memproses mesej elektronik;

"tandatangan elektronik" ertinya apa-apa huruf, aksara, nombor,

bunyi atau apa-apa simbol lain atau apa-apa gabungannya yang
dicipta dalam suatu bentuk elektronik yang diterima pakai oleh
seseorang sebagai tandatangan.

BAHAGIAN II

PENTADBIRAN DAN PEMAKAIAN AKTA KEPADA

UNDANG-UNDANG BERTULIS

**Penetapan oleh Menteri yang berkaitan**

**6.** (1) Menteri yang berkaitan boleh, selepas berunding dengan
Menteri, menetapkan dalam Borang 1 Jadual, mana-mana undangundang bertulis atau sebahagian daripadanya bagi maksud pemakaian
Akta ini.

(2) Menteri yang berkaitan, dalam menetapkan mana-mana

undang-undang bertulis atau sebahagian daripadanya di bawah
subseksyen (1), boleh mengenakan apa-apa syarat sebagaimana
yang disifatkannya patut.

**Perundangan subsidiari**

**7.** (1) Akta ini hendaklah disifatkan terpakai bagi mana-mana
perundangan subsidiari suatu Akta yang ditetapkan melainkan
jika ia dikecualikan mengikut subseksyen 2.

(2) Menteri yang berkaitan boleh, melalui pemberitahuan dalam

Borang 2 Jadual, selepas berunding dengan Menteri, mengecualikan
mana-mana perundangan subsidiari suatu Akta yang ditetapkan
daripada pemakaian Akta ini.


-----

_Rang Undang-Undang_

(3) Merited yang berkaitan boleh, melalui pemberitahuan dalam

Borang 3 Jadual, selepas berunding dengan Menteri, memasukkan
mana-mana perundangan subsidiari yang telah dikecualikan di
bawah subseksyen (2), bagi maksud pemakaian Akta ini.

**Pemansuhan atau pindaan**

8. (1) Jika Akta yang ditetapkan dimansuhkan, Akta yang
dimansuhkan itu tidak lagi menjadi Akta yang ditetapkan mulai dari
tarikh berkuat kuasanya pemansuhan itu kecuali bagi perundangan
subsidiari yang tidak terjejas dengan pemansuhan Akta yang
ditetapkan itu.

(2) Jika Akta yang ditetapkan dipinda dan Menteri yang

berkaitan berpuas hati bahawa Akta yang dipinda tidak selaras
dengan dasar atau objektif Akta ini, Menteri yang berkaitan boleh,
dalam Borang 4 Jadual, mengecualikan Akta yang dipinda atau
sebahagiannya daripada pemakaian Akta ini.

**Arahan Teknologi Maklumat**

**9.** (1) Menteri boleh mengeluarkan Arahan Teknologi Maklumat
yang boleh termasuk —

_(a)_ standard teknologi maklumat;

_(b)_ kriteria bagi tandatangan elektronik dan meterai yang

sesuai bagi maksud ia digunakan;

_(c)_ proses bagi merakam masa dan pengakuterimaan mesej

elektronik;

_(d)_ langkah-langkah keselamatan terhadap apa-apa capaian

yang tidak dibenarkan;

_(e)_ tatacara pemulihan bencana;


_(f)_ kaedah-kaedah capaian bagi borang dan perkhidmatan

kerajaan elektronik;

_(g)_ pengurusan dan penyenggaraan mesej elektronik;

_(h)_ cara yang berhubungan dengan kemasukan data dan

penentusahan mesej elektronik;


-----

**_Aktiviti Kerajaan Elektronik_**

_(i) garis panduan bagi pembayaran dan penerimaan wang;_

dan

_(j) apa-apa perkara lain yang dikehendaki dari semasa ke_

semasa.

(2) Ketidakpatuhan kepada mana-mana Arahan Teknologi

Maklumat tidak menjejaskan kesahan atau kebolehlaksanaan
aktiviti yang dijalankan secara elektronik menurut Akta ini.

B AHAGIAN III

PENGTKTIRAFAN UNDANG-UNDANG MESEJ ELEKTRONIK

**Pengiktirafan undang-undang mesej elektronik**

**10. (1) Apa-apa maklumat tidak boleh dinafikan kesan undang-**
undang, kesahan atau kebolehlaksanaan atas alasan bahawa ia
adalah secara keseluruhan atau sebahagian dalam suatu bentuk
elektronik.

(2) Apa-apa maklumat tidak boleh dinafikan kesan undang-undang,

kesahan atau kebolehlaksanaan atas alasan bahawa maklumat itu
tidak terkandung dalam mesej elektronik yang membangkitkan
kesan undang-undang itu, tetapi hanya dirujuk dalam mesej
elektronik itu, dengan syarat bahawa maklumat yang dirujukkan
itu boleh dicapai oleh orang yang terhadapnya maklumat yang
dirujuk itu mungkin digunakan.

**Pembentukan dan kesahan kontrak**

**11.** (1) Dalam pembentukan suatu kontrak, komunikasi tawaran,
penerimaan tawaran, dan pembatalan tawaran dan penerimaan
atau apa-apa komunikasi yang berkaitan boleh dinyatakan melalui
suatu mesej elektronik.

(2) Suatu kontrak tidak boleh dinafikan kesan undang-undang,

kesahan atau kebolehlaksanaan atas alasan bahawa suatu mesej
elektronik digunakan dalam pembentukannya.


-----

_Rang Undang-Undang_

BAHAGIAN IV

MEMENUHI KEHENDAK UNDANG-UNDANG MELALUI

CARA ELEKTRONIK

**Tulisan**

12. Jika mana-mana undang-undang menghendaki maklumat secara
bertulis, kehendak undang-undang itu dipenuhi jika maklumat itu
terkandung dalam suatu mesej elektronik yang boleh dicapai dan
boleh difahami bagi membolehkannya digunakan untuk rujukan
yang berikutnya.

**Tandatangan**

13. (1) Jika mana-mana undang-undang menghendaki tandatangan
seseorang di atas suatu dokumen, kehendak undang-undang itu
dipenuhi, jika dokumen itu adalah dalam bentuk suatu mesej
elektronik, oleh suatu tandatangan elektronik yang—

_(a)_ dilampirkan kepada atau dikaitkan secara logik dengan

mesej elektronik itu;

_(b)_ mengenal pasti secukupnya orang itu dan menunjukkan

secukupnya kelulusan orang itu terhadap maklumat yang
berhubungan dengan tandatangan itu; dan

_(c)_ adalah boleh dipercayai sewajarnya memandangkan

maksud bagi, dan hal keadaan yang, tandatangan itu
dikehendaki.

(2) Bagi maksud perenggan (1)(c), suatu tandatangan elektronik

adalah sewajarnya boleh dipercayai jika—

_(a)_ cara menghasilkan tandatangan elektronik itu dikaitkan

dengan dan di bawah kawalan orang itu sahaja;

_(b)_ apa-apa perubahan yang dibuat kepada tandatangan

elektronik itu selepas masa penandatanganan itu boleh
dikesan; dan

_(c)_ apa-apa perubahan yang dibuat kepada dokumen itu selepas

masa penandatanganan itu boleh dikesan.

(3) Akta Tandatangan Digital 1997 [Akta 562) hendaklah terus

terpakai bagi apa-apa tandatangan digital yang digunakan sebagai
suatu tandatangan elektronik dalam apa-apa aktiviti Kerajaan.


-----

_Aktiviti Kerajaan Elektronik_

**Meterai**

**14.** (1) Jika mana-mana undang-undang menghendaki meterai
dicapkan pada suatu dokumen, kehendak undang-undang itu
dipenuhi, jika dokumen itu adalah dalam bentuk suatu mesej
elektronik, oleh suatu tandatangan digital sebagaimana yang
diperuntukkan di bawah Akta Tandatangan Digital 1997.

(2) Walau apa pun subseksyen (1), Menteri boleh, melalui

perintah dalam Warta, menetapkan apa-apa tandatangan elektronik
lain yang memenuhi kehendak mengecapkan suatu meterai dalam
suatu mesej elektronik.

**Saksi**

**15.** Jika mana-mana undang-undang menghendaki tandatangan
seorang saksi pada suatu dokumen, kehendak undang-undang
itu dipenuhi, jika dokumen itu adalah dalam bentuk suatu mesej
elektronik, oleh suatu tandatangan elektronik saksi itu yang
mematuhi kehendak seksyen 13.

**Asal**

**16.** (1) Jika mana-mana undang-undang menghendaki mana-mana
dokumen dalam bentuk asalnya, kehendak undang-undang itu
dipenuhi oleh suatu dokumen dalam bentuk suatu mesej elektronik
jika
_(a)_ wujud suatu jaminan yang boleh dipercayai mengenai

integriti maklumat yang terkandung dalam mesej
elektronik itu daripada masa ia mula-mula dihasilkan
dalam bentuknya yang muktamad; dan

_(b)_ mesej elektronik itu boleh dicapai dan boleh difahami

bagi membolehkannya digunakan untuk rujukan yang
berikutnya.

(2) Bagi maksud perenggan (1)(a) —

_(a)_ kriteria bagi menilai integriti maklumat itu hendaklah

sama ada maklumat itu kekal lengkap dan tidak diubah,
selain penambahan apa-apa pengendorsan atau apa-apa
perubahan yang timbul dalam perjalanan biasa komunikasi,
penyimpanan dan paparan; dan


-----

_Rang Undang-Undang_

_(b)_ standard kebolehpercayaan yang dikehendaki hendaklah

dinilai berdasarkan kepada maksud dokumen itu dihasilkan
dan berdasarkan kepada semua hal keadaan lain yang
berkaitan.

**Salinan diakui sah**

**17.** Jika mana-mana undang-undang menghendaki pengemukaan
salinan dokumen diakui sah, kehendak undang-undang itu dipenuhi,
jika dokumen itu dikemukakan dalam bentuk suatu mesej elektronik
dan memenuhi kehendak di bawah seksyen 16.

**Salinan**

**18.** Jika mana-mana undang-undang menghendaki apa-apa
dokumen disimpan, disampaikan, dihantar atau diserahkan dalam
lebih daripada satu salinan, kehendak undang-undang itu dipenuhi,
jika dokumen itu adalah dalam bentuk suatu mesej elektronik,
dengan penyimpanan, penyampaian, penghantaran atau penyerahan
dokumen itu dalam satu salinan.

**Pengemukaan dokumen**

19. (1) Jika mana-mana undang-undang menghendaki pemfailan
atau pengemukaan apa-apa dokumen, kehendak undang-undang
itu dipenuhi, jika dokumen itu difailkan atau dikemukakan dalam
bentuk suatu mesej elektronik, jika mesej elektronik itu boleh
dicapai dan boleh difahami bagi membolehkannya digunakan
untuk rujukan yang berikutnya.

(2) Bagi maksud subseksyen (1), jika apa-apa bentuk yang

ditetapkan ditentukan secara elektronik, pemfailan atau pengemukaan
dokumen itu hendaklah menurut bentuk yang ditentukan itu.

**Bentuk yang ditetapkan**

**20.** Jika mana-mana undang-undang menghendaki apa-apa dokumen
dalam suatu bentuk yang ditetapkan, kehendak undang-undang itu
dipenuhi oleh suatu dokumen dalam bentuk suatu mesej elektronik
jika mesej elektronik itu—

_(a) diformat mengikut cara yang sama atau sebahagian besarnya_

sama dengan bentuk yang ditetapkan;


-----

_Aktiviti Kerajaan Elektronik_

_(b)_ boleh dicapai dan boleh difahami bagi membolehkannya

digunakan untuk rujukan yang berikutnya; dan

_(c)_ berupaya disimpan oleh orang yang satu lagi.

**Kehendak untuk mengeluarkan lesen, permit, kelulusan,**
**kebenaran, dsb.**

**21.** Jika mana-mana undang-undang bertulis menghendaki
pengeluaran apa-apa lesen, permit, kelulusan, kebenaran atau
dokumen yang serupa, kehendak undang-undang itu dipenuhi jika
lesen, permit, kelulusan, kebenaran atau dokumen yang serupa itu
dikeluarkan dalam bentuk suatu mesej elektronik dengan syarat
bahawa mesej elektronik itu boleh dicapai dan boleh difahami bagi
membolehkannya digunakan untuk rujukan yang berikutnya.

**Penyimpanan dokumen**

**22.** Jika mana-mana undang-undang bertulis menghendaki manamana dokumen disimpan, kehendak undang-undang itu dipenuhi
dengan penyimpanan dokumen itu dalam bentuk suatu mesej
elektronik jika mesej elektronik itu —

_(a)_ disimpan dalam format yang ia dihasilkan, dihantar atau

diterima, atau dalam suatu format yang tidak mengubah
secara material maklumat yang terkandung dalam mesej
elektronik yang asalnya telah dihasilkan, dihantar atau
diterima;

_(b)_ boleh dicapai dan boleh difahami bagi membolehkannya

digunakan untuk rujukan yang berikutnya; dan

_(c)_ dikenal pasti asal usul dan destinasi mesej elektronik itu

dan tarikh dan masa ia dihantar atau diterima.

**Daftar elektronik**

**23.** (1) Jika mana-mana undang-undang menghendaki suatu daftar
diwujudkan, dikendalikan atau disenggarakan, kehendak undangundang itu dipenuhi jika daftar itu adalah dalam bentuk suatu
mesej elektronik dan kandungannya tidak boleh diubah dengan
apa-apa cara oleh mana-mana orang yang mentadbir daftar itu
yang mempunyai kuasa di sisi undang-undang untuk mengubah
daftar itu.


-----

_Rang Undang-Undang_

(2) Apa-apa carian yang dibuat ke atas daftar yang diwujudkan,

dikendalikan dan disenggarakan melalui suatu mesej elektronik
hendaklah mempunyai kesahan undang-undang yang sama seperti
suatu daftar yang dirujukkan dalam Akta yang ditetapkan.

**Penyampaian dan penyerahan**

**24.** (1) Jika mana-mana undang-undang menghendaki apa-apa
dokumen disampaikan, dihantar atau diserahkan, kehendak
undang-undang itu dipenuhi dengan penyampaian, penghantaran
atau penyerahan dokumen itu melalui suatu cara elektronik jika
terdapatnya suatu sistem memproses maklumat—

_(a)_ untuk mengenal pasti asal usul, destinasi, masa dan tarikh

penyampaian, penghantaran atau penyerahan; dan

_(b)_ bagi pengakuterimaan,

dokumen itu.

(2) Seksyen ini tidak terpakai bagi —

_(a)_ apa-apa notis kemungkiran, notis tuntutan, notis tunjuk

sebab, notis pemilikan semula atau apa-apa notis yang
seumpama yang dikehendaki untuk disampaikan sebelum
memulakan suatu prosiding undang-undang; dan

_(b)_ mana-mana proses pemulaan, pliding, afidavit atau

dokumen lain yang dikehendaki disampaikan menurut
suatu prosiding undang-undang.

**Penyampaian ke diri**

25. Jika mana-mana undang-undang menghendaki suatu dokumen
dikemukakan atau diserahkan secara sendiri, kehendak undangundang itu dipenuhi jika dokumen itu dikemukakan mengikut
seksyen 19 berserta suatu tandatangan elektronik.

**Pembayaran**

**26.** Jika mana-mana undang-undang menghendaki apa-apa
pembayaran dibuat, kehendak undang-undang itu dipenuhi jika
pembayaran itu dibuat secara elektronik dan mematuhi apa-apa
syarat yang dikenakan oleh Kerajaan.


-----

_Aktiviti Kerajaan Elektronik_

**Resit**

**27.** Jika mana-mana undang-undang menghendaki pengeluaran
apa-apa resit pembayaran, kehendak undang-undang itu dipenuhi
jika resit itu adalah dalam bentuk suatu mesej elektronik dan
mesej elektronik itu boleh dicapai dan boleh difahami bagi
membolehkannya digunakan untuk rujukan yang berikutnya.

BAHAGIAN V

KOMUNIKASI MESEJ ELEKTRONIK

**Anggapan mesej elektronik**

**28.** (1) Suatu mesej elektronik adalah kepunyaan pemula jika ia
dihantar oleh pemula sendiri.

(2) Antara pemula dengan penerima, suatu mesej elektronik

disifatkan sebagai kepunyaan pemula jika ia dihantar oleh—

_(a)_ orang yang mempunyai kebenaran untuk bertindak bagi

pihak pemula berkenaan dengan mesej elektronik itu;
atau

_(b)_ suatu sistem memproses maklumat yang diprogramkan

oleh, atau bagi pihak, pemula untuk beroperasi secara
automatik.

(3) Antara pemula dengan penerima, penerima itu berhak untuk

menganggap suatu mesej elektronik itu adalah kepunyaan pemula,
dan untuk bertindak atas anggapan itu jika—

_(a)_ penerima memakai sewajarnya suatu kaedah pengesahan

yang dipersetujui antara pemula dengan penerima untuk
menentukan sama ada mesej elektronik itu adalah
kepunyaan pemula; atau

_(b)_ mesej elektronik sebagaimana yang diterima oleh penerima

adalah hasil tindakan seseorang yang hubungannya dengan
pemula atau mana-mana agen pemula membolehkan
orang itu mendapatkan capaian kepada suatu kaedah
pengesahan yang digunakan oleh pemula untuk mengenal
pasti mesej elektronik itu sebagai kepunyaannya.


-----

_Rang Undang-Undang_

(4) Subseksyen (3) tidak terpakai jika—

_(a)_ penerima telah menerima suatu notis daripada pemula

bahawa mesej elektronik itu bukanlah kepunyaan pemula
dan mempunyai masa yang munasabah untuk bertindak
sewajarnya; atau

_(b)_ penerima mengetahui atau sepatutnya mengetahui bahawa

mesej elektronik itu bukanlah kepunyaan pemula jika
dia telah menjalankan jagaan yang munasabah atau
menggunakan apa-apa kaedah pengesahan yang dipersetujui
antara pemula dengan penerima.

**Kandungan mesej elektronik**

**29.** Jika seseorang penerima menerima suatu mesej elektronik,
penerima itu berhak untuk menganggap bahawa mesej elektronik
itu sebagai mesej yang pemula berhasrat untuk menghantar, dan
bertindak atas anggapan itu, melainkan jika penerima mengetahui
atau sepatutnya mengetahui, jika dia telah menjalankan jagaan yang
munasabah atau menggunakan apa-apa tatacara yang dipersetujui,
bahawa penghantaran mesej elektronik itu telah mengakibatkan
apa-apa kesilapan dalam mesej elektronik yang diterima.

**Setiap mesej elektronik dianggap berasingan**

**30.** Jika seseorang penerima menerima suatu mesej elektronik,
penerima berhak untuk menganggap bahawa setiap mesej elektronik
yang diterima sebagai suatu mesej elektronik yang berasingan
dan untuk bertindak atas anggapan itu, melainkan jika penerima
mengetahui atau sepatutnya mengetahui, jika dia telah menjalankan
jagaan yang munasabah atau menggunakan apa-apa tatacara
yang dipersetujui, bahawa mesej elektronik itu merupakan suatu
pendua.

**Masa pengiriman**

**31.** Melainkan jika dipersetujui selainnya antara pemula dengan
penerima, suatu mesej elektronik disifatkan dihantar bila ia
memasuki suatu sistem memproses maklumat di luar kawalan
pemula.


-----

_Aktiviti Kerajaan Elektronik_

**Masa penerimaan**

**32.** Melainkan jika dipersetujui selainnya antara pemula dengan
penerima, suatu mesej elektronik disifatkan diterima—

_(a)_ jika penerima telah menetapkan suatu sistem memproses

maklumat bagi maksud menerima mesej elektronik,
bila mesej elektronik itu memasuki sistem memproses
maklumat yang ditetapkan itu; atau

_(b)_ jika penerima tidak menetapkan suatu sistem memproses

maklumat bagi maksud menerima mesej elektronik, bila
mesej elektronik itu sampai ke pengetahuan penerima.

**Tempat pengiriman**

**33.** (1) Melainkan jika dipersetujui selainnya antara pemula dengan
penerima, suatu mesej elektronik disifatkan dihantar dari tempat
urusan pemula, dan—

_(a)_ jika pemula mempunyai lebih daripada satu tempat urusan,

dari tempat urusan yang mempunyai hubungan yang
terdekat dengan urusan itu atau jika tiada tempat urusan
yang mempunyai hubungan terdekat dengan urusan itu,
dari tempat utama urusan pemula; atau

_(b)_ jika pemula tidak mempunyai suatu tempat urusan, dari

tempat tinggal biasa pemula.

**Tempat penerimaan**

**34.** Melainkan jika dipersetujui selainnya antara pemula dengan
penerima, suatu mesej elektronik disifatkan diterima di tempat
urusan penerima, dan—

_(a)_ jika penerima mempunyai lebih daripada satu tempat

urusan, di tempat urusan yang mempunyai hubungan yang
terdekat dengan urusan itu atau jika tiada tempat urusan
yang mempunyai hubungan terdekat dengan urusan itu,
dari tempat utama urusan penerima; atau

_(b)_ jika penerima tidak mempunyai suatu tempat urusan, dari

tempat tinggal biasa penerima.


-----

# Rang Undang-Undang
 Pengakuterimaan
 35. (1) Seksyen ini terpakai jika, semasa atau sebelum menghantar suatu mesej elektronik, atau dalam mesej elektronik itu, pemula telah meminta atau bersetuju dengan penerima bahawa penerimaan mesej elektronik itu hendaklah diaku terima.
 (2) Jika pemula telah meminta atau bersetuju dengan penerima
 bahawa penerimaan mesej elektronik itu hendaklah diaku terima, mesej elektronik itu dianggap sebagai seolah-olah tidak pernah dihantar sehinggalah pengakuterimaan itu diterima.
 (3) Jika pemula tidak bersetuju dengan penerima bahawa
 pengakuterimaan itu hendaklah diberi dalam suatu bentuk tertentu atau melalui suatu cara yang tertentu, suatu pengakuterimaan boleh diberi melalui —
 (a) apa-apa komunikasi oleh penerima, automatik atau
 selainnya; atau
 (b) apa-apa kelakuan penerima yang mencukupi untuk
 menunjukkan kepada pemula bahawa mesej elektronik itu telah diterima.
 (4) Jika pengakuterimaan tidak diterima oleh pemula dalam
 masa yang ditentukan atau dipersetujui atau, jika tiada masa ditentukan atau dipersetujui, dalam suatu masa yang munasabah, pemula itu boleh—
 (a) memberi notis kepada penerima yang menyatakan bahawa
 tiada pengakuterimaan telah diterima dan menentukan suatu masa yang munasabah yang pengakuterimaan itu mesti diterima; dan
 (b) jika pengakuterimaan itu tidak diterima dalam masa yang
 ditentukan dalam perenggan (a), memberi notis kepada penerima untuk menganggap mesej elektronik itu seolah- olah tidak pernah dihantar dan menjalankan apa-apa hak lain yang dia ada.


# (5) Jika pemula menerima pengakuterimaan penerima, adalah
 dianggap bahawa mesej elektronik yang berkaitan telah diterima oleh penerima.
 (6) Jika pengakuterimaan yang diterima itu menyatakan bahawa
 mesej elektronik yang berkaitan memenuhi kehendak teknikal,


-----

_Aktiviti Kerajaan Elektronik_

sama ada yang dipersetujui atau dikemukakan dalam standard yang
terpakai, adalah dianggap bahawa kehendak itu telah dipenuhi.

B AHAGIAN VI

PELBAGAI

**Peraturan-peraturan**

**36.** Menteri boleh membuat apa-apa peraturan-peraturan yang
perlu atau suai manfaat bagi memberikan kuat kuasa penuh kepada
peruntukan Akta ini.

JADUAL

BORANG 1

AKTA AKTIVITI KERAJAAN ELEKTRONIK 2007

PEMBERITAHUAN PENETAPAN AKTA

[Seksyen 6]

PADA menjalankan kuasa yang diberikan oleh seksyen 6 Akta Aktiviti Kerajaan
Elektronik 2007 [Akta   ], saya ..........................................................................

_[nama Menteri yang berkaitan]_

Menteri ...................................................., selepas berunding dengan Menteri,
menetapkan—
.................................................................................................................................

_[nama Akta atau sebahagian daripadanya]_

sebagai Akta yang ditetapkan di bawah Akta Aktiviti Kerajaan Elektronik
2007.

2. Akta Aktiviti Kerajaan Elektronik 2007 hendaklah terpakai bagi peruntukan
Akta dan perundangan subsidiari yang dibuat di bawah Akta tertakluk kepada
yang berikut:

3.  Pemberitahuan ini mula berkuat kuasa pada................................

_[nyatakan tarikh]._

Bertarikh

_[Nama Menteri yang berkaitan]_
Menteri [nyatakan Kementerian]


-----

_Rang Undang-Undang_

BORANG 2

AKTA AKTIVITI KERAJAAN ELEKTRONIK 2007

PEMBERITAHUAN PENGECUALIAN PERUNDANGAN SUBSIDIARI

DARIPADA AKTA

[Subseksyen 7(2)]


PADA menjalankan kuasa yang diberikan oleh subseksyen 7(2) Akta Aktiviti
Kerajaan Elektronik 2007 [Akta   ], saya ........................................................

_[nama Menteri yang berkaitan]_

Menteri....................................................., selepas berunding dengan Menteri,
mengecualikan —

....................................................................................................................................

_[nama perundangan subsidiari]_

yang dibuat di bawah

.................................................................................................................

_[nama Akta yang ditetapkan]_

daripada pemakaian Akta Aktiviti Kerajaan Elektronik 2007.

2.  Pemberitahuan ini mula berkuat kuasa pada ................................................

_[nyatakan tarikh]._

Bertarikh

_[Nama Menteri yang berkaitan]_
Menteri [nyatakan Kementerian]

BORANG 3

AKTA AKTIVITI KERAJAAN ELEKTRONIK 2007

PEMBERITAHUAN PEMASUKAN PERUNDANGAN SUBSIDIARI

KEPADA AKTA

[Subseksyen 7(3)]


PADA menjalankan kuasa yang diberikan oleh subseksyen 7(3) Akta Aktiviti
Kerajaan Elektronik 2007 [Akta   ], saya ........................................................

_[nama Menteri yang berkaitan]_

Menteri ..................................................., selepas berunding dengan Menteri,
memasukkan—

.............................................................................................................................

_[nama perundangan subsidiari]_


-----

_Aktiviti Kerajaan Elektronik_

yang dibuat di bawah

_[nama Akta yang ditetapkan]_

bagi maksud pemakaian Akta Aktiviti Kerajaan Elektronik 2007.

2. Pemberitahuan ini mula berkuat kuasa pada ................................................

_[nyatakan tarikh]._


Bertarikh

_[Nama Menteri yang berkaitan]_
Menteri [nyatakan Kementerian]

BORANG 4

AKTA AKTIVITI KERAJAAN ELEKTRONIK 2007

PEMBERITAHUAN PENGECUALIAN AKTA YANG DIPINDA DARIPADA AKTA

[Subseksyen 8(2)]

PADA menjalankan kuasa yang diberikan oleh subseksyen 8(2) Akta Aktiviti
Kerajaan Elektronik 2007 [Akta   ], saya ........................................................

_[nama Menteri yang berkaitan]_

Menteri .................................................., mengecualikan—

_(a)_ keseluruhan daripada .................. (nama Akta yang dipinda); atau

_(b)_ sebahagian daripada .................. (nama Akta yang dipinda); seperti

yang berikut:

**(i) ................................................. ;**

(ii) ......................................................; dan

(iii) ......................................................, (sila nyatakan)

daripada pemakaian Akta Aktiviti Kerajaan Elektronik 2007.

2.  Pemberitahuan ini mula berkuat kuasa pada.................................................

_[nyatakan tarikh]._

Bertarikh

_[Nama Menteri yang berkaitan]_
Menteri [nyatakan Kementerian]


-----

_Rang Undang-Undang_

HURAIAN

Rang Undang-Undang ini bertujuan untuk mengadakan peruntukan bagi
pengiktirafan undang-undang terhadap mesej elektronik yang digunakan dalam
urusan antara Kerajaan dengan orang awam, penggunaan mesej elektronik untuk
memenuhi kehendak undang-undang dan untuk membolehkan dan memudahkan
urusan itu melalui penggunaan cara elektronik dan bagi perkara-perkara lain
yang berkaitan dengannya.

BAHAGIAN I

2. Bahagian I mengandungi peruntukan permulaan.

3. _Fasal 1 mengandungi tajuk ringkas dan bertujuan untuk memberi Menteri kuasa_

untuk menetapkan tarikh permulaan kuat kuasa Akta yang dicadangkan.

4. _Fasal 2 bertujuan untuk menetapkan skop pemakaian Akta yang_

dicadangkan.

5. _Fasal 3 bertujuan memperuntukkan bahawa seseorang boleh menjalankan_

urusan dengan cara elektronik dengan Kerajaan jika orang itu bersetuju dan
persetujuan itu boleh diberi secara nyata atau tersirat.

6. _Fasal 4 bertujuan untuk menjelaskan hubungan antara Akta yang dicadangkan_

dengan undang-undang bertulis lain yang mengawal selia aktiviti Kerajaan.

7. _Fasal 5 bertujuan untuk mentakrifkan perkataan dan ungkapan tertentu_
yang digunakan dalam Akta yang dicadangkan.

BAHAGIAN II

8. Bahagian II mengandungi peruntukan yang berhubungan dengan pentadbiran

dan pemakaian Akta yang dicadangkan kepada undang-undang bertulis.

9. _Fasal 6 bertujuan untuk memberikan kuasa kepada Menteri yang berkaitan_

untuk menetapkan mana-mana undang-undang bertulis atau sebahagian daripadanya
bagi maksud pemakaian Akta yang dicadangkan dan untuk mengenakan apaapa syarat yang disifatkan patut.

10. _Fasal 7 bertujuan untuk memberikan kuasa kepada Menteri yang berkaitan_

untuk mengecualikan mana-mana perundangan subsidiari kepada Akta yang
ditetapkan daripada pemakaian Akta yang dicadangkan dan untuk memasukkan
mana-mana perundangan subsidiari yang telah dikecualikan di bawah subfasal
_7(2), bagi maksud pemakaian Akta yang dicadangkan._

11. _Fasal 8 memperkatakan mengenai kesan pemansuhan suatu Akta yang_

ditetapkan dan kuasa Menteri yang berkaitan untuk mengecualikan Akta
yang dipinda atau sebahagian daripadanya daripada pemakaian Akta yang
dicadangkan.

12. _Fasal 9 bertujuan untuk memberikan kuasa kepada Menteri untuk_

mengeluarkan Arahan Teknologi Maklumat.


-----

_Aktiviti Kerajaan Elektronik_

BAHAGIAN III

13. Bahagian III mengandungi peruntukan yang berhubungan dengan

pengiktirafan undang-undang terhadap mesej elektronik.

14. _Fasal 10 memperkatakan kesan undang-undang, kesahan atau_

kebolehlaksanaan suatu mesej elektronik.

15. _Fasal 11 memperuntukkan bahawa tawaran, penerimaan tawaran dan_

pembatalan tawaran dan penerimaan atau apa-apa komunikasi lain yang berkaitan
boleh dinyatakan melalui mesej elektronik. Fasal ini juga memperuntukkan
bahawa pengesahan kesan undang-undang, kesahan atau kebolehlaksanaan
kontrak yang terbentuk melalui penggunaan suatu mesej elektronik.

BAHAGIAN IV

16. Bahagian IV mengandungi peruntukan yang berhubungan dengan

menghapuskan halangan undang-undang terhadap urusan elektronik.

17. _Fasal 12 memperuntukkan bahawa jika kehendak undang-undang bagi_

maklumat hendaklah secara bertulis, kehendak itu boleh dipenuhi oleh suatu
mesej elektronik yang boleh dicapai dan boleh difahami untuk rujukan yang
berikutnya.

18. _Fasal 13 memperuntukkan bahawa tandatangan elektronik yang_

memenuhi kriteria dalam subfasal 13(1) memenuhi apa-apa kehendak undangundang bagi tandatangan. Fasal ini juga menyatakan bahawa kriteria yang
hendak dipertimbangkan dalam menilai kebolehpercayaan suatu tandatangan
elektronik.

19. _Fasal 14 memperuntukkan bahawa suatu tandatangan digital memenuhi_

kehendak undang-undang bagi suatu meterai untuk dicapkan pada suatu dokumen.
_Fasal 14 juga memberikan kuasa kepada Menteri untuk menetapkan apa-apa_
jenis tandatangan elektronik lain yang mungkin terdapat pada masa hadapan
yang boleh memenuhi apa-apa kehendak undang-undang bagi mengecapkan
meterai pada suatu dokumen.

20. _Fasal 15 memperuntukkan bahawa seseorang saksi boleh menggunakan_

suatu tandatangan elektronik untuk memenuhi apa-apa kehendak undang-undang
bagi tandatangan seseorang saksi bagi suatu penandatanganan sesuatu dokumen
atau kepada sesuatu aktiviti Kerajaan.

21. _Fasal 16 memperkatakan keadaan apabila terdapat kehendak undang-_

undang bagi apa-apa dokumen dalam bentuk asalnya. Suatu mesej elektronik
dianggap sebagai suatu dokumen asal sekiranya ia memenuhi kriteria dalam
_subfasal 16(1). Fasal 16 juga memperuntukkan bahawa kriteria untuk menilai_
integriti maklumat dan standard kebolehpercayaan maklumat yang dikehendaki
bagi mesej elektronik itu hendaklah dianggap sebagai asal.


-----

_Rang Undang-Undang_

22. _Fasal 17 memperuntukkan keadaan apabila terdapat kehendak undang-_

undang bagi pengemukaan suatu salinan dokumen diakui sah, ia memenuhi
kehendak undang-undang itu jika dokumen itu dikemukakan dalam bentuk
suatu mesej elektronik dan memenuhi kehendak di bawah fasal 16.

23. _Fasal 18 bertujuan untuk mengadakan peruntukan tentang penyimpanan,_

penyampaian, penghantaran atau penyerahan dokumen dalam bentuk mesej
elektronik dalam satu salinan memenuhi apa-apa kehendak undang-undang
bagi menyimpan, menyampaikan, menghantar atau menyerahkan dokumen
dalam lebih daripada satu salinan.

24. _Fasal 19 memperuntukkan keadaan apabila terdapat kehendak undang-_

undang bagi pemfailan atau pengemukaan apa-apa dokumen, kehendak itu
boleh dipenuhi jika dokumen itu difailkan atau dikemukakan dalam bentuk
suatu mesej elektronik yang boleh dicapai dan boleh difahami untuk rujukan
yang berikutnya.

25. _Fasal 20 memperuntukkan keadaan apabila suatu undang-undang_

menghendaki suatu dokumen dalam suatu bentuk yang ditetapkan, kehendak
undang-undang itu dipenuhi oleh suatu dokumen dalam suatu mesej elektronik
jika mesej elektronik itu memenuhi kriteria yang dinyatakan dalam fasal
_20._

26. _Fasal 21 memperuntukkan keadaan apabila suatu undang-undang_

menghendaki pengeluaran apa-apa lesen, permit, kelulusan, kebenaran atau
dokumen yang serupa. Kehendak undang-undang itu dipenuhi jika lesen, permit,
kelulusan, kebenaran atau dokumen yang serupa itu dikeluarkan dalam bentuk
suatu mesej elektronik yang boleh dicapai dan boleh difahami untuk rujukan
yang berikutnya.

27. _Fasal 22 bertujuan untuk memperuntukkan bahawa penyimpanan suatu_

dokumen dalam bentuk mesej elektronik memenuhi apa-apa kehendak undangundang bertulis untuk menyimpan dokumen itu. Kehendak itu dipenuhi oleh
suatu mesej elektronik jika mesej elektronik itu memenuhi kriteria yang
dinyatakan dalam fasal 22.

28. _Fasal 23 memperuntukkan keadaan apabila suatu undang-undang_

menghendaki apa-apa daftar diwujudkan, dikendalikan atau disenggarakan.
Kehendak itu dipenuhi sekiranya daftar itu dalam bentuk suatu mesej elektronik
dan kandungannya tidak boleh diubah dengan cara yang sah oleh mana-mana
orang yang mentadbir daftar itu yang mempunyai kuasa di sisi undang-undang
untuk tnengubah daftar itu.

29. _Fasal 24 memperuntukkan bahawa penyampaian atau penyerahan apa-apa_

dokumen melalui suatu cara elektronik memenuhi apa-apa kehendak undangundang untuk menyampaikan atau menyerahkan apa-apa dokumen.

30. _Fasal 25 memperuntukkan keadaan apabila terdapat kehendak undang-_

undang bagi suatu dokumen dikemukakan atau diserah secara sendiri. Kehendak


-----

_Aktiviti Kerajaan Elektronik_

itu dipenuhi jika dokumen itu dikemukakan mengikut fasal 19 berserta suatu
tandatangan elektronik.

31. _Fasal 26 memperuntukkan keadaan apabila suatu undang-undang_

menghendaki apa-apa pembayaran dibuat, kehendak itu dipenuhi jika pembayaran
itu dibuat secara elektronik dan mematuhi apa-apa syarat yang dikenakan oleh
Kerajaan.

32. _Fasal 27 memperuntukkan keadaan apabila suatu undang-undang_

menghendaki pengeluaran apa-apa resit pembayaran, kehendak itu dipenuhi
sekiranya resit itu adalah dalam bentuk suatu mesej elektronik yang boleh
dicapai dan boleh difahami untuk rujukan yang berikutnya.

BAHAGIAN V

33. Bahagian V mengandungi peruntukan yang berhubungan dengan komunikasi

mesej elektronik.

34. _Fasal 28 memperuntukkan keadaan sekiranya terdapat persoalan sama ada_

suatu mesej elektronik sebenarnya telah dihantar oleh orang yang ditunjukkan
sebagai pemula.

35. _Fasal 29 memperkatakan masalah kesilapan dalam kandungan suatu_

mesej elektronik akibat daripada suatu kesilapan semasa penghantaran mesej
elektronik itu.

36. _Fasal 30 memperkatakan masalah penerimaan pendua sesuatu mesej_

elektronik yang hendaklah dianggap berasingan daripada mesej elektronik asal
melainkan jika penerima mempunyai pengetahuan bahawa mesej elektronik itu
adalah suatu pendua.

37. _Fasal 31 bertujuan untuk mengadakan peruntukan tentang masa suatu_

mesej elektronik itu disifatkan dihantar.

38. _Fasal 32 bertujuan untuk mengadakan peruntukan tentang masa suatu_

mesej elektronik itu disifatkan diterima.

39. _Fasal 33 bertujuan untuk mengadakan peruntukan tentang tempat suatu_

mesej elektronik itu disifatkan dihantar.

40. _Fasal 34 bertujuan untuk mengadakan peruntukan tentang tempat suatu_

mesej elektronik itu disifatkan diterima.

41. _Fasal 35 memperuntukkan tentang cara dan kesan pengakuterimaan suatu_

mesej elektronik.


-----

_Rang Undang-Undang_

BAHAGIAN VI

42.  Bahagian VI yang mengandungi fasal 36 bertujuan untuk memberi Menteri
kuasa untuk membuat peraturan-peraturan di bawah Akta yang dicadangkan.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[2])2266]


-----

