---
Year: 2007
Bill: D.R.51/2007 - Rang Undang-Undang Perbadanan Produktiviti Negara (Pemerbadanan)(Pindaan) 2007 (Lulus)
Title: D.R.51/2007 - Rang Undang-Undang Perbadanan Produktiviti Negara (Pemerbadanan)(Pindaan) 2007 (Lulus)
Download URL: https://www.parlimen.gov.my/files/billindex/pdf/2007/DR512007.pdf
URL: https://www.parlimen.gov.my/files/billindex/pdf/2007/DR512007.pdf
---
---
Reading:
D.R.51/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 51/2007**

RANG UNDANG-UNDANG

_b e r n a m a_

Suatu Akta untuk meminda Akta Perbadanan Produktiviti Negara
(Pemerbadanan) 1966.

**[** **]**

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Perbadanan Produktiviti**
Negara (Pemerbadanan) (Pindaan) 2007.

(2) Akta ini mula berkuat kuasa pada tarikh yang ditetapkan oleh

Menteri melalui pemberitahuan dalam Warta.

**Tafsiran**

2. Bagi maksud Akta ini, "tarikh permulaan kuat kuasa" ertinya
tarikh yang dinyatakan dalam subseksyen 1(2).

**Pindaan am**

**3.** Akta Perbadanan Produktiviti Negara (Pemerbadanan) 1966,
yang disebut "Akta ibu" dalam Akta ini, dipindaâ€”

_(a)_ dengan menggantikan perkataan "NATIONAL" dengan

perkataan "MALAYSIA"; dan

_(b)_ dengan menggantikan perkataan "National" di mana-mana

jua terdapat dengan perkataan "Malaysia".


-----

2 _Rang Undang-Undang_

**Pentafsiran sebutan mengenai Akta ibu**

**4.** Jika, pada dan selepas tarikh permuiaan kuat kuasa, sebutan
dibuat dalam mana-mana undang-undang bertulis mengenai "Akta
Perbadanan Produktiviti Negara (Pemerbadanan) 1966", sebutan itu
hendaklah ditafsirkan sebagai sebutan mengenai "Akta Perbadanan
Produktiviti Malaysia (Pemerbadanan) 1966".

**Perubahan nama Perbadanan**

**5.** (1) Perbadanan Produktiviti Negara yang ditubuhkan

di bawah seksyen 3 Akta ibu hendaklah, pada dan selepas tarikh
permuiaan kuat kuasa, dikenali sebagai "Perbadanan Produktiviti
Malaysia".

(2) Segala sebutan mengenai Perbadanan Produktiviti Negara

dalam mana-mana undang-undang bertulis atau dalam apa-apa surat
cara, surat ikatan, hakmilik, dokumen, bon, perjanjian atau perkiraan
kerja yang wujud sebaik sebelum tarikh permuiaan kuat kuasa
hendaklah, pada dan selepas tarikh permuiaan kuat kuasa, ditafsirkan
sebagai sebutan mengenai Perbadanan Produktiviti Malaysia.

(3) Perubahan nama daripada "Perbadanan Produktiviti Negara"

kepada "Perbadanan Produktiviti Malaysia" tidaklah menyentuh apaapa kuasa, hak, keistimewaan, tanggungan, kewajipan atau obligasi
Perbadanan Produktiviti Negara, atau menjadikan cacat apa-apa
prosiding undang-undang oleh atau terhadapnya.

(4) Apa-apa prosiding undang-undang yang boleh diteruskan atau

dimulakan oleh atau terhadap Perbadanan Produktiviti Negara
sebelum tarikh permuiaan kuat kuasa boleh diteruskan atau
dimulakan pada dan selepas tarikh permuiaan kuat kuasa atas nama
Perbadanan Produktiviti Malaysia.

**Tanggungan boleh dikuatkuasakan terhadap Perbadanan**

**6.** Segala tanggungan yang sedia ada yang dilakukan oleh atau
bagi pihak atau bagi maksud Perbadanan Produktiviti Negara boleh,
pada dan selepas tarikh permuiaan kuat kuasa, dikuatkuasakan
terhadap Perbadanan Produktiviti Malaysia.


-----

_Perbadanan Produktiviti Negara_ 3

_(Pemerbadanan) (Pindaan)_

**Peletakhakan tanah, harta dan aset pada Perbadanan**

**7.** (1) Segala tanah, harta dan aset yang sebaik sebelum tarikh
permulaan kuat kuasa terletak hak pada atau dirizabkan bagi
Perbadanan Produktiviti Negara atau mana-mana orang yang

bertindak bagi pihaknya hendaklah, pada tarikh permulaan

kuat kuasa, terletak hak pada atau dirizabkan bagi Perbadanan
Produktiviti Malaysia atau mana-mana orang yang bertindak bagi
pihaknya tanpa apa-apa pemindahhakan, penyerahhakan atau

pemindahan hakmilik.

(2) Segala tanah, harta dan aset yang terletak hak pada atau dirizabkan

bagi Perbadanan Produktiviti Malaysia menurut kuasa subseksyen (1)
hendaklah terletak hak sedemikian pada atau dirizabkan sedemikian bagi
Perbadanan Produktiviti Malaysia dengan hakmilik atau kepentingan
yang serupa dan pemegangan yang serupa sebagaimana tanah, harta dan
aset itu terletak hak atau dirizabkan sebaik sebelum tarikh permulaan
kuat kuasa.


**Kumpulan Wang Perbadanan Produktiviti Negara dan kumpulan**
**wang pinjaman**

**8.** (1) Segala wang yang terkandung dalam atau yang kena dibayar
kepada Kumpulan Wang Perbadanan Produktiviti Negara yang
ditubuhkan di bawah seksyen 10 Akta ibu hendaklah, pada tarikh
permulaan kuat kuasa, dipindahkan ke dalam dan disifatkan menjadi
sebahagian daripada Kumpulan Wang Perbadanan Produktiviti

Malaysia.

(2) Apa-apa harta lain kepunyaan Kumpulan Wang Perbadanan

Produktiviti Negara sebaik sebelum tarikh permulaan kuat kuasa
hendaklah menjadi, pada tarikh permulaan kuat kuasa, harta Kumpulan
Wang Perbadanan Produktiviti Malaysia.

(3) Segala wang yang terkandung dalam kumpulan wang pinjaman dan

mana-mana kumpulan wang lain Perbadanan Produktiviti Negara
hendaklah, pada tarikh permulaan kuat kuasa, dipindahkan ke dalam dan
disifatkan menjadi sebahagian daripada kumpulan wang pinjaman atau
mana-mana kumpulan wang lain Perbadanan Produktiviti Malaysia.


-----

4 _Rang Undang-Undang_

**Ahli Perbadanan**

**9.** Semua ahli Perbadanan Produktiviti Negara hendaklah, pada
tarikh permulaan kuat kuasa, disifatkan sebagai ahli Perbadanan
Produktiviti Malaysia.

**Jawatankuasa**

**10.** Semua Jawatankuasa dan anggota Jawatankuasa itu yang
dilantik oleh Perbadanan Produktiviti Negara di bawah seksyen
5B Akta ibu hendaklah, pada tarikh permulaan kuat kuasa,
disifatkan sebagai Jawatankuasa dan anggotanya yang dilantik
oleh Perbadanan Produktiviti Malaysia.

**Penerusan perkhidmatan pegawai, kakitangan, ejen, dll.**

**11.** (1) Semua pegawai dan kakitangan yang dilantik oleh Perbadanan
Produktiviti Negara menurut seksyen 5 Akta ibu sebaik sebelum
tarikh permulaan kuat kuasa hendaklah, pada tarikh permulaan
kuat kuasa, disifatkan telah dilantik oleh Perbadanan Produktiviti
Malaysia atas terma dan syarat perkhidmatan yang tidak kurang
baiknya daripada terma dan syarat perkhidmatan yang terpakai
bagi mereka sebaik sebelum tarikh permulaan kuat kuasa.

(2) Semua ejen, penasihat teknik dan orang lain yang diambil kerja

oleh Perbadanan Produktiviti Negara menurut seksyen 7A Akta ibu
sebaik sebelum tarikh permulaan kuat kuasa hendaklah, pada tarikh
permulaan kuat kuasa, disifatkan telah diambil kerja oleh Perbadanan
Produktiviti Malaysia.

HURAIAN

Rang Undang-undang ini bertujuan untuk meminda Akta Perbadanan Produktiviti
Negara (Pemerbadanan) 1966 ("Akta 408") untuk menggantikan nama Perbadanan
Produktiviti Negara kepada Perbadanan Produktiviti Malaysia.

2. _Fasal 1_ mengandungi tajuk ringkas dan tarikh permulaan kuat kuasa Akta

yang dicadangkan.

3. _Fasal 2_ bertujuan untuk mentakrifkan istilah "tarikh permulaan kuat kuasa"

yang bererti tarikh permulaan kuat kuasa Akta yang dicadangkan.

4. _Fasal 3_ bertujuan untuk membuat pindaan am kepada Akta 408 dengan

menggantikan perkataan "NATIONAL" dan "National" masing-masing dengan
perkataan "MALAYSIA" dan "Malaysia". Dengan pindaan ini, Akta 408 sekarang


-----

_Perbadanan Produktiviti Negara_ 5

_(Pemerbadanan) (Pindaan)_

akan bernama "Akta Perbadanan Produktiviti Malaysia (Pemerbadanan) 1966".
_Fasal 4 bertujuan untuk menyatakan bahawa segala sebutan mengenai nama lama_
dalam mana-mana undang-undang bertulis hendaklah ditafsirkan sebagai sebutan
mengenai nama baru.

5. _Fasal 5 bertujuan untuk memberi kesan kepada perubahan nama Perbadanan._

Perbadanan sekarang akan dikenali sebagai "Perbadanan Produktiviti Malaysia".
_Fasal_ ini juga memperuntukkan bahawa kuasa, hak, keistimewaan. tanggungan,
kewajipan dan obligasi Perbadanan, dan presiding undang-undang oleh atau
terhadap Perbadanan, tidak akan terjejas dengan perubahan nama Perbadanan.

6. _Fasal 6_ bertujuan untuk memperuntukkan bahawa segala tanggungan yang

sedia ada yang dilakukan oleh Perbadanan boleh dikuatkuasakan terhadap
Perbadanan.

7. _Fasal_ 7 memperkatakan peletakhakan tanah, harta dan aset Perbadanan

Produktiviti Negara pada Perbadanan Produktiviti Malaysia.

8. _Fasal 8_ bertujuan untuk mengadakan peruntukan bagi pemindahan wang dan

harta daripada Kumpulan Wang Perbadanan Produktiviti Negara kepada Kumpulan
Wang Perbadanan Produktiviti Malaysia. Pemindahan yang serupa juga
diperuntukkan berhubung dengan wang yang terkandung dalam kumpulan wang
pinjaman atau mana-mana kumpulan pinjaman lain Perbadanan Produktiviti
Negara.

9. _Fasal 9 bertujuan untuk memperuntukkan bahawa pada tarikh permulaan kuat_

kuasa Akta yang dicadangkan, ahli Perbadanan Produktiviti Negara hendaklah
disifalkan sebagai ahli Perbadanan Produktiviti Malaysia.

10. _Fasal 10_ bertujuan untuk memperuntukkan bahawa pada tarikh permulaan

kuat kuasa Akta yang dicadangkan, Jawatankuasa dan anggotanya yang dilantik
oleh Perbadanan Produktiviti Negara hendaklah disifatkan sebagai Jawatankuasa
dan anggotanya yang dilantik oleh Perbadanan Produktiviti Malaysia.

11. _Fasal 11_ bertujuan untuk memastikan penerusan perkhidmatan pegawai,

kakitangan, ejen dan mana-mana orang lain yang dilantik atau diambil kerja oleh
Perbadanan Produktiviti Negara dengan Perbadanan Produktiviti Malaysia dari
tarikh Akta yang dicadangkan ini mula berkuat kuasa.

12. Pindaan lain yang tidak disebut dengan khusus dalam Huraian ini merupakan

pindaan yang kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2603]


-----

