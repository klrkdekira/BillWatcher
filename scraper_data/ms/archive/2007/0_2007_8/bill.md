---
Year: 2007
Bill: D.R.10/2007 - Rang Undang-Undang Perbadanan Kewangan Perdagangan Islam Antarabangsa 2007 (Lulus)
Title: D.R.10/2007 - Rang Undang-Undang Perbadanan Kewangan Perdagangan Islam Antarabangsa 2007 (Lulus)
Download URL: https://www.parlimen.gov.my/files/billindex/pdf/2007/DR%20102007.pdf
URL: https://www.parlimen.gov.my/files/billindex/pdf/2007/DR%20102007.pdf
---
---
Reading:
D.R.10/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 10/2007**

RANG UNDANG-UNDANG

PERBADANAN KEWANGAN PERDAGANGAN ISLAM

ANTARABANGSA 2007


SUSUNAN FASAL

Fasal

1. Tajuk ringkas dan permulaan kuat kuasa

2. Tafsiran

3. Keperibadian juridikal Perbadanan

4. Kuasa untuk memohon beli syer saham modal Perbadanan

5. Jumlah wang yang kena dibayar kepada Perbadanan hendaklah
dipertanggungkan pada Kumpulan Wang Disatukan

6. Penerimaan


-----

RANG UNDANG-UNDANG

_b e r n a m a_

Suatu Akta untuk menguatkuasakan suatu perjanjian antarabangsa
bagi penubuhan dan pengendalian Perbadanan Kewangan Perdagangan
Islam Antarabangsa dan untuk membolehkan Kerajaan Malaysia
menjadi anggotanya dan untuk mengadakan peruntukan bagi
perkara-perkara yang berkaitan dengannya.

BAHAWASANYA dalam Mesyuarat Lembaga Gabenor Bank
Pembangunan Islam ke 31 yang berlangsung di Bandar Kuwait,
Kuwait dalam bulan Mei 2006, suatu perjanjian yang menubuhkan
Perbadanan Kewangan Perdagangan Islam Antarabangsa telah
ditandatangani;

DAN BAHAWASANYA Kerajaan Malaysia telah mengambil
bahagian dalam Mesyuarat tersebut dan telah, pada akhir
Mesyuarat itu, menandatangani Perjanjian tersebut dan pada
6 Februari 2007 mengesahkan Perjanjian tersebut dan dengan itu
menjadi suatu anggota Perbadanan tersebut.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.  (1)  Akta ini bolehlah dinamakan Akta Perbadanan Kewangan**
Perdagangan Islam Antarabangsa 2007.

(2) Akta ini mula berkuat kuasa pada tarikh Perjanjian mula

berkuat kuasa bagi Kerajaan Malaysia menurut Perkara 53 Perjanjian
itu.


-----

_Rang Undang-Undang_

**Tafsiran**

**2.  Dalam Akta ini, melainkan jika konteksnya menghendaki**
makna yang lain —

"Anggota" ertinya sesuatu negara atau institusi yang merupakan

anggota Perbadanan;

"Kerajaan" ertinya Kerajaan Malaysia;

"Ketua Pegawai Eksekutif ertinya Ketua Pegawai Eksekutif

Perbadanan;

"Lembaga Pengarah" ertinya Lembaga Pengarah Perbadanan;

"Menteri" ertinya Menteri yang dipertanggungkan dengan

tanggungjawab bagi kewangan;

"Perbadanan" ertinya Perbadanan Kewangan Perdagangan Islam

Antarabangsa yang ditubuhkan melalui Perjanjian;

"Perhimpunan Agung" ertinya Perhimpunan Agung

Perbadanan;

"Perjanjian" ertinya perjanjian antarabangsa bagi penubuhan

dan pengendalian Perbadanan Kewangan Perdagangan Islam
Antarabangsa yang ditandatangani di Bandar Kuwait, Kuwait
pada 30 Mei 2006.

**Keperibadian juridikal Perbadanan**

**3. (1) Perbadanan hendaklah mempunyai keperibadian juridikal**
dan apa-apa keupayaan undang-undang yang perlu bagi menjalankan
kuasanya dan melaksanakan fungsinya mengikut Perjanjian.


(2) Tanpa menjejaskan keluasan makna subseksyen (1),

Perbadanan hendaklah mempunyai keupayaan untuk—

_(a)_ membuat kontrak;

_(b)_ memperoleh, memegang dan melupuskan harta alih dan

harta tak alih; dan


-----

_Perbadanan Kewangan Perdagangan Islam Antarabangsa_

_(c)_ memulakan prosiding undang-undang atas namanya

dan membela apa-apa tindakan yang dibawa terhadap
Perbadanan dalam suatu mahkamah yang mempunyai
bidane kuasa berwibawa.

**Kuasa untuk memohon beli syer saham modal Perbadanan**

**4. Menteri diberi kuasa untuk memohon beli bagi pihak**
Kerajaan—

_(a)_ syer saham modal dibenarkan Perbadanan mengikut

perenggan (1) Perkara 10 Perjanjian bagi apa-apa amaun
yang tidak melebihi amaun yang sama nilai dengan tiga
puluh juta dolar Amerika Syarikat;

_(b)_ jika saham modal dibenarkan Perbadanan ditambah atas

permintaan Perhimpunan Agung mengikut perenggan (3)
Perkara 10 Perjanjian, sebanyak suatu kadar daripada
pertambahan saham sebagaimana yang diperuntukkan
dalam perenggan itu; dan


_(c)_ jika syer Kerajaan telah ditambah atas permintaan Kerajaan

di bawah perenggan (6) Perkara 11 Perjanjian, sebanyak
amaun pertambahan itu.

**Jumlah wang yang kena dibayar kepada Perbadanan hendaklah**
**dipertanggungkan pada Kumpulan Wang Disatukan**

5.  (1)  Hendaklah dipertanggungkan pada Kumpulan Wang
Disatukan Kerajaan—

_(a)_ semua jumlah wang yang kena dibayar kepada Perbadanan

dengan cara permohonan beli saham modalnya di bawah
dan mengikut cara pembayarannya sebagaimana yang
diperuntukkan dalam Perkara 12 Perjanjian;

_(b)_ semua jumlah wang yang kena dibayar kepada Perbadanan

dengan cara permohonan beli tambahan oleh Kerajaan
bagi saham modal Perbadanan mengikut perenggan (6)
Perkara 11 Perjanjian;


-----

_Rang Undang-Undang_


_(c)_ apa-apa jumlah wang yang hendak dijadikan oleh

Kerajaan sebagai deposit dengan Perbadanan di bawah
subperenggan (2)(b) Perkara 8 Perjanjian; dan

_(d)_ semua jumlah wang yang kena dibayar kepada Perbadanan

di bawah mana-mana peruntukan lain Perjanjian itu.

(2) Semua jumlah wang yang dipertanggungkan pada Kumpulan

Wang Disatukan Kerajaan di bawah seksyen ini hendaklah dibayar
dalam dolar Amerika Syarikat.

**Penerimaan**

**6. Semua jumlah wang yang diterima oleh atau bagi pihak Kerajaan**
daripada Perbadanan hendaklah dibayar ke dalam Kumpulan Wang
Disatukan bagi Kerajaan.

HURAIAN

Akta Perbadanan Kewangan Perdagangan Islam Antarabangsa 2007 ("Akta")
yang dicadangkan oleh Rang Undang-Undang ini bertujuan untuk mengadakan
peruntukan khusus bagi mengiktiraf penubuhan Perbadanan Kewangan Perdagangan
Islam Antarabangsa ("Perbadanan") melalui Perjanjian penubuhan Perbadanan
Kewangan Perdagangan Islam Antarabangsa ("Perjanjian").

2. _Fasal 1 mengandungi tajuk ringkas dan peruntukan mengenai permulaan_

kuat kuasa Akta yang dicadangkan.

3. _Fasal 2 mengandungi takrif beberapa perkataan dan ungkapan yang_

digunakan dalam Akta yang dicadangkan.

4. _Fasal 3 bertujuan untuk memberi Perbadanan keperibadian juridikal dan_

apa-apa keupayaan di sisi undang-undang yang perlu untuk membolehkannya
menjalankan kuasanya dan melaksanakan fungsinya mengikut Perjanjian.

5. _Fasal 4 bertujuan untuk memberi Perbadanan kuasa untuk memohon beli_

syer saham modal Perbadanan.

6. _Fasal 5 bertujuan untuk mengadakan peruntukan bagi jumlah wang yang_

kena dibayar kepada Perbadanan hendaklah dipertanggungkan pada Kumpulan
Wang Disatukan Kerajaan.

7. _Fasal 6 bertujuan untuk mengadakan peruntukan bahawa semua jumlah_

wang yang diterima oleh atau bagi pihak Kerajaan Malaysia dibayar ke dalam
Kumpulan Wang Disatukan Kerajaan.


-----

_Perbadanan Kewangan Perdagangan Islam Antarabangsa_

_1MPL1KASI KEWANGAN_

Rang Undang-Undang ini akan melibatkan Kerajaan dalam perbelanjaan
wang tambahan yang amaunnya belum dapat ditentukan sekarang ini.

[PN(U[2])2579]


-----

