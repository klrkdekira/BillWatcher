---
Year: 2007
Bill: D.R.36/2007 - Rang Undang-Undang Pilihan Raya (Pindaan) 2007 (Lulus)
Title: D.R.36/2007 - Rang Undang-Undang Pilihan Raya (Pindaan) 2007 (Lulus)
Download URL: https://www.parlimen.gov.my/files/billindex/pdf/2007/DR%20362007.pdf
URL: https://www.parlimen.gov.my/files/billindex/pdf/2007/DR%20362007.pdf
---
---
Reading:
D.R.36/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 36/2007**

RANG UNDANG-UNDANG

_b e r n a m a_

Suatu Akta untuk meminda Akta Pilihan Raya 1958.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.(1) Akta ini bolehlah dinamakan Akta Pilihan Raya (Pindaan)**
2007.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalara Warta.

**Pindaan seksyen 2**

**2.  Akta Pilihan Raya 1958 [Akta 19], yang disebut "Akta ibu"**
dalam Akta ini, dipinda dalam seksyen 2—

_(a)_ dengan memasukkan selepas takrif "pilihan raya Parlimen"

takrif yang berikut:

"pusat mengundi" ertinya mana-mana bangunan,

binaan, kenderaan atau vesel, di tempat yang ditetapkan
di bawah seksyen 7, yang dikhaskan dan dilengkapkan
bagi maksud mengundi dan mengira undi;'; dan

_(b)_ dengan menggantikan takrif "tempat mengundi" dengan

takrif yang berikut:

' "tempat mengundi" ertinya mana-mana bilik

atau ruangan yang dikenali juga sebagai saluran yang
disediakan oleh Suruhanjaya Pilihan Raya dalam pusat
mengundi.'.


-----

_Rang Undang-Undang_

**Pindaan seksyen 7**

**3.** Seksyen 7 Akta ibu dipinda—

_(a)_ dalain nota bahu, dengan menggantikan perkataan "tempat

mengundi" dengan perkataan "pusat mengundi";

_(b)_ dalam subseksyen (1)—

(i) dalam perenggan (c), dengan menggantikan perkataan

"tempat atau tempat-tempat" dengan perkataan
"pusat atau pusat-pusat";

(ii) dalam subperenggan _(d)(iii),_ dengan menggantikan

perkataan "tempat atau tempat-tempat" dengan
perkataan "pusat atau pusat-pusat";

_(c)_ dalam subseksyen (3), dengan menggantikan perkataan

"tempat" dengan perkataan "pusat"; dan

_(d)_ dalam subseksyen (4), dengan menggantikan perkataan

"tempat mengundi" di mana-mana jua terdapat dalam
subseksyen itu dengan perkataan "pusat mengundi".

**Pindaan seksyen 8**

**4.** Seksyen 8 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

" (1) Suruhanjaya Pilihan Raya boleh, tertakluk

kepada Fasal (1) Perkara 115 Perlembagaan,
melantik—

_(a)_ seorang Ketua Pendaftar Pemilih bagi

# Malaysia;
 (b) seorang Timbalan Ketua Pendaftar Pemilih

bagi Malaysia;

_(c)_ seorang Pendaftar Pemilih bagi setiap

# Negeri;
 (d) seorang Timbalan Pendaftar Pemilih bagi setiap

Negeri;

_(e)_ apa-apa bilangan Penolong Pendaftar Pemilih

sebagaimana yang difikirkannya perlu; dan


-----

_Pilihan Raya (Pindaan)_

_(f) seorang Pegawai Pengadil bagi setiap kawasan_

pendaftaran.";


_(b)_ dalam subseksyen (3), dengan memotong perkataan

"di Negeri yang baginya dia dilantik";

_(c)_ dengan menggantikan subseksyen (4) dengan subseksyen

yang berikut:

"(4) Tertakluk kepada arahan, kawalan dan penyeliaan

Timbalan Ketua Pendaftar, Pendaftar hendaklah
mempunyai dan boleh menjalankan segala kuasa dan
melaksanakan segala fungsi Ketua Pendaftar yang
berhubungan dengan pendaftaran pemilih di bawah Akta
ini atau mana-mana peraturan yang dibuat di bawah
Akta ini di Negeri yang baginya dia dilantik.";

_(d)_ dengan memasukkan selepas subseksyen (4) subseksyen

yang berikut:

"(4A) Tertakluk kepada arahan, kawalan dan

penyeliaan Pendaftar, Timbalan Pendaftar hendaklah
mempunyai dan boleh menjalankan segala kuasa dan
melaksanakan segala fungsi Ketua Pendaftar yang
berhubungan dengan pendaftaran pemilih di bawah
Akta ini atau mana-mana peraturan yang dibuat
di bawah Akta ini di Negeri yang baginya dia dilantik.";
dan

_(e)_ dengan menggantikan subseksyen (5) dengan subseksyen

yang berikut:

"(5) Tertakluk kepada arahan, kawalan dan penyeliaan

Timbalan Pendaftar, Penolong Pendaftar hendaklah
membantu Pendaftar dan Timbalan Pendaftar dalam
menjalankan kuasa mereka dan melaksanakan fungsi
mereka.".

**Pindaan seksyen 14**

5.  Seksyen 14 Akta ibu dipinda—

_(a) dalam nota bahu, dengan menggantikan perkataan "tempat"_

dengan perkataan "pusat"; dan


-----

# Rang Undang-Undang
 (b) dalam subseksyen (1) dan (2), dengan raenggantikan
 perkataan "tempat" dengan perkataan "pusat".

 Pindaan seksyen 16
 6.  Subseksyen 16(2) Akta ibu dipinda dengan menggantikan perenggan (e) dengan perenggan yang berikut:
 "(e) menetapkan kemudahan yang hendaklah diadakan
 di pusat mengundi, dan orang yang boleh dibenarkan masuk ke pusat mengundi pada tarikh pungutan undi dijalankan, dan membuat peruntukan bagi pelantikan ketua tempat mengundi atau ketua-ketua tempat mengundi dan pegawai atau kakitangan lain berkenaan dengan setiap pusat mengundi;".

HURAIAN

Rang Undang-Undang ini bertujuan untuk meminda Akta Pilihan Raya 1958
("Akta 19").

2. _Fasal 1 mengandungi tajuk ringkas dan peruntukan tentang tarikh permulaan_

kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 19 untuk mengadakan_

takrif baru "pusat mengundi" ke dalam Akta dan untuk meminda takrif "tempat
mengundi" bagi membezakan dua tempat.

4. _Fasal 3 bertujuan untuk meminda seksyen 7 Akta 19 yang berbangkit_

daripada pindaan yang dibuat kepada seksyen 2.

5. _Fasal 4 bertujuan untuk meminda seksyen 8 Akta 19 untuk membolehkan_

Suruhanjaya Pilihan Raya melantik Timbalan Ketua Pendaftar Pemilih bagi
Malaysia, Pendaftar Pemilih bagi setiap Negeri, Timbalan Pendaftar Pemilih
dan Penolong Pendaftar Pemilih dan juga untuk menyatakan kuasa dan fungsi
pegawai yang dilantik di bawah seksyen itu.


6. Pindaan lain yang tidak disebut secara khusus dalam Huraian ini ialah

pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2556]


-----

