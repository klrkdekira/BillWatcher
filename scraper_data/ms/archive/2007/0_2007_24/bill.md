---
Year: 2007
Bill: D.R.26/2007 - Rang Undang-Undang Perbadanan Pengurusan Sisa Pepejal dan Pembersihan Awam 2007 (Lulus)
Title: D.R.26/2007 - Rang Undang-Undang Perbadanan Pengurusan Sisa Pepejal dan Pembersihan Awam 2007 (Lulus)
Download URL: https://www.parlimen.gov.my/files/billindex/pdf/2007/DR%20262007.pdf
URL: https://www.parlimen.gov.my/files/billindex/pdf/2007/DR%20262007.pdf
---
---
Reading:
D.R.26/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 26/2007**

RANG UNDANG-UNDANG PERBADANAN

PENGURUSAN SISA PEPEJAL DAN PEMBERSIHAN

AWAM 2007

SUSUNAN FASAL

BAHAGIAN I


PERMULAAN

Fasal

1. Tajuk ringkas, pemakaian dan permulaan kuat kuasa

2. Tafsiran

BAHAGIAN II

PERBADANAN

3. Penubuhan Perbadanan

4. Meterai perbadanan

5. Keanggotaan Perbadanan

6. Akuan berkanun oleh anggota Perbadanan

7. Tempoh jawatan

8. Elaun anggota Perbadanan

9. Pembatalan pelantikan dan peletakan jawatan

10. Pengosongan jawatan

11. Jawatankuasa

12. Penzahiran kepentingan

13. Ketidaklayakan dan penamatan anggota Perbadanan

14. Tindakan dan prosiding Perbadanan tidak terjejas oleh kekosongan
jawatan, dsb.

15. Kewajipan anggota Perbadanan

16. Mesyuarat


-----

_Rang Undang-Undang_

BAHAGIAN III

FUNGSI PERBADANAN

Fasal

17. Fungsi Perbadanan

18. Pewakilan fungsi Perbadanan

19. Arahan oleh Menteri

20. Penyata, laporan, akaun dan maklumat

BAHAGIAN IV


PERUNTUKAN YANG BERHUBUNGAN

DENGAN PEGAWAI DAN PEKERJA

21. Ketua Pegawai Eksekutif

22. Penjalanan sementara fungsi Ketua Pegawai Eksekutif

23. Pelantikan pegawai dan pekerja

24. Pinjaman, biasiswa, wang pendahuluan, dsb.

25. Pembayaran faedah persaraan, dsb.

26. Perbadanan boleh menerima pakai peraturan-peraturan, dsb.

BAHAGIAN V

KEWANGAN

27. Kumpulan Wang Perbadanan Pengurusan Sisa Pepejal dan Pembersihan
Awam

28. Perbelanjaan yang hendaklah dipertanggungkan pada Kumpulan Wang

29. Pemeliharaan Kumpulan Wang

30. Perbelanjaan dan penyediaan anggaran

31. Akaun bank

32. Kuasa untuk meminjam

33. Pelaburan

34. Had untuk berkontrak

35. Tatacara kewangan

36. Tahun kewangan

37. Akaun dan laporan


-----

_Perbadanan Pengurusan Sisa Pepejal dan_

_Pembersihan Awam_

BAHAGIAN VI

AM

38. Pemulaan pendakwaan

39. Pekhidmat awam

40. Akta Perlindungan Pihak Berkuasa Awam 1948

41. Obligasi kerahsiaan

42. Pewakilan dalam prosiding sivil

43. Kuasa untuk mengambil khidmat

44. Kuasa untuk menubuhkan syarikat

45. Perkara yang dilakukan pada menjangkakan Akta ini diperbuat


-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi penubuhan
Perbadanan Pengurusan Sisa Pepejal dan Pembersihan Awam
dengan kuasa untuk mentadbir dan menguatkuasakan undangundang pengurusan sisa pepejal dan pembersihan awam dan
perkara-perkara yang berkaitan dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas, pemakaian dan permulaan kuat kuasa**

**1.** (1) Akta ini bolehlah dinamakan Akta Perbadanan Pengurusan
Sisa Pepejal dan Pembersihan Awam 2007.

(2) Akta ini terpakai bagi Semenanjung Malaysia dan

Wilayah-Wilayah Persekutuan Putrajaya dan Labuan.

(3) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Tafsiran**

**2.** Dalam Akta ini, melainkan jika konteksnya menghendaki
makna yang lain—


"anggota Perbadanan" ertinya seseorang anggota Perbadanan

yang dilantik di bawah seksyen 5;


-----

# Rang Undang-Undang
 "jawatankuasa" ertinya jawatankuasa yang ditubuhkan oleh
 Perbadanan di bawah seksyen 11;

 "Ketua Pegawai Eksekutif" ertinya ketua pegawai eksekutif
 Perbadanan;

 "Ketua Pengarah" mempunyai erti yang diberikan kepadanya
 dalam seksyen 2 Akta Pengurusan Sisa Pepejal dan Pembersihan Awam 2007 [Akta ];

 "Kumpulan Wang" ertinya Kumpulan Wang Perbadanan Pengurusan
 Sisa Pepejal dan Pembersihan Awam yang ditubuhkan di bawah seksyen 27;

 "Menteri" ertinya Menteri yang dipertanggungkan dengan
 tanggungjawab bagi pengurusan sisa pepejal dan pembersihan awam;

 "Pengerusi" ertinya Pengerusi Perbadanan yang dilantik
 di bawah seksyen 5;

 "Perbadanan" ertinya Perbadanan Pengurusan Sisa Pepejal dan
 Pembersihan Awam yang ditubuhkan di bawah seksyen 3;

 "perkhidmatan pengurusan pembersihan awam"
 mempunyai erti yang diberikan kepadanya dalam seksyen 2 Akta Pengurusan Sisa Pepejal dan Pembersihan Awam 2007;

 "perkhidmatan pengurusan sisa pepejal" mempunyai erti yang
 diberikan kepadanya dalam seksyen 2 Akta Pengurusan Sisa Pepejal dan Pembersihan Awam 2007;

 "syarikat" mempunyai erti yang diberikan kepadanya dalam
 seksyen 4 Akta Syarikat 1965 [Akta 125];

 "undang-undang pengurusan sisa pepejal dan pembersihan
 awam" ertinya Akta ini dan Akta Pengurusan Sisa Pepejal dan Pembersihan Awam 2007, dan termasuk mana-mana perundangan subsidiari yang dibuat di bawah undang-undang itu.


-----

# Perbadanan Pengurusan Sisa Pepejal dan
 Pembersihan Awam

BAHAGIAN II

PERBADANAN

# Penubuhan Perbadanan
 3. (1) Suatu pertubuhan perbadanan dengan nama "Perbadanan Pengurusan Sisa Pepejal dan Pembersihan Awam" ditubuhkan.

 (2) Perbadanan adalah kekal turun-temurun dan hendaklah
 mempunyai suatu meterai perbadanan.

 (3) Perbadanan boleh membawa guaman dan dibawa guaman
 terhadapnya atas nama perbadanan.

 (4) Tertakluk kepada dan bagi maksud Akta ini, Perbadanan
 boleh, atas apa-apa terma yang disifatkannya patut—
 (a) membuat kontrak; dan
 (b) berkenaan dengan apa-apa jenis harta alih dan tak alih
 dan kepentingan mengenai apa-apa jenis harta alih dan tak alih —
 (i) memperoleh, membeli dan mengambil harta dan
 kepentingan itu; dan
 (ii) memegang, menikmati, memindahhakkan,
 menyerahhakkan, menyerahkan balik,
 memulangkan, menggadaikan, menggadaijanjikan, mendemiskan, menyerahakkan semula, memindahkan hakmilik, atau dengan apa-apa cara lain melupuskan atau membuat apa-apa urusan mengenai, harta dan kepentingan yang terletak hak pada Perbadanan.

 Meterai perbadanan
 4. (1) Meterai perbadanan bagi Perbadanan hendaklah mempunyai suatu tanda yang diluluskan oleh Perbadanan dan meterai itu boleh dari semasa ke semasa dipecahkan, ditukar, diubah dan dibuat baharu sebagaimana yang difikirkan patut oleh Perbadanan.


-----

# Rang Undang-Undang
 (2) Sehingga suatu meterai diadakan oleh Perbadanan, suatu
 cap yang mengandungi perkataan "Perbadanan Pengurusan Sisa Pepejal dan Pembersihan Awam" boleh digunakan dan hendaklah disifatkan sebagai meterai perbadanan bagi Perbadanan.
 (3) Meterai perbadanan bagi Perbadanan hendaklah disimpan
 dalam jagaan Ketua Pegawai Eksekutif atau mana-mana pegawai Perbadanan yang diberi kuasa oleh Perbadanan, dan hendaklah disahkan sama ada oleh Pengerusi atau oleh mana-mana anggota Perbadanan yang diberi kuasa oleh Pengerusi secara bertulis.
 (4) Segala surat ikatan, dokumen dan surat cara lain yang
 berupa sebagai dimeteraikan dengan meterai perbadanan itu dan disahkan mengikut subseksyen (3) hendaklah, sehingga dibuktikan sebaliknya, disifatkan telah disempurnakan dengan sah.
 (5) Apa-apa surat ikatan, dokumen dan surat cara lain yang
 tidak dikehendaki supaya dimeteraikan boleh disempurnakan mengikut cara yang serupa oleh seorang anggota Perbadanan atau seorang pegawai atau pekerja Perbadanan yang diberi kuasa oleh Perbadanan bagi maksud itu.
 (6) Meterai perbadanan bagi Perbadanan hendaklah diberi
 pengiktirafan rasmi dan kehakiman.

 Keanggotaan Perbadanan
 5.  Perbadanan hendaklah terdiri daripada anggota yang berikut yang hendaklah dilantik oleh Menteri:
 (a) Pengerusi; (b) seorang wakil Kementerian yang dipertanggungkan dengan
 tanggungjawab pengurusan sisa pepejal dan pembersihan awam;
 (c) seorang wakil Perbendaharaan; (d) seorang wakil Unit Perancang Ekonomi; (e) seorang wakil Kementerian Sumber Asli dan Alam
 Sekitar;
 (f) Ketua Pegawai Eksekutif; dan (g) tidak lebih daripada tiga orang anggota lain yang
 hendaklah mempunyai pengetahuan dan pengalaman yang berkaitan.


-----

_Perbadanan Pengurusan Sisa Pepejal dan_

_Pembersihan Awam_

**Akuan berkanun oleh anggota Perbadanan**

**6.** (1) Tiada seorang pun boleh dilantik sebagai Pengerusi atau
anggota Perbadanan di bawah perenggan _5(g)_ melainkan jika
sebelum pelantikan sedemikian orang itu membuat suatu akuan
berkanun tentang sama ada dia mempunyai apa-apa kepentingan,
dari segi kewangan atau selainnya, dalam apa-apa usaha yang
melibatkan perkhidmatan pengurusan sisa pepejal dan perkhidmatan
pengurusan pembersihan awam.

(2) Jika seseorang anggota Perbadanan memperoleh apa-apa

kepentingan, dari segi kewangan atau selainnya, dalam apa-apa
usaha yang melibatkan perkhidmatan pengurusan sisa pepejal dan
perkhidmatan pengurusan pembersihan awam dia hendaklah, dalam
masa tiga puluh had selepas pemerolehan itu, memberikan notis
secara bertulis kepada Menteri dengan menyatakan kepentingan
yang telah diperoleh itu, dan Menteri boleh, selepas menimbangkan
perkara itu, jika difikirkannya patut, mengisytiharkan bahawa
anggota itu telah mengosongkan jawatannya.

**Tempoh jawatan**

**7.** (1) Pengerusi dan anggota Perbadanan yang dilantik di bawah
perenggan 5(g) hendaklah, melainkan jika dia terlebih dahulu
meletakkan jawatannya atau mengosongkan jawatannya atau
pelantikannya dibatalkan terlebih dahulu, memegang jawatan
selama tempoh tidak melebihi dua tahun dan hendaklah layak
untuk dilantik semula apabila habis tempoh jawatannya, tetapi
tidak boleh dilantik selama tidak lebih daripada tiga tempoh
berturut-turut.

(2) Seksyen ini tidak terpakai bagi Ketua Pegawai Eksekutif.

**Elaun anggota Perbadanan**

**8.** Pengerusi dan anggota anggota Perbadanan, selain Ketua
Pegawai Eksekutif, hendaklah dibayar apa-apa elaun dan belanja
lain pada kadar sebagaimana yang ditentukan oleh Menteri.


-----

# Rang Undang-Undang
 Pembatalan pclantikan dan peletakan jawatan
 9. (1) Menteri boleh pada bila-bila masa membatalkan pelantikan mana-mana anggota Perbadanan, selain anggota yang dilantik di bawah perenggan 5(b) hingga (f), tanpa memberikan apa-apa sebab bagi pembatalan itu.

 (2) Seseorang anggota Perbadanan, selain Ketua Pegawai
 Eksekutif, boleh pada bila-bila masa meletakkan jawatannya dengan memberikan notis secara bertulis kepada Menteri.

 Pengosongan jawatan
 10. Jawatan seseorang anggota Perbadanan, selain anggota yang dilantik di bawah perenggan 5(b) hingga (f), hendaklah menjadi kosong —
 (a) jika dia mati;
 (b) jika telah dibuktikan terhadapnya, atau jika dia telah
 disabitkan atas, suatu pertuduhan berkenaan dengan —
 (i) kesalahan yang melibatkan fraud, kecurangan atau
 keburukan akhlak;
 (ii) kesalahan di bawah mana-mana undang-undang
 yang berhubungan dengan rasuah; atau
 (iii) apa-apa kesalahan lain yang boleh dihukum dengan
 pemenjaraan (sama ada pemenjaraan sahaja atau sebagai tambahan kepada denda atau sebagai ganti denda) selama lebih daripada dua tahun;
 (c) jika kelakuannya, sama ada yang berkaitan dengan
 kewajipannya sebagai anggota Perbadanan atau selainnya, ialah kelakuan yang memburukkan nama Perbadanan;
 (d) jika dia menjadi bankrap;
 (e) jika dia tidak sempurna akal atau selainnya tidak berupaya
 menunaikan kewajipannya;
 if) dalam hal Pengerusi, jika dia tidak menghadiri mesyuarat
 Perbadanan tiga kali berturut-turut tanpa kebenaran Menteri;


-----

_Perbadanan Pengurusan Sisa Pepejal dan_

_Pembersihan Awam_

_(g)_ dalam hal seorang anggota Perbadanan selain Pengerusi,

jika dia tidak menghadiri mesyuarat Perbadanan tiga kali
berturut-turut tanpa kebenaran secara bertulis daripada
Pengerusi;

_(h) jika pelantikannya dibatalkan oleh Menteri; atau_

_(i) jika peletakan jawatannya diterima oleh Menteri._

Jawatankuasa

11. (1) Perbadanan boleh menubuhkan apa-apa jawatankuasa
yang difikirkannya perlu atau suai manfaat untuk membantu
melaksanakan fungsinya.

(2) Perbadanan boleh melantik mana-mana anggotanya untuk

menjadi pengerusi sesuatu jawatankuasa.

(3) Perbadanan boleh melantik mana-mana orang menjadi

anggota sesuatu jawatankuasa.

(4) Seseorang anggota jawatankuasa hendaklah memegang

jawatan selama tempoh yang dinyatakan dalam surat pelantikannya
dan layak untuk dilantik semula.

(5) Perbadanan boleh membatalkan pelantikan mana-mana

anggota jawatankuasa tanpa memberikan apa-apa sebab bagi
pembatalan itu.

(6) Seseorang anggota jawatankuasa boleh, pada bila-bila masa,

meletakkan jawatan dengan memberikan notis secara bertulis
kepada pengerusi jawatankuasa.


(7) Perbadanan boleh, pada bila-bila masa, memberhentikan

atau mengubah keanggotaan sesuatu jawatankuasa.

(8) Sesuatu jawatankuasa boleh mengawal selia tatacaranya

sendiri.

(9) Sesuatu jawatankuasa adalah tertakluk kepada, dan hendaklah

bertindak mengikut, apa-apa arahan yang diberikan kepadanya
oleh Perbadanan.


-----

# Rang Undang-Undang
 (10) Mesyuarat sesuatu jawatankuasa hendaklah diadakan pada
 masa dan di tempat yang ditentukan oleh pengerusi jawatankuasa itu.

 (11) Sesuatu jawatankuasa hendaklah menyebabkan supaya—
 (a) minit semua mesyuaratnya disenggarakan dan disimpan
 dalam bentuk yang sepatutnya; dan
 (b) salinan  minit  semua  mesyuaratnya  hendaklah
 dikemukakan kepada Perbadanan secepat yang dapat dilaksanakan.

 (12) Sesuatu jawatankuasa boleh mengundang mana-mana
 orang untuk menghadiri mesyuaratnya bagi maksud menasihatinya tentang apa-apa perkara yang sedang dibincangkan tetapi orang itu tidak berhak untuk mengundi pada mesyuarat itu.

 (13) Anggota sesuatu jawatankuasa dan mana-mana orang yang
 diundang di bawah subseksyen (12) hendaklah dibayar apa-apa elaun dan belanja lain yang ditentukan oleh Perbadanan.

 Penzahiran kepentingan

 12. (1) Seseorang anggota Perbadanan atau mana-mana jawatankuasa yang mempunyai atau memperoleh suatu kepentingan langsung atau tidak langsung dengan sendiri, menerusi anggota keluarganya atau menerusi sekutunya berhubung dengan apa- apa perkara yang sedang dibincangkan oleh Perbadanan atau jawatankuasa itu, mengikut mana-mana yang berkenaan, hendaklah menzahirkan kepada Perbadanan atau jawatankuasa itu, mengikut mana-mana yang berkenaan, hakikat kepentingannya dan jenis kepentingan itu.

 (2) Penzahiran di bawah subseksyen (1) hendaklah direkodkan
 dalam minit mesyuarat Perbadanan atau jawatankuasa itu, mengikut mana-mana yang berkenaan, yang dalamnya perkara itu dibincangkan dan, selepas penzahiran itu —
 (a) anggota itu tidak boleh hadir atau mengambil bahagian dalam
 mana-mana perbincangan atau keputusan Perbadanan atau jawatankuasa itu, mengikut mana-mana yang berkenaan, mengenai perkara itu; dan


-----

# Perbadanan Pengurusan Sisa Pepejal dan
 Pembersihan Awam
 (b) anggota itu tidak boleh dikira bagi maksud membentuk
 kuorum Perbadanan atau jawatankuasa itu, mengikut mana-mana yang berkenaan,

 apabila perkara itu dibincangkan atau diputuskan.

 (3) Seseorang anggota Perbadanan atau jawatankuasa yang
 tidak menzahirkan kepentingannya sebagaimana yang dikehendaki di bawah subseksyen (1) melakukan suatu kesalahan dan boleh, apabila disabitkan, didenda tidak melebihi sepuluh ribu ringgit atau dipenjarakan tidak melebihi enam bulan atau kedua-duanya.

 (4) Tiada tindakan atau presiding Perbadanan atau jawatankuasa
 boleh menjadi tidak sah atas alasan bahawa mana-mana anggota Perbadanan atau jawatankuasa telah melanggar seksyen ini.

 (5) Bagi maksud subseksyen (1) —

 "anggota keluarganya" termasuklah —
 (a) suami atau isterinya; (b) ibu atau bapanya (termasuk ibu atau bapa suami atau
 isterinya);
 (c) anaknya (termasuk anak angkat atau anak tiri); (d) adik-beradiknya (termasuk adik-beradik suami atau
 isterinya); dan
 (e) suami atau isteri anaknya atau adik-beradiknya; dan

 "sekutunya" ertinya—
 (a) orang yang merupakan penama atau pekerja anggota
 itu;
 (b) firma yang anggota itu atau mana-mana penamanya
 merupakan seorang pekongsinya;
 (c) pekongsi anggota itu;
 (d) pemegang amanah sesuatu amanah yang di bawahnya
 anggota itu atau seorang anggota keluarganya adalah seorang benefisiari; atau


-----

_Rang Undang-Undang_

_(e)_ mana-mana perbadanan mengikut pengertian Akta Syarikat

1965, yang anggota itu atau mana-mana penamanya atau
seseorang anggota keluarganya ialah seorang pengarah
atau mempunyai pemegangan syer yang substansial dalam
perbadanan itu.

**Ketidaklayakan dan penamatan anggota Perbadanan**

**13.  Tiada seorang pun boleh dilantik atau kekal sebagai anggota**
Perbadanan jika—

_(a)_ dia seorang pegawai mana-mana syarikat yang dilesenkan

di bawah Akta Pengurusan Sisa Pepejal dan Pembersihan
Awam 2007; atau

_(b)_ dia mempunyai apa-apa kepentingan, dari segi kewangan

atau selainnya, dalam apa-apa pengusahaan yang melibatkan
pengurusan sisa pepejal dan pembersihan awam.

# Tindakan dan prosiding Perbadanan tidak terjejas oleh kekosongan jawatan, dsb.

**14. Perbadanan boleh bertindak walau apa pun apa-apa kekosongan**
dalam keanggotaannya dan kesahan prosidingnya tidak terjejas
oleh—

_(a)_ ketidakhadiran mana-mana anggota;

_(b)_ apa-apa kecacatan yang kemudiannya diketahui dalam

pelantikan atau kelayakan mana-mana anggota atau
pembentukan Perbadanan;

_(c)_ apa-apa peninggalan, kecacatan atau salah aturan dalam

pengadaan atau penjalanan sesuatu mesyuarat; atau

_(d)_ kehadiran atau penyertaan seseorang yang bukan seorang

anggota Perbadanan.

**Kewajipan anggota Perbadanan**

**15.** (1) Seseorang anggota Perbadanan hendaklah, pada setiap
masa, bertindak dengan jujur dan demi kepentingan Perbadanan
dan menggunakan kebijaksanaan munasabah dalam menunaikan
kewajipan jawatannya.


-----

_Perbadanan Pengurusan Sisa Pepejal dan_

_Pembersihan Awam_

(2) Seseorang anggota Perbadanan atau mana-mana orang yang

pernah menjadi anggota Perbadanan tidak boleh
_(a)_ menggunakan secara tidak wajar apa-apa maklumat yang

diperoleh oleh sebab kedudukannya sebagai seorang
anggota Perbadanan untuk mendapat, secara langsung
atau tidak langsung suatu faedah bagi dirinya atau bagi
mana-mana orang lain; atau

_(b)_ melakukan, memperkatakan atau menyiarkan apa-apa yang

boleh memudaratkan kepentingan Perbadanan.

Mesyuarat

16. (1) Perbadanan hendaklah bermesyuarat sekerap yang
dikehendaki tetapi tidak kurang daripada empat kali setahun.

(2) Pengerusi hendaklah mempengerusikan semua mesyuarat

Perbadanan dan semasa ketiadaannya, anggota yang hadir hendaklah
melantik seorang pengerusi daripada kalangan mereka dan orang
yang dilantik itu hendaklah mempengerusikan mesyuarat dan
mempunyai segala kuasa Pengerusi.

(3) Pengerusi dan empat anggota lain yang hadir dalam sesuatu

mesyuarat Perbadanan hendaklah membentuk kuorum.

(4) Keputusan Perbadanan hendaklah diambil secara undi lebih

suara anggota yang hadir dan mengundi.

(5) Dalam hal keadaan bilangan undi sama banyak Pengerusi

hendaklah mempunyai suatu undi pemutus.

(6) Suatu ketetapan secara bertulis, yang ditandatangani oleh

semua anggota yang pada masa itu berhak untuk menerima notis
suatu mesyuarat Perbadanan, adalah sah dan berkesan seolah-olah
ketetapan itu telah diluluskan pada masa mesyuarat Perbadanan
yang telah dipanggil dan diadakan dengan sewajarnya dan semua
ketetapan sedemikian boleh terdiri daripada beberapa dokumen
dalam bentuk serupa, setiap satunya ditandatangani oleh seorang
anggota atau lebih.


-----

_Rang Undang-Undang_

(7) Tiada apa-apa jua dalam seksyen ini boleh menghalang

Pengerusi daripada membenarkan seorang anggota untuk
menggunakan video secara langsung, rangkaian televisyen atau
kemudahan perhubungan atau multimedia lain yang sesuai untuk
mengambil bahagian dalam mana-mana mesyuarat Perbadanan.

BAHAGIAN III

FUNGSI PERBADANAN

**Fungsi Perbadanan**

**17.** (1) Perbadanan hendaklah mempunyai segala fungsi yang
dikenakan ke atasnya di bawah undang-undang pengurusan sisa
pepejal dan pembersihan awam dan hendaklah juga mempunyai
fungsi-fungsi yang berikut:

_(a)_ untuk mengesyorkan dasar, rancangan dan strategi termasuk

skim berkenaan dengan perkhidmatan pengurusan sisa
pepejal dan perkhidmatan pengurusan pembersihan awam
kepada Kerajaan Persekutuan;

_(b)_ untuk melaksanakan apa-apa dasar, rancangan dan strategi

termasuklah skim yang diputuskan oleh Kerajaan
Persekutuan;

_(c)_ untuk melaksanakan langkah-langkah yang diputuskan

oleh Kerajaan Persekutuan bagi memajukan mana-mana
perkhidmatan pengurusan sisa pepejal dan perkhidmatan
pengurusan pembersihan awam sedia ada;

_(d)_ untuk mengesyorkan standard, spesifikasi dan tataamalan

yang berhubungan dengan apa-apa aspek perkhidmatan
pengurusan sisa pepejal dan perkhidmatan pengurusan
pembersihan awam kepada Kerajaan Persekutuan;

_(e)_ untuk mengawasi pematuhan standard, spesifikasi dan

tataamalan yang berhubungan dengan apa-apa aspek
perkhidmatan pengurusan sisa pepejal dan perkhidmatan
pengurusan pembersihan awam yang ditetapkan oleh
Kerajaan Persekutuan;


-----

_Perbadanan Pengurusan Sisa Pepejal dan_

_Pembersihan Awam_

_(f)_ untuk melaksanakan dan menguatkuasakan undang-undang

pengurusan sisa pepejal dan pembersihan awam dan
mengesyorkan pembaharuan kepada undang-undang itu
kepada Kerajaan Persekutuan;

_(g)_ untuk memastikan bahawa fungsi dan obligasi mana-mana

orang yang menjalankan perkhidmatan pengurusan sisa
pepejal atau perkhidmatan pengurusan pembersihan awam
dijalankan dengan sepatutnya;

_(h)_ untuk menambah usaha bersepadu ke arah peningkatan

kecekapan pengendalian perkhidmatan pengurusan sisa
pepejal dan perkhidmatan pengurusan pembersihan
awam;

_(i) untuk melaksanakan langkah untuk menggalakkan penyertaan_

awam dan mempertingkatkan kesedaran awam mengenai
perkhidmatan pengurusan sisa pepejal dan perkhidmatan
pengurusan pembersihan awam;

_(j)_ untuk merumuskan dan melaksanakan pembangunan dan

pembiayaan sumber manusia dan program kerjasama
bagi pelaksanaan fungsi Perbadanan dengan patut dan
berkesan;

_(k) untuk bekerjasama dengan mana-mana pertubuhan perbadanan_

atau agensi kerajaan bagi maksud melaksanakan fungsi
Perbadanan;

_(l) untuk menggunakan semua harta alih dan tak alih Perbadanan_

mengikut apa-apa cara yang difikirkan suai manfaat oleh
Perbadanan termasuklah menggadaikan harta itu bagi
mendapatkan pinjaman;

_(m)_ untuk menggalakkan, mempromosi, memudahkan dan

merangsang pertumbuhan perkhidmatan pengurusan sisa
pepejal dan perkhidmatan pengurusan pembersihan awam
melalui pelbagai cara termasuklah mengatur penjalanan
penyelidikan, penilaian, kajian dan khidmat nasihat;

_(n)_ untuk mengekalkan dan memperbaiki standard dan tahap

perkhidmatan pengurusan sisa pepejal dan perkhidmatan
pengurusan pembersihan awam;

_(o)_ untuk menubuhkan institusi, pusat dan bengkel bagi

menjalankan penyelidikan dan aktiviti-aktiviti lain
yang perlu bagi atau berhubung dengan pembangunan
perkhidmatan pengurusan sisa pepejal dan perkhidmatan
pengurusan pembersihan awam;


-----

_Rang Undang-Undang_


_(p)_ untuk menentukan dan mengenakan fi, caj atau bayaran

lain bagi perkhidmatan yang diberikan oleh Perbadanan;
dan

_(q) untuk menjalankan apa-apa fungsi yang diberikan kepadanya_

di bawah undang-undang pengurusan sisa pepejal dan
pembersihan awam.

(2) Perbadanan hendaklah mempunyai segala kuasa sebagaimana

yang perlu bagi, atau berkaitan, atau yang bersampingan dengan
pelaksanaan fungsinya di bawah Akta ini.

**Pewakilan fungsi Perbadanan**

**18.** (1) Perbadanan boleh, secara bertulis, mewakilkan manamana fungsi yang dikenakan atau diberikan kepadanya oleh
undang-undang pengurusan sisa pepejal dan pembersihan awam
kepada —

_(a)_ Pengerusi;

_(b)_ seorang anggota Perbadanan; atau

_(c)_ suatu jawatankuasa.

(2) Mana-mana orang yang diwakilkan dengan fungsi sedemikian

adalah terikat untuk mematuhi dan mengambil kira segala
syarat dan sekatan yang dikenakan oleh Perbadanan dan segala
kehendak, tatacara dan perkara yang dinyatakan oleh Perbadanan.

(3) Mana-mana fungsi yang diwakilkan di bawah seksyen ini

hendaklah dilaksanakan dan dijalankan atas nama dan bagi pihak
Perbadanan.

(4) Pewakilan di bawah seksyen ini tidak menghalang Perbadanan

daripada melaksanakan atau menjalankan sendiri mana-mana fungsi
kuasa yang telah diwakilkan itu pada bila-bila masa.

**Arahan oleh Menteri**

**19. (1) Perbadanan adalah bertanggungjawab kepada Menteri.**


-----

_Perbadanan Pengurusan Sisa Pepejal dan_

_Pembersihan Awam_

(2) Menteri boleh dari semasa ke semasa memberi Perbadanan

arahan yang bersifat am yang selaras dengan peruntukan Akta ini
yang berhubungan dengan pelaksanaan fungsi Perbadanan dan
Perbadanan hendaklah melaksanakan arahan itu dengan seberapa
segera yang mungkin.

**Penyata, laporan, akaun dan maklumat**

**20.** (1) Perbadanan hendaklah memberi kepada Menteri, dan
mana-mana pihak yang dinyatakan oleh Menteri, apa-apa penyata,
laporan, akaun dan maklumat berkenaan dengan aktiviti dan
kewangannya sebagaimana yang dikehendaki atau diarahkan oleh
Menteri dari semasa ke semasa.

(2) Ketua Pengarah boleh dari semasa ke semasa meminta

Ketua Pegawai Eksekutif untuk memberikan apa-apa penyata,
laporan, akaun dan maklumat berkenaan dengan pelaksanaan
fungsi Perbadanan.

B AHAGIAN IV

PERUNTUKAN YANG BERHUBUNGAN DENGAN

PEGAWAI DAN PEKERJA

**Ketua Pegawai Eksekutif**

**21.  (1) Seorang Ketua Pegawai Eksekutif hendaklah dilantik oleh**
Menteri atas syor Perbadanan.

(2) Ketua Pegawai Eksekutif hendaklah memegang jawatan

selama tempoh tidak melebihi tiga tahun dan hendaklah layak
untuk dilantik semula apabila tamat tempoh jawatannya.

(3) Ketua Pegawai Eksekutif hendaklah disifatkan menjadi

pegawai atau pekerja Perbadanan dan adalah tertakluk kepada
terma dan syarat perkhidmatan yang ditetapkan oleh Perbadanan
dengan kelulusan Menteri.

(4) Ketua Pegawai Eksekutif hendaklah memperoleh apa-apa

pampasan dan apa-apa kemudahan lain sebagaimana yang diluluskan
oleh Menteri, atas syor Perbadanan.


-----

**_Rang Undang-Undang_**

(5) Perbadanan hendaklah meletakhakkan pada Ketua Pegawai

Eksekutif apa-apa kuasa dan mengenakan ke atasnya apa-apa
kewajipan yang ditentukan oleh Perbadanan.

(6) Ketua Pegawai Eksekutif hendaklah bertanggungjawab bagi

keseluruhan pentadbiran dan pengurusan fungsi dan hal ehwal
hari ke hari Perbadanan.

(7) Ketua Pegawai Eksekutif hendaklah mempunyai kawalan

am ke atas pegawai dan pekerja Perbadanan.

(8) Ketua Pegawai Eksekutif hendaklah melaksanakan apa-apa

kewajipan tambahan yang diarahkan oleh Menteri dan Perbadanan
dari semasa ke semasa.

(9) Dal am  menunaikan  kewajipannya  Ketua  Pegawai

Eksekutif hendaklah bertindak di bawah kuasa dan arahan am
Perbadanan.

**Penjalanan sementara fungsi Ketua Pegawai Eksekutif**

**22.** Menteri boleh melantik secara sementara mana-mana pegawai
Perbadanan untuk bertindak sebagai Ketua Pegawai Eksekutif
selama tempoh —

_(a)_ jawatan Ketua Pegawai Eksekutif kosong;

_(b)_ Ketua Pegawai Eksekutif tidak hadir bertugas atau tidak

ada di Malaysia; atau

_(c)_ Ketua Pegawai Eksekutif, kerana apa-apa sebab, tidak

boleh melaksanakan tugas jawatannya.

**Pelantikan pegawai dan pekerja**

**23.** (1) Perbadanan boleh melantik apa-apa bilangan pegawai
dan pekerja yang difikirkan perlu bagi menjalankan urusan dan
hal ehwal Perbadanan dan pegawai dan pekerja itu hendaklah
memegang jawatan bagi apa-apa tempoh, menerima apa-apa gaji,
elaun dan faedah, dan hendaklah tertakluk kepada apa-apa terma
dan syarat perkhidmatan yang ditetapkan oleh Perbadanan dengan
kelulusan Menteri.


-----

_Perbadanan Pengurusan Sisa Pepejal dan_

_Pembersihan Awam_

(2) Seseorang pegawai atau pekerja Perbadanan hendaklah, pada

setiap masa, bertindak dengan suci hati dan mematuhi apa-apa
kehendak, standard, kewajipan dan tatalaku yang ditentukan oleh
Perbadanan.

**Pinjaman, biasiswa, wang pendahuluan, dsb.**

**24.** Perbadanan—

_(a)_ boleh memberikan pinjaman, biasiswa dan wang

pendahuluan kepada pegawai dan pekerjanya tertakluk
kepada apa-apa terma dan syarat sebagaimana yang
ditentukan oleh Perbadanan; dan

_(b)_ boleh memberikan derma kepada mana-mana orang atau

kumpulan orang dalam apa-apa amaun dan bagi apa-apa
maksud sebagaimana yang diluluskan oleh Menteri.

**Pembayaran faedah persaraan, dsb.**

**25.** Perbadanan boleh membuat perkiraan bagi pembayaran kepada
pegawai dan pekerjanya dan orang tanggungan mereka apa-apa
faedah persaraan, ganjaran dan elaun lain yang ditentukan oleh
Perbadanan.

**Perbadanan boleh menerima pakai peraturan-peraturan, dsb.**

**26.** Perbadanan boleh menerima pakai dengan apa-apa ubah
suaian yang difikirkannya patut apa-apa peraturan-peraturan,
kaedah-kaedah, dasar, surat pekeliling dan arahan yang dibuat
atau dikeluarkan oleh Kerajaan Persekutuan berhubung dengan
apa-apa perkara di bawah Bahagian ini.

BAHAGIAN V

KEWANGAN

**Kumpulan Wang Perbadanan Pengurusan Sisa Pepejal dan**
**Pembersihan Awam**

**27.** (1) Suatu kumpulan wang yang dikenali sebagai "Kumpulan
Wang Perbadanan Pengurusan Sisa Pepejal dan Pembersihan Awam"
ditubuhkan dan hendaklah ditadbir dan dikawal oleh Perbadanan.


-----

_Rang Undang-Undang_

(2) Kumpulan Wang hendaklah terdiri daripada—

_(a)_ apa-apa wang yang diperuntukkan oleh Parlimen dari

semasa ke semasa bagi maksud pengurusan sisa pepejal
dan pembersihan awam;

_(b)_ semua wang yang diperoleh sebagai pendapatan daripada

pelaburan yang dibuat oleh Perbadanan;

_(c)_ semua wang yang diperoleh daripada penjualan, pelupusan,

pemajakan atau penyewaan, atau apa-apa urus niaga
lain mengenai, apa-apa harta, gadai janji, gadaian atau
debentur yang terletak hak pada atau yang diperoleh
oleh Perbadanan;

_(d)_ semua wang yang didapati daripada perkhidmatan

perundingan dan penasihat dan apa-apa perkhidmatan
lain yang diberikan oleh Perbadanan;

_(e)_ semua wang dan harta lain yang dengan apa-apa cara

menjadi kena dibayar kepada atau terletak hak pada
Perbadanan berkenaan dengan apa-apa perkara yang
bersampingan dengan fungsinya;

_(f)_ wang yang dipinjam oleh Perbadanan di bawah

# seksyen 32;
 (g) semua wang yang diperoleh melalui pengendalian apa-apa

projek, skim atau perusahaan yang dibiayai daripada
Kumpulan Wang;

_(h)_ semua derma dan sumbangan yang diterima daripada

dalam atau luar Malaysia; dan

_(i)_ semua wang lain yang diterima secara sah oleh

Perbadanan.

**Perbelanjaan yang hendaklah dipertanggungkan pada Kumpulan**
**Wang**

**28.  Kumpulan Wang hendaklah dibelanjakan bagi maksud yang**
berikut:

_(a) membayar apa-apa perbelanjaan yang dilakukan secara_

sah oleh Perbadanan;


-----

_Perbadanan Pengurusan Sisa Pepejal dan_

_Pembersihan Awam_

_(b)_ membayar elaun dan perbelanjaan lain anggota Perbadanan

dan anggota jawatankuasa dan saraan, elaun dan
perbelanjaan lain pegawai dan pekerja Perbadanan,
termasuklah pemberian pinjaman dan wang pendahuluan,
elaun persaraan, faedah persaraan dan ganjaran;

_(c)_ memberikan pinjaman, biasiswa dan wang pendahuluan

kepada pekerjanya di bawah seksyen 24;

_(d)_ membayar apa-apa belanja, kos atau perbelanjaan yang

dilakukan atau diterima dengan sepatutnya oleh Perbadanan
bagi maksud pengurusan sisa pepejal dan pembersihan
awam, termasuk pengambilan perunding, fi dan kos
guaman serta caj dan kos lain;

_(e)_ membeli atau menyewa kelengkapan, mesin dan apa-apa

bahan lain, memperoleh tanah dan apa-apa aset, dan
membina bangunan dan menjalankan apa-apa kerja dan
usaha lain bagi maksud pengurusan sisa pepejal dan
pembersihan awam;

_(f)_ membayar balik wang yang dipinjam di bawah seksyen 32

dan bunga yang kena dibayar atas wang yang dipinjam
itu;

_(g)_ membuat pelaburan di bawah seksyen 33; dan

_(h)_ secara amnya, membayar apa-apa belanja bagi maksud

pengurusan sisa pepejal dan pembersihan awam amnya,
dan melaksanakan peruntukan undang-undang pengurusan
sisa pepejal dan pembersihan awam khasnya.

**Pemeliharaan Kumpulan Wang**

**29.** Perbadanan adalah berkewajipan untuk memelihara Kumpulan
Wang dengan melaksanakan fungsinya dan menjalankan kuasanya
di bawah Akta ini dengan sedemikian cara supaya dapat dipastikan
bahawa jumlah hasil Perbadanan mencukupi untuk membayar semua
jumlah wang yang boleh dipertanggungkan dengan sepatutnya pada
akaun hasilnya termasuklah susut nilai dan bunga atas modal dan
setahun ke setahun.

**Perbelanjaan dan penyediaan anggaran**

**30.** (1) Perbelanjaan Perbadanan setakat amaun yang dibenarkan
oleh Menteri bagi mana-mana satu tahun hendaklah dibayar
daripada Kumpulan Wang.


-----

_Rang Undang-Undang_

(2) Sebelum 1 September setiap tahun, Perbadanan hendaklah

mengemukakan kepada Menteri suatu anggaran perbelanjaannya,
termasuklah perbelanjaan bagi program penyelidikan dan
pembangunan, bagi tahun yang berikutnya dalam apa-apa bentuk
dan mengandungi apa-apa butir sebagaimana yang diarahkan oleh
Menteri.

(3) Menteri hendaklah, sebelum 1 Januari tahun yang berikutnya,

memberitahu Perbadanan amaun yang dibenarkan bagi setiap jenis
perbelanjaan berdasarkan anggaran yang disediakan di bawah
subseksyen (2).

(4) Perbadanan boleh pada bila-bila masa mengemukakan kepada

Menteri suatu anggaran perbelanjaan tambahannya bagi manamana satu tahun dan Menteri boleh membenarkan keseluruhan
atau mana-mana bahagian perbelanjaan tambahan yang termasuk
dalam anggaran tambahan itu.

**Akaun bank**

**31.** Perbadanan hendaklah membuka dan menyenggara akaun atau
akaun-akaun dengan bank atau bank-bank di Malaysia sebagaimana
yang difikirkannya patut, selepas berunding dengan Menteri, dan
tiap-tiap akaun itu hendaklah dikendalikan setakat yang dapat
dilaksanakan melalui cek yang ditandatangani oleh mana-mana
orang yang diberi kuasa oleh Perbadanan bagi maksud itu dari
semasa ke semasa.

**Kuasa untuk meminjam**

**32.** Perbadanan boleh meminjam, dengan kelulusan Menteri dan
Menteri Kewangan pada apa-apa kadar bunga dan bagi apa-apa
tempoh dan atas apa-apa terma tentang masa dan kaedah pembayaran
balik dan selainnya yang diluluskan oleh Menteri dan Menteri
Kewangan, apa-apa wang yang dikehendaki oleh Perbadanan bagi
memenuhi mana-mana obligasinya atau melaksanakan mana-mana
kewajipannya.

**Pelaburan**

**33.** (1)  Wang daripada Kumpulan Wang Perbadanan hendaklah,
setakat yang tidak dikehendaki untuk dibelanjakan oleh Perbadanan
di bawah Akta i n i,  dilaburkan mengikut apa-apa cara yang
diluluskan oleh Menteri dan Menteri Kewangan.


-----

_Perbadanan Pengurusan Sisa Pepejal dan_

_Pembersihan Awam_

(2) Tanpa menjejaskan keluasan makna subseksyen (1), Perbadanan

boleh, dengan kelulusan Menteri, memperoleh dan membangunkan
tanah dan harta bagi dan berkaitan dengan penjalanan kuasanya
dan bagi maksud ini boleh membuat apa-apa rundingan, perkiraan
atau perjanjian sebagaimana yang perlu bagi pengendalian berkesan
dan cekap Perbadanan.

**Had untuk berkontrak**

**34.** Perbadanan tidak boleh, tanpa kelulusan Menteri dan Menteri
Kewangan, membuat apa-apa kontrak yang di bawahnya Perbadanan
dikehendaki untuk membayar atau menerima suatu amaun yang
melebihi sepuluh juta ringgit.

**Tatacara kewangan**

**35.** Tertakluk kepada Akta ini dan kelulusan Menteri, Perbadanan
hendaklah menentukan tatacara kewangannya sendiri.

**Tahun kewangan**

**36.** Tahun kewangan Perbadanan hendaklah bermula pada
1 Januari dan berakhir pada 31 Disember setiap tahun.

**Akaun dan laporan**

37. (1)  Perbadanan hendaklah menyebabkan supaya akaun yang
sepatutnya bagi Kumpulan Wang dan laporan aktivitinya yang
sepatutnya disimpan dan hendaklah, dengan seberapa segera yang
mungkin selepas berakhirnya setiap tahun kewangan, menyebabkan
supaya disediakan bagi tahun kewangan itu—

_(a)_ suatu penyata akaun Perbadanan yang hendaklah

mengandungi suatu kunci kira-kira dan akaun pendapatan
dan perbelanjaan; dan

_(b)_ suatu pernyataan mengenai aktivitinya.

(2) Perbadanan hendaklah dengan seberapa segera yang mungkin

menghantar suatu salinan penyata akaun yang diperakui oleh
juruaudit dan suatu salinan laporan juruaudit kepada Menteri dan
Menteri hendaklah menyebabkan supaya penyata dan laporan itu
dibentangkan di hadapan kedua-dua Majlis Parlimen.


-----

_Rang Undang-Undang_

(3) Akta Badan Berkanun (Akaun dan Laporan Tahunan) 1980

_[Akta 240] hendaklah terpakai bagi Perbadanan._

BAHAGIAN VI

**AM**

**Pemulaan pendakwaan**

**38.** Tiada pendakwaan boleh dimulakan bagi mana-mana kesalahan
di bawah Akta ini kecuali oleh atau dengan keizinan secara bertulis
Pendakwa Raya.

**Pekhidmat awam**

**39.** Pengerusi, anggota Perbadanan dan mana-mana jawatankuasa,
pegawai, pekerja dan ejen Perbadanan, semasa menunaikan
kewajipan mereka di bawah Akta ini sebagai Pengerusi, anggota,
pegawai, pekerja atau ejen sedemikian, hendaklah disifatkan
sebagai pekhidmat awam mengikut pengertian Kanun Keseksaan

_[Akta 574)._

**Akta Perlindungan Pihak Berkuasa Awam 1948**

**40.** Akta Perlindungan Pihak Berkuasa Awam 1948 [Akta 198)
hendaklah terpakai bagi apa-apa tindakan, guaman, pendakwaan
atau prosiding terhadap Perbadanan atau mana-mana anggota
Perbadanan, jawatankuasa, pegawai, pekerja atau ejen Perbadanan
berkenaan dengan apa-apa perbuatan, peninggalan, keabaian atau
keingkaran yang dibuat atau dilakukan olehnya dengan suci had
atas sifat sedemikian.

**Obligasi kerahsiaan**

**41.** (1) Kecuali bagi mana-mana maksud Akta ini atau bagi
maksud apa-apa prosiding sivil atau jenayah di bawah manamana undang-undang bertulis atau jika selainnya dibenarkan oleh
Perbadanan—

_(a)_ tiada anggota Perbadanan, jawatankuasanya, pegawai,

pekerja atau ejen Perbadanan sama ada dalam atau selepas
tempoh jawatan atau pekerjaannya dan tiada mana-mana


-----

_Perbadanan Pengurusan Sisa Pepejal dan_

_Pembersihan Awam_

orang yang menghadiri mana-mana mesyuarat Perbadanan
atau mana-mana jawatankuasanya, boleh menzahirkan
apa-apa maklumat yang didapatinya semasa melaksanakan
kewajipannya; dan

_(b)_ tiada seorang lain pun yang melalui apa-apa cara

mempunyai akses kepada apa-apa maklumat atau dokumen
yang berhubungan dengan hal ehwal Perbadanan boleh
menzahirkan maklumat atau dokumen itu.

(2) Mana-mana orang yang melanggar subseksyen (1) melakukan

suatu kesalahan dan boleh, apabila disabitkan, didenda tidak
melebihi sepuluh ribu ringgit atau dipenjarakan selama suatu
tempoh tidak melebihi enam bulan atau kedua-duanya.

**Pewakilan dalam prosiding sivil**

**42.** Walau apa pun mana-mana undang-undang bertulis yang
lain —

_(a)_ dalam mana-mana prosiding sivil oleh atau terhadap

Perbadanan; atau

_(b)_ dalam mana-mana prosiding sivil yang lain yang dalamnya

Perbadanan dikehendaki atau dibenarkan oleh mahkamah
untuk diwakili, atau didengar, atau selainnya berhak
untuk diwakili atau didengar,

mana-mana orang yang diberi kuasa oleh Perbadanan bagi
maksud itu boleh, bagi pihak Perbadanan, memulakan prosiding
sedemikian atau hadir dalam prosiding itu dan boleh membuat
semua kehadiran dan permohonan dan melakukan semua perbuatan
berkenaan dengan prosiding itu bagi pihak Perbadanan.

**Kuasa untuk mengambil khidmat**

**43.** Perbadanan boleh mengambil khidmat dan membayar ejen
dan penasihat teknikal, termasuklah peguam bela dan peguam
cara, jurubank, perunding dan orang lain, untuk menguruskan
apa-apa urusan atau untuk melakukan apa-apa perbuatan yang
dikehendaki untuk diuruskan atau dilakukan pada melaksanakan
fungsinya atau bagi melaksanakan maksud Akta ini dengan lebih
baik.


-----

_Rang Undang-Undang_

**Kuasa untuk menubuhkan syarikat**

**44.** Perbadanan boleh, dari semasa ke semasa, dengan kelulusan
Menteri dan persetujuan Menteri Kewangan, menubuhkan syarikat
dengan nama yang ditentukan oleh Perbadanan untuk menjalankan
dan mempunyai tanggungjawab, penjalanan dan pengurusan bagi
pihak Perbadanan terhadap apa-apa projek, skim atau perusahaan
sebagaimana yang ditentukan oleh Perbadanan dalam menunaikan
fungsinya.

**Perkara yang dilakukan pada menjangkakan Akta ini diperbuat**

**45.** Segala perkara yang dilakukan oleh mana-mana orang
atau pihak berkuasa bagi pihak Perbadanan sebagai persediaan
dan ke arah pelaksanaan yang sepatutnya Akta ini, dan apaapa perbelanjaan yang dilakukan berhubung dengannya, pada
menjangkakan pembuatan Akta ini hendaklah disifatkan telah
dibenarkan oleh Akta ini, dan segala hak yang diperoleh atau
obligasi yang ditanggung bagi pihak Perbadanan daripada apaapa yang dilakukan sedemikian hendaklah apabila Akta ini mula
berkuat kuasa disifatkan sebagai hak dan obligasi Perbadanan.

HURAIAN

Rang Undang-Undang Perbadanan Pengurusan Sisa Pepejal dan Pembersihan
Avvam ("Akta yang dicadangkan") bertujuan untuk mengadakan peruntukan
mengenai penubuhan Perbadanan Pengurusan Sisa Pepejal dan Pembersihan
Awam dengan kuasa untuk mentadbir dan menguatkuasakan undang-undang
pengurusan sisa pepejal dan pembersihan awam dan untuk mengadakan
peruntukan bagi perkara-perkara yang berkaitan dengannya.

BAHAGIAN I

2. Bahagian 1 Akta yang dicadangkan mengandungi perkara-perkara
permulaan.

3. _Fasal 1 mengandungi tajuk ringkas dan peruntukan pemakaian dan_
permulaan kuat kuasa Akta yang dicadangkan.

4. _Fasal 2 mengandungi takrif perkataan yang tertentu yang digunakan dalam_
Akta yang dicadangkan.

BAHAGIAN II

5. Bahagian II Akta yang dicadangkan mengadakan peruntukan bagi perkara

yang berhubungan dengan penubuhan Perbadanan.


-----

_Perbadanan Pengurusan Sisa Pepejal dan_

_Pembersihan Awam_

6. _Fasal 3 mengadakan peruntukan bagi penubuhan Perbadanan._

7. _Fasal 4 membenarkan Perbadanan mempunyai meterai perbadanan._

8. _Fasal 5 mengandungi peruntukan tentang keanggotaan Perbadanan._

9. _Fasal 6 menghendaki anggota Perbadanan untuk membuat suatu akuan_
berkanun tentang kepentingannya dalam apa-apa usaha yang melibatkan
perkhidmatan pengurusan sisa pepejal dan perkhidmatan pengurusan pembersihan
awam.

10. _Fasal 7 memperkatakan tentang tempoh jawatan anggota Perbadanan._

11. _Fasal 8 mengadakan peruntukan bagi pembayaran elaun dan perbelanjaan_

lain kepada anggota Perbadanan.

12. _Fasal 9 mengadakan peruntukan bagi pembatalan pelantikan anggota_

Perbadanan dan peletakan jawatan mereka.

13. _Fasal 10 menyatakan keadaan yang menjadikan jawatan seseorang anggota_

Perbadanan kosong.

14. _Fasal 11 memberi Perbadanan kuasa untuk menubuhkan jawatankuasa_

untuk membantunya.

15. _Fasal 12 menghendaki seorang anggota Perbadanan atau mana-mana_

jawatankuasa yang ditubuhkan oleh Perbadanan untuk menzahirkan kepentingannya
dalam apa-apa perkara yang dibincangkan oleh Perbadanan atau jawatankuasa
itu. Kegagalan untuk menzahirkan adalah suatu kesalahan dan tertakluk kepada
penalti.

16. _Fasal 13 mengadakan peruntukan mengenai ketidaklayakan dan penamatan_

anggota Perbadanan.

17. _Fasal 14 bertujuan memperuntukkan bahawa tindakan dan prosiding_

Perbadanan tidak terjejas oleh kekosongan jawatan dalam keanggotaannya,
dsb.

18. _Fasal 15 mengenakan kewajipan ke atas anggota Perbadanan supaya_

bertindak dengan jujur demi kepentingan Perbadanan pada setiap masa
dan menggunakan kebijaksanaan munasabah dalam menunaikan kewajipan
jawatannya. Seseorang anggota Perbadanan atau mana-mana orang yang pernah
menjadi anggota Perbadanan tidak boleh menggunakan secara tidak wajar
apa-apa maklumat yang diperoleh oleh sebab kedudukannya sebagai seorang
anggota Perbadanan untuk mendapat secara langsung atau tidak langsung
suatu faedah bagi dirinya atau bagi mana-mana orang lain atau melakukan,
memperkatakan atau menyiarkan apa-apa yang boleh memudaratkan kepentingan
Perbadanan.


-----

_Rang Undang-Undang_

19. _Fasal 16_ mengadakan peruntukan bagi bilangan mesyuarat yang diadakan
oleh Perbadanan yang hendaklah sekurang-kurangnya empat kali setahun, dan
tatacara mesyuarat.

BAHAGIAN III

20. Bahagian III Akta yang dicadangkan mengandungi peruntukan tentang

fungsi Perbadanan.

21. _Fasal 17mengadakan peruntukan bagi fungsi Perbadanan yang dikenakan_

ke atasnya di bawah undang-undang pengurusan sisa pepejal dan pembersihan
aw am.

22. _Fasal 18 membenarkan Perbadanan untuk mewakilkan apa-apa fungsinya_

kepada Pengerusi, anggota Perbadanan dan jawatankuasa Perbadanan.

23. _Fasal 19 memberi Menteri kuasa untuk mengeluarkan arahan am kepada_

Perbadanan.

24. _Fasal 20 meletakkan kewajipan ke atas Perbadanan untuk memberikan_

penyata, laporan, akaun dan maklumat tertentu kepada Menteri atau mana-mana
pihak berkuasa. Subfasal (2) membenarkan Ketua Pengarah untuk mendapatkan
penyata, laporan, akaun dan maklumat tertentu berkenaan dengan penunaian
fungsi Perbadanan daripada Ketua Pegawai Eksekutif.

BAHAGIAN IV

25. Bahagian IV Akta yang dicadangkan mengandungi peruntukan berhubung

dengan pegawai dan pekerja Perbadanan.

26. _Fasal 21 memberi Menteri kuasa untuk melantik Ketua Pegawai Eksekutif_

Perbadanan atas syor Perbadanan dan pegawai itu hendaklah bertanggungjawab
bagi keseluruhan pentadbiran dan pengurusan fungsi dan hal ehwal hari ke
hari Perbadanan.

27. _Fasal 22 memberi Menteri kuasa untuk melantik secara sementara mana-_

mana pegawai Perbadanan untuk menjalankan tugas Ketua Pegawai Eksekutif
jika jawatan Ketua Pegawai Eksekutif kosong atau apabila Ketua Pegawai
Eksekutif tiada atau tidak boleh melaksanakan fungsinya.

28. _Fasal 23, 24 dan 25 memperkatakan pelantikan pegawai dan pekerja_

Perbadanan dan syarat perkhidmatan mereka, kuasa Perbadanan untuk memberikan
pinjaman, biasiswa dan wang pendahuluan kepada pegawai dan pekerjanya dan
untuk membuat bayaran tertentu, seperti faedah saraan dan ganjaran kepada
mereka. Fasal 26 membenarkan Perbadanan menerima pakai peraturan-peraturan,
dsb., yang dikeluarkan oleh Kerajaan Persekutuan berhubung dengan apa-apa
perkara yang berkenaan dengan pegawai dan pekerja Perbadanan.


-----

_Perbadanan Pengurusan Sisa Pepejal dan_

_Pembersihan Awam_

BAHAGIAN V

29. Bahagian  V Akta yang dicadangkan  mengandungi peruntukan

kewangan.

30. _Fasal 27 mengadakan peruntukan bagi penubuhan "Kumpulan Wang_

Perbadanan Pengurusan Sisa Pepejal dan Pembersihan Awam" ("Kumpulan
Wang").

31. _Fasal 28 menyatakan perbelanjaan yang boleh dipertanggungkan pada_

Kumpulan Wang.

32. _Fasal 29 mengenakan kewajipan ke atas Perbadanan untuk memelihara_

Kumpulan Wang.

33. _Fasal 30 mengenakan kewajipan ke atas Perbadanan untuk menyediakan_

anggaran perbelanjaannya.

34. _Fasal 31 membenarkan Perbadanan membuka dan menyenggara akaun_

bank.

35. _Fasal 32 menghendaki Perbadanan mendapatkan kelulusan Menteri dan_

Menteri Kewangan sebelum Perbadanan meminjam wang untuk melaksanakan
obligasinya.

36. _Fasal 33 membenarkan Perbadanan melaburkan wang Perbadanan._

37. _Fasal 34 menghendaki Perbadanan mendapatkan kelulusan Menteri dan_

Menteri Kewangan sebelum Perbadanan membuat kontrak yang di bawahnya
Perbadanan dikehendaki membayar atau menerima suatu amaun yang melebihi
sepuluh juta ringgit.

38. _Fasal 35 membenarkan Perbadanan untuk menentukan tatacara kewangannya_

sendiri.

39. _Fasal 36 menyatakan bahawa tahun kewangan bagi Perbadanan hendaklah_

bermuia pada 1 Januari dan berakhir pada 31 Disember setiap tahun.

40. _Fasal 37 menghendaki Perbadanan menyimpan akaun yang sepatutnya bagi_

Kumpulan Wang dan laporan yang sepatutnya mengenai aktivitinya. Perbadanan
dikehendaki menghantar penyata akaun dan pernyataan aktivitinya bagi sesuatu
tahun kewangan kepada Menteri yang kemudiannya akan membentangkan
penyata dan laporan itu di hadapan kedua-dua Majlis Parlimen. Fasal ini
juga menghendaki Akta Badan Berkanun (Akaun dan Laporan Tahunan) 1980
terpakai bagi Perbadanan.


-----

_Rang Undang-Undang_

BAHAGIAN VI

41. Bahagian VI Akta yang dicadangkan mengandungi peruntukan am.

42. _Fasal 38 menghendaki keizinan Pendakwa Raya bagi pendakwaan terhadap_

kesalahan di bawah Akta ini.

43. _Fasal 39 menyatakan bahawa Pengerusi, anggota Perbadanan, anggota_

jawatankuasa, pegawai, pekerja dan ejen Perbadanan adalah disifatkan sebagai
pekhidmat awam bagi maksud Kanun Keseksaan [Akta 574].

44. _Fasal 40 memperuntukkan bahawa Akta Perlindungan Pihak Berkuasa_

Awam 1948 terpakai bagi Perbadanan dan, anggota Perbadanan, jawatankuasa,
pegawai, pekhidmat dan ejen Perbadanan.

45. _Fasal 41 melarang penzahiran maklumat yang berhubungan dengan hal_

ehwal Perbadanan kecuali dalam hal keadaan yang tertentu.

46. _Fasal 42 memperkatakan pewakilan dalam presiding sivil oleh, terhadap_

dan bagi pihak Perbadanan.

47. _Fasal 43 memberi Perbadanan kuasa untuk mengambil khidmat penasihat_

teknikal dan pakar runding lain.

48. _Fasal 44 bertujuan untuk membenarkan Perbadanan menubuhkan syarikat_

untuk menjalankan apa-apa projek yang ditentukan olehnya.

49. _Fasal 45 mengadakan peruntukan mengenai perkara-perkara yang dilakukan_

pada menjangkakan Akta ini diperbuat.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[2])2597]


-----

