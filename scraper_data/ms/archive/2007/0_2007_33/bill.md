---
Year: 2007
Bill: D.R.35/2007 - Rang Undang-Undang Takaful (Pindaan) 2007 (Lulus)
Title: D.R.35/2007 - Rang Undang-Undang Takaful (Pindaan) 2007 (Lulus)
Download URL: https://www.parlimen.gov.my/files/billindex/pdf/2007/DR%20352007.pdf
URL: https://www.parlimen.gov.my/files/billindex/pdf/2007/DR%20352007.pdf
---
---
Reading:
D.R.35/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 35/2007**

RANG UNDANG-UNDANG

_b e r n a m a_

Suatu Akta untuk meminda Akta Takaful 1984.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Takaful (Pindaan)**
2007.

(2)  Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Pindaan seksyen 2**

2. Akta Takaful 1984 [Akta 312] yang disebut "Akta ibu" dalam
Akta ini, dipinda dalam seksyen 2 —


_(a) dengan memasukkan selepas takrif "faedah takaful" takrif_

yang berikut:

"institusi asing" ertinya suatu syarikat asing

yang menjalankan perniagaan di luar Malaysia
yang serupa dengan perniagaan takaful sebagaimana


-----

_Rang Undang-Undang_

yang diperuntukkan di bawah Akta ini atau suatu
syarikat asing yang menjalankan apa-apa perniagaan
kewangan lain sebagaimana yang ditentukan oleh
Ketua Pengarah;';


_(b)_ dengan menggantikan takrif "pengendali" dengan takrif

yang berikut:

"pengendali" ertinya suatu syarikat atau persatuan

yang menjalankan perniagaan takaful yang didaftarkan
di bawah seksyen 8 dan termasuklah suatu pengendali
takaful antarabangsa yang didaftarkan di bawah
seksyen 40B;';


_(c)_ dengan menggantikan takrif ' "pengendali takaful", "ejen

takaful" dan "broker takaful" ' dengan takrif yang
berikut:

"pengendali takaful", "pengendali takaful

antarabangsa", "ejen takaful" dan "broker takaful" ertinya
seseorang yang menjalankan perniagaan takaful masingmasing sebagai pengendali takaful, pengendali takaful
antarabangsa, ejen takaful dan broker takaful;';


_(d)_ dengan memasukkan selepas takrif "perniagaan takaful"

takrif yang berikut:

"perniagaan takaful antarabangsa" ertinya perniagaan

takaful dalam mata wang selain ringgit;'; dan


_(e)_ dengan memasukkan selepas takrif "sijil takaful" takrif

yang berikut:

' "syarikat asing" mempunyai erti yang diberikan

kepadanya oleh Akta Syarikat 1965;'.

**Pindaan seksyen 8**

3.  Subseksyen 8(8) Akta ibu dipinda dengan menggantikan
perkataan "perniagaan" dengan perkataan "pengendali".


-----

_Takaful (Pindaan)_

**Pindaan seksyen 11**

**4.** Subseksyen 11(1) Akta ibu dipinda dengan menggantikan
perenggan (d) dengan perenggan yang berikut:


_"(d) pengendali gagal mengekalkan lebihan aset daripada liabiliti_

mengikut perenggan _4(2)(b),_ atau, dalam hal pengendali
takaful antarabangsa, pengendali takaful antarabangsa itu
telah gagal mematuhi kehendak seksyen 40c, mengikut
mana-mana yang berkenaan;".

**Bahagian baru HA**

**5.** Akta ibu dipinda dengan memasukkan selepas Bahagian II
Bahagian yang berikut:

"BAHAGIAN IIA

PERNIAGAAN TAKAFUL ANTARABANGSA

**Kehendak bagi menjalankan perniagaan sebagai pengendali**
**takaful antarabangsa**

**40A.** (1) Tiada seorang pun, selain seorang pengendali takaful
yang mendaftar di bawah seksyen 8, boleh menjalankan atau
melakukan transaksi atau mengemukakan dirinya sebagai
menjalankan atau melakukan transaksi perniagaan takaful
antarabangsa melainkan orang itu merupakan —

_(a)_ suatu syarikat sebagaimana yang ditakrifkan dalam

Akta Syarikat 1965; atau

_(b)_ suatu institusi asing,

dan didaftarkan di bawah Bahagian ini untuk menjalankan
perniagaan itu.

(2) Mana-mana orang yang melanggar subseksyen (1)

melakukan suatu kesalahan dan boleh, apabila disabitkan,
didenda tidak melebihi lapan puluh ribu ringgit, dengan
ditambah sebanyak enam belas ribu ringgit bagi tiap-tiap
hari yang dia dibuktikan telah melakukan kesalahan itu, atau


-----

# Rang Undang-Undang
 dipenjarakan selama tempoh tidak melebihi dua belas bulan atau kedua-duanya.

 Pendaftaran pengendali takaful antarabangsa oleh Ketua Pengarah

 40B. (1) Suatu syarikat atau institusi asing yang membuat permohonan untuk pendaftaran di bawah Bahagian ini hendaklah membuat permohonan itu secara bertulis kepada Ketua Pengarah dan hendaklah membekalkan —

 (a) suatu salinan memorandum persatuan dan artikel
 persatuan atau surat cara lain yang di bawahnya syarikat atau institusi asing itu, mengikut mana-mana yang berkenaan, diperbadankan, yang ditentusahkan dengan sewajarnya melalui akuan berkanun yang dibuat oleh pegawai kanan syarikat atau institusi asing itu, mengikut mana-mana yang berkenaan; dan


# (b) apa-apa dokumen atau maklumat lain yang diperlukan
 oleh Ketua Pengarah.

 (2) Permohonan untuk didaftarkan berkenaan dengan
 perniagaan perpaduan keluarga atau perniagaan am boleh dibuat oleh pengendali takaful antarabangsa yang telah pun didaftarkan berkenaan dengan yang satu lagi itu.

 (3) Ketua Pengarah tidak dikehendaki untuk menimbangkan
 suatu permohonan di bawah Bahagian ini, melainkan jika dia berpuas hati bahawa tujuan dan pengendalian perniagaan takaful antarabangsa yang hendak dijalankan itu tidak akan melibatkan apa-apa unsur yang tidak diluluskan oleh Agama Islam.

 (4) Jika  Ketua  Pengarah  berpuas  hati  bahawa
 seseorang pemohon telah mematuhi semua kehendak seksyen ini dan seksyen 40c, Ketua Pengarah hendaklah merujukkan permohonan itu kepada Menteri dan melainkan jika Menteri mengarahkan selainnya, Ketua Pengarah


-----

_Takaful (Pindaan)_

hendaklah mendaftarkan pemohon itu berkenaan dengan
perniagaan perpaduan keluarga atau perniagaan am atau
kedua-duanya—

_(a)_ tertakluk kepada pembayaran fi yang ditetapkan

di bawah seksyen 9; dan

_(b)_ dengan atau tanpa syarat yang boleh dikenakan oleh

Ketua Pengarah di bawah seksyen 10.


(5) Ketua Pengarah hendaklah menyebabkan notis mengenai

apa-apa pendaftaran suatu pengendali takaful antarabangsa
disiarkan dalam Warta.

**Wang modal atau wang kerja bersih minimum**

**40c.** (1) Tiada seorang pun boleh didaftarkan di bawah
seksyen 40B dan tiada seorang pun yang didaftarkan di bawah
seksyen itu boleh menjalankan perniagaan di Malaysia tanpa
kebenaran bertulis Ketua Pengarah jika—

_(a)_ dalam hal suatu syarikat, wang modalnya yang tidak

terjejas oleh kerugian atau selainnya adalah kurang
daripada amaun minimum; atau


_(b)_ dalam hal suatu institusi asing, wang kerja bersihnya

yang tidak terjejas oleh kerugian atau selainnya
adalah kurang daripada amaun minimum.

(2)  Bagi maksud seksyen ini —

"amaun minimum" ertinya apa-apa amaun wang modal

atau apa-apa amaun wang kerja bersih yang disenggarakan
oleh pengendali takaful antarabangsa sebagaimana yang
ditetapkan oleh Menteri, atas syor Ketua Pengarah, melalui
pemberitahuan dalam Warta;

"wang kerja bersih" ertinya apa-apa liabiliti bersih institusi

asing di luar Malaysia sebagaimana yang ditakrifkan dan
dikira mengikut apa-apa cara yang dinyatakan melalui notis
secara bertulis dari semasa ke semasa oleh Ketua Pengarah;
dan


-----

_Rang Undang-Undang_

"wang modal" ertinya modal berbayar dan rizab dan apa
apa sumber modal lain sebagaimana yang ditakrifkan dan
dikira mengikut apa-apa cara yang dinyatakan melalui notis
secara bertulis oleh Ketua Pengarah.


(3) Penetapan amaun minimum yang hendaklah disenggarakan

di bawah subseksyen (2) hendaklah dipatuhi dalam tempoh
tangguhan yang sama yang tidak kurang daripada tiga bulan
sebagaimana yang dinyatakan dalam pemberitahuan itu.


(4) Mana-mana orang yang melanggar seksyen ini melakukan

suatu kesalahan dan boleh, apabila disabitkan, didenda tidak
melebihi lapan puluh ribu ringgit, dengan ditambah sebanyak
enam belas ribu ringgit bagi tiap-tiap hari yang dia dibuktikan
telah melakukan kesalahan itu, atau dipenjarakan selama
tempoh tidak melebihi dua belas bulan atau kedua-duanya.

**Kuasa Menteri untuk mengubah suai peruntukan tertentu**
**yang hendak dijadikan terpakai bagi pengendali takaful**
**antarabangsa**

**40D.** **(1)** Bagi mengelakkan keraguan, diisytiharkan bahawa
suatu pengendali takaful atau pengendali takaful antarabangsa
hendaklah, berkenaan dengan perniagaan takaful antarabangsa
yang dijalankan olehnya, menjadi tertakluk kepada peruntukan
Akta ini dan mana-mana peruntukan Akta ini yang terpakai
bagi pengendali takaful hendaklah terpakai bagi pengendali
takaful antarabangsa seolah-olah sebutan mengenai pengendali
takaful dalamnya ialah sebutan mengenai pengendali takaful
antarabangsa.

(2) Menteri boleh, atas syor Ketua Pengarah, berkenaan

dengan perniagaan takaful antarabangsa yang dijalankan oleh
suatu pengendali takaful atau pengendali takaful antarabangsa,
melalui perintah yang disiarkan dalam _Warta,_ membuat apaapa ubah suaian kepada mana-mana peruntukan Akta ini
sebagaimana yang difikirkannya patut.".

**Pindaan seksyen 45**

**6. Subseksyen 45(4) Akta ibu dipinda dengan memasukkan selepas**
perkataan "subseksyen (3) seksyen 8", perkataan "atau dalam hal
pengendali takaful antarabangsa, subseksyen 40B(1)".


-----

_Takaful (Pindaan)_

**Seksyen baru 59A**

**7.** Akta ibu dipinda dengan memasukkan selepas seksyen 59
seksyen yang berikut:

**"Pengecualian**

**59A.** Menteri boleh, atas syor Ketua Pengarah, jika difikirkannya
selaras dengan maksud Akta ini, melalui perintah yang
disiarkan dalam _Warta,_ mengecualikan dengan atau tanpa
syarat, mana-mana pengendali takaful, pengendali takaful
antarabangsa atau mana-mana orang daripada semua atau
mana-mana peruntukan Akta ini.".

**Seksyen baru 69**

**8.** Akta ibu dipinda dengan memasukkan selepas seksyen 68
seksyen yang berikut:

**"Kuasa untuk mengeluarkan garis panduan, dsb.**

**69.** Ketua Pengarah atau Menteri, boleh, dari semasa ke
semasa, mengeluarkan apa-apa garis panduan, surat pekeliling
atau nota sebagaimana yang difikirkan suai manfaat atau perlu
oleh Ketua Pengarah atau Menteri bagi menguatkuasakan
tujuan Akta ini.".

HURAIAN

Rang Undang-Undang ini bertujuan untuk meminda Akta Takaful 1984
("Akta 312").

2. _Fasal I mengandungi tajuk ringkas dan peruntukan tentang permulaan_
kuat kuasa Akta yang dicadangkan.

3. _Fasal 2 bertujuan untuk memasukkan ungkapan tertentu ke daJam seksyen_
2 Akta 312 iaitu takrif "syarikat asing", "institusi asing" dan "perniagaan
takaful antarabangsa" dan untuk meminda takrif "pengendali" supaya termasuk
juga pengendali takaful antarabangsa.


-----

_Rang Undang-Undang_

4. _Fasal 3 bertujuan untuk meminda subseksyen 8(8) untuk menghendaki_
pendaftaran pengendali takaful disiarkan dalam Warta.

5. _Fasal 4 bertujuan untuk meminda perenggan 11(1 )(d) untuk memperuntukkan_
bahawa suatu pengendali takaful antarabangsa yang gagal mematuhi kehendak
dalam seksyen baru 40c boleh menyebabkan pendaftarannya dibatalkan oleh
Ketua Pengarah di bawah subseksyen 11(1).

6. _Fasal 5 bertujuan untuk memasukkan Bahagian baru IIA untuk mengadakan_
peruntukan mengenai rangka kerja undang-undang bagi pendaftaran pengendali
takaful antarabangsa.

Seksyen baru 40A yang dicadangkan memperuntukkan mengenai larangan

am ke atas mana-mana orang daripada menjalankan perniagaan takaful
antarabangsa melainkan jika kehendak yang disebut dalamnya dipatuhi, yang
pelanggarannya merupakan suatu kesalahan.

Seksyen baru 40B yang dicadangkan membenarkan syarikat atau institusi

asing membuat permohonan secara bertulis kepada Ketua Pengarah bagi
pendaftaran menjalankan perniagaan sebagai pengendali takaful antarabangsa
tertakluk kepada kehendak pelesenan tertentu yang dinyatakan dalam seksyen
itu.

Seksyen baru 40c yang dicadangkan mengadakan peruntukan mengenai

kehendak wang modal minimum bagi suatu syarikat dan kehendak wang kerja
bersih minimum bagi institusi asing yang hendaklah disenggarakan oleh manamana orang yang ingin didaftarkan di bawah seksyen 40B.

Seksyen baru 40D yang dicadangkan memperuntukkan bahawa pengendali

takaful atau pengendali takaful antarabangsa hendaklah tertakluk kepada
peruntukan Akta 312 berkenaan dengan perjalanan perniagaan sebagai pengendali
takaful antarabangsa, dan mana-mana peruntukan Akta yang terpakai bagi
pengendali takaful hendaklah terpakai bagi pengendali takaful antarabangsa
dan Menteri, atas syor Ketua Pengarah, diberi kuasa untuk membuat ubah
suaian yang perlu dalam pemakaian peruntukan Akta 312 bagi pengendali
takaful antarabangsa.

7. _Fasal 6 bertujuan untuk meminda subseksyen 45(4) untuk menjadikan_
peruntukan itu juga terpakai bagi pengendali takaful antarabangsa.

8. _Fasal 7 bertujuan untuk memasukkan seksyen baru 59A ke dalam Akta 312_
untuk memberi Menteri kuasa, atas syor Ketua Pengarah, untuk mengecualikan
mana-mana pengendali takaful, pengendali takaful antarabangsa atau orang
daripada semua atau mana-mana peruntukan Akta ini.

9. _Fasal 8 bertujuan untuk memasukkan seksyen baru 69 ke dalam Akta_
312 untuk memberi Menteri atau Ketua Pengarah kuasa untuk mengeluarkan
garis panduan, surat pekeliling atau nota yang perlu bagi menguatkuasakan
Akta ini.


-----

_Takaful (Pindaan)_

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2584]


-----

