---
Year: 2007
Bill: D.R.56/2007 - Rang Undang-Undang Majlis Pembangunan Wilayah Ekonomi Pantai Timur 2007 (Lulus)
Title: D.R.56/2007 - Rang Undang-Undang Majlis Pembangunan Wilayah Ekonomi Pantai Timur 2007 (Lulus)
Download URL: https://www.parlimen.gov.my/files/billindex/pdf/2007/DR562007.pdf
URL: https://www.parlimen.gov.my/files/billindex/pdf/2007/DR562007.pdf
---
---
Reading:
D.R.56/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 56/2007**

RANG UNDANG-UNDANG MAJLIS PEMBANGUNAN

WILAYAH EKONOMI PANTAI TIMUR 2007

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Tafsiran

3. Jaminan am bahawa kuasa Kerajaan Negeri dan entiti Kerajaan lain tidak
terjejas

4. Wilayah Ekonomi Pantai Timur

BAHAGIAN II

MAJLIS

5. Penubuhan Majlis

6. Objektif Majlis

7. Fungsi Majlis

8. Kuasa Majlis

9. Fungsi dan kuasa tambahan Majlis

10. Keanggotaan Majlis

11. Anggota silih ganti Majlis

12. Majlis boleh menubuhkan jawatankuasa

13. Pewakilan fungsi dan kuasa Majlis

BAHAGIAN III

KETUA EKSEKUTIF, PEGAWAI DAN PEKHIDMAT MAJLIS

14. Ketua Eksekutif

15. Pengambilan kerja pegawai dan pekhidmat Majlis

16. Bantuan kewangan kepada pegawai dan pekhidmat dan tanggungan
mereka


-----

_Rang Undang-Undang_

BAHAGIAN IV

PELAN INDUK WILAYAH EKONOMI PANTAI T1MUR

Fasal

17. Pelan Induk Wilayah Ekonomi Pantai Timur

18. Perundingan dengan Kerajaan Negeri

19. Kelulusan dan menerima pakai Pelan Induk Wilayah Ekonomi Pantai
Timur

20. Kajian semula dan pengubahan Pelan Induk Wilayah Ekonomi Pantai
Timur

21. Kewajipan untuk memberi perhatian kepada Pelan Induk Wilayah Ekonomi
Pantai Timur

22. Pembangunan strategik yang ditetapkan

BAHAGIAN V


ARAH, DASAR DAN STRATEGI PEMBANGUNAN DI DALAM

WILAYAH EKONOMI PANTAI TIMUR

23. Tanggungjawab Majlis

24. Tanggungjawab entiti Kerajaan

BAHAGIAN VI

PENYELARASAN ANTARA ENTITI KERAJAAN DI DALAM

WILAYAH EKONOMI PANTAI TIMUR

25. Agensi penyelaras utama

26. Perkiraan dengan entiti Kerajaan

27. Majlis boleh mendapatkan maklumat daripada entiti Kerajaan

28. Jawatankuasa Pelaksanaan dan Penyelarasan

BAHAGIAN VII

KEWANGAN

29. Kumpulan Wang

30. Perbelanjaan yang hendaklah dipertanggungkan pada Kumpulan Wang

31. Kuasa untuk membenarkan perbelanjaan daripada Kumpulan Wang

32. Pemeliharaan Kumpulan Wang

33. Dana khas


-----

_Majlis Pembangunan Wilayah Ekonomi Pantai Timur_ **3**

Fasal

34. Kumpulan wang rizab

35. Akaun bank

36. Kuasa untuk mengenakan fi

37. Kuasa untuk meminjam dan memperdapatkan wang

38. Pelaburan,

39. Perbelanjaan dan penyediaan anggaran

40. Tahun kewangan

41. Akta Badan Berkanun (Akaun dan Laporan Tahunan) 1980

BAHAGIAN VIII

KESALAHAN DAN PENALTI

42. Kesalahan kerana tidak menzahirkan kepentingan

43. Obligasi kerahsiaan

44. Kesalahan kerana memberi maklumat palsu atau mengelirukan

45. Kesalahan kerana mengubahsuai tanpa kuasa maklumat dalam jagaan Majlis

46. Kesalahan oleh pertubuhan perbadanan dan pekerja

BAHAGIAN IX

PERUNTUKAN AM

47. Penyata, laporan, akaun dan maklumat

48. Kuasa untuk menubuhkan syarikat

49. Kuasa untuk mengambil khidmat profesional

50. Perlindungan terhadap tindakan guaman dan prosiding undang-undang

51. Akta Perlindungan Pihak Berkuasa Awam 1948

52. Pekhidmat awam

53. Kuasa untuk membuat peraturan-peraturan

54. Perkara yang dilakukan dalam menjangkakan Akta ini akan diperbuat

55. Peruntukan kecualian

JADUAL PERTAMA

JADUAL KEDUA JADUAL

KETIGA


-----

RANG UNDANG-UNDANG

_b e r n a m a_

Suatu Akta untuk memperbadankan Majlis Pembangunan Wilayah
Ekonomi Pantai Timur, untuk mengadakan peruntukan mengenai
arah, dasar dan strategi yang sewajarnya berhubung dengan
pembangunan di dalam Wilayah Ekonomi Pantai Timur, untuk
mengadakan peruntukan bagi penyelarasan antara entiti Kerajaan
untuk menggalakkan aktiviti perdagangan, pelaburan, pelancongan
dan pembangunan di dalam Wilayah Ekonomi Pantai Timur, dan
untuk mengadakan peruntukan bagi perkara-perkara yang berkaitan
atau bersampingan dengannya.

**[** **]**

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1.(1)** Akta ini bolehlah dinamakan Akta Majlis Pembangunan
Wilayah Ekonomi Pantai Timur 2007.

(2) Akta ini mula berkuat kuasa pada tarikh yang ditetapkan oleh

Perdana Menteri, selepas berunding dengan Pihak-Pihak Berkuasa
Negeri Kelantan, Terengganu, Pahang dan Johor, melalui

pemberitahuan dalam Warta.


-----

6 _Rang Undang-Undang_

**Tafsiran**

**2.  Dalam Akta ini, melainkan jika konteksnya menghendaki makna**
yang lain —


"anggota" ertinya anggota Majlis yang dilantik di bawah seksyen

10 dan termasuk anggota silih ganti yang dilantik di bawah seksyen
11;

"entiti Kerajaan" ertinya—

_(a)_ Kerajaan Persekutuan, atau mana-mana Kerajaan Negeri

atau kerajaan tempatan; dan

_(b)_ mana-mana kementerian, jabatan, pejabat, agensi, pihak

berkuasa, suruhanjaya, jawatankuasa, lembaga, majlis atau
badan lain, yang diperbadankan atau tidak diperbadankan,
bagi Kerajaan Persekutuan, mana-mana Kerajaan Negeri
atau kerajaan tempatan, sama ada ditubuhkan di bawah
mana-mana undang-undang bertulis atau selainnya;

"jawatankuasa" ertinya suatu jawatankuasa yang dilantik di bawah

seksyen 12;

"Jawatankuasa Pelaksanaan dan Penyelarasan" ertinya

Jawatankuasa Pelaksanaan dan Penyelarasan yang dilantik di bawah
seksyen 28;

"Ketua Eksekutif" ertinya Ketua Eksekutif yang dilantik di bawah

subseksyen 14(1) dan termasuk seorang pegawai yang diarahkan
untuk melaksanakan tugas Ketua Eksekutif di bawah subseksyen
14(6);

"Kumpulan Wang" ertinya Kumpulan Wang Pembangunan

Wilayah Ekonomi Pantai Timur yang ditubuhkan di bawah seksyen
29;

"Majlis" ertinya Majlis Pembangunan Wilayah Ekonomi Pantai

Timur yang ditubuhkan di bawah seksyen 5;

"Pengerusi" ertinya Pengerusi Majlis yang dilantik di bawah

perenggan 10(1 )(a);


-----

_Majlis Pembangunan Wilayah Ekonomi Pantai Timur    1_

"Pelan Induk Wilayah Ekonomi Pantai Timur" ertinya Pelan Induk

Wilayah Ekonomi Pantai Timur yang disediakan menurut seksyen 17
dan termasuk apa-apa pengubahan kepada Pelan Induk itu;

"Wilayah Ekonomi Pantai Timur" ertinya kawasan yang

diisytiharkan di bawah seksyen 4.

**Jaminan am bahawa kuasa Kerajaan Negeri dan entiti Kerajaan**
**lain tidak terjejas**

**3.** (1) Tiada apa-apa jua dalam Akta ini boleh ditafsirkan sebagai
mengurangkan atau mengehadkan kuasa, fungsi, hak, bidang kuasa,
tugas dan tanggungjawab Negeri-Negeri Kelantan, Terengganu,
Pahang dan Johor, dan mana-mana entiti Kerajaan yang lain.

(2) Peruntukan Akta ini hendaklah dibaca bersama dengan mana
mana undang-undang bertulis yang berhubungan dengan NegeriNegeri Kelantan, Terengganu, Pahang dan Johor, dan mana-mana
entiti Kerajaan yang lain dan tidak mengurangkan kuasa, fungsi, hak,
bidang kuasa, tugas dan tanggungjawab yang diberi kepada NegeriNegeri Kelantan, Terengganu, Pahang dan Johor, dan mana-mana
entiti Kerajaan di bawah mana-mana undang-undang bertulis itu.

**Wilayah Ekonomi Pantai Timur**

**4.** Suatu kawasan yang hendaklah dikenali secara kolektif sebagai
"Wilayah Ekonomi Pantai Timur" yang terdiri daripada NegeriNegeri Kelantan, Terengganu, Pahang dan Daerah Mersing di dalam
Negeri Johor, diisytiharkan bagi maksud Akta ini.

BAHAGIAN II

MAJLIS

**Penubuhan Majlis**

**5. (1) Suatu pertubuhan perbadanan dengan nama "Majlis**
Pembangunan Wilayah Ekonomi Pantai Timur" ditubuhkan.


-----

8 _Rang Undang-Undang_

(2) Majlis hendaklah kekal turun-temurun dan mempunyai meterai

perbadanan.


(3) Majlis boleh membawa guaman dan dibawa guaman

terhadapnya atas namanya sendiri.

(4) Majlis boleh, tertakluk kepada dan bagi maksud Akta ini, atas

apa-apa terma yang difikirkan patut oleh Majlis —

_(a)_ membuat kontrak;

_(b)_ memperoleh, membeli, mengambil, memegang dan

menikmati apa-apa perihalan harta alih dan harta. tak alih
dan mengunderait atau selainnya memperoleh dan
memegang apa-apa sekuriti; dan

_(c)_ memindahkan, penyerahhakan, menyerahkan balik,

memulangkan, menggadai, menggadai janji, mendemis,
menyerahhakkan semula, memindahkan hakmilik, atau
selainnya melupuskan, atau membuat apa-apa urusan
mengenai, apa-apa harta alih atau harta tak alih, termasuk
sekuriti, atau apa-apa kepentingan yang terletak hak pada
Majlis.

**Objektif Majlis**

**6.  Objektif Majlis adalah seperti yang berikut:**

_(a)_ untuk merangsang, menggalakkan dan mempercepatkan

pertumbuhan Wilayah Ekonomi Pantai Timur dengan cara
yang saksama dan mapan;

_(b)_ untuk merangsang, menggalakkan dan mempercepatkan

pembangunan Wilayah Ekonomi Pantai Timur supaya
menjadi wilayah ekonomi bertaraf dunia dan destinasi
pilihan untuk melabur, bekerja dan tempat tinggal; dan

_(c)_ untuk memastikan bahawa pembangunan sosial dan

pembangunan mapan diberi keutamaan dalam

menggerakkan pertumbuhan ekonomi di dalam Wilayah
Ekonomi Pantai Timur.


-----

_Majlis Pembangunan Wilayah Ekonomi Pantai Timur    9_

**Fungsi Majlis**

**7. Tertakluk kepada seksyen 23, Majlis hendaklah melaksanakan**
fungsi-fungsi yang berikut:

_(a)_ untuk menetapkan arah, dasar, strategi dan inisiatif

berhubung dengan pembangunan di dalam Wilayah
Ekonomi Pantai Timur dan pelaksanaan Pelan Induk
Wilayah Ekonomi Pantai Timur;

_(b)_ untuk menggalakkan, merangsang, memudahkan,

menyelaras, membuat penilaian dan kajian semula apa-apa
pembangunan di dalam Wilayah Ekonomi Pantai Timur
yang dijalankan oleh mana-mana entiti Kerajaan, atau
mana-mana badan atau orang, sama ada tempatan atau
asing, dan turut serta dalam membangunkan Wilayah
Ekonomi Pantai Timur, termasuk —

(i) pembangunan ekonomi seperti pelancongan, dan

pembangunan pertanian termasuk memodenkan,
mempelbagaikan dan mengkomersialkan sektor
pertanian;

(ii) pembangunan industri dan perdagangan seperti

industri minyak dan gas dan petrokimia, pengilangan
dan perusahaan lain dan aktiviti dan industri baru
dengan nilai-tambah yang lebih tinggi;

(iii) pembangunan sosial seperti kesihatan umum

termasuk membangunkan kemudahan kesihatan dan
perubatan dan memajukan kesenian, dan

kebudayaan, aktiviti sukan dan rekreasi;

(iv) pembangunan sumber manusia seperti pembangunan

pendidikan awam dan membangunkan kemudahan
pendidikan, termasuk institusi vokasional dan
teknikal dan pusat kecemerlangan bagi penyelidikan,
pengajaran dan latihan; dan

(v) pembangunan infrastruktur seperti pembangunan

pusat pelaburan dan logistik, kawasan bebas cukai,
kawasan perumahan dan kemudahan awam, dan
pembangunan hartanah;

_(c)_ untuk merancang, melaksanakan secara berperingkat,

menyelaras, dan membuat penilaian dan kajian semula
apa-apa aktiviti yang dijalankan oleh mana-mana entiti


-----

10 _Rang Undang-Undang_

Kerajaan, atau mana-mana badan atau orang, di dalam
Wilayah Ekonomi Pantai Timur yang difikirkan oleh
Majlis mempunyai kepentingan strategik kepada negara
atau bermanfaat bagi negara dalam usaha menjayakan
objektif Majlis;

_(d)_ untuk melaksanakan strategi dan inisiatif bagi pembangunan

perdagangan dan pemasaran di dalam Wilayah Ekonomi
Pantai Timur;

_(e)_ untuk memberikan khidmat nasihat dan perundingan

berhubung dengan pelaburan atau potensi pelaburan di
dalam Wilayah Ekonomi Pantai Timur termasuk—

(i) untuk menasihati mana-mana entiti Kerajaan tentang

insentif yang boleh diberikan kepada para pelabur;

(ii) untuk mendekati secara langsung atau tidak langsung

mana-mana pelabur atau pelabur berpotensi, sama
ada tempatan atau asing, dengan tujuan untuk
menggalakkan pelaburan sektor swasta di dalam
Wilayah Ekonomi Pantai Timur; dan

(iii) untuk membangunkan dan membuat kajian semula

kriteria bagi insentif yang diuruskan dan ditadbir
secara terus dan eksklusif oleh Majlis dengan
kelulusan Kerajaan Persekutuan, dari semasa ke
semasa, untuk diberikan kepada para pelabur di
dalam Wilayah Ekonomi Pantai Timur, dan untuk
memproses dan membuat penilaian bagi pemberian
apa-apa insentif kepada para pelabur yang layak;

_(f)_ untuk mengenal pasti kemahiran yang diperlukan bagi

mengekalkan dan memajukan ekonomi Wilayah Ekonomi
Pantai Timur dan membangunkan strategi dan inisiatif bagi
memastikan bahawa kemahiran itu dapat dibentuk dan
dipupuk;

_(g)_ untuk menghasilkan penyelidikan saintifik dan teknologi

yang bersepadu dan mengeksploitasi secara komersial
penyelidikan itu dalam kerangka ekonomi Wilayah
Ekonomi Pantai Timur;


-----

_Majlis Pembangunan Wilayah Ekonomi Pantai Timur    11_


_(h) untuk menjalankan kajian, membuat tinjauan, dan mengumpul_

semak dan menganalisis maklumat, statistik dan faktor
yang mempengaruhi atau berkaitan dengan pembangunan,
perniagaan atau pelaburan di dalam Wilayah Ekonomi
Pantai Timur, dan untuk menyiarkan dan menyebarkan
maklumat, statistik dan faktor itu kepada mana-mana entiti
Kerajaan, mana-mana badan, orang dan para pelabur atau
pelabur berpotensi, sama ada tempatan atau asing;

_(i)_ untuk menetapkan dasar, arah, strategi dan inisiatif

berhubung dengan pembangunan mapan, termasuk

perlindungan, pengurusan dan pemuliharaan alam sekitar di
dalam Wilayah Ekonomi Pantai Timur; dan

_(j)_ untuk melakukan segala perkara yang suai manfaat,

berfaedah atau perlu, bagi atau yang bersampingan dengan,
sebagai tambahan kepada, bagi atau yang berbangkit
daripada, pelaksanaan fungsi Majlis dan pentadbiran Majlis
yang sewajarnya dan berkesan demi menjayakan objektif
Majlis dan bagi melaksanakan maksud Akta dengan lebih
baik.

**Kuasa Majlis**

**8.** Majlis mempunyai kuasa untuk melakukan segala perkara yang
semunasabahnya perlu atau suai manfaat atau berfaedah bagi maksud
menunaikan fungsi Majlis, atau yang bersampingan dengan, sebagai
tambahan kepada, atau yang berbangkit daripada, pelaksanaan fungsi
Majlis dan penjalanan kuasa tersebut, dan bagi pentadbiran Majlis
yang sewajarnya dan berkesan, demi menjayakan okjektif Majlis dan
bagi melaksanakan maksud Akta dengan lebih baik, dan khususnya,
tetapi tanpa menjejaskan keluasan peruntukan yang terdahulu:

_(a)_ tertakluk kepada kelulusan Kerajaan Persekutuan, untuk

menjalankan atau melibatkan diri dalam mana-mana
aktiviti komersial, pengusahaan mencari keuntungan,
usahasama, perkongsian, usahasama ekuiti atau apa-apa
perkiraan untuk perkongsian keuntungan, kesatuan

kepentingan, konsesi bersaling atau selainnya untuk
bekerjasama dengan, bertindak sebagai ejen yang diberi
kuasa bagi, secara bersesama dengan atau bagi pihak,


-----

_12_ _Rang Undang-Undang_

mana-mana entiti Kerajaan atau mana-mana badan atau
orang, sama ada tempatan atau asing, bagi maksud
menjalankan aktiviti pembangunan di dalam Wilayah
Ekonomi Pantai Timur;

_(b)_ untuk mengambil atau selainnya memperoleh syer dan

sekuriti mana-mana syarikat atau perniagaan, aktiviti atau
transaksi, yang boleh diuruskan bagi[:] mencapai, secara
langsung atau tidak langsung, objektif Majlis, dan untuk
menjual, memegang, atau mengeluarkan semula dengan
atau tanpa jaminan atau selainnya menguruskan manamana syer dan sekuriti, atau untuk mengunderait atau
selainnya memperoleh dan memegang mana-mana syer dan
sekuriti dan untuk melupuskan mana-mana syer dan
sekuriti atas apa-apa terma yang ditentukan oleh Majlis;

_(c)_ untuk mendayausahakan dan menjalankan kajian mengenai

kawasan yang boleh dibangunkan dan dibangunkan semula
dan untuk mencadangkan perancangan yang menggariskan
aktiviti pembangunan atau pembangunan semula, termasuk
mengenai pasti lokasi yang sesuai dan pemboleh lain yang
penting bagi mencapai maksud tersebut, dan menjalankan
kajian untuk menentukan sama ada pengusahaan dan
penjalanan projek pembangunan atau pembangunan semula
boleh dilaksanakan;

_(d)_ untuk membuat syor dan memberi khidmat perundingan

dan nasihat tentang pelaksanaan dasar, undang-undang dan
tindakan, dan standard, garis panduan dan amalan terbaik,
dan proses dan tatacara pentadbiran yang seragam yang
hendaklah digunakan oleh mana-mana entiti Kerajaan,
mana-mana badan dan orang bagi maksud menggalakkan
pembangunan Wilayah Ekonomi Pantai Timur;

_(e)_ untuk mempromosi, mengesyorkan, menyediakan kemudahan

bagi, memberi sokongan kepada, menyelaras, mengelola,
membangunkan dan mengusahakan strategi dan inisiatif
bagi mempertingkatkan daya saing antarabangsa bagi
barangan dan perkhidmatan di dalam Wilayah Ekonomi
Pantai Timur, termasuk strategi dan inisiatif yang
berhubungan dengan —

(i) pembangunan jenama serantau bertaraf dunia yang

teguh;


-----

_Majlis Pembangunan Wilayah Ekonomi Pantai Timur    13_

(ii) penyebaran amalan atau standard moden atau

antarabangsa yang terbaik untuk diterima pakai
oleh para pengeluar atau pemberi perkhidmatan;
dan

(iii) pencapaian akreditasi antarabangsa atau pemerakuan

perniagaan di peringkat antarabangsa;


_(f)_ untuk mengenal pasti infrastruktur yang perlu bagi

memastikan ekonomi Wilayah Ekonomi Pantai Timur
kekal mapan dan berkembang selaras dengan Pelan Induk
Wilayah Ekonomi Pantai Timur;

_(g)_ untuk menerima dan menyalurkan apa-apa dana yang

diperuntukkan oleh Parlimen bagi penyediaan infrastruktur
di dalam Wilayah Ekonomi Pantai Timur dan untuk
memantau pembinaan, pelaksanaan, pengendalian dan
penyenggaraan infrastruktur itu;

_(h) untuk menubuhkan, menguruskan dan mengendalikan apa-_

apa dana pelaburan, sama ada yang berhubungan dengan
harta, bon, saham, syer, sekuriti atau selainnya, dan untuk
membubarkan dana pelaburan itu atas apa-apa terma yang
ditentukan oleh Majlis;

_(i)_ untuk membangunkan, menggalakkan, mengesyorkan,

menyediakan kemudahan bagi, mengelola, menyelaras dan
mengusahakan inisiatif bagi pembangunan sosial dengan
matlamat untuk mengurangkan kemiskinan dan merapatkan
jurang perbezaan pendapatan di dalam Wilayah Ekonomi
Pantai Timur; dan

_(j)_ untuk membuat syor kepada Kerajaan-Kerajaan Negeri

Kelantan, Terengganu, Pahang dan Johor dan pihak
berkuasa tempatan di dalam Wilayah Ekonomi Pantai
Timur berhubung dengan fungsi dan perkhidmatan kerajaan
tempatan termasuk kawalan perancangan tempatan dan
pengawalseliaannya, kelulusan atau kawalan ke atas semua
bangunan dan pengendalian bangunan, pembaikan dan
penghapusan bangunan yang hampir musnah dan

berbahaya, dan larangan membina, penutupan dan
perobohan bangunan dari jenis, dengan reka bentuk, muka
bangunan atau rupa tertentu di dalam Wilayah Ekonomi
Pantai Timur.


-----

14 _Rang Undang-Undang_

**Fungsi dan kuasa tambahan Majlis**

**9. (1) Sebagai tambahan kepada fungsi yang diberikan kepada dan**
kuasa yang terletak hak pada Majlis di bawah Akta ini —

_(a)_ Majlis hendaklah melaksanakan apa-apa fungsi lain dan

menjalankan apa-apa kuasa lain yang diberi kepada Majlis
di bawah mana-mana undang-undang bertulis;

_(b)_ Majlis boleh melaksanakan apa-apa fungsi lain dan

menjalankan apa-apa kuasa lain yang diberikan oleh atau
diletak hak pada Majlis oleh Kerajaan Persekutuan,
Kerajaan Negeri Kelantan, Terengganu, Pahang atau Johor,
atau mana-mana entiti Kerajaan lain;

_(c)_ tertakluk kepada subseksyen (3), Majlis boleh membelanjakan

apa-apa wang yang diterima oleh Majlis daripada Kerajaan
Persekutuan, Kerajaan Negeri Kelantan, Terengganu,
Pahang atau Johor, mana-mana entiti Kerajaan lain atau
mana-mana badan atau orang untuk melaksanakan apa-apa
fungsi lain dan menjalankan apa-apa kuasa lain yang
baginya wang itu diterima oleh Majlis; dan

_(d)_ Majlis boleh melaksanakan apa-apa fungsi lain dan

menjalankan apa-apa kuasa lain, yang bersampingan
dengan, sebagai tambahan kepada, atau yang berbangkit
daripada, apa-apa fungsi dan kuasa yang dinyatakan dalam
seksyen ini.

(2) Dalam menjalankan fungsi dan kuasa tambahan di bawah

subseksyen (1), Majlis hendaklah disifatkan sebagai memenuhi
objektifnya di bawah Akta ini, dan peruntukan-peruntukan Akta ini
hendaklah terpakai bagi Majlis berkenaan dengan pelaksanaan fungsi
itu dan penjalanan kuasa itu.

(3) Kesemua wang yang diterima dan dibelanjakan di bawah

seksyen ini hendaklah disimpan dalam dana khas di bawah seksyen
33, secara berasingan dan dipisahkan daripada Kumpulan Wang.

**Keanggotaan Majlis**

**10. (1) Majlis hendaklah terdiri daripada anggota yang berikut:**

_(a) Pengerusi, yang hendaklah Perdana Menteri;_


-----

_Majlis Pembangunan Wilayah Ekonomi Pantai Timur    15_

_(b)_ Timbalan Perdana Menteri;

_(c)_ Menteri Besar-Menteri Besar Negeri-Negeri Kelantan,

Terengganu, Pahang dan Johor;

_(d)_ dua orang Menteri Persekutuan yang hendaklah dilantik

oleh Perdana Menteri;

_(e)_ seorang wakil perkhidmatan awam yang hendaklah dilantik

oleh Perdana Menteri; dan

_(f)_ dua orang anggota daripada sektor swasta yang mempunyai

pengalaman dan kelayakan yang sesuai yang hendaklah
dilantik oleh Perdana Menteri.

(2) Ketua Eksekutif hendaklah menjadi Setiausaha Majlis.

(3) Peruntukan Jadual Pertama hendaklah terpakai bagi Majlis.

(4) Perdana Menteri, boleh, dari semasa ke semasa, melalui

perintah yang disiarkan dalam Warta, meminda Jadual Pertama.

**Anggota silih ganti Majlis**

**11.** (1) Tertakluk kepada kelulusan Perdana Menteri, mana-mana
anggota Majlis yang dilantik di bawah subperenggan _\0(\)(c),_
_(d)_ dan _(e)_ boleh melantik anggota silih ganti untuk menghadiri
mesyuarat Majlis semasa ketidakhadiran anggota Majlis itu.

(2) Apabila menghadiri mesyuarat Majlis sebagai pengganti

kepada seorang anggota, anggota silih ganti itu hendaklah bagi
segala maksud disifatkan sebagai seorang anggota Majlis bagi
mesyuarat yang berkenaan dengannya dia dilantik sebagai anggota
silih ganti bagi anggota tersebut.

**Majlis boleh menubuhkan jawatankuasa**

**12.** (1) Majlis boleh menubuhkan apa-apa jawatankuasa yang
difikirkan perlu atau suai manfaat oleh Majlis bagi membantu
Majlis melaksanakan fungsinya dan menjalankan kuasanya di
bawah Akta ini.


-----

16 _Rang Undang-Undang_

(2) Majlis boleh memilih mana-mana anggotanya untuk menjadi

pengerusi sesuatu jawatankuasa.

(3) Majlis boleh melantik mana-mana orang untuk menjadi

anggota mana-mana jawatankuasa.

(4) Keanggotaan sesuatu jawatankuasa boleh termasuk seorang

individu atau lebih daripada sektor swasta.

(5) Peruntukan Jadual Kedua hendaklah terpakai bagi sesuatu

jawatankuasa.

(6) Majlis boleh, dari semasa ke semasa, melalui perintah yang

disiarkan dalam _Warta,_ meminda Jadual Kedua berhubung dengan
sesuatu jawatankuasa.

**Pewakilan fungsi dan kuasa Majlis**

**13.** (1) Majlis boleh, secara bertulis, mewakilkan mana-mana fungsi
dan kuasanya, selain kuasa untuk meminjam wang atau untuk
memperdapatkan pinjaman—

_(a)_ kepada Pengerusi;

_(b)_ kepada seorang anggota Majlis;

_(c)_ kepada suatu jawatankuasa;

_(d)_ kepada Jawatankuasa Pelaksanaan dan Penyelarasan;

_(e)_ kepada Ketua Eksekutif; atau

_(f)_ kepada seorang pegawai Majlis.

(2) Pengerusi, seorang anggota Majlis, sesuatu jawatankuasa,

Jawatankuasa Pelaksanaan dan Penyelarasan, Ketua Eksekutif atau
seorang pegawai Majlis yang telah diwakilkan dengan apa-apa fungsi
atau kuasa oleh Majlis adalah terikat untuk mematuhi dan mengambil
kira segala syarat, sekatan dan kehendak lain yang dikenakan oleh
Majlis dan segala tatacara dan perkara yang dinyatakan oleh Majlis
dalam melaksanakan apa-apa fungsi atau kuasa yang diwakilkan itu.

(3) Mana-mana fungsi atau kuasa yang diwakilkan di bawah

seksyen ini hendaklah dilaksanakan dan dijalankan atas nama dan
bagi pihak Majlis.


-----

_Majlis Pembangunan Wilayah Ekonomi Pantai Timur    17_

(4) Sesuatu pewakilan di bawah seksyen ini tidak akan menghalang

Majlis daripada melaksanakan atau menjalankan sendiri pada bilabila masa apa-apa fungsi atau kuasa yang diwakilkan itu.

BAHAGIAN III

KETUA EKSEKUTIF, PEGAWAI DAN PEKHIDMAT MAJLIS

**Ketua Eksekutif**

**14. (1) Majlis boleh melantik seorang Ketua Eksekutif Majlis atas**
apa-apa terma yang difikirkan sesuai oleh Majlis.

(2) Ketua Eksekutif hendaklah bertanggungjawab bagi —

_(a)_ penjalanan, pentadbiran dan pengurusan keseluruhan fungsi,

aktiviti dan hal ehwal hari ke hari Majlis;

_(b)_ penyediaan program, skim dan projek untuk pertimbangan

Majlis;

_(c)_ pelaksanaan semua program, skim dan projek Majlis;

_(d)_ pemasaran dan promosi Wilayah Ekonomi Pantai Timur;

dan

_(e)_ pelaksanaan keputusan Majlis.

(3) Ketua Eksekutif hendaklah bertanggungjawab dan mempunyai

kawalan am terhadap pegawai dan pekhidmat Majlis.

(4) Ketua Eksekutif hendaklah melaksanakan apa-apa tugas

tambahan yang diarahkan oleh Majlis dari semasa ke semasa.

(5) Dalam menunaikan tugasnya, Ketua Eksekutif hendaklah

bertindak di bawah kuasa dan arahan am Majlis.

(6) Jika berlaku kekosongan dalam jawatan Ketua Eksekutif atau

Ketua Eksekutif tidak ada di Malaysia buat sementara waktu atau
tidak berupaya buat sementara oleh sebab sakit atau kerana apa-apa
sebab lain untuk menunaikan tugasnya, Pengerusi boleh

mengarahkan mana-mana pegawai Majlis untuk menjalankan tugas
Ketua Eksekutif, termasuk bertindak sebagai Setiausaha Majlis,
semasa kekosongan jawatan, ketiadaan atau ketidakupayaan
sementara itu.


-----

18 _Rang Undang-Undang_

**Pengambilan kerja pegawai dan pekhidmat Majlis**

**15. (1) Majlis hendaklah menubuhkan suatu skim perkhidmatan dan**
boleh, dari semasa ke semasa, mengambil bekerja apa-apa bilangan
pegawai dan pekhidmat sebagaimana yang difikirkan wajar dan perlu
oleh Majlis bagi skim perkhidmatan itu dan atas apa-apa terma,
termasuk terma mengenai gaji, elaun dan perbelanjaan lain yang
difikirkan sesuai oleh Majlis, bagi menjalankan maksud Akta ini.

(2) Tiada seorang pun layak untuk diambil bekerja sebagai

pegawai atau pekhidmat Majlis jika dia mempunyai, secara langsung
atau tidak langsung, dengan sendiri atau menerusi mana-mana orang
atau pihak ketiga, apa-apa syer atau kepentingan dalam mana-mana
kontrak atau kontrak yang dicadangkan dengan, bagi atau bagi pihak
Majlis.

**Bantuan kewangan kepada pegawai dan pekhidmat dan**
**tanggungan mereka**

**16.** Majlis boleh memberikan bantuan kewangan yang berikut
atas apa-apa terma yang ditentukan oleh Majlis:

_(a)_ pembayaran faedah persaraan, gratuiti, elaun dan perbelanjaan

lain sebagaimana yang ditentukan oleh Majlis kepada
Ketua Eksekutif, pegawai dan pekhidmat Majlis;

_(b)_ subsidi, geran, kemudahan pembiayaan atau kredit, dengan

atau tanpa bunga bagi maksud perumahan dan kenderaan,
dan pembiayaan atau pinjaman ihsan lain, kepada Ketua
Eksekutif, pegawai dan pekhidmat Majlis; dan

_(c)_ subsidi, geran, kemudahan pembiayaan atau kredit, dengan

atau tanpa bunga, bagi maksud perubatan dan pendidikan
atau biasiswa kepada Ketua Eksekutif, pegawai dan
pekhidmat Majlis, dan tanggungan mereka.

BAHAGIAN IV

PELAN INDUK WILAYAH EKONOMI PANTAI TIMUR

**Pelan Induk Wilayah Ekonomi Pantai Timur**

**17.** (1) Majlis hendaklah menyediakan suatu draf Pelan Induk
Wilayah Ekonomi Pantai Timur bagi Wilayah Ekonomi Pantai
Timur.


-----

_Majlis Pembangunan Wilayah Ekonomi Pantai Timur    19_

(2) Majlis hendaklah, dalam draf Pelan Induk Wilayah Ekonomi

Pantai Timur, merumuskan dengan apa-apa butir terperinci
sebagaimana yang difikirkan sesuai oleh Majlis yang berikut:

_(a)_ cadangan bagi rangka keseluruhan, wawasan dan objektif

pembangunan Wilayah Ekonomi Pantai Timur, yang
hendaklah termasuk objektif dan strategi bagi pembangunan
fizikal, ekonomi dan sosial di Wilayah Ekonomi Pantai
Timur;

_(b)_ cadangan bagi perancangan dan pelaksanaan inisiatif di

dalam Wilayah Ekonomi Pantai Timur untuk

merealisasikan objektif dan strategi yang disebut dalam
perenggan _(a)_ yang hendaklah termasuk inisiatif yang
berhubungan dengan tetapi tidak terhad kepada yang
berikut:

(i) objektif, fungsi, kuasa, dan fungsi dan kuasa

tambahan Majlis di bawah seksyen 6, 7, 8 dan 9
masing-masing;

(ii) pembangunan dan pengembangan industri

pelancongan;

(iii) penambahbaikan, pengembangan, pemusatan,

penyelarasan dan peningkatan pengurusan industri
minyak dan gas dan petrokimia;

(iv) pembangunan sektor perindustrian, termasuk

pembangunan industri dengan nilai tambah yang
lebih tinggi dan industri baru;

(v) pembangunan mengikut sektor atau mengikut industri

yang berkaitan dengan modal insan, termasuk
aktiviti berhubungan dengan pendidikan, latihan
dan penyelidikan;

(vi) pembangunan sektor pertanian, termasuk memodenkan,

mempelbagaikan dan mengkomersialkannya;

(vii) peningkatan kualiti persekitaran tempat tinggal di

dalam Wilayah Ekonomi Pantai Timur;

(viii) pengurusan dan peningkatan pembangunan sosial di

dalam Wilayah Ekonomi Pantai Timur;

(ix) pengurusan penggunaan tanah di dalam Wilayah

Ekonomi Pantai Timur;


-----

_Rang Undang-Undang_


(x) pencapaian atau peningkatan daya saing di peringkat

antarabangsa bagi barangan dan perkhidmatan di
dalam Wilayah Ekonomi Pantai Timur, termasuk
aktiviti berhubung dengan penjenamaan,

penyelidikan, akreditasi standard antarabangsa dan
pemasaran;

(xi) cara menarik pelaburan dalam sektor pertanian,

pengeluaran dan perkhidmatan di dalam Wilayah
Ekonomi Pantai Timur;

(xii) penyediaan insentif bagi sektor pertanian, pengeluaran

dan perkhidmatan di dalam Wilayah Ekonomi
Pantai Timur;

(xiii) penyediaan, intergrasi, penambahbaikan,

pengembangan, pemusatan, penyelarasan dan

peningkatan pengurusan dan pemantauan

infrastruktur kemudahan dan perkhidmatan di
dalam Wilayah Ekonomi Pantai Timur; dan

(xiv) promosi pembangunan berorientasi transit di dalam

Wilayah Ekonomi Pantai Timur;

_(c)_ objektif dan strategi bagi pembangunan dan peningkatan

infrastruktur logistik dan infrastruktur pengangkutan dan
perkhidmatan di dalam Wilayah Ekonomi Pantai Timur,
termasuk tetapi tidak terhad kepada yang berikut:

(i) peningkatan rangkaian pengangkutan dalaman,

negara dan antarabangsa bagi pergerakan barangan
dan manusia; dan

(ii) penyediaan dan pengurusan sistem pengangkutan

awam yang bersepadu, dapat diselaraskan dan
saling sambung-menyambung; dan

_(d)_ tindakan dan inisiatif bagi melindungi, menguruskan,

memulihara, memelihara, meningkatkan, dan pembangunan
mapan, sumber asli alam sekitar, sumber pertanian,
ekosistem pantai yang sensitif, tanah tinggi, hutan,
taman dan kawasan lapang di dalam Wilayah Ekonomi
Pantai Timur, termasuk tetapi tidak terhad kepada yang
berikut:

(i) perlindungan kawasan alam sekitar yang sensitif

yang dinyatakan dalam Rancangan Fizikal Negara


-----

_Majlis Pembangunan Wilayah Ekonomi Pantai Timur   21_

di bawah Akta Perancangan Bandar dan Desa 1976

_[Akta 172]; dan_

(ii) pemajuan pengurusan air, tenaga dan bahan buangan

di dalam Wilayah Ekonomi Pantai Timur.

(3) Draf Pelan Induk Wilayah Ekonomi Pantai Timur hendaklah

mengandungi, atau disertakan dengan, apa-apa peta, gambar rajah,
ilustrasi, laporan, lukisan, model dan bahan perihalan lain
sebagaimana yang difikirkan sesuai oleh Majlis bagi maksud
menjelaskan atau menerangkan cadangan dalam draf Pelan Induk
Wilayah Ekonomi Pantai Timur, atau yang dalam apa-apa hal tertentu
dinyatakan dalam arahan yang diberikan oleh Kerajaan Negeri
Kelantan, Terengganu, Pahang atau Johor; dan peta, gambar rajah,
ilustrasi, laporan, lukisan, model dan bahan perihalan dan arahan itu
hendaklah dikira sebagai menjadi sebahagian daripada draf Pelan
Induk Wilayah Ekonomi Pantai Timur.

**Perundingan dengan Kerajaan Negeri**

**18. (1) Dalam merumuskan cadangan, objektif, strategi, inisiatif dan**
tindakan dalam draf Pelan Induk Wilayah Ekonomi Pantai Timur,
Majlis —

_(a)_ hendaklah merundingi Kerajaan-Kerajaan Negeri Kelantan,

Terengganu, Pahang dan Johor;

_(b)_ hendaklah memastikan bahawa cadangan, objektif, strategi,

inisiatif dan tindakan itu mematuhi secara umum rancangan
struktur di bawah Akta Perancangan Bandar dan Desa 1976
masing-masing bagi Kerajaan-Kerajaan Negeri Kelantan,
Terengganu, Pahang dan Johor masing-masing yang sedang
berkuat kuasa, sama ada atau tidak telah dilaksanakan; dan

_(c)_ hendaklah mengambil kira—

(i) apa-apa maklumat dan pertimbangan lain yang pada

pendapat Majlis adalah berkaitan;

(ii) apa-apa maklumat dan pertimbangan lain yang

diarahkan oleh Kerajaan Negeri Kelantan,

Terengganu, Pahang atau Johor supaya diberi
perhatian berhubung dengan apa-apa cadangan,
objektif, strategi, inisiatif dan tindakan yang
menyentuh Negeri masing-masing; dan


-----

22 _Rang Undang-Undang_

(iii) dasar negara dan dasar setiap Negeri masing-masing.

(2) Mana-mana entiti Kerajaan boleh memberi apa-apa maklum

balas berkenaan peranan dan fungsi entiti Kerajaan itu di dalam
Wilayah Ekonomi Pantai Timur kepada Majlis bagi maksud Majlis
merumus cadangan, objektif, strategi, inisiatif dan tindakan dalam
draf Pelan Induk Rancangan Ekonomi Pantai Timur.

**Kelulusan dan menerima pakai Pelan Induk Wilayah Ekonomi**
**Pantai Timur**

**19.** (1) Selepas Majlis menyediakan draf Pelan Induk Wilayah
Pembangunan Pantai Timur, Majlis hendaklah mengemukakan draf
Pelan Induk Wilayah Ekonomi Pantai Timur itu kepada KerajaanKerajaan Negeri Kelantan, Terengganu, Pahang dan Johor untuk
kelulusan.

(2) Kerajaan Negeri Kelantan, Terengganu, Pahang atau Johor

hanya boleh menahan kelulusannya ke atas draf Pelan Induk Wilayah
Ekonomi Pantai Timur itu jika Kerajaan Negeri Kelantan,
Terengganu, Pahang atau Johor berpendapat bahawa draf Pelan Induk
Wilayah Ekonomi Pantai Timur itu atau mana-mana bahagiannya
tidak disediakan mengikut kehendak seksyen 17 dan 18.

(3) Bagi mengelakkan keraguan, walau apa pun subseksyen (2),

Kerajaan Negeri Kelantan, Terengganu, Pahang atau Johor tidak
boleh menahan kelulusannya jika mana-mana kehendak seksyen 17
atau 18 yang pada pendapat Kerajaan Negeri Kelantan, Terengganu,
Pahang atau Johor telah tidak dipatuhi adalah berkenaan dengan —

_(a)_ suatu perkara yang tidak berkaitan dengan Negeri mereka

masing-masing;

_(b)_ suatu perkara yang termasuk dalam Senarai Persekutuan

dalam Jadual Kesembilan Perlembagaan Persekutuan; atau

_(c)_ suatu perkara dalam bidang tugas atau tanggungjawab

Kerajaan Persekutuan.


-----

_Majlis Pembangunan Wilayah Ekonomi Pantai Timur   23_

(4) Majlis hendaklah menyiarkan hakikat bahawa draf Pelan

Induk Wilayah Ekonomi Pantai Timur telah diluluskan oleh
Kerajaan-Kerajaan Negeri Kelantan, Terengganu, Pahang dan
Johor—

_(a)_ di laman web internet Majlis, dalam bahasa kebangsaan

dan bahasa Inggeris, berserta Pelan Induk Wilayah
Ekonomi Pantai Timur itu; dan

_(b)_ dalam tiga keluaran sekurang-kurangnya satu akhbar arus

perdana dalam bahasa kebangsaan dan satu dalam bahasa
Inggeris, dengan menyatakan petunjuk yang melaluinya
Pelan Induk Wilayah Ekonomi Pantai Timur yang
diluluskan itu boleh dikenali dan suatu pernyataan tentang
masa dan tempat di mana Pelan Induk Wilayah Ekonomi
Pantai Timur itu boleh dilihat.

(5) Selepas Pelan Induk Wilayah Ekonomi Pantai Timur

diluluskan oleh Kerajaan-Kerajaan Negeri Kelantan, Terengganu,
Pahang dan Johor—

_(a)_ berhubung dengan mana-mana kawasan di dalam Wilayah

Ekonomi Pantai Timur yang rancangan tempatan baginya
belum mendapat persetujuan Pihak Berkuasa Negeri di
bawah Akta Perancangan Bandar dan Desa 1976,
Jawatankuasa Perancang Negeri yang berkaitan bagi
kawasan itu hendaklah memberi suatu arahan kepada pihak
berkuasa perancang tempatan yang berkaitan di bawah
perenggan _I 2 ( 3 ) ( b )_ dan subseksyen 12(8) Akta
Perancangan Bandar dan Desa 1976 untuk memasukkan ke
dalam draf rancangan tempatan bagi kawasan itu apa-apa
kandungan Pelan Induk Wilayah Ekonomi Pantai Timur
sebagaimana yang difikirkan berkaitan atau sesuai oleh
Jawatankuasa Perancang Negeri itu; dan

_(b)_ berhubung dengan mana-mana kawasan di dalam Wilayah

Ekonomi Pantai Timur yang rancangan tempatan baginya
telah mendapat persetujuan Pihak Berkuasa Negeri,
Jawatankuasa Perancang Negeri yang berkaitan bagi
kawasan itu hendaklah memberi suatu arahan kepada pihak
berkuasa perancang tempatan yang berkaitan di bawah
subseksyen 16(2) Akta Perancangan Bandar dan Desa


-----

24 _Rang Undang-Undang_

1976 untuk mengubah rancangan tempatan itu dengan
memasukkan apa-apa kandungan Pelan Induk Wilayah
Ekonomi Pantai Timur sebagaimana yang difikirkan
berkaitan atau sesuai oleh Jawatankuasa Perancang Negeri
itu.

**Kajian semula dan pengubahan Pelan Induk Wilayah Ekonomi**
**Pantai Timur**

**20.** (1) Majlis atau mana-mana Kerajaan Negeri Kelantan,
Terengganu, Pahang atau Johor boleh mencadangkan apa-apa kajian
semula ke atas atau pengubahan kepada Pelan Induk Wilayah
Ekonomi Pantai Timur, dan Majlis dan Kerajaan Negeri yang terjejas
boleh bersesama mengkaji semula atau mengubah Pelan Induk
Wilayah Ekonomi Pantai Timur.

(2) Seksyen 17, 18 dan 19 hendaklah terpakai, dengan ubah suaian

yang perlu, berhubung dengan suatu kajian semula dan suatu
pengubahan Pelan Induk Wilayah Ekonomi Pantai Timur

sebagaimana seksyen-seksyen itu terpakai berhubung dengan
penyediaan draf Pelan Induk Wilayah Ekonomi Pantai Timur dan
diikuti dengan Kerajaan Negeri yang terjejas oleh kajian semula dan
pengubahan itu meluluskan dan menerima pakai draf Pelan Induk
Wilayah Ekonomi Pantai Timur itu.

**Kewajipan untuk memberi perhatian kepada Pelan Induk**
**Wilayah Ekonomi Pantai Timur**

**21. Tiap-tiap entiti Kerajaan, mana-mana badan atau orang, sama ada**
tempatan atau asing, berkewajipan untuk memberi perhatian kepada,
dan bertindak mengikut cara yang selaras dengan kandungan, Pelan
Induk Wilayah Ekonomi Pantai Timur, sama ada atau tidak
dimasukkan ke dalam rancangan tempatan menurut subseksyen
19(5)—

_(a)_ berhubungan dengan mana-mana entiti Kerajaan, dalam

melaksanakan fungsi dan kewajipan entiti Kerajaan itu, dan
dalam menjalankan kuasa entiti Kerajaan itu di dalam
Wilayah Ekonomi Pantai Timur; dan


-----

_Majlis Pembangunan Wilayah Ekonomi Pantai Timur   25_

_(b) berhubungan dengan mana-mana entiti Kerajaan, mana-mana_

badan atau orang, sama ada tempatan atau asing, dalam
membuat apa-apa cadangan untuk pembangunan atau aktiviti
lain, atau dalam menjalankan apa-apa pembangunan atau
aktiviti lain, di dalam Wilayah Ekonomi Pantai Timur.

**Pembangunan strategik yang ditetapkan**

**22.** (1) Pihak Berkuasa Negeri Kelantan, Terengganu, Pahang atau
Johor, mengikut hal keadaan, boleh, atas permintaan Majlis,
menyiarkan dalam Warta Kerajaan Negeri yang berkenaan —

_(a)_ apa-apa aktiviti di dalam Wilayah Ekonomi Pantai Timur

yang mempunyai impak ekonomi yang penting bagi
Wilayah Ekonomi Pantai Timur sebagai suatu aktiviti
pembangunan strategik yang ditetapkan;

_(b)_ mana-mana kawasan atau kawasan-kawasan di dalam

Wilayah Ekonomi Pantai Timur yang mempunyai impak
ekonomi yang penting bagi Wilayah Ekonomi Pantai Timur
sebagai suatu kawasan pembangunan strategik yang
ditetapkan; dan

_(c)_ apa-apa aktiviti pembangunan strategik yang ditetapkan di

dalam mana-mana kawasan pembangunan strategik yang
ditetapkan.

(2) Mana-mana entiti Kerajaan, atau mana-mana badan atau orang

yang berhasrat untuk menjalankan apa-apa aktiviti pembangunan
strategik yang ditetapkan, atau apa-apa pembangunan di dalam
kawasan pembangunan strategik yang ditetapkan, atau apa-apa
aktiviti pembangunan strategik yang ditetapkan di dalam mana-mana
kawasan pembangunan strategik yang ditetapkan hendaklah pertama
sekali merujukkan cadangan pembangunan itu kepada Majlis bagi
mendapatkan arahan Majlis sebelum mengemukakan cadangan
pembangunan itu untuk kelulusan pihak berkuasa yang berkaitan.

(3) Majlis hendaklah memberi arahan di bawah subseksyen (2)

bagi maksud memastikan pematuhan dan keselarasan dengan
kandungan Pelan Induk Wilayah Ekonomi Pantai Timur sama ada
atau tidak dimasukkan ke dalam suatu rancangan tempatan menurut
subseksyen 19(5).


-----

**26** _Rang Undang-Undang_

BAHAGIAN V

ARAH, DASAR DAN STRATEGI PEMBANGUNAN DI
DALAM WILAYAH EKONOMI PANTAI TIMUR

**Tanggungjawab Majlis**

**23.  Dalam melaksanakan fungsinya dan menjalankan kuasanya di**
bawah Akta ini, Majlis bertanggungjawab —

_(a)_ untuk memastikan bahawa fungsi itu dilaksanakan dan

kuasa itu dijalankan mengikut cara yang dapat menjayakan
dasar Kerajaan Persekutuan dan Kerajaan-Kerajaan Negeri
Kelantan, Terengganu, Pahang dan Johor yang sedang
berkuat kuasa dan khususnya dasar yang berhubungan
dengan pembangunan di dalam Wilayah Ekonomi Pantai
Timur selaras dengan Pelan Induk Wilayah Ekonomi Pantai
Timur;

_(b)_ berkenaan dengan strategi untuk perancangan pembangunan

dan penggunaan tanah dan bangunan, untuk memberi
perhatian kepada dan bertindak mengikut kerangka am—

(i) dasar negara bagi pemajuan dan kawalan penggunaan

tanah; dan

(ii) dasar am Kerajaan-Kerajaan Negeri Kelantan,

Terengganu, Pahang dan Johor; dan

_(c)_ untuk merundingi dan menyelaraskan tindakannya dengan

Kerajaan-Kerajaan Negeri Kelantan, Terengganu, Pahang
dan Johor dan mana-mana entiti Kerajaan —

(i) yang mempunyai tanggungjawab ke atas kawasan
kawasan di dalam Wilayah Ekonomi Pantai Timur
yang Majlis bercadang untuk menjalankan

aktivitinya; atau

(ii) yang diletak hak dengan fungsi dan kuasa yang sama

dengan Majlis bagi apa-apa perkara yang Majlis
bercadang untuk mengusahakan di dalam Wilayah
Ekonomi Pantai Timur.


-----

_Majlis Pembangunan Wilayah Ekonomi Pantai Timur   27_

**Tanggungjawab entiti Kerajaan**

**24.** Tiap-tiap entiti Kerajaan hendaklah bertanggungjawab —

_(a)_ untuk bekerjasama dengan dan membantu Majlis dalam

melaksanakan kuasa dan fungsi Majlis di bawah Akta ini;

_(b)_ jika berkaitan, untuk merujuk kepada dan menggunakan

maklumat, statistik dan faktor-faktor yang disebarkan oleh
Majlis; dan

_(c)_ untuk memberikan pertimbangan yang sewajarnya kepada

dasar dan undang-undang yang dicadangkan supaya dipakai
dan tindakan yang dicadangkan supaya dijalankan bagi
Wilayah Ekonomi Pantai Timur sebagaimana yang
disyorkan oleh Majlis.

BAHAGIAN VI

PENYELARASAN ANTARA ENTITI KERAJAAN DI DALAM

WILAYAH EKONOMI PANTAI TIMUR

**Agensi penyelaras utama**

**25.** (1) Majlis hendaklah, dalam menyelaraskan pelaksanaan
aktiviti yang dijalankan oleh mana-mana entiti Kerajaan di dalam
Wilayah Ekonomi Pantai Timur—

_(a)_ bertindak sebagai ejen penyelaras utama atau ejen yang

diberi kuasa bagi pihak entiti Kerajaan yang berkaitan
untuk menerima, memproses dan menyegerakan kelulusan
dan tindakan pentadbiran yang perlu berhubung dengan
permohonan untuk mendapatkan kelulusan yang berkenaan
dengannya Majlis telah membuat suatu perjanjian atau
perkiraan di bawah seksyen 26; dan

_(b)_ memberi khidmat pengurusan dan bantuan kepada Kerajaan
Kerajaan Negeri Kelantan, Terengganu, Pahang dan Johor
berkaitan dengan perkara-perkara berhubung dengan tanah
di dalam Wilayah Ekonomi Pantai Timur.

(2) Majlis boleh, dalam menjalankan peranan yang disebut dalam

perenggan (l)(a) —

_(a)_ mengenakan ke atas pemohon apa-apa fi, kos, sumbangan

atau apa-apa caj lain sebagaimana yang ditetapkan


-----

28 _Rang Undang-Undang_

berkenaan dengan perkhidmatan yang diberikan oleh
Majlis; dan

_(b)_ bagi pihak entiti Kerajaan yang berkaitan, memungut

daripada pemohon apa-apa fi, kos, sumbangan atau apa-apa
caj lain sebagaimana yang dikehendaki secara sah di sisi
undang-undang oleh entiti Kerajaan itu berkaitan dengan
permohonan itu.

(3) Bagi maksud seksyen ini, "kelulusan" ertinya apa-apa kelulusan

oleh mana-mana entiti Kerajaan, sama ada di bawah mana-mana
undang-undang bertulis atau tidak, dan termasuk kelulusan bagi atau
berkaitan dengan lesen, permit, pas, pendaftaran, cukai, eksais dan
insentif, yang dikehendaki atau berkaitan dengan perdagangan,
pelaburan dan pembangunan di dalam Wilayah Ekonomi Pantai
Timur.

**Perkiraan dengan entiti Kerajaan**

**26.** (1) Tertakluk kepada subseksyen (2), Majlis boleh membuat
perjanjian atau perkiraan dengan mana-mana entiti Kerajaan
berkenaan dengan —

_(a)_ penjalanan oleh Majlis dan entiti Kerajaan itu akan mana
mana fungsi dan kuasa mereka masing-masing;

_(b)_ penjalanan atau penyediaan oleh Majlis bagi entiti Kerajaan

itu, atau oleh entiti Kerajaan itu bagi Majlis, apa-apa kerja
atau perkhidmatan; atau

_(c)_ pemungutan oleh Majlis bagi pihak entiti Kerajaan itu apa
apa fi, kos, sumbangan atau apa-apa caj lain sebagaimana
yang dikehendaki, di caj atau dikenakan secara sah di sisi
undang-undang oleh entiti Kerajaan itu.

(2) Mana-mana perjanjian atau perkiraan yang dibuat di bawah

subseksyen (1) —

_(a)_ hendaklah mendapat keizinan Perdana Menteri dalam hal

suatu entiti Kerajaan bagi Kerajaan Persekutuan;

_(b)_ hendaklah mendapat keizinan Pihak Berkuasa Negeri

Kelantan, Terengganu, Pahang atau Johor dalam hal
sesuatu entiti Kerajaan bagi Kerajaan Negeri yang
berkenaan; dan


-----

_Majlis Pembangunan Wilayah Ekonomi Pantai Timur   29_

_(c)_ adalah tertakluk kepada dan hendaklah selaras dengan

undang-undang yang mentadbir kuasa dan fungsi entiti
Kerajaan yang berkaitan.

**Majlis boleh mendapatkan maklumat daripada entiti Kerajaan**

**27.** Bagi membolehkan Majlis melaksanakan fungsi dan kuasanya
dan peranan Majlis sebagai agensi penyelaras utama dengan
berkesan, Majlis boleh mendapatkan daripada—

_(a)_ mana-mana entiti Kerajaan apa-apa bantuan dan minta

dikemukakan apa-apa maklumat yang ada dalam milik
entiti Kerajaan itu sebagaimana yang dikehendaki oleh
Majlis; dan

_(b)_ mana-mana entiti Kerajaan, syarikat dan perbadanan, dan

mana-mana badan dan orang lain, sama ada tempatan atau
asing, yang terlibat dalam menjalankan atau berhasrat untuk
menjalankan pembangunan di dalam Wilayah Ekonomi
Pantai Timur apa-apa laporan, yang mengandungi apa-apa
butir dan maklumat sebagaimana yang dinyatakan oleh
Majlis, berkenaan dengan aktiviti entiti Kerajaan, syarikat
dan perbadanan, dan mana-mana badan dan orang lain itu
atau aktiviti yang dicadangkan oleh entiti Kerajaan, syarikat
dan perbadanan, dan mana-mana badan dan orang lain itu.

**Jawatankuasa Pelaksanaan dan Penyelarasan**

**28.** (1) Majlis hendaklah melantik suatu Jawatankuasa Pelaksanaan
dan Penyelarasan bagi setiap Negeri Kelantan, Terengganu, Pahang
dan Johor.

(2) Jawatankuasa Pelaksanaan dan Penyelarasan bagi setiap

Negeri Kelantan, Terengganu, Pahang dan Johor hendaklah terdiri
daripada seorang pengerusi dan anggota yang dilantik oleh Perdana
Menteri selepas merundingi Menteri Besar Negeri berkenaan.

(3) Keanggotaan suatu Jawatankuasa Pelaksanaan dan Penyelarasan

boleh termasuk seorang individu atau lebih daripada sektor swasta.


-----

30 _Rang Undang-Undang_

(4) Seorang anggota Jawatankuasa Pelaksanaan dan Penyelarasan

bagi setiap Negeri Kelantan, Terengganu, Pahang dan Johor boleh
melantik seorang anggota silih ganti bagi menghadiri mesyuarat
Jawatankuasa Pelaksanaan dan Penyelarasan bagi pihaknya jika
anggota itu, atas apa-apa alasan, tidak boleh hadir dan anggota silih
ganti itu hendaklah semasa menghadiri mesyuarat Jawatankuasa
Pelaksanaan dan Penyelarasan itu bagi segala maksud disifatkan
sebagai anggota Jawatankuasa Pelaksanaan dan Penyelarasan itu.

(5) Jawatankuasa Pelaksanaan dan Penyelarasan bagi setiap

Negeri Kelantan, Terengganu, Pahang dan Johor hendaklah
bertanggungjawab —

_(a)_ bagi mengenal pasti cadangan pembangunan dan pelaburan

utama dan strategik di dalam Wilayah Ekonomi Pantai
Timur berkenaan dengan Negeri masing-masing;

_(b)_ bagi memantau status semua permohonan berhubung

dengan cadangan pembangunan dan pelaburan utama dan
strategik yang dikenal pasti menurut perenggan (a);

_(c)_ bagi menyelaraskan peranan dan aktiviti semua entiti

Kerajaan yang berkaitan untuk menyegerakan pelaksanaan
cadangan pembangunan dan pelaburan utama dan strategik
yang dikenal pasti menurut perenggan (a);

_(d)_ bagi menghubungi Majlis atau mana-mana wakilnya

tentang status pelaksanaan cadangan pembangunan dan
pelaburan utama dan strategik yang dikenal pasti menurut
perenggan (a);

_(e)_ bagi mengenal pasti apa-apa kesulitan atau isu yang timbul

semasa pelaksanaan cadangan pembangunan dan pelaburan
utama dan strategik yang dikenal pasti menurut perenggan
_(a);_

_(f)_ bagi mengambil atau mengesyorkan langkah atau tindakan

pentadbiran yang sesuai bagi menyelesaikan kesulitan atau
isu yang dikenal pasti menurut perenggan (e); dan

_(g)_ bagi melaksanakan mana-mana fungsi atau kewajipan lain

yang diarahkan oleh Majlis.

(6) Peruntukan Jadual Kedua hendaklah terpakai bagi Jawatankuasa

Pelaksanaan dan Penyelarasan.


-----

_Majlis Pembangunan Wilayah Ekonomi Pantai Timur   31_


(7) Majlis boleh, dari semasa ke semasa, melalui perintah yang

disiarkan dalam _Warta,_ meminda Jadual Kedua berhubung dengan
Jawatankuasa Pelaksanaan dan Penyelarasan.

BAHAGIAN VII i

KEWANGAN


**Kumpulan Wang**

**29.** (1) Suatu kumpulan wang yang dikenali sebagai "Kumpulan
Wang Pembangunan Wilayah Ekonomi Pantai Timur" ditubuhkan
dan hendaklah ditadbir dan dikawal oleh Majlis.

(2) Kumpulan Wang hendaklah terdiri daripada—

_(a)_ apa-apa jumlah wang yang diperuntukkan oleh Parlimen

bagi maksud Akta ini dari semasa ke semasa;

_(b)_ kesemua wang yang didapati daripada pengendalian apa
apa projek, skim atau perusahaan yang dibiayai daripada
Kumpulan Wang;

_(c)_ kesemua wang yang didapati atau dihasilkan daripada apa
apa harta, pelaburan, dana pelaburan, gadai janji, gadaian
atau debentur yang diperoleh oleh atau terletak hak pada
Majlis;

_(d)_ apa-apa harta, pelaburan, dana pelaburan, gadai janji,

gadaian atau debentur yang diperoleh oleh atau terletak hak
pada Majlis;

_(e)_ kesemua wang yang didapati daripada khidmat perundingan

dan nasihat dan apa-apa perkhidmatan lain yang diberikan
oleh Majlis;

_(f)_ fi, kos, sumbangan dan caj lain yang dikenakan oleh Majlis

di bawah Akta ini;

_(g)_ kesemua jumlah wang atau harta lain, selain jumlah wang

yang disebut dalam perenggan _25(2)(b),_ yang dalam apaapa cara menjadi kena dibayar kepada atau terletak hak
pada Majlis berkenaan dengan apa-apa perkara yang
bersampingan dengan fungsi, kuasa dan kewajipannya;


-----

32 _Rang Undang-Undang_

_(h)_ apa-apa jumlah wang yang dibayar kepada Majlis dari

semasa ke semasa daripada pinjaman yang dibuat oleh
Majlis;

_(i)_ jumlah wang yang dipinjam oleh Majlis bagi maksud

memenuhi mana-mana obligasinya atau menunaikan apaapa kewajipannya; dan

_(j) kesemua wang lain yang diterima secara sah di sisi undang-_

undang oleh Majlis.

**Perbelanjaan yang hendaklah dipertanggungkan pada Kumpulan**
**Wang**

**30. Kumpulan Wang hendaklah dibelanjakan bagi maksud yang**
berikut:

_(a)_ membayar apa-apa belanja, kos atau perbelanjaan lain yang

dilakukan dengan sah atau disetuju terima oleh Majlis
dalam melaksanakan fungsinya atau menjalankan kuasanya
di bawah Akta ini termasuk fi dan kos ukur dan guaman
dan fi dan kos lain;

_(b)_ membeli atau menyewa loji, kelengkapan, jentera dan

bahan, memperoleh tanah dan aset lain, dan mendirikan
bangunan, dan menjalankan apa-apa kerja dan pengusahaan
lain dalam melaksanakan fungsi atau menjalankan kuasa
Majlis di bawah Akta;

_(c)_ membayar balik apa-apa wang yang dipinjam di bawah

Akta ini dan bunga yang dikenakan atas wang yang
dipinjam itu;

_(d)_ membayar elaun dan perbelanjaan lain anggota Majlis,

Jawatankuasa Pelaksanaan dan Penyelarasan dan mana-mana
jawatankuasa dan mana-mana orang yang di undang untuk
menghadiri mesyuarat Majlis, Jawatankuasa Perlaksanaan
dan Penyelarasan dan mana-mana jawatankuasa;

_(e)_ membayar saraan, elaun dan perbelanjaan lain Ketua

Eksekutif, pegawai dan pekhidmat Majlis termasuk
pemberian pinjaman dan bayaran pendahuluan, elaun
persaraan, faedah persaraan, pencen dan ganjaran;

_(f)_ memberi bantuan kewangan atau kemudahan kredit, dengan

atau tanpa bunga, atau apa-apa sumbangan, bagi maksud
pendidikan atau biasiswa atau bagi apa-apa maksud lain
yang diluluskan oleh Majlis kepada mana-mana orang;


-----

_Majlis Pembangunan Wilayah Ekonomi Pantai Timur   33_

_(g) sumbangan dan derma kepada mana-mana orang; dan_

_(h) pada amnya membayar apa-apa perbelanjaan bagi_

melaksanakan peruntukan Akta ini.

**Kuasa untuk membenarkan perbelanjaan daripada Kumpulan**
**Wang**

**31. (1) Tanpa menjejaskan seksyen 13 dan peruntukan lain Akta ini,**
Majlis boleh mewakilkan kepada Pengerusi, seorang anggota Majlis,
Jawatankuasa Pelaksanaan dan Penyelarasan, suatu jawatankuasa,
Ketua Eksekutif atau seorang pegawai Majlis, kuasa untuk
membenarkan perbelanjaan daripada Kumpulan Wang atau apa-apa
wang lain yang terletak hak pada dan di bawah kawalan Majlis
hingga ke takat yang ditetapkan oleh Majlis.

(2) Pengerusi, seorang anggota Majlis, Jawatankuasa Pelaksanaan

dan Penyelarasan, suatu jawatankuasa, Ketua Eksekutif atau seorang
pegawai Majlis, yang diberi kuasa untuk membenarkan apa-apa
perbelanjaan daripada Kumpulan Wang adalah terikat untuk
mematuhi dan mengambil kira segala syarat dan sekatan yang
dikenakan oleh Majlis dan segala kehendak, tatacara dan perkara
yang dinyatakan oleh Majlis.

(3) Kuasa untuk membenarkan perbelanjaan daripada Kumpulan

Wang yang diwakilkan di bawah seksyen ini hendaklah dilaksanakan
dan dijalankan atas nama dan bagi pihak Majlis.

(4) Suatu perwakilan kuasa untuk membenarkan perbelanjaan

daripada Kumpulan Wang di bawah seksyen ini tidak akan
menghalang Majlis daripada melaksanakan atau menjalankan sendiri
pada bila-bila masa fungsi atau kuasa yang diwakilkan itu.

**Pemeliharaan Kumpulan Wang**

**32.** Menjadi kewajipan Majlis untuk memelihara Kumpulan Wang
dengan melaksanakan fungsinya dan menjalankan kuasanya di bawah
Akta ini dengan sedemikian cara demi memastikan bahawa jumlah
hasil Majlis adalah mencukupi untuk membayar semua jumlah wang
yang dipertanggungkan dengan sepatutnya kepada akaun hasilnya,
termasuk susut nilai dan bunga atas modal, dari setahun ke setahun.


-----

34 _Rang Undang-Undang_

**Dana khas**

**33.** (1) Majlis hendaklah menubuhkan, menerima dan menguruskan
suatu dana bagi maksud-maksud yang dinyatakan dalam Jadual
Ketiga.

(2) Akaun dana khas di bawah subseksyen (1) hendaklah

disimpan secara berasingan dan dipisahkan daripada akaun
Kumpulan Wang.

(3) Perdana Menteri boleh, dari semasa ke semasa, melalui

perintah yang disiarkan dalam Warta, meminda Jadual Ketiga.

**Kumpulan wang rizab**

**34.  Majlis hendaklah menubuhkan dan menguruskan suatu**
kumpulan wang rizab dalam Kumpulan Wang.

**Akaun bank**

**35.** Majlis hendaklah membuka dan menyenggara suatu akaun atau
akaun-akaun dengan mana-mana bank di Malaysia sebagaimana yang
difikirkan patut oleh Majlis, dan tiap-tiap akaun hendaklah
dikendalikan dengan seberapa yang boleh melalui cek yang
ditandatangani oleh mana-mana orang yang diberi kuasa oleh Majlis
bagi maksud itu dari semasa ke semasa.

**Kuasa untuk mengenakan fi**

**36.** (1) Walau apa pun peruntukan-peruntukan lain dalam Akta ini
tentang kuasa Majlis untuk mengenakan fi, kos atau apa-apa caj lain,
Majlis boleh mengenakan apa-apa fi, kos atau caj lain yang difikirkan
sesuai oleh Majlis bagi apa-apa yang dibuat oleh Majlis di bawah
Akta ini demi menjayakan objektif Majlis dan bagi memberi kesan
kepada mana-mana fungsi atau kuasa Majlis.

(2) Jika mana-mana orang gagal untuk membayar apa-apa fi, kos

dan caj yang dikenakan oleh Majlis, fi, kos dan caj itu yang tidak
berbayar itu hendaklah disifatkan sebagai hutang yang kena dibayar
kepada Majlis dan boleh dibuat tuntutan ke atasnya dan didapat
melalui mahkamah daripada orang itu.


-----

_Majlis Pembangunan Wilayah Ekonomi Pantai Timur   35_

**Kuasa untuk meminjam dan memperdapatkan wang**

**37.** Majlis boleh dari semasa ke semasa, dengan kelulusan Perdana
Menteri dan Menteri Kewangan, meminjam, pada apa-apa kadar
bunga dan selama apa-apa tempoh dan atas apa-apa terma mengenai
masa dan cara pembayaran balik, dan mewujudkan atau

mengeluarkan apa-apa debentur, stok atau apa-apa suratcara
kewangan lain dan selainnya sebagaimana yang diluluskan oleh
Perdana Menteri dan Menteri Kewangan, bagi maksud

memperdapatkan apa-apa jumlah wang yang dikehendaki oleh Majlis
bagi memenuhi mana-mana obligasinya atau menunaikan manamana kewajipannya dan termasuk bagi maksud dana khas di bawah
seksyen 33.


**Pelaburan**

**38.** (1) Wang Majlis, setakat yang wang itu tidak dikehendaki
untuk dibelanjakan oleh Majlis di bawah Akta ini, hendaklah
dilaburkan mengikut apa-apa cara yang diluluskan oleh Perdana
Menteri.

(2) Tertakluk kepada dan mengikut mana-mana undang-undang

bertulis, Majlis boleh menubuhkan, menguruskan dan mengendalikan
apa-apa dana pelaburan mengikut maksud yang ditentukan baginya,
sama ada yang berhubungan dengan harta, saham, syer atau
selainnya, dan untuk membubarkan dana pelaburan itu atas apa-apa
terma yang ditentukan oleh Majlis.

**Perbelanjaan dan penyediaan anggaran**

**39.** (1) Perbelanjaan Majlis setakat apa-apa amaun yang dibenarkan
oleh Perdana Menteri bagi mana-mana satu tahun hendaklah
dibayar daripada Kumpulan Wang.

(2) Sebelum permulaan bulan September setiap tahun, Majlis

hendaklah mengemukakan kepada Perdana Menteri suatu anggaran
perbelanjaan, termasuk perbelanjaan bagi projek pembangunan, bagi
tahun yang berikutnya dalam apa-apa bentuk dan yang mengandungi
apa-apa butir sebagaimana yang diarahkan oleh Perdana Menteri.

(3) Perdana Menteri hendaklah, sebelum permulaan tahun yang

berikutnya, memberitahu Majlis amaun yang dibenarkan bagi


-----

36 _Rang Undang-Undang_

perbelanjaan secara amnya atau amaun yang dibenarkan bagi setiap
perihalan perbelanjaan.

(4) Majlis boleh pada bila-bila masa mengemukakan kepada

Perdana Menteri suatu anggaran tambahan perbelanjaannya bagi
mana-mana satu tahun dan Perdana Menteri boleh membenarkan
keseluruhan atau mana-mana bahagian daripada perbelanjaan
tambahan yang termasuk dalam anggaran tambahan itu.

(5) Perdana Menteri boleh mengarahkan Majlis supaya

mengemukakan satu salinan anggaran atau anggaran tambahan itu,
mengikut mana-mana yang berkenaan, kepada mana-mana pihak
berkuasa awam yang lain sebagaimana yang dinyatakan dalam
arahan itu.

**Tahun kewangan**

**40.** Tahun kewangan Majlis hendaklah bermula pada 1 Januari
dan berakhir pada 31 Disember setiap tahun.

**Akta Badan Berkanun (Akaun dan Laporan Tahunan) 1980**

**41.** Akta Badan Berkanun (Akaun dan Laporan Tahunan) 1980

_[Akta 240] hendaklah terpakai bagi Majlis._

BAHAGIAN VIII

KESALAHAN DAN PENALTI

**Kesalahan kerana tidak menzahirkan kepentingan**

**42.** Mana-mana anggota Majlis yang tidak menzahirkan

kepentingannya sebagaimana yang dikehendaki di bawah perenggan
6 Jadual Pertama dan mana-mana anggota jawatankuasa dan
Jawatankuasa Pelaksanaan dan Penyelarasan yang tidak menzahirkan
kepentingannya sebagaimana yang dikehendaki di bawah perenggan
6 Jadual Kedua melakukan suatu kesalahan dan boleh, apabila
disabitkan, dikenakan denda tidak melebihi lima puluh ribu ringgit
atau pemenjaraan selama suatu tempoh tidak melebihi dua tahun atau
kedua-duanya.


-----

_Majlis Pembangunan Wilayah Ekonomi Pantai Timur   37_

**Obligasi kerahsiaan**

**43.** (1) Kecuali bagi mana-mana maksud Akta ini atau bagi maksud
apa-apa prosiding sivil atau jenayah di bawah mana-mana undangundang bertulis, tiada anggota Majlis, anggota Jawatankuasa
Pelaksanaan dan Penyelarasan, anggota mana-mana jawatankuasa
atau orang yang di undang untuk menghadiri mana-mana mesyuarat
Majlis, Jawatankuasa Pelaksanaan dan Penyelarasan atau mana-mana
jawatankuasa, atau Ketua Eksekutif atau pegawai atau pekhidmat
Majlis boleh menzahirkan atau memberikan atau menyebabkan manamana orang untuk menzahirkan atau memberikan apa-apa maklumat
atau dokumen yang telah diperolehnya atau yang terhadapnya dia
mempunyai akses semasa melaksanakan kewajipannya dan yang
tidak disiarkan menurut Akta ini.

(2) Mana-mana orang yang melanggar subseksyen (1) melakukan

suatu kesalahan dan boleh, apabila disabitkan, dikenakan denda tidak
melebihi lima puluh ribu ringgit atau pemenjaraan selama suatu
tempoh tidak melebihi dua tahun atau kedua-duanya.

**Kesalahan kerana memberi maklumat palsu atau mengelirukan**

**44. (1) Mana-mana orang yang menzahirkan atau memberikan, atau**
menyebabkan mana-mana orang untuk menzahirkan atau

memberikan, maklumat kepada Majlis yang diketahuinya atau yang
dia mempunyai sebab untuk mempercayai adalah palsu atau
mengelirukan melakukan suatu kesalahan dan boleh, apabila
disabitkan, dikenakan denda tidak melebihi lima puluh ribu ringgit.

(2) Jika seseorang yang melakukan suatu kesalahan di bawah

subseksyen (1) ialah seorang yang profesionnya dikawal selia oleh
mana-mana undang-undang bertulis, dia boleh, apabila disabitkan,
dikenakan denda tidak melebihi satu ratus ribu ringgit.

(3) Mana-mana pertubuhan perbadanan yang menzahirkan atau

memberikan, atau menyebabkan mana-mana orang atau pertubuhan
perbadanan untuk menzahirkan atau memberikan, maklumat kepada
Majlis yang diketahuinya atau yang pertubuhan perbadanan itu
mempunyai sebab untuk mempercayai adalah palsu atau

mengelirukan melakukan suatu kesalahan dan boleh, apabila
disabitkan, dikenakan denda tidak melebihi dua ratus ribu ringgit.


-----

38 _Rang Undang-Undang_

**Kesalahan kerana mengubahsuai tanpa kuasa maklumat dalam**
**jagaan Majlis**

**45.** (1) Seseorang melakukan suatu kesalahan jika dia melakukan
apa-apa perbuatan atau peninggalan atau menyebabkan mana-mana
orang untuk melakukan apa-apa perbuatan atau peninggalan yang dia
tahu akan menyebabkan pengubahsuaian tanpa kuasa akan apa-apa
maklumat, statistik atau data lain, sama ada dalam bentuk elektronik
atau selainnya. dalam milik, jagaan atau kawalan Majlis.

(2) Bagi maksud seksyen ini —

_(a)_ adalah tidak material bahawa perbuatan atau peninggalan

yang berkenaan tidak ditujukan kepada—

(i) apa-apa maklumat, statistik atau data yang tertentu;

(ii) apa-apa jenis maklumat, statistik atau data; atau

(iii) apa-apa maklumat, statistik atau data yang disimpan

di mana-mana lokasi tertentu;

_(b)_ adalah tidak material sama ada sesuatu pengubahsuaian

tanpa kuasa menjadi, atau diniatkan menjadi, kekal atau
hanya sementara; dan

_(c)_ sesuatu pengubahsuaian, termasuk apa-apa perbuatan atau

peninggalan yang menyumbang kepada berlakunya

pengubahsuaian itu, apa-apa maklumat, statistik atau data
berlaku jika—

(i) maklumat, statistik atau data itu diubah atau

dipadamkan;

(ii) maklumat, statistik atau data bam dimasukkan atau

ditambahkan kepada maklumat, statistik atau data
itu; atau

(iii) apa-apa kejadian berlaku yang mengurangkan

keupayaan Majlis untuk mendapat akses kepada
maklumat, statistik atau data itu.


(3) Mana-mana orang yang melakukan suatu kesalahan di

bawah seksyen ini boleh, apabila disabitkan, dikenakan denda
tidak melebihi satu ratus ribu ringgit, atau dikenakan denda tidak


-----

_Majlis Pembangunan Wilayah Ekonomi Pantai Timur   39_

melebihi satu ratus lima puluh ribu ringgit jika perbuatan itu
dilakukan dengan niat untuk menyebabkan kecederaan sebagaimana
yang ditakrifkan dalam Kanun Keseksaan [Akta 574].

(4) Jika seseorang yang melakukan suatu kesalahan di bawah

seksyen ini ialah seorang yang profesionnya dikawal selia oleh manamana undang-undang bertulis, dia boleh, apabila disabitkan,
dikenakan denda tidak melebihi satu ratus lima puluh ribu ringgit,
atau dikenakan denda tidak melebihi dua ratus ribu ringgit jika
perbuatan itu dilakukan dengan niat untuk menyebabkan kecederaan
sebagaimana yang ditakrifkan dalam Kanun Keseksaan.

(5) Mana-mana pertubuhan perbadanan yang melakukan suatu

kesalahan di bawah seksyen ini boleh, apabila disabitkan, dikenakan
denda tidak melebihi dua ratus ribu ringgit, atau dikenakan denda
tidak melebihi dua ratus lima puluh ribu ringgit jika perbuatan itu
dilakukan dengan niat untuk menyebabkan kecederaan sebagaimana
yang ditakrifkan dalam Kanun Keseksaan.

**Kesalahan oleh pertubuhan perbadanan dan pekerja**

**46. (1) Jika sesuatu pertubuhan perbadanan melakukan kesalahan di**
bawah Akta ini, mana-mana orang yang pada masa kesalahan itu
dilakukan ialah seorang pengarah, pengurus, setiausaha atau pegawai
lain yang seumpamanya dalam pertubuhan perbadanan itu atau yang
berupa sebagai bertindak atas apa-apa sifat sedemikian atau yang
dengan apa-apa cara atau sehingga apa-apa tahap adalah
bertanggungjawab bagi pengurusan apa-apa hal ehwal pertubuhan
perbadanan itu, atau yang membantu dalam pengurusan pertubuhan
perbadanan itu, hendaklah disifatkan telah melakukan kesalahan itu
melainkan jika, dengan mengambil kira jenis fungsinya atas sifat itu
dan segala hal keadaan, dia membuktikan —

_(a)_ bahawa kesalahan itu telah dilakukan tanpa pengetahuannya,

persetujuannya atau tanpa dia membiarkannya sahaja; dan

_(b)_ bahawa dia telah mengambil segala langkah yang munasabah

dan telah menjalankan segala usaha yang wajar bagi
mencegah kesalahan itu daripada dilakukan.

(2) Jika mana-mana orang boleh dikenakan apa-apa hukuman atau

penalti di bawah Akta ini bagi apa-apa perbuatan, peninggalan,
keabaian atau keingkaran yang dilakukan olehnya, dia boleh


-----

40 _Rang Undang-Undang_

dikenakan hukuman atau penalti yang sama bagi tiap-tiap perbuatan,
peninggalan, keabaian atau keingkaran demikian yang dilakukan oleh
mana-mana pekhidmat atau ejennya, atau oleh pekerja ejen tersebut,
jika perbuatan, peninggalan, keabaian atau keingkaran itu telah
dilakukan —

_(a)_ oleh pekerja orang itu dalam penjalanan urusan pekerjaan

pekerja itu;

_(b)_ oleh ejen yang bertindak bagi pihak orang itu; atau

_(c)_ oleh pekerja ejen itu dalam penjalanan urusan pekerjaan

ejen itu atau selainnya bagi pihak ejen itu.

BAHAGIAN IX

PERUNTUKAN AM

**Penyata, laporan, akaun dan maklumat**

**47. (1) Majlis hendaklah memberi Perdana Menteri, dan mana-mana**
pihak berkuasa awam sebagaimana yang diarahkan oleh Perdana
Menteri, apa-apa penyata, laporan, akaun dan maklumat berkenaan
dengan harta dan aktiviti Majlis sebagaimana yang dikehendaki atau
diarahkan oleh Perdana Menteri dari semasa ke semasa.

(2) Tanpa menjejaskan keluasan subseksyen (1), Majlis hendaklah,

dengan seberapa segera yang dapat dilaksanakan selepas berakhirnya
setiap tahun kewangan, menyebabkan dibuat dan dihantar kepada
Perdana Menteri dan, jika diarahkan sedemikian oleh Perdana
Menteri, kepada mana-mana pihak berkuasa awam lain suatu laporan
yang memperkatakan aktiviti-aktiviti Majlis sepanjang tahun
kewangan yang sebelumnya.

(3) Laporan di bawah subseksyen (2) hendaklah dalam apa-apa

bentuk dan hendaklah mengandungi apa-apa maklumat berhubungan
dengan prosiding dan dasar Majlis sebagaimana yang ditetapkan oleh
Perdana Menteri dari semasa ke semasa.

**Kuasa untuk menubuhkan syarikat**

**48.  Majlis hendaklah mempunyai kuasa untuk menubuhkan atau**
memajukan, atau menggalakkan penubuhan atau pembesaran


-----

_Majlis Pembangunan Wilayah Ekonomi Pantai Timur   41_

syarikat di bawah Akta Syarikat 1965 [Akta 125] atau badan-badan
Iain-fa ) untuk melaksanakan mana-mana fungsi atau menjalankan
apa-apa kuasa Majlis; atau

_(b)_ untuk menjalankan dan menjaga, mengelola dan

menguruskan apa-apa projek, skim atau perusahaan yang
telah dirancangkan atau dijalankan oleh Majlis dalam
melaksanakan fungsinya atau menjalankan kuasanya.

**Kuasa untuk mengambil khidmat profesional**

**49.** (1) Majlis boleh mengambil khidmat, melantik dan membayar
ejen, kontraktor dan penasihat teknikal, termasuk peguam bela dan
peguam cara, jurubank, juruukur, penilai dan orang lain, untuk
menjalankan apa-apa urusan, dan menjalankan apa-apa projek,
skim atau perusahaan.

(2) Tiada seorang pun layak untuk diambil khidmat menurut

subseksyen (1) jika dia mempunyai, secara langsung atau tidak
langsung, dengan sendiri atau menerusi mana-mana orang atau pihak
ketiga, apa-apa bahagian atau kepentingan dalam mana-mana kontrak
atau kontrak yang dicadangkan dengan, untuk atau bagi pihak Majlis.

**Perlindungan terhadap tindakan guaman dan prosiding undang-**
**undang**

**50.** Tiada tindakan guaman, pendakwaan atau prosiding lain boleh
diambil atau dibawa, dimulakan atau dibuat dalam mana-mana
mahkamah terhadap —

_(a)_ Pengerusi;

_(b)_ Majlis;

_(c)_ mana-mana anggota Majlis, mana-mana anggota

Jawatankuasa Pelaksanaan dan Penyelarasan, atau manamana anggota jawatankuasa;

_(d)_ Ketua Eksekutif, mana-mana pegawai atau pekhidmat

Majlis; atau


-----

42 _Rang Undang-Undang_

_(e) seseorang ejen Majlis atau mana-mana orang lain yang_

bertindak dengan sah bagi pihak Majlis,

berkenaan dengan apa-apa perbuatan, keabaian, keingkaran atau
peninggalan yang dilakukan olehnya dengan suci hati dalam
melaksanakan kuasa, fungsi dan tanggungjawabnya di bawah Akta
ini atas sifat yang sedemikian.

**Akta Perlindungan Pihak Berkuasa Awam 1948**

**51.** Akta Perlindungan Pihak Berkuasa Awam 1948 _[Akta 198]_
hendaklah terpakai bagi apa-apa tindakan, guaman, pendakwaan atau
prosiding terhadap Majlis atau terhadap mana-mana anggota Majlis,
mana-mana anggota Jawatankuasa Pelaksanaan dan Penyelarasan,
mana-mana anggota jawatankuasa, atau Ketua Eksekutif atau
mana-mana pegawai, atau pekhidmat atau ejen Majlis berkenaan
dengan apa-apa perbuatan, keabaian, keingkaran atau peninggalan
yang dilakukan olehnya atas sifat yang sedemikian.

**Pekhidmat awam**

**52.** Tiap-tiap anggota Majlis, Jawatankuasa Pelaksanaan dan
Penyelarasan, mana-mana jawatankuasa, Ketua Eksekutif, manamana pegawai, pekhidmat atau ejen Majlis, semasa menunaikan
kewajipan mereka di bawah Akta ini sebagai anggota, Ketua
Eksekutif, pegawai, pekhidmat atau ejen sedemikian, hendaklah
disifatkan sebagai pekhidmat awam mengikut pengertian Kanun
Keseksaan.

**Kuasa untuk membuat peraturan-peraturan**

**53.** Majlis boleh, dengan kelulusan Perdana Menteri, membuat apaapa peraturan-peraturan yang suai manfaat atau perlu bagi
melaksanakan peruntukan Akta ini dengan lebih baik, dan tanpa
menjejaskan yang terdahulu, peraturan-peraturan boleh dibuat bagi
mengenakan fi, kos, dan apa-apa caj lain di bawah perenggan 25(2)(a)
dan dalam apa-apa hal lain yang ditentukan oleh Majlis.


-----

_Majlis Pembangunan Wilayah Ekonomi Pantai Timur   43_

**Perkara yang dilakukan dalam menjangkakan Akta ini akan**
**diperbuat**

**54.** Segala perbuatan dan benda yang dilakukan bagi pihak
Majlis sebagai persediaan bagi atau dalam menjangkakan Akta
ini diperbuat dan apa-apa perbelanjaan yang dilakukan berhubung
dengannya hendaklah disifatkan telah dibenarkan di bawah Akta
ini, dengan syarat bahawa perbuatan dan benda yang dilakukan
itu selaras dengan niat dan maksud am Akta ini; dan segala hak
dan obligasi yang diperoleh atau ditanggung akibat pelakuan
perbuatan atau benda itu termasuk apa-apa perbelanjaan yang
dilakukan berhubung dengannya hendaklah apabila Akta ini mula
berkuat kuasa disifatkan sebagai hak dan obligasi Majlis.

**Peruntukan kecualian**

**55.** (1) Peruntukan-peruntukan Akta ini tidak terpakai bagi atau
menyentuh —

_(a)_ berhubung dengan suatu entiti Kerajaan —

(i) mana-mana projek yang dijalankan oleh, atau mana
mana projek yang diluluskan atau diawardkan
kepada, mana-mana entiti Kerajaan sebelum tarikh
permulaan kuat kuasa Akta ini; dan

(ii) melainkan jika ditentukan selainnya oleh Perdana

Menteri, mana-mana projek yang dicadangkan bagi
mana-mana entiti Kerajaan yang berkenaan

dengannya kelulusan atau award sedang dinantikan
pada tarikh permulaan kuat kuasa Akta ini; dan

_(b)_ berhubung dengan seseorang —

(i) mana-mana projek yang dijalankan oleh, atau mana
mana projek yang diluluskan atau diawardkan
kepada, mana-mana orang sebelum tarikh permulaan
kuat kuasa Akta ini; dan

(ii) mana-mana projek yang dicadangkan bagi mana-mana

orang yang berkenaan dengannya kelulusan atau
award sedang dinantikan pada tarikh permulaan
kuat kuasa Akta ini.


-----

44 _Rang Undang-Undang_

(2) Pelaksanaan atau pelaksanaan yang diteruskan bagi mana-mana

projek, atau kelulusan atau award bagi mana-mana projek yang
dicadangkan yang sedang dinantikan, kecuali berkenaan dengan
mana-mana projek yang dicadangkan yang berhubungan dengannya
suatu arahan telah dibuat oleh Perdana Menteri di bawah subseksyen
(1), tidak tersentuh oleh permulaan kuat kuasa Akta ini dan bagi
maksud sedemikian hendaklah diperlakukan seolah-olah Akta ini
telah tidak diperbuat.

JADUAL PERTAMA

[Seksyen 10]

**Pelantikan, pembatalan dan peletakan jawatan**

**1.(1) Pelantikan seorang anggota Majlis di bawah perenggan I0(l)(d) dan (e) Akta**
hendaklah bagi apa-apa tempoh dan tertakluk kepada apa-apa terma yang
ditetapkan oleh Perdana Menteri.

(2) Seseorang anggota Majlis yang dilantik di bawah perenggan 10(1)(/) Akta

hendaklah, tertakluk kepada apa-apa terma yang dinyatakan dalam surat cara
pelantikannya, memegang jawatan bagi tempoh tidak melebihi dua tahun dan
adalah layak untuk dilantik semula bagi tempoh maksimum tiga penggal berturutturut.

(3) Pelantikan mana-mana anggota di bawah perenggan 10(1)(/) Akta boleh

pada bila-bila masa dibatalkan oleh Perdana Menteri, tanpa memberikan apa-apa
sebab bagi pembatalan itu.

(4) Seseorang anggota yang dilantik di bawah perenggan 10(l)(/j Akta boleh

pada bila-bila masa meletakkan jawatannya melalui surat yang dialamatkan kepada
Perdana Menteri.

**Pengosongan jawatan**

**2.  Jawatan seseorang anggota Majlis yang dilantik di bawah perenggan 10(1 )(f)**
Akta menjadi kosong—

_(a)_ jika dia mati;

_(b)_ jika telah dibuktikan terhadapnya, atau dia telah disabitkan atas, suatu

pertuduhan berkenaan dengan —

(i) kesalahan yang melibatkan fraud, kecurangan atau keburukan

akhlak;

(ii) kesalahan di bawah mana-mana undang-undang yang berhubungan

dengan rasuah atau di bawah Akta ini; atau


-----

_Majlis Pembangunan Wilayah Ekonomi Pantai Timur   45_

(iii) apa-apa kesalahan lain yang boleh dihukum dengan pemenjaraan

(sama ada pemenjaraan sahaja atau sebagai tambahan kepada
atau sebagai ganti denda) selama lebih daripada dua tahun;

_(c)_ jika dia menjadi bankrap;

_(d)_ jika dia tidak sempurna akal atau selainnya tidak berupaya untuk

menunaikan kewajipannya;

_(e)_ jika dia tidak menghadiri mesyuarat Majlis tiga kali berturut-turut tanpa

kebenaran Pengerusi;

_(f)_ jika peletakan javvatannya diterima oleh Perdana Menteri; atau

_(g)_ jika pelantikannya dibatalkan oleh Perdana Menteri.

**Mesyuarat Majlis**

**3. (1) Majlis hendaklah bermesyuarat pada bila-bila masa dan di mana-mana**
tempat yang ditentukan oleh Pengerusi.

(2) Pengerusi hendaklah mempengerusikan mesyuarat Majlis atau semasa

ketidakhadiran Pengerusi, Timbalan Perdana Menteri hendaklah mempengerusikan
mesyuarat itu.

(3) Pengerusi yang mempengerusikan mesyuarat Majlis dan empat orang

anggota lain hendaklah membentuk suatu kuorum pada mana-mana mesyuarat
Majlis.

(4) Tertakluk kepada subperenggan (5), Pengerusi yang mempengerusikan

mesyuarat Majlis dan tiap-tiap anggota yang hadir pada mesyuarat Majlis berhak
kepada satu undi.

(5) Bagi mengelakkan keraguan, dalam semua mesyuarat Majlis, undi

Pengerusi yang mempengerusikan mesyuarat Majlis hendaklah dikira sebagai satu.

(6) Keputusan Majlis hendaklah dibuat melalui undi sebulat suara anggota

yang hadir dan berhak untuk mengundi pada mesyuarat yang berkenaan.

**Majlis boleh mengundang orang lain untuk menghadiri mesyuarat**

**4.** (1) Majlis boleh mengundang mana-mana orang lain untuk menghadiri manamana mesyuarat atau perbincangan Majlis bagi maksud menasihati Majlis tentang
apa-apa perkara yang dibincangkan, tetapi mana-mana orang yang diundang
sedemikian tidak berhak untuk mengundi dalam mesyuarat atau perbincangan itu.

(2) Mana-mana orang yang diundang untuk menghadiri mana-mana mesyuarat

atau perbincangan Majlis di bawah subperenggan (1) boleh dibayar apa-apa elaun
dan perbelanjaan lain sebagaimana yang ditentukan oleh Majlis.


-----

46 _Rang Undang-Undang_

**Ketetapan tanpa mesyuarat**

**5. (1) Suatu ketetapan dianggap telah diluluskan dalam sesuatu mesyuarat Majlis**
jika—

_(a)_ semua anggota Majlis telah diberitahu mengenai ketetapan yang

dicadangkan itu, atau usaha yang munasabah telah diambil untuk
memberitahu semua anggota Majlis mengenai ketetapan yang
dicadangkan itu; dan

_(b)_ tanpa bermesyuarat, semua anggota Majlis menandakan persetujuan

dengan ketetapan itu mengikut kaedah yang ditentukan oleh Majlis di
bawah subperenggan (2).

(2) Subperenggan (1) terpakai hanya jika Majlis —

_(a)_ memutuskan bahawa sub perenggan itu terpakai; dan

_(b)_ memutuskan kaedah yang dengannya anggota Majlis hendaklah

menandakan persetujuan mengenai ketetapan itu.

**Penzahiran kepentingan**

**6.** (1) Mana-mana anggota Majlis yang mempunyai atau memperoleh suatu
kepentingan langsung atau tidak langsung dengan sendiri, menerusi seseorang
anggota keluarganya atau sekutunya berhubung dengan apa-apa perkara yang
dibincangkan atau dipertimbangkan oleh Majlis hendaklah menzahirkan kepada
Pengerusi yang mempengerusikan mesyuarat Majlis, hakikat kepentingannya dan
jenis kepentingan itu.

(2) Penzahiran di bawah subperenggan (1) hendaklah direkodkan dalam minit

mesyuarat Majlis yang dalamnya perkara itu dibincangkan dan ditimbangkan,
selepas penzahiran itu, anggota itu —

_(a)_ tidak boleh hadir semasa mana-mana perbincangan atau pertimbangtelitian

Majlis, atau semasa Majlis membuat keputusan, apabila perkara itu
dibincangkan atau dipertimbangkan, atau diputuskan; dan

_(b)_ tidak boleh dikira bagi maksud membentuk kuorum Majlis apabila

perkara itu dibincangkan atau dipertimbangkan, atau diputuskan.

(3) Bagi maksud perenggan ini —

_(a)_ "anggota keluarganya", berhubung dengan seseorang anggota Majlis

termasuk—

(i) suami atau isterinya;

(ii) ibu atau bapanya, termasuk ibu atau bapa suami atau isterinya;

(iii) anaknya, termasuk anak angkat atau anak tirinya;

(iv) adik-beradiknya, termasuk adik-beradik suami atau isterinya; dan

(v) suami atau isteri anaknya atau adik-beradiknya; dan


-----

_Majlis Pembangunan Wilayah Ekonomi Pantai Timur   47_

_(b) "sekutu", berhubung dengan seseorang anggota Majlis ertinya—_

(i) seseorang yang merupakan penama atau pekerja anggota itu;

(ii) firma yang dalamnya anggota itu atau mana-mana penamanya

merupakan seorang pekongsi;

(iii) pekongsi anggota itu;

(iv) pemegang, amanah sesuatu amanah yang di bawahnya anggota itu

atau anggota keluarganya merupakan seorang benefisiari; atau

(v) mana-mana perbadanan mengikut pengertian Akta Syarikat 1965

_[Akta 125],_ yang baginya anggota itu atau mana-mana
penamanya atau anggota keluarganya merupakan seorang
pengarah atau mempunyai pemegangan syer yang substansial
dalam perbadanan itu.

**Mengambil bahagian secara langsung melalui talian video, dsb.**

**7.** Pengerusi boleh membenarkan suatu mesyuarat melalui, atau seorang anggota
untuk mengambil bahagian dalam mana-mana mesyuarat Majlis dengan
menggunakan, video secara langsung, talian television atau apa-apa kemudahan
komunikasi atau multimedia yang sesuai.

**Minit**

**8. (1) Majlis hendaklah menyebabkan minit semua mesyuaratnya disenggara dan**
disimpan dalam bentuk yang sepatutnya.

(2) Apa-apa minit yang dibuat mengenai mesyuarat Majlis hendaklah, jika

ditandatangani dengan sewajarnya oleh Pengerusi yang mempengerusikan
mesyuarat itu, boleh diterima sebagai keterangan dalam semua prosiding undangundang tanpa bukti selanjutnya.

(3) Tiap-tiap mesyuarat Majlis yang berkenaan dengan penjalanannya minit

telah dibuat mengikut subperenggan (1) dan (2) hendaklah disifatkan telah
dipanggil dan diadakan dengan sewajarnya dan semua anggota pada mesyuarat itu
layak dengan sewajarnya untuk bertindak.

**Meterai perbadanan**

**9.** (1) Majlis hendaklah mempunyai suatu meterai perbadanan yang hendaklah
mengandungi apa-apa reka bentuk yang diluluskan oleh Majlis dan meterai itu
boleh dipecahkan, ditukar, diubah atau dibuat baru sebagaimana yang difikirkan
patut oleh Majlis.

(2) Sehingga suatu meterai diadakan oleh Majlis, suatu cap yang mengandungi

perkataan "Majlis Pembangunan Wilayah Ekonomi Pantai Timur" boleh
digunakan dan hendaklah disifatkan sebagai meterai perbadanan Majlis.


-----

48 _Rang Undang-Undang_

(3) Meterai perbadanan itu hendaklah disimpan dalam jagaan Ketua Eksekutif

atau mana-mana pegawai Majlis yang diberi kuasa oleh Ketua Eksekutif secara
bertulis, dan hendaklah disahkan oleh Ketua Eksekutif atau pegawai yang diberi
kuasa itu; dan segala surat ikatan, dokumen atau surat cara lain yang berupa sebagai
telah dimeteraikan dengan meterai itu, yang disahkan sebagaimana yang dinyatakan
dalam subperenggan ini, hendaklah, sehingga dibuktikan sebaliknya, disifatkan
telah disempurnakan dengan sah.

(4) Walau apa pun subperenggan (3), apa-apa dokumen atau surat cara yang

jika disempurnakan oleh seseorang yang bukan suatu pertubuhan perbadanan, tidak
dikehendaki supaya dimeteraikan boleh disempurnakan oleh Majlis mengikut cara
yang serupa; dan mana-mana dokumen atau surat cara itu boleh disempurnakan
bagi pihak Majlis oleh mana-mana pegawai atau pekhidmat Majlis yang diberi
kuasa secara am atau khas oleh Majlis bagi maksud itu.

(5) Meterai perbadanan Majlis hendaklah diberi pengiktirafan rasmi dan

kehakiman.

**Kesahan perbuatan dan prosiding**

**10.  Tiada perbuatan atau peninggalan yang dilakukan atau prosiding yang diambil**
oleh Majlis di bawah Akta ini boleh dipersoalkan atas alasan bahawa —

_(a)_ ada apa-apa kekosongan dalam keanggotaan, atau ada apa-apa kecacatan

dalam penubuhan, Majlis;

_(b)_ pelanggaran oleh mana-mana anggota Majlis terhadap peruntukan

perenggan 6;

_(c)_ kehadiran atau penglibatan seorang anggota atau orang yang tidak berhak

untuk hadir atau melibatkan diri; dan

_(d)_ ada apa-apa peninggalan, kecacatan atau ketidakteraturan yang tidak

menyentuh merit hal itu.

**Tatacara**

**11.  Tertakluk kepada Akta ini, Majlis boleh mengawal selia tatacaranya sendiri.**

**Elaun**

**12.  Boleh dibayar kepada anggota Majlis apa-apa elaun atau perbelanjaan lain**
sebagaimana yang ditentukan oleh Perdana Menteri.

**Anggota Majlis hendaklah menumpukan masa kepada urusan Majlis**

**13.  Tiap-tiap anggota Majlis hendaklah menumpukan masa kepada urusan Majlis**
sebagaimana yang perlu bagi menunaikan kewajipannya dengan berkesan.


-----

_Majlis Pembangunan Wilayah Ekonomi Pantai Timur   49_

JADUAL KEDUA

[Seksyen 12 dan 28]

**Tafsiran**

**1.** Dalam Jadual ini, melainkan jika konteksnya menghendaki makna yang

lain —

_(a)_ "anggota jawatankuasa" ertinya seorang anggota jawatankuasa yang

dilantik di bawah seksyen 12 Akta, dan anggota Jawatankuasa
Pelaksanaan dan Penyelarasan yang dilantik di bawah seksyen 28 Akta,
dan termasuk anggota silih ganti anggota Jawatankuasa Pelaksanaan
dan Penyelarasan;

_(b)_ "jawatankuasa" ertinya suatu jawatankuasa yang dilantik di bawah

seksyen 12 Akta dan Jawatankuasa Pelaksanaan dan Penyelarasan yang
dilantik di bawah seksyen 28 Akta; dan

_(c)_ "pengerusi" ertinya pengerusi jawatankuasa yang berkenaan, atau

pengerusi Jawatankuasa Pelaksanaan dan Penyelarasan, mengikut manamana yang berkenaan, dan termasuk seorang anggota jawatankuasa yang
bertindak sebagai pengerusi di bawah subperenggan 3(2).

**Pelantikan, pembatalan dan peletakan jawatan**

**2.** (1) Seseorang anggota jawatankuasa hendaklah memegang jawatan bagi
apa-apa tempoh yang dinyatakan dalam surat cara pelantikannya dan adalah
layak untuk dilantik semula.

(2) Berhubung dengan suatu jawatankuasa yang dilantik di bawah seksyen 12

Akta, Majlis boleh membatalkan pelantikan mana-mana anggota jawatankuasa itu
tanpa memberikan apa-apa sebab bagi pembatalan itu.

(3) Berhubung dengan suatu Jawatankuasa Pelaksanaan dan Penyelarasan yang

dilantik di bawah seksyen 28 Akta, Perdana Menteri boleh membatalkan
pelantikan mana-mana anggota Jawatankuasa itu tanpa memberikan apa-apa sebab
bagi pembatalan itu.

(4) Mana-mana anggota jawatankuasa boleh pada bila-bila masa meletakkan

jawatan melalui notis secara bertulis kepada Perdana Menteri.

(5) Majlis boleh pada bila-bila masa memberhentikan atau mengubah

keanggotaan sesuatu jawatankuasa.

**Mesyuarat jawatankuasa**

**3.** (1) Sesuatu jawatankuasa hendaklah bermesyuarat pada bila-bila masa dan
di mana-mana tempat yang ditentukan oleh pengerusi jawatankuasa itu.

(2) Pengerusi hendaklah mempengerusikan mesyuarat jawatankuasa atau

semasa ketidakhadiran pengerusi, anggota yang hadir pada mesyuarat itu
hendaklah melantik seorang pengerusi daripada kalangan mereka.


-----

50 _Rang Undang-Undang_

(3) Pengerusi yang mempengerusikan mesyuarat jawatankuasa dan dua orang

anggota lain hendaklah membentuk suatu kuorum pada mana-mana mesyuarat
jawatankuasa.

(4) Tertakluk kepada subperenggan (5), pengerusi yang mempengerusikan

mesyuarat jawatankuasa dan tiap-tiap anggota yang hadir pada mesyuarat
jawatankuasa berhak kepada satu undi.

(5) Bagi mengelakkan keraguan, dalam semua mesyuarat jawatankuasa, undi

pengerusi yang mempengerusikan mesyuarat jawatankuasa hendaklah dikira
sebagai satu.

(6) Keputusan suatu jawatankuasa hendaklah dibuat melalui kelebihan undi

anggota yang hadir dan berhak untuk mengundi pada mesyuarat yang berkaitan.

(7) Tanpa mengambil kira subperenggan (6), jika berkenaan suatu persoalan

yang perlu ditentukan oleh jawatankuasa, terdapat jumlah undi yang sama banyak,
pengerusi yang mempengerusikan mesyuarat hendaklah mempunyai undi pemutus.

**Jawatankuasa boleh mengundang orang lain untuk menghadiri mesyuarat**

**4.** (1) Sesuatu jawatankuasa boleh mengundang mana-mana orang untuk
menghadiri mana-mana mesyuarat atau perbincangan jawatankuasa bagi maksud
menasihati jawatankuasa tentang apa-apa perkara yang dibincangkan, tetapi manamana orang yang diundang sedemikian tidak berhak untuk mengundi dalam
mesyuarat atau perbincangan itu.

(2) Mana-mana orang yang diundang untuk menghadiri mana-mana mesyuarat

atau perbincangan jawatankuasa di bawah subperenggan (1) boleh dibayar apa-apa
elaun dan perbelanjaan lain sebagaimana yang ditentukan oleh Majlis.

**Ketetapan tanpa mesyuarat**

**5. (1) Suatu ketetapan dianggap telah diluluskan dalam sesuatu mesyuarat**
jawatankuasa jika —

_(a)_ semua anggota jawatankuasa telah diberitahu mengenai ketetapan yang

dicadangkan itu, atau usaha yang munasabah telah diambil untuk
memberitahu semua anggota jawatankuasa mengenai ketetapan yang
dicadangkan itu; dan

_(b)_ tanpa bermesyuarat, semua anggota jawatankuasa menandakan

persetujuan dengan ketetapan itu mengikut kaedah yang ditentukan oleh
jawatankuasa itu di bawah subperenggan (2).

(2) Subperenggan (1) terpakai hanya jika jawatankuasa— (a)

memutuskan bahawa subperenggan itu terpakai; dan


-----

_Majlis Pembangunan Wilayah Ekonomi Pantai Timur   51_

_(b)_ memutuskan kaedah yang dengannya anggota jawatankuasa hendaklah

menandakan persetujuan mengenai ketetapan itu.

**Penzahiran kepentingan**

**6. (1) Mana-mana anggota jawatankuasa yang mempunyai atau memperoleh suatu**
kepentingan langsung atau tidak langsung dengan sendiri, menerusi seseorang
anggota keluarganya atau sekutunya berhubung dengan apa-apa perkara yang
dibincangkan atau dipertimbangkan oleh jawatankuasa hendaklah menzahirkan
kepada pengerusi yang mempengerusikan mesyuarat jawatankuasa, hakikat
kepentingannya dan jenis kepentingan itu.

(2) Penzahiran di bawah subperenggan (1) hendaklah direkodkan dalam

minit mesyuarat jawatankuasa yang dalamnya perkara itu dibincangkan dan,
selepas penzahiran itu, anggota itu —

_(a)_ tidak boleh hadir semasa mana-mana perbincangan atau pertimbangtelitian

jawatankuasa itu, atau semasa jawatankuasa itu membuat keputusan,
apabila perkara itu dibincangkan atau dipertimbangkan, atau diputuskan;
dan

_(b)_ tidak boleh dikira bagi maksud membentuk kuorum jawatankuasa apabila

perkara itu dibincangkan atau dipertimbangkan, atau diputuskan.

(3) Bagi maksud perenggan ini —

_(a)_ "anggota keluarganya", berhubung dengan seseorang anggota jawatankuasa

termasuk —

(i) suami atau isterinya;

(ii) ibu atau bapanya, termasuk ibu atau bapa suami atau

isterinya;

(iii) anaknya, termasuk anak angkat atau anak tirinya;

(iv) adik-beradiknya, termasuk adik-beradik suami atau isterinya; dan

(v) suami atau isteri anaknya atau adik-beradiknya; dan


_(b)_ "sekutu", berhubung dengan seseorang anggota jawatankuasa

ertinya—

(i) seseorang yang merupakan penama atau pekerja anggota itu;

(ii) firma yang dalamnya anggota itu atau mana-mana penamanya

merupakan seorang pekongsi;

(iii) pekongsi anggota itu;

(iv) pemegang amanah sesuatu amanah yang di bawahnya anggota itu

atau anggota keluarganya merupakan seorang benefisiari; atau


-----

52 _Rang Undang-Undang_

(v) mana-mana perbadanan mengikut pengertian Akta Syarikat 1965

_[Akta 125],_ yang baginya anggota itu atau mana-mana
penamanya atau anggota keluarganya merupakan seorang
pengarah atau mempunyai pemegangan syer yang substansial
dalam perbadanan itu.

**Mengambil bahagian secara langsung melalui talian video, dsb.**

**7.** Pengerusi boleh membenarkan, suatu mesyuarat melalui, atau seorang

anggota jawatankuasa untuk mengambil bahagian dalam mana-mana mesyuarat
jawatankuasa dengan menggunakan, video secara langsung, talian television
atau apa-apa kemudahan komunikasi atau multimedia yang sesuai.

**Minit**

**8.** (1) Sesuatu jawatankuasa hendaklah menyebabkan minit semua mesyuaratnya
disenggara dan disimpan dalam bentuk yang sepatutnya.

(2) Apa-apa minit yang dibuat mengenai mesyuarat jawatankuasa hendaklah,

jika ditandatangani dengan sewajarnya oleh pengerusi yang mempengerusikan
mesyuarat itu, boleh diterima sebagai keterangan dalam semua prosiding undangundang tanpa bukti selanjutnya.

(3) Tiap-tiap mesyuarat jawatankuasa yang berkenaan dengan penjalanannya

minit telah dibuat mengikut subperenggan (1) dan (2) hendaklah disifatkan telah
dipanggil dan diadakan dengan sewajarnya dan semua anggota pada mesyuarat itu
layak dengan sewajarnya untuk bertindak.

(4) Sesuatu jawatankuasa hendaklah menyebabkan salinan minit setiap

mesyuaratnya dikemukakan kepada Majlis dengan seberapa segera yang boleh
dilaksanakan.

**Kesahan perbuatan dan prosiding**

**9.** Tiada perbuatan atau peninggalan yang dilakukan atau prosiding yang diambil
oleh jawatankuasa di bawah Akta ini boleh dipersoalkan atas alasan bahawa—

_(a)_ ada apa-apa kekosongan dalam keanggotaan, atau ada apa-apa kecacatan

dalam penubuhan, jawatankuasa;

_(b)_ perlanggaran oleh mana-mana anggota jawatankuasa terhadap peruntukan

perenggan 6;

_(c)_ kehadiran atau penglibatan seorang anggota atau orang yang tidak

berhak untuk hadir atau melibatkan did; dan

_(d)_ ada apa-apa peninggalan, kecacatan atau ketidakteraturan yang tidak

menyentuh merit hal itu.


-----

_Majlis Pembangunan Wilayah Ekonomi Pantai Timur   53_

**Tatacara**

**10.** Tertakluk kepada Akta ini dan apa-apa arahan Majlis, suatu jawatankuasa

boleh mengawal selia tatacaranya sendiri.

**Jawatankuasa adalah tertakluk kepada arahan Majlis**

**11.** Suatu jawatankuasa adalah tertakluk kepada dan hendaklah bertindak

mengikut apa-apa arahan yang diberikan kepada jawatankuasa oleh Majlis.

**Elaun**

**12.** Boleh dibayar kepada anggota jawatankuasa apa-apa elaun atau perbelanjaan

lain sebagaimana yang ditentukan oleh Pengerusi Majlis.

**Anggota jawatankuasa hendaklah menumpukan masa kepada urusan**
**jawatankuasa**

**13.** Tiap-tiap anggota jawatankuasa hendaklah menumpukan masa kepada

urusan jawatankuasa sebagaimana yang perlu bagi menunaikan kewajipannya
dengan berkesan.

JADUAL KETIGA

[Seksyen 33]

1. Dana Pelancongan


2. _Bumiputera Commercial and Industrial Community (BCIC) dan Small and_

_Medium Enterprises (SME) Leverage Fund_

3. Dana Warisan dan Kraftangan

4. Dana Amanah Hartanah

5. Dana Kemiskinan

6.  Dana Biodiversiti dan Bioteknologi


-----

54 _Rang Undang-Undang_

HURAIAN

Rang Undang-Undang ini bertujuan untuk mewujudkan suatu pertubuhan
perbadanan yang dikenali sebagai "Majlis Pembangunan Wilayah Ekonomi Pantai
Timur" ("Majlis") yang akan dipertanggungkan dengan tanggungjawab bagi
menggalakkan dan merangsang pembangunan di dalam Wilayah Ekonomi Pantai
Timur, untuk mengadakan peruntukan bagi arah, dasar dan strategi yang
sewajarnya berhubung dengan pembangunan di dalam Wilayah Ekonomi Pantai
Timur, untuk mengadakan peruntukan bagi penyelarasan antara entiti Kerajaan
bagi memajukan perdagangan, pelaburan dan pembangunan di dalam Wilayah
Ekonomi Pantai Timur, dan untuk mengadakan peruntukan bagi perkara-perkara
yang berkaitan dengannya.

BAHAGIAN I

2. Bahagian I Rang Undang-Undang mengandungi perkara-perkara permulaan.

3. _Fasal 1 bertujuan mengadakan peruntukan bagi tajuk ringkas dan peruntukan_

permulaan kuat kuasa Akta yang dicadangkan. Dicadangkan bahawa Perdana
Menteri menetapkan satu tarikh bagi permulaan kuat kuasa Akta yang
dicadangkan.

4. _Fasal 2_ mengandungi takrif beberapa ungkapan yang digunakan dalam Akta

yang dicadangkan.

5. _Fasal 3_ bertujuan memberi jaminan kepada Kerajaan-Kerajaan Negeri di

dalam Wilayah Ekonomi Pantai Timur iaitu, Kelantan, Terengganu, Pahang dan
Johor dan entiti Kerajaan yang lain bahawa tiada apa-apa jua dalam Akta yang
dicadangkan boleh ditafsirkan sebagai mengurangkan atau mengehadkan hak,
kuasa, fungsi dan bidang kuasa mereka.

6. _Fasal 4_ bertujuan untuk mengisytiharkan kawasan yang termasuk di dalam

Wilayah Ekonomi Pantai Timur yang meliputi Negeri-Negeri Kelantan,
Terengganu, Pahang dan Daerah Mersing di dalam Negeri Johor.

BAHAGIAN II

7. Bahagian II mengandungi peruntukan yang berhubungan dengan Majlis

Pembangunan Wilayah Ekonomi Pantai Timur.

8. _Fasal 5_ mengandungi peruntukan yang berhubungan dengan penubuhan

Majlis.

9. _Fasal 6_ bertujuan untuk menyatakan objektif Majlis iaitu untuk merangsang

dan mempercepatkan pertumbuhan Wilayah Ekonomi Pantai Timur dalam cara
yang saksama dan mapan.

10. _Fasal_ 7 dan _8_ bertujuan untuk memperkatakan fungsi dan kuasa Majlis.

Fungsi dan kuasa tambahan Majlis diperuntukkan dalam fasal 9.


-----

_Majlis Pembangunan Wilayah Ekonomi Pantai Timur_ 55

11. _Fasal 10_ mengandungi peruntukan mengenai keanggotaan Majlis. _Subfasal_

_(3)_ memperuntukkan bahawa perkara-perkara yang dinyatakan dalam Jadual
Pertama terpakai bagi Majlis.

12. _Fasal 11_ bertujuan untuk memperkatakan pelantikan anggota silih ganti

anggota Majlis.

13. _Fasal 12 bertujuan,untuk membolehkan Majlis melantik jawatankuasa bagi_

membantu Majlis menunaikan kewajipannya. _Subfasal (5)_ memperuntukkan
bahawa perkara-perkara yang dinyatakan dalam Jadual Kedua terpakai bagi
jawatankuasa.

14. Majlis dibenarkan untuk mewakilkan fungsi dan kuasanya dalam fasal 13.

BAHAGIAN III

15. Bahagian III mengandungi peruntukan tentang Ketua Eksekutif dan pegawai

serta pekhidmat Majlis. _Fasal 14_ mengandungi peruntukan bagi perlantikan
seorang Ketua Eksekutif dan menyatakan tanggungjawabnya sementara/as«/ 75
adalah berhubung dengan mengambil bekerja pegawai dan pekhidmat Majlis.
_Fasal 16_ bertujuan untuk membolehkan Majlis memberi bantuan kewangan
kepada pegawai dan pekhidmatnya dan tanggungan mereka.

BAHAGIAN IV

16. Bahagian IV mengandungi peruntukan berhubung dengan Pelan Induk

Wilayah Ekonomi Pantai Timur.

17. _Fasal 17_ bertujuan mengadakan peruntukan bagi penyediaan draf Pelan

Induk Wilayah Ekonomi Pantai Timur yang mengandungi pernyataan bertulis yang
merumuskan cadangan bagi kerangka, wawasan, objektif dan strategi menyeluruh
bagi pembangunan fizikal, ekonomi dan sosial di dalam Wilayah Ekonomi Pantai
Timur. Cadangan sedemikian adalah berhubung dengan, antara lain, pembangunan
dan perluasan industri pelancongan, kemajuan dan perluasan industri minyak, gas
dan petrokimia, pembangunan sektor perindustrian, pembangunan modal insan
mengikut sektor atau mengikut industri, dan pembangunan sektor pertanian di
dalam Wilayah Ekonomi Pantai Timur.

18. Kehendak supaya Majlis merundingi Kerajaan-Kerajaan Negeri dalam

penyediaan draf Pelan Induk Wilayah Ekonomi Pantai Timur terkandung dalam
_fasal 18._

19. Kehendak supaya Majlis mengemukakan draf Pelan Induk Wilayah Ekonomi

Pantai Timur kepada Kerajaan-kerajaan Negeri untuk kelulusan terkandung da\nm
_fasal19._ Kerajaan-Kerajaan Negeri boleh menahan kelulusan mereka ke atas draf
Pelan Induk Wilayah Ekonomi Pantai Timur jika tatacara penggubalan Pelan Induk
Wilayah Ekonomi Pantai Timur tidak dipatuhi. Setelah Pelan Induk Wilayah
Ekonomi Pantai Timur diluluskan oleh semua Kerajaan


-----

56 _Rang Undang-Undang_

Negeri, Jawatankuasa Perancangan Negeri masing-masing dikehendaki supaya
memberi arahan kepada pihak berkuasa perancang tempatan di dalam Wilayah
Ekonomi Pantai Timur untuk memasukkan kandungan Pelan Induk Wilayah
Ekonomi Pantai Timur ke dalam draf perancangan tempatan sebagaimana yang
difikirkan oleh mereka berkaitan dan sesuai.

20. Dalam fasal 20, Majlis atau mana-mana Kerajaan Negeri di dalam Wilayah

Ekonomi Pantai Timur boleh mencadangkan kajian semula atau pengubahan
kepada Pelan Induk Wilayah Ekonomi Pantai Timur. Mana-mana Kerajaan Negeri
di dalam Wilayah Ekonomi Pantai Timur yang terjejas oleh kajian semula atau
pengubahan itu boleh bersesama mengkaji semula atau mengubah Pelan Induk
Wilayah Ekonomi Pantai Timur.

21. _Fasal 21_ bertujuan untuk mengenakan kewajipan ke atas tiap-tiap entiti

Kerajaan dan badan atau orang, sama ada tempatan atau asing, untuk mengambil
tahu tentang dan bertindak dengan cara yang selaras dengan kandungan Pelan
Induk Wilayah Ekonomi Pantai Timur dalam melaksanakan fungsi mereka, dsb., di
dalam Wilayah Ekonomi Pantai Timur.

22. Di bawah _fasal 22,_ Jawatankuasa Perancangan Negeri yang berkaitan boleh

atas permintaan Majlis menyiarkan dalam _Warta_ Kerajaan Negeri apa-apa
pembangunan atau mana-mana kawasan sebagai pembangunan strategik yang
ditetapkan atau kawasan pembangunan strategik yang ditetapkan yang mempunyai
impak ekonomi yang penting kepada Wilayah Ekonomi Pantai Timur. Mana-mana
orang atau entiti Kerajaan yang berhasrat untuk menjalankan pembangunan
strategik yang ditetapkan atau pembangunan dalam kawasan pembangunan
strategik yang ditetapkan adalah dikehendaki merujukkan cadangan pembangunan
itu kepada Majlis bagi mendapatkan arahannya sebelum menjalankan

pembangunan itu. Ini adalah untuk memastikan pematuhan atau keselarasan
cadangan pembangunan itu dengan Pelan Induk Wilayah Ekonomi Pantai Timur.

BAHAGIAN V


23. _Fasal 23 bertujuan untuk mempertanggungkan kepada Majlis tanggungjawab_

untuk memastikan bahawa fungsinya ditunaikan demi menjayakan dasar Negara
dan dasar Negeri-Negeri Kelantan, Terengganu, Pahang dan Johor berkaitan
dengan pembangunan. Dalam menjalankan fungsinya dan melaksanakan
tanggungjawabnya, Majlis hendaklah merundingi, dan menyelaraskan tindakannya
dengan, entiti Kerajaan yang lain yang mempunyai tanggungjawab terhadap
kawasan yang di dalamnya Majlis bercadang untuk melaksanakan tindakan.

24. _Fasal 24_ bertujuan untuk mempertanggungkan kepada entiti Kerajaan

tanggungjawab untuk bekerjasama dengan Majlis demi menjayakan dasar yang
diperkenalkan bagi Wilayah Ekonomi Pantai Timur.

BAHAGIAN VI

25.  Bahagian VI mengandungi peruntukan yang berhubungan dengan penyelarasan
antara entiti Kerajaan di dalam Wilayah Ekonomi Pantai Timur.


-----

_Majlis Pembangunan Wilayah Ekonomi Pantai Timur   57_

26. Bagi menyelaraskan pelaksanaan aktiviti yang dijalankan oleh entiti Kerajaan

di dalam Wilayah Ekonomi Pantai Timur, _fasal 25_ mengadakan peruntukan bagi
Majlis untuk bertindak sebagai ejen penyelaras utama atau ejen yang diberi kuasa
bagi pihak entiti-entiti Kerajaan yang berkaitan untuk menerima, memproses dan
menyegerakan kelulusan dan tindakan pentadbiran yang diperlukan berhubung
dengan permohonan lesen, permit dan kelulusan lain, yang dikehendaki bagi atau
berkaitan dengan perdagangan, pelaburan dan pembangunan di dalam Wilayah
Ekonomi Pantai Timur.

27. Di bawah _fasal 26,_ Majlis boleh membuat perjanjian atau perkiraan dengan

mana-mana entiti Kerajaan berkenaan dengan penjalanan fungsi dan kuasa masingmasing. Apa-apa perjanjian atau perkiraan sedemikian adalah tertakluk kepada
undang-undang yang mengawal fungsi dan kuasa entiti Kerajaan yang berkenaan.

28. Di bawah _fasal 27,_ Majlis sebagai ejen penyelaras utama boleh meminta

maklumat dan laporan daripada entiti Kerajaan dan mana-mana syarikat,
perbadanan, badan atau orang yang menjalankan pembangunan di dalam Wilayah
Ekonomi Pantai Timur.

29. _Fasal 28_ bertujuan untuk mengadakan peruntukan bagi penubuhan

Jawatankuasa Pelaksanaan dan Penyelarasan oleh Majlis.

BAHAGIAN VII

30. Bahagian VII mengandungi peruntukan kewangan.

31. _Fasal 29_ mengadakan peruntukan mengenai penubuhan Kumpulan Wang

Pembangunan Wilayah Ekonomi Pantai Timur ("Kumpulan Wang").

32. _Fasal 30_ menyatakan perbelanjaan yang boleh dipertanggungkan pada

Kumpulan Wang manakala kuasa untuk membenarkan had tertentu bagi
perbelanjaan daripada Kumpulan Wang diperuntukkan dalam fasal 31.

33<. Fasal 32 meletakkan kewajipan ke atas Majlis untuk memelihara Kumpulan
Wang.

34. _Fasal 33_ bertujuan untuk mengadakan peruntukan tentang penubuhan dana

khas yang hendaklah dibelanjakan bagi projek, skim dan pengusahaan yang
ditetapkan dalam Jadual Ketiga. Dana khas ini hendaklah disimpan secara
berasingan dan dipisahkan daripada Kumpulan Wang. Sementara itu fasal 34 pula
menghendaki Majlis untuk menubuhkan suatu kumpulan wang rizab dalam
Kumpulan Wang.

35. Peruntukan tentang akaun bank Majlis terkandung dalam fasal 35.

36. _Fasal 36 bertujuan untuk membolehkan Majlis mengenakan fi, kos dan apa-_

apa caj lain bagi perkhidmatan yang diberikan oleh Majlis sementara _fasal 37_
bertujuan untuk membolehkan Majlis meminjam wang dan memperdapat dana dan
dalam fasal 38 pula Majlis boleh melaburkan wang Majlis.


-----

58 _Rang Undang-Undang_

37. _Fasal 39 menghendaki Majlis untuk menyediakan suatu anggaran_

perbelanjaannya.


38. _Fasal 40 memperuntukkan tahun kewangan Majlis yang bermula pada 1_

Januari dan berakhir pada 31 Disember setiap tahun.

39. _Fasal 41 memperuntukkan bahawa Akta Badan Berkanun (Akaun dan_

Laporan Tahunan) 1980 terpakai bagi Majlis.

BAHAGIAN VIII

40. Bahagian VIII mengandungi peruntukan tentang kesalahan dan penalti.


41. _Fasal 42_ menjadikannya suatu kesalahan bagi anggota Majlis atau mana
mana jawatankuasa atau Jawatankuasa Pelaksanaan dan Penyelarasan yang tidak
menzahirkan kepentingannya dalam apa-apa perkara yang sedang ditimbang teliti
oleh Majlis atau jawatankuasa, atau Jawatankuasa Pelaksanaan dan Penyelarasan,
mengikut mana-mana yang berkenaan. Penalti bagi kesalahan ini ialah denda tidak
melebihi lima puluh ribu ringgit atau pemenjaraan tidak melebihi dua tahun atau
kedua-duanya.

42. Seseorang anggota Majlis, anggota Jawatankuasa Pelaksanaan dan

Penyelarasan, anggota mana-mana jawatankuasa atau orang yang diundang untuk
menghadiri mana-mana mesyuarat Majlis, Jawatankuasa Pelaksanaan dan
Penyelarasan atau mana-mana jawatankuasa, atau Ketua Eksekutif, pegawai atau
pekhidmat Majlis yang tidak mematuhi keperluan obligasi kerahsiaan melakukan
suatu kesalahan di bawah _fasal 43._ Penalti bagi kesalahan ini ialah denda tidak
melebihi lima puluh ribu ringgit atau pemenjaraan tidak melebihi dua tahun atau
kedua-duanya.

43. _Fasal 44_ bertujuan mengadakan peruntukan bagi kesalahan menzahirkan

atau memberikan maklumat palsu atau mengelirukan kepada Majlis. Penalti
bagi kesalahan ini ialah denda tidak melebihi lima puluh ribu ringgit bagi
seorang individu, seratus ribu ringgit bagi seorang individu yang profesionnya
dikawalselia bawah mana-mana undang-undang bertulis, dan dua ratus ribu
ringgit bagi suatu pertubuhan perbadanan.

44. _Fasal 45_ mewujudkan suatu kesalahan bagi pengubahsuaian tanpa kuasa

maklumat dalam jagaan Majlis, sama ada dalam bentuk elektronik atau selainnya.
Penalti bagi seorang individu ialah denda tidak melebihi seratus ribu ringgit,
tetapi jika perbuatan itu dilakukan dengan niat untuk mengakibatkan kerugian
dendanya tidak melebihi seratus lima puluh ribu ringgit. Penalti bagi seorang
individu yang profesionnya dikawal selia di bawah mana-mana undang-undang
bertulis ialah denda tidak melebihi seratus lima puluh ribu ringgit, tetapi jika
perbuatan itu dilakukan dengan niat untuk mengakibatkan kerugian dendanya
tidak melebihi dua ratus ribu ringgit. Penalti bagi suatu pertubuhan perbadanan
ialah denda tidak melebihi dua ratus ribu ringgit, tetapi jika perbuatan itu
dilakukan dengan niat untuk mengakibatkan kerugian dendanya tidak melebihi
dua ratus lima puluh ribu ringgit.


-----

_Majlis Pembangunan Wilayah Ekonomi Pantai Timur   59_

45. _Fasal 46_ menyatakan bahawa jika suatu pertubuhan perbadanan melakukan
kesalahan, mana-mana orang yang pada masa kesalahan itu dilakukan ialah
pengarah, pengurus, setiausaha atau pegawai lain yang seumpamanya bagi
pertubuhan perbadanan itu hendaklah dianggap melakukan kesalahan itu
melainkan jika dia membuktikan bahawa kesalahan itu dilakukan tanpa
pengetahuan, kebenaran atau tanpa dia membiarkannya dan dia telah mengambil
semua langkah yang wajar untuk mencegah pelakuan kesalahan itu, dan jika manamana orang boleh dikenakan apa-apa hukuman atau penalti di bawah Akta yang
dicadangkan ini, dia juga boleh dikenakan hukuman atau penalti yang sama jika
kesalahan itu dilakukan oleh pekerjanya.

BAHAGIAN IX

46. Bahagian IX mengandungi peruntukan am.

47. _Fasal 47_ menghendaki Majlis untuk memberikan penyata, laporan, akaun

dan maklumat kepada Perdana Menteri, dan mana-mana pihak berkuasa awam atas
arahan Perdana Menteri.

48. _Fasal 48 bertujuan untuk membolehkan Majlis menubuhkan syarikat._

49. _Fasal 49 bertujuan untuk memberi Majlis kuasa untuk mengambil khidmat,_

melantik dan membayar ejen, kontraktor dan penasihat teknikal, termasuk peguam
bela dan peguam cara, dan jurubank.

50. _Fasal 50_ memberikan perlindungan kepada Pengerusi Majlis, Majlis dan

anggotanya, Jawatankuasa Pelaksanaan dan Penyelarasan dan anggotanya, sesuatu
jawatankuasa dan anggotanya, Ketua Eksekutif, pegawai dan pekhidmat Majlis dan
mana-mana orang lain yang menjalankan mana-mana kuasa di bawah Akta yang
dicadangkan ini daripada tindakan, guaman atau pendakwaan jika perbuatan itu
dibuat dengan suci hati.

51. _Fasal 51 mengadakan peruntukan bagi pemakaian Akta Perlindungan Pihak_

Berkuasa Awam 1948 bagi Majlis dan anggotanya, Jawatankuasa Pelaksanaan dan
Penyelarasan dan anggotanya, sesuatu jawatankuasa dan anggotanya, Ketua
Eksekutif, pegawai dan pekhidmat Majlis dan mana-mana orang lain yang
menjalankan apa-apa kuasa di bawah Akta yang dicadangkan ini.

52. Anggota Majlis, anggota Jawatankuasa Pelaksanaan dan Penyelarasan atau

suatu jawatankuasa, Ketua Eksekutif, pegawai dan pekhidmat Majlis dan orang
lain yang menjalankan apa-apa kuasa di bawah Akta yang dicadangkan ini
hendaklah disifatkan sebagai pekhidmat awam bagi maksud Kanun Keseksaan di
bawah fasal 52.

53. Majlis diberi kuasa untuk membuat peraturan-peraturan dalam fasal 53.

54. _Fasal 54_ bertujuan untuk mengesahkan semua perkara yang dibuat dalam

menjangkakan yang Akta yang dicadangkan ini akan diperbuat.

55.  Fasal 55 memperkatakan peruntukan kecualian.


-----

60 _Rang Undang-Undang_

_IMPL1KAS1 KEWANCAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2618]


-----

