---
Year: 2007
Bill: D.R.07/2007 - Rang Undang-Undang Antipemerdagangan Orang 2007 (Lulus)
Title: D.R.07/2007 - Rang Undang-Undang Antipemerdagangan Orang 2007 (Lulus)
Download URL: https://www.parlimen.gov.my/files/billindex/pdf/2007/DR%20072007.pdf
URL: https://www.parlimen.gov.my/files/billindex/pdf/2007/DR%20072007.pdf
---
---
Reading:
D.R.07/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 7/2007

RANG UNDANG-UNDANG

ANTIPEMERDAGANGAN ORANG 2007

SUSUNAN FASAL

BAHAGIAN I


PERMULAAN

Fasal

1. Tajuk ringkas dan permulaan kuat kuasa

2. Tafsiran

3. Ruang lingkup pemakaian

4. Peluasan Akta kepada kesalahan luar wilayah

5. Undang-undang yang terpakai

BAHAGIAN II

MAJLIS BAGI ANTIPEMERDAGANGAN ORANG

6. Majlis bagi Antipemerdagangan Orang

7. Fungsi dan kuasa Majlis

8. Kuasa Menteri untuk memberikan arahan

9. Mesyuarat Majlis

10. Penubuhan Jawatankuasa

11. Setiausaha Majlis dan pegawai-pegawai lain

BAHAGIAN III

KESALAHAN PEMERDAGANGAN ORANG, KEKEBALAN, DSB.

12. Kesalahan pemerdagangan orang

13. Kesalahan pemerdagangan orang dengan cara ancaman, kekerasan,
dsb.

14. Kesalahan pemerdagangan kanak-kanak


-----

_Rang Undang-Undang_

Fasal

15. Kesalahan mendapatkan keuntungan daripada eksploitasi orang yang
diperdagangkan

16. Kerelaan orang yang diperdagangkan tidak relevan

17. Kelakuan seksual lampau tidak relevan

18. Dokumen perjalanan atau pengenalan diri fraud

19. Merekrut orang

20. Menyediakan kemudahan bagi membantu pemerdagangan orang

21. Menyediakan perkhidmatan bagi maksud pemerdagangan orang

22. Melindungi orang

23. Obligasi pemunya, operator atau nakhoda pengangkut

24. Peninggalan sengaja untuk memberi maklumat

25. Kekebalan daripada pendakwaan jenayah

26. Perlindungan pemberi maklumat

BAHAGIAN IV

PENGUATKUASAAN

27. Pegawai penguat kuasa

28. Kuasa penyiasatan

29. Kuasa penangkapan

30. Penggeledahan dan penyitaan dengan waran

31. Penggeledahan dan penyitaan tanpa waran

32. Capaian kepada data berkomputer

33. Senarai benda yang disita

34. Kuasa untuk memeriksa orang

35. Kebolehterimaan pernyataan

36. Pelucuthakan pengangkut, harta alih, dsb.

37. Kos memegang pengangkut, harta alih, dsb., yang disita

38. Tiada kos atau ganti rugi yang berbangkit daripada kemasukan,
penggeledahan atau penyitaan boleh didapatkan

39. Halangan

40. Pemberian maklumat

41. Pemulaan pendakwaan


-----

_Antipemerdagangan Orang_

BAHAGIAN V


JAGAAN DAN PERLINDUNGAN ORANG YANG

DIPERDAGANGKAN

Fasal

42. Tempat perlindungan

43. Pelantikan Pegawai Pelindung

44. Mengambil orang ke dalam jagaan sementara

45. Orang dalam jagaan sementara yang memerlukan pemeriksaan atau
rawatan perubatan

46. Pemeriksaan dan rawatan perubatan

47. Kebenaran untuk dimasukkan ke hospital

48. Kawalan ke atas orang yang dimasukkan ke hospital

49. Langkah yang perlu diambil selepas pemeriksaan atau rawatan
perubatan

50. Tiada liabiliti ditanggung kerana memberikan kebenaran

51. Penyiasatan, siasatan dan Perintah Perlindungan

52. Perakaman keterangan orang yang diperdagangkan

53. Permohonan oleh ibu atau bapa, penjaga atau saudara

54. Pelepasan orang yang diperdagangkan

55. Orang yang diperdagangkan yang melarikan diri atau dipindahkan dari
tempat perlindungan

56. Kesalahan memindahkan atau membantu orang yang diperdagangkan
melarikan diri dari tempat perlindungan

57. Kuasa Menteri untuk memindahkan orang yang diperdagangkan dari satu
tempat perlindungan ke tempat perlindungan yang lain

BAHAGIAN VI

PELBAGAI

58. Sekatan ke atas laporan dan penyiaran media

59. Keterangan agent provocateur boleh diterima

60. Kebolehterimaan keterangan dokumentar

61. Kebolehterimaan terjemahan dokumen

62. Tanggung rugi

63. Penalti am

64. Kesalahan oleh pertubuhan perbadanan


-----

_Rang Undang-Undang_

Fasal

65. Kesalahan oleh pekerja atau ejen

66. Peraturan-peraturan

67. Pencegahan anomali


-----

RANG UNDANG-UNDANG

_be r n a m a_

Suatu Akta untuk mengadakan peruntukan bagi kesalahan
pemerdagangan orang, perlindungan dan bantuan orang yang
diperdagangkan, penubuhan Majlis bagi Antipemerdagangan Orang,
dan perkara-perkara yang berkaitan dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Antipemerdagangan
Orang 2007.

(2) Akta ini mula berkuat kuasa pada tarikh yang ditetapkan oleh

Menteri melalui pemberitahuan dalam _Warta,_ dan Menteri boleh
menetapkan tarikh yang berlainan bagi mula berkuat kuasanya
peruntukan yang berlainan Akta ini.

**Tafsiran**

**2.** Dalam Akta ini, melainkan jika konteksnya menghendaki
makna yang lain —

"Akta ini" termasuklah apa-apa perundangan subsidiari yang

dibuat di bawah Akta ini;

"ditetapkan" ertinya ditetapkan oleh Menteri melalui peraturan
peraturan;


-----

_Rang Undang-Undang_

"dokumen perjalanan atau pengenalan diri fraud" ertinya sesuatu

dokumen perjalanan atau pengenalan diri yang —

_(a)_ telah dibuat, atau diubah dalam bentuk yang material, oleh

seseorang selain orang atau agensi yang diberi kuasa
yang sah untuk membuat atau mengeluarkan dokumen
perjalanan atau pengenalan diri bagi pihak sesebuah
negara;

_(b)_ telah dikeluarkan atau telah diperoleh melalui salah

nyataan, rasuah atau dures atau dalam apa-apa cara lain
yang menyalahi undang-undang; atau

_(c)_ sedang digunakan dengan salah oleh seseorang selain

pemegang yang sah;

"eksploitasi" termasuklah segala bentuk eksploitasi seks, kerja

atau perkhidmatan paksa, perhambaan atau amalan yang menyerupai
perhambaan, pengabdian, apa-apa aktiviti yang menyalahi undangundang atau pemindahan organ manusia;

"kanak-kanak" ertinya seseorang yang di bawah umur lapan

belas tahun;

"Mahkamah" ertinya Mahkamah Sesyen;

"Majlis" ertinya Majlis bagi Antipemerdagangan Orang yang

ditubuhkan di bawah seksyen 6;

"Menteri" ertinya Menteri yang dipertanggungkan dengan

tanggungjawab bagi keselamatan dalam negeri;

"negara penerima" ertinya mana-mana negara yang ke dalamnya

orang yang diperdagangkan dibawa sebagai sebahagian daripada
perbuatan pemerdagangan orang;

"orang yang diperdagangkan" ertinya mana-mana orang yang

menjadi mangsa atau objek perbuatan pemerdagangan orang;

"paksaan" ertinya—

_(a)_ ancaman kecederaan berat kepada atau sekatan fizikal

terhadap mana-mana orang;

_(b)_ apa-apa skim, rancangan, atau corak yang diniatkan untuk

menyebabkan seseorang untuk mempercayai bahawa


-----

_Antipemerdagangan Orang_

kegagalan untuk menjalankan sesuatu perbuatan akan
mengakibatkan kecederaan berat kepada atau sekatan
fizikal terhadap mana-mana orang; atau

_(c) penyalahgunaan atau ancaman penyalahgunaan proses_

undang-undang;

"pegawai Agensi Penguatkuasaan Maritim Malaysia" mempunyai

erti yang sama yang diberikan kepadanya oleh Akta Agensi
Penguatkuasaan Maritim Malaysia 2004 [Akta 633];

"pegawai imigresen" mempunyai erti yang sama yang diberikan

kepadanya oleh Akta Imigresen 1959/63 [Akta 155];

"Pegawai kastam" mempunyai erti yang sama yang diberikan

kepadanya oleh Akta Kastam 1967 [Akta 235];

"Pegawai Kebajikan Masyarakat" ertinya mana-mana

Pegawai Kebajikan Masyarakat kementerian atau jabatan yang
bertanggungjawab bagi perkhidmatan kebajikan dan termasuklah
mana-mana Pembantu Pegawai Kebajikan Masyarakat;

"Pegawai Pelindung" ertinya mana-mana pegawai yang dilantik

di bawah seksyen 43;

"pegawai penguat kuasa" ertinya mana-mana pegawai yang

dinyatakan dalam seksyen 27;

"pegawai perubatan" ertinya pengamal perubatan berdaftar

dalam perkhidmatan Kerajaan dan termasuklah seseorang pengamal
perubatan berdaftar di mana-mana hospital pelatih perubatan
sesuatu Universiti;

"pemastautin tetap" mempunyai erti yang sama yang diberikan

kepadanya oleh Akta Mahkamah Kehakiman 1964 [Akta 91];

"pemerdagangan orang" atau "memperdagangkan orang" ertinya

perekrutan, pengangkutan, pemindahan, pelindungan, penyediaan
atau penerimaan seseorang bagi maksud eksploitasi;

"pengangkut" ertinya mana-mana kenderaan, vesel, kapal, kapal

udara, atau apa-apa cara pengangkutan lain sama ada melalui
udara, laut atau darat;


-----

_Rang Undang-Undang_

"Perintah Perlindungan" ertinya suatu perintah yang dibuat oleh

Majistret bagi jagaan dan perlindungan orang yang diperdagangkan
di bawah perenggan 51(3)(a);

"premis" ertinya rumah, bangunan, kilang, tanah, tenemen,

isemen mana-mana pemegangan, sama ada terbuka atau tertutup,
sama ada dibina di dalamnya atau tidak, sama ada awam atau
persendirian, dan sama ada disenggarakan atau tidak di bawah
pihak berkuasa berkanun dan termasuklah mana-mana kontena.

**Ruang lingkup pemakaian**

3. Kesalahan di bawah Akta ini terpakai, tidak kira sama ada
perbuatan memulakan kesalahan itu berlaku di dalam atau di luar
Malaysia, dalam hal keadaan yang berikut—

_(a)_ jika Malaysia adalah negara penerima atau eksploitasi

berlaku di dalam Malaysia; atau

_(b)_ jika negara penerima adalah negara asing tetapi

pemerdagangan orang bermula di dalam Malaysia atau
transit di Malaysia.

**Peluasan Akta kepada kesalahan luar wilayah**

**4.** Apa-apa kesalahan di bawah Akta ini yang dilakukan—

_(a)_ di laut lepas dalam mana-mana kapal atau dalam mana
mana kapal udara yang didaftarkan di Malaysia;

_(b)_ oleh mana-mana warganegara atau pemastautin tetap

Malaysia di laut lepas dalam mana-mana kapal atau
dalam mana-mana kapal udara; atau

_(c)_ oleh seseorang warganegara atau seseorang pemastautin

tetap di mana-mana tempat di luar kawasan dan melewati
Malaysia,

boleh diuruskan seolah-olah telah dilakukan di mana-mana tempat
di dalam Malaysia.

**Undang-undang yang terpakai**

**5. (1) Peruntukan Akta ini hendaklah menjadi tambahan kepada,**
dan tidak mengurangkan, peruntukan mana-mana undang-undang
bertulis lain yang berhubungan dengan pemerdagangan orang.


-----

_Antipemerdagangan Orang_

(2) Sekiranya terdapat apa-apa percanggahan atau ketidakselarasan

antara peruntukan Akta ini dengan peruntukan mana-mana undangundang bertulis lain, peruntukan Akta ini hendaklah terpakai
dan peruntukan mana-mana undang-undang bertulis lain yang
bercanggah atau tidak selaras itu hendaklah, setakat percanggahan
atau ketidakselarasan itu, disifatkan digantikan.

BAHAGIAN II

MAJLIS BAGI ANTIPEMERDAGANGAN ORANG

**Majlis bagi Antipemerdagangan Orang**

**6.** (1) Suatu badan yang dikenali sebagai Majlis bagi
Antipemerdagangan Orang hendaklah ditubuhkan bagi maksud
Akta ini.

(2) Majlis hendaklah terdiri daripada anggota yang berikut—

_(a)_ Ketua Setiausaha Kementerian yang bertanggungjawab

bagi keselamatan dalam negeri, yang hendaklah menjadi
Pengerusi;

_(b)_ Ketua Setiausaha Kementerian yang bertanggungjawab

bagi hal ehwal luar negeri, atau wakilnya;


_(c)_ Ketua Setiausaha Kementerian yang bertanggungjawab

bagi hal ehwal dalam negeri, atau wakilnya;

_(d)_ Ketua Setiausaha Kementerian yang bertanggungjawab

bagi pembangunan wanita, keluarga dan masyarakat,
atau wakilnya;

_(e)_ Ketua Setiausaha Kementerian yang bertanggungjawab

bagi sumber manusia, atau wakilnya;

_(f)_ Ketua Setiausaha Kementerian yang bertanggungjawab

bagi pengangkutan, atau wakilnya;

_(g)_ Ketua Setiausaha Kementerian yang bertanggungjawab

bagi penerangan, atau wakilnya;

_(h) Peguam Negara Malaysia, atau wakilnya;_


-----

_Rang Undang-Undang_

_(i)_ Ketua Polis Negara, atau wakilnya;

_(j)_ Ketua Pengarah Imigresen, atau wakilnya;

_(k)_ Ketua Pengarah Kastam, atau wakilnya;


_(l) Ketua Pengarah Penguatkuasaan Maritim Malaysia, atau_

wakilnya;

_(m) seorang wakil Kementerian yang bertanggungjawab bagi_

keselamatan dalam negeri; dan

_(n)_ tidak lebih daripada tiga orang daripada pertubuhan

bukan kerajaan atau organisasi lain yang berkaitan yang
mempunyai pengalaman, pengetahuan dan kepakaran yang
sesuai dalam masalah dan tentang isu yang berhubungan
dengan pemerdagangan orang termasuk perlindungan dan
bantuan orang yang diperdagangkan, yang dilantik oleh
Menteri.

(3) Setiap anggota Majlis yang dilantik di bawah perenggan

_(2)(n) hendaklah, melainkan jika dia meletakkan jawatan terlebih_
dahulu, memegang jawatan selama suatu tempoh yang tidak
melebihi dua tahun dan layak untuk dilantik semula.

(4) Mana-mana anggota Majlis yang dilantik di bawah perenggan

_(2)(n) boleh, pada bila-bila masa meletakkan jawatannya, dengan_
memberi notis secara bertulis kepada Menteri.

(5) Anggota Majlis yang dinyatakan di bawah subseksyen (2)

boleh dibayar apa-apa elaun sebagaimana yang ditentukan oleh
Menteri.

**Fungsi dan kuasa Majlis**

**7.** (1) Majlis hendaklah menjalankan fungsi menyelaraskan
pelaksanaan Akta ini, merumuskan dasar dan program bagi
mencegah dan menghapus pemerdagangan orang termasuklah
program dalam memberikan bantuan kepada orang yang
diperdagangkan, merumuskan program perlindungan bagi orang
yang diperdagangkan dan memulakan program pendidikan untuk
meningkatkan kesedaran awam tentang sebab dan akibat perbuatan
pemerdagangan orang.


-----

# Antipemerdagangan Orang
 (2) Tanpa rnenjejaskan keluasan makna subseksyen (1), adalah
 menjadi tanggungjawab Majlis untuk—
 (a) merumus dan menyelia pelaksanaan pelan tindakan
 kebangsaan mengenai pencegahan dan penghapusan pemerdagangan  orang  termasuklah bantuan  dan perlindungan orang yang diperdagangkan;
 (b) membuat syor kepada Menteri tentang segala aspek
 pencegahan dan penghapusan pemerdagangan orang;
 (c) mengawasi corak imigrasi dan emigrasi di Malaysia bagi
 bukti pemerdagangan dan mendapatkan respons segera agensi atau badan kerajaan yang berkaitan, dan pertubuhan bukan kerajaan tentang masalah pemerdagangan orang yang dibawa kepada perhatian mereka;
 (d) menyelaraskan perumusan dasar dan mengawasi
 pelaksanaannya ke atas isu-isu pemerdagangan orang yang berkaitan dengan agensi atau badan kerajaan dan pertubuhan bukan kerajaan yang berkaitan;
 (e) merumuskan dan menyelaraskan langkah-langkah untuk
 memberitahu dan mendidik orang awam, termasuk orang- orang yang berkemungkinan diperdagangkan, tentang sebab dan akibat pemerdagangan orang;
 (f) bekerjasama dan menyelaras dengan badan antarabangsa
 dan badan atau jawatankuasa serantau lain yang serupa berhubung dengan masalah dan isu pemerdagangan orang termasuk bantuan dan perlindungan orang yang diperdagangkan;
 (g) menasihati kerajaan mengenai isu pemerdagangan orang
 termasuk perkembangan di peringkat antarabangsa terhadap perbuatan pemerdagangan orang;
 (h) mengumpul dan mengumpul semak data dan maklumat,
 dan memberi kuasa bagi penyelidikan, berhubung dengan pencegahan dan penghapusan pemerdagangan orang;
 (i) melaksanakan apa-apa fungsi lain sebagaimana yang
 diarahkan oleh Menteri bagi pelaksanaan Akta ini dengan sewajarnya.


-----

_Rang Undang-Undang_

(3) Majlis hendaklah mempunyai segala kuasa sebagaimana

yang perlu bagi, atau berkaitan, atau yang bersampingan dengan,
pelaksanaan fungsinya di bawah Akta ini.

**Kuasa Menteri untuk memberikan arahan**

**8.** Menteri boleh, dari semasa ke semasa, memberikan Majlis arahan
yang tidak berlawanan dengan Akta ini mengenai pelaksanaan
fungsi dan kuasa Majlis dan Majlis hendaklah melaksanakan
arahan itu.

**Mesyuarat Majlis**

9. (1) Majlis hendaklah bermesyuarat dengan seberapa kerap
yang perlu bagi pelaksanaan fungsinya pada masa dan di tempat
sebagaimana yang ditentukan oleh Pengerusi.

(2) Tujuh orang anggota, termasuk Pengerusi, hendaklah

membentuk kuorum suatu mesyuarat Majlis.

(3) Pengerusi hendaklah mempengerusikan semua mesyuarat

Majlis.

(4) Jika Pengerusi tidak berupaya atas apa jua sebab untuk

mempengerusikan mana-mana mesyuarat Majlis, mesyuarat itu
hendaklah dipengerusikan oleh seorang anggota yang dipilih
daripada kalangan anggota yang hadir.

(5) Majlis boleh mengundang mana-mana orang untuk menghadiri

mana-mana mesyuarat atau pertimbangtelitian Majlis bagi maksud
menasihatinya tentang apa-apa perkara yang dibincangkan, tetapi
orang itu tidak berhak untuk mengundi pada mesyuarat itu.

(6) Dalam mana-mana mesyuarat Majlis, Pengerusi hendaklah

mempunyai suatu undi biasa dan hendaklah, sekiranya terdapat
bilangan undi yang sama banyak, mempunyai undi pemutus.

(7) Mana-mana orang yang diundang di bawah subseksyen (5)

boleh dibayar apa-apa elaun sebagaimana yang ditentukan oleh
Menteri.


-----

_Antipemerdagangan Orang_

(8) Tertakluk kepada peruntukan Akta ini, Majlis boleh membuat

kaedah untuk mengawal selia mesyuarat dan prosidingnya.

**Penubuhan Jawatankuasa**

**10.** (1) Majlis boleh menubuhkan jawatankuasa yang difikirkannya
perlu atau suai manfaat untuk membantunya melaksanakan fungsinya
dan menjalankan kuasanya di bawah Akta ini.

(2) Suatu  jawatankuasa  yang  ditubuhkan  di  bawah

subseksyen(l)—

_(a)_ hendaklah dipengerusikan oleh mana-mana anggota Majlis

yang dinyatakan di bawah perenggan 6(2)(b) hingga (m);

_(b)_ hendaklah mematuhi dan bertindak mengikut apa-apa

arahan yang diberikan kepadanya oleh Majlis; dan

_(c)_ boleh menetapkan tatacaranya sendiri.

(3) Anggota jawatankuasa yang ditubuhkan di bawah subseksyen

(1) boleh dilantik daripada kalangan anggota Majlis atau mana-mana
orang lain sebagaimana yang difikirkan patut oleh Majlis.

(4) Kecuali bagi anggota Jawatankuasa yang dilantik daripada

kalangan anggota Majlis, mana-mana orang lain yang dilantik
sebagai anggota Jawatankuasa boleh dibayar apa-apa elaun
sebagaimana yang ditentukan oleh Menteri.

(5) Anggota sesuatu jawatankuasa hendaklah memegangjawatan

selama apa-apa tempoh sebagaimana yang dinyatakan dalam surat
pelantikannya dan layak untuk dilantik semula.

(6) Majlis boleh membatalkan pelantikan mana-mana anggota

sesuatu jawatankuasa tanpa memberi apa-apa sebab bagi pembatalan
itu.

(7) Anggota sesuatu jawatankuasa boleh, pada bila-bila masa,

meletakkan jawatan dengan memberikan notis secara bertulis
kepada pengerusi jawatankuasa itu.


(8) Majlis boleh, pada bila-bila masa, memberhentikan atau

mengubah keanggotaan sesuatu jawatankuasa.

(9) Suatu jawatankuasa hendaklah mengadakan mesyuaratnya

pada masa dan di tempat sebagaimana yang ditentukan oleh
pengerusi jawatankuasa.


-----

_Rang Undang-Undang_

(10) Suatu jawatankuasa boleh mengundang mana-mana orang

untuk menghadiri mesyuarat jawatankuasa bagi maksud menasihatinya
tentang apa-apa perkara yang dibincangkan tetapi orang itu tidak
berhak untuk mengundi pada mesyuarat tersebut.

(11) Mana-mana orang yang diundang di bawah subseksyen (10)

boleh dibayar apa-apa elaun sebagaimana yang ditentukan oleh
Menteri.

**Setiausaha Majlis dan pegawai-pegawai lain**

**11.** Menteri hendaklah melantik seorang pegawai awam sebagai
Setiausaha Majlis dan pegawai awam lain sebagaimana yang perlu
untuk membantu Majlis.

BAHAGIAN III

KESALAHAN PEMERDAGANGAN ORANG, KEKEBALAN, DSB.

**Kesalahan pemerdagangan orang**

**12.** Mana-mana orang, yang memperdagangkan orang yang
bukan merupakan seorang kanak-kanak, bagi maksud eksploitasi,
melakukan suatu kesalahan dan hendaklah, apabila disabitkan,
dihukum dengan pemenjaraan selama tempoh tidak melebihi lima
belas tahun, dan boleh juga didenda.

**Kesalahan pemerdagangan orang dengan cara** ancaman,
**kekerasan, dsb.**

**13.** Mana-mana orang, yang memperdagangkan orang yang bukan
merupakan seorang kanak-kanak, bagi maksud eksploitasi, dengan
satu atau lebih cara yang berikut:

_(a)_ ancaman;

_(b)_ penggunaan kekerasan atau bentuk paksaan yang lain;

_(c)_ pemelarian;

_(d)_ fraud;

_(e)_ perdayaan;

_(f)_ penyalahgunaan kuasa;

_(g)_ penyalahgunaan kedudukan orang yang mudah terdedah

kepada bahaya perbuatan. pemerdagangan orang; atau


-----

_Antipemerdagangan Orang_

_(h)_ pemberian atau penerimaan bayaran atau faedah bagi

memperoleh kerelaan seseorang yang mempunyai kawalan
ke atas orang yang diperdagangkan,

melakukan suatu kesalahan dan hendaklah, apabila disabitkan,
dihukum dengan pemenjaraan selama tempoh tidak kurang daripada
tiga tahun tetapi tidak melebihi dua puluh tahun, dan boleh juga
didenda.

**Kesalahan pemerdagangan kanak-kanak**

**14.** Mana-mana orang, yang memperdagangkan orang yang
merupakan seorang kanak-kanak, bagi maksud eksploitasi,
melakukan suatu kesalahan dan hendaklah, apabila disabitkan,
dihukum dengan pemenjaraan selama tempoh tidak kurang daripada
tiga tahun tetapi tidak melebihi dua puluh tahun, dan boleh juga
didenda.

**Kesalahan mendapatkan keuntungan daripada eksploitasi**
**orang yang diperdagangkan**

**15.** Mana-mana orang yang mendapatkan keuntungan daripada
eksploitasi orang yang diperdagangkan melakukan suatu kesalahan
dan hendaklah, apabila disabitkan, dihukum dengan pemenjaraan
selama tempoh tidak melebihi lima belas tahun, dan boleh juga
didenda tidak kurang daripada lima puluh ribu ringgit tetapi tidak
melebihi lima ratus ribu ringgit.

**Kerelaan orang yang diperdagangkan tidak relevan**

**16.** Dalam sesuatu pendakwaan bagi kesalahan di bawah seksyen
12, 13 atau 14, tidaklah menjadi suatu pembelaan bahawa orang
yang diperdagangkan itu merelakan perbuatan pemerdagangan
orang.

**Kelakuan seksual- lampau tidak relevan**

**17.** Kelakuan seksual lampau orang yang diperdagangkan adalah
tidak relevan dan tidak boleh diterima bagi maksud membuktikan
bahawa orang yang diperdagangkan itu terlibat dengan kelakuan
seksual lain atau untuk membuktikan kecenderungan seksual orang
yang diperdagangkan itu.


-----

_Rang Undang-Undang_

**Dokumen perjalanan atau pengenalan diri fraud**

**18.** Mana-mana orang yang membuat, memperoleh, memberi,
menjual atau memiliki suatu dokumen perjalanan atau pengenalan
diri fraud bagi maksud memudahkan suatu perbuatan pemerdagangan
orang melakukan suatu kesalahan dan hendaklah, apabila disabitkan,
dihukum dengan pemenjaraan selama tempoh tidak melebihi
sepuluh tahun, dan boleh juga didenda tidak kurang daripada lima
puluh ribu ringgit tetapi tidak melebihi lima ratus ribu ringgit.

**Merekrut orang**

**19.** Mana-mana orang yang dengan diketahuinya merekrut, atau
bersetuju untuk merekrut, orang lain untuk menyertai pelakuan
suatu perbuatan pemerdagangan orang melakukan suatu kesalahan
dan hendaklah, apabila disabitkan, dihukum dengan pemenjaraan
selama tempoh tidak melebihi sepuluh tahun, dan boleh juga
didenda.

**Menyediakan kemudahan bagi membantu pemerdagangan**
**orang**

**20.** Mana-mana orang yang merupakan—

_(a)_ pemunya, penghuni, penerima pajak atau orang yang

bertanggungjawab ke atas mana-mana premis, bilik
atau tempat, dengan diketahuinya membenarkan suatu
mesyuarat diadakan di premis, bilik atau tempat itu;
atau


_(b)_ pemunya, penerima pajak atau orang yang bertanggungjawab

ke atas apa-apa kelengkapan atau kemudahan yang
membolehkan perakaman, persidangan atau mesyuarat
melalui teknologi, dengan diketahuinya membenarkan
kelengkapan atau kemudahan itu digunakan,

bagi maksud melakukan apa-apa kesalahan di bawah Akta ini,
melakukan suatu kesalahan dan hendaklah, apabila disabitkan,
dihukum dengan pemenjaraan selama tempoh tidak melebihi
sepuluh tahun, dan boleh juga didenda.


-----

_Antipemerdagangan Orang_

**Menyediakan perkhidmatan bagi maksud pemerdagangan**
**orang**

**21.** (1) Mana-mana orang yang, secara langsung atau tidak
langsung, menyediakan atau mengadakan perkhidmatan atau
kemudahan kewangan —

_(a)_ dengan niat bahawa perkhidmatan atau kemudahan itu akan

digunakan, atau mengetahui atau mempunyai alasan yang
munasabah untuk mempercayai bahawa perkhidmatan atau
kemudahan itu akan digunakan, secara keseluruhan atau
sebahagian, bagi maksud melakukan atau memudahkan
pelakuan suatu perbuatan pemerdagangan orang, atau
bagi maksud memanfaatkan mana-mana orang yang
melakukan atau memudahkan pelakuan suatu perbuatan
pemerdagangan orang; atau

_(b)_ mengetahui atau mempunyai alasan yang munasabah untuk

mempercayai bahawa, secara keseluruhan atau sebahagian,
perkhidmatan atau kemudahan itu akan digunakan oleh
atau akan memanfaatkan mana-mana orang yang terlibat
dalam suatu perbuatan pemerdagangan orang,

melakukan suatu kesalahan dan hendaklah, apabila disabitkan,
dihukum dengan pemenjaraan selama tempoh tidak melebihi
sepuluh tahun, dan boleh juga didenda.

(2) Bagi maksud subseksyen (1), "perkhidmatan atau kemudahan

kewangan" termasuklah perkhidmatan atau kemudahan yang
ditawarkan oleh peguam atau akauntan yang bertindak sebagai
penama atau ejen kepada klien mereka.

**Melindungi orang**

**22.** (1) Mana-mana orang yang —

_(a)_ melindungi seseorang; atau

_(b)_ menghalang, menggalang atau mengganggu penangkapan

seseorang,

dengan mengetahui atau mempunyai sebab yang munasabah untuk
mempercayai bahawa orang itu telah melakukan atau sedang


-----

_Rang Undang-Undang_

merancang atau berkemungkinan melakukan suatu perbuatan
pemerdagangan orang, melakukan suatu kesalahan dan hendaklah,
apabila disabitkan, dihukum dengan pemenjaraan selama tempoh
tidak melebihi sepuluh tahun, dan boleh juga didenda.

(2) Dalam seksyen ini, "melindung" ertinya memberi seseorang

tempat berlindung, makanan, minuman, wang atau pakaian, senjata,
amunisi atau pengangkut, atau membantu seseorang dengan
apa-apa cara bagi mengelakkan daripada ditangkap.

**Obligasi pemunya, operator atau nakhoda pengangkut**

**23.** (1) Mana-mana orang yang merupakan pemunya, operator
atau nakhoda mana-mana pengangkut, yang mengambil bahagian
dalam pengangkutan barang atau orang bagi keuntungan komersil
hendaklah memastikan bahawa setiap orang yang menaiki pengangkut
memiliki dokumen perjalanan bagi kemasukan sah orang itu ke
dalam negara penerima.

(2) Mana-mana pemunya, operator atau nakhoda mana-mana

pengangkut yang disebut dalam subseksyen (1), yang —

_(a)_ dengan diketahuinya membenarkan atau mempunyai alasan

yang munasabah untuk mempercayai bahawa pengangkut
itu digunakan bagi maksud membawa seseorang ke
dalam negara penerima tanpa dokumen perjalanan yang
dikehendaki bagi kemasukan sah orang itu ke dalam
negara penerima; atau

_(b)_ dengan diketahuinya membenarkan atau mempunyai alasan

yang munasabah untuk mempercayai bahawa pengangkut
itu digunakan bagi maksud melakukan suatu perbuatan
pemerdagangan orang,

melakukan suatu kesalahan dan boleh, apabila disabitkan —

_(a)_ jika orang itu seorang individu, didenda tidak melebihi dua

ratus lima puluh ribu ringgit atau dipenjarakan selama
tempoh tidak melebihi lima tahun atau kedua-duanya;
atau

_(b)_ jika orang itu merupakan pertubuhan perbadanan, didenda

tidak kurang daripada lima puluh ribu ringgit tetapi tidak
melebihi lima ratus ribu ringgit.


-----

_Antipemerdagangan Orang_

(3) Dalam mana-mana prosiding bagi suatu kesalahan di bawah

seksyen ini, adalah menjadi suatu pembelaan bagi pemunya,
operator atau nakhoda itu untuk membuktikan bahawa—

_(a)_ dia mempunyai alasan yang munasabah untuk mempercayai

bahawa dokumen perjalanan orang yang menaiki pengangkut
adalah dokumen perjalanan yang dikehendaki bagi
kemasukan sah orang itu ke dalam negara penerima;

_(b)_ orang yang menaiki pengangkut memiliki dokumen

perjalanan yang dikehendaki bagi kemasukan sah ke
negara penerima apabila orang itu menaiki, atau terakhir
menaiki, pengangkut itu untuk perjalanan ke negara
penerima; atau

_(c)_ kemasukan orang itu ke dalam negara penerima berlaku

semata-mata oleh sebab penyakit atau kecederaan pada
orang itu, tekanan cuaca atau apa-apa keadaan lain yang
di luar kawalan pemunya, operator atau nakhoda.

(4) Mana-mana orang yang disabitkan atas suatu kesalahan di

bawah seksyen ini boleh dikehendaki membayar kos penahanan
orang yang diperdagangkan di, dan pemindahan orang yang
diperdagangkan dari, negara penerima.

**Peninggalan sengaja untuk memberi maklumat**

**24.** Mana-mana orang yang mengetahui atau mempunyai sebab
untuk mempercayai bahawa apa-apa kesalahan di bawah Akta
ini telah atau akan dilakukan, dengan sengaja tidak memberi
apa-apa maklumat berkenaan dengan kesalahan itu, melakukan suatu
kesalahan dan boleh, apabila disabitkan, didenda tidak melebihi
dua ratus lima puluh ribu ringgit atau dipenjarakan selama tempoh
tidak melebihi lima tahun, atau kedua-duanya.

**Kekebalan daripada pendakwaan jenayah**

**25.** Orang yang diperdagangkan tidak boleh dikenakan pendakwaan
jenayah berkenaan dengan—

_(a)_ kemasukan secara haram orang itu ke dalam negara

penerima;

_(b)_ tempoh pemastautinan orang itu yang tidak sah di negara

penerima; atau


-----

_Rang Undang-Undang_

_(c)_ pemerolehan atau pemilikan apa-apa dokumen perjalanan

atau pengenalan diri fraud yang diperolehnya, atau
apa-apa dokumen perjalanan atau pengenalan diri fraud
yang dibekalkan kepadanya, bagi maksud memasuki
negara penerima,

jika perbuatan sedemikian adalah akibat langsung daripada sesuatu
perbuatan peraerdagangan orang yang dikatakan dilakukan atau
telah dilakukan.

**Perlindungan pemberi maklumat**

**26.** (1) Kecuali sebagaimana yang diperuntukkan dalam seksyen
ini, tiada aduan bagi suatu kesalahan di bawah Akta ini boleh
diterima menjadi keterangan dalam mana-mana prosiding sivil atau
jenayah, dan tiada saksi boleh dikehendaki atau dibenarkan untuk
menzahirkan nama atau alamat mana-mana pemberi maklumat,
atau menyatakan apa-apa perkara yang mungkin menyebabkan
pemberi maklumat diketahui.

(2) Jika apa-apa buku, dokumen atau kertas yang menjadi

keterangan atau yang boleh diperiksa dalam mana-mana prosiding
sivil atau jenayah mengandungi apa-apa catatan yang dalamnya
mana-mana pemberi maklumat dinamakan atau diperihalkan atau
yang mungkin menyebabkan dia diketahui, mahkamah yang ke
hadapannya prosiding itu diadakan hendaklah menyebabkan semua
catatan sedemikian ditutup daripada penglihatan atau dipadam
setakat yang perlu untuk melindungi pemberi maklumat itu
daripada diketahui.

(3) Jika dalam perbicaraan bagi apa-apa kesalahan di bawah

Akta ini, Mahkamah, selepas siasatan penuh tentang kes itu,
berpendapat bahawa pemberi maklumat itu dengan sengaja membuat
dalam aduannya suatu pernyataan material yang dia tahu atau
percaya adalah palsu atau tidak percaya adalah benar, atau jika
dalam apa-apa prosiding lain mahkamah berpendapat bahawa
keadilan tidak dapat dilaksanakan sepenuhnya antara pihak-pihak
dalam prosiding itu tanpa mengetahui siapa pemberi maklumat
itu, Mahkamah boleh menghendaki pengemukaan aduan asal, jika
bertulis, dan membenarkan siasatan dan menghendaki penzahiran
sepenuhnya tentang pemberi maklumat itu.

(4) Mana-mana orang yang memberikan apa-apa maklumat yang

disebut dalam seksyen ini, sedangkan dia tahu bahawa maklumat
itu adalah palsu, melakukan suatu kesalahan.


-----

_Antipemerdagangan Orang_

BAHAGIAN IV

PENGUATKUASAAN

**Pegawai penguat kuasa**

**27.** (1) Pegawai yang berikut hendaklah menjadi pegawai penguat
kuasa bagi maksud Akta ini dan bolehlah menjalankan segala
kuasa penguatkuasaan —

_(a)_ mana-mana pegawai polis;

_(b)_ mana-mana pegawai imigresen;

_(c)_ mana-mana Pegawai kastam; atau

_(d)_ mana-mana pegawai Agensi Penguatkuasaan Maritim

Malaysia.


(2) Seseorang pegawai penguat kuasa apabila bertindak terhadap

mana-mana orang di bawah Akta ini, hendaklah menyatakan
jawatannya dan hendaklah mengemukakan kepada orang yang
terhadapnya dia bertindak apa-apa kad kuasa yang telah dikeluarkan
kepadanya.

**Kuasa penyiasatan**

**28.** Seseorang pegawai penguat kuasa hendaklah mempunyai
segala kuasa yang perlu untuk menjalankan penyiasatan bagi
apa-apa kesalahan di bawah Akta ini.

**Kuasa penangkapan**

**29.** (1) Seseorang pegawai penguat kuasa boleh menangkap tanpa
waran mana-mana orang —

_(a)_ yang didapati melakukan atau cuba melakukan atau

bersubahat dalam pelakuan suatu kesalahan di bawah
Akta ini; atau

_(b)_ yang dengan semunasabahnya disyaki oleh pegawai

penguat kuasa sebagai terlibat dalam melakukan atau
cuba melakukan atau bersubahat dalam pelakuan suatu
kesalahan di bawah Akta ini.


-----

_Rang Undang-Undang_

(2) Seseorang pegawai penguat kuasa yang membuat penangkapan

di bawah subseksyen (1) hendaklah, tanpa kelengahan yang tidak
perlu, membawa orang yang ditangkap itu ke balai polis yang
paling hampir, dan selepas itu orang itu hendaklah diperlakukan
mengikut undang-undang yang berhubungan dengan tatacara
jenayah yang sedang berkuat kuasa.

**Penggeledahan dan penyitaan dengan waran**

**30.** (1) Jika seseorang Majistret mendapati, atas maklumat
bersumpah yang bertulis dan selepas apa-apa siasatan sebagaimana
yang difikirkan perlu oleh Majistret itu, bahawa terdapat sebab
yang munasabah untuk mempercayai bahawa —

_(a)_ mana-mana premis atau pengangkut telah digunakan atau

akan digunakan bagi; atau

_(b)_ ada di dalam mana-mana premis atau pengangkut keterangan

yang perlu bagi menjalankan penyiasatan mengenai,

pelakuan suatu kesalahan di bawah Akta ini, Majistret boleh
mengeluarkan suatu waran yang memberi kuasa kepada pegawai
penguat kuasa yang dinamakan dalam waran itu, pada bila-bila
masa yang munasabah, sama ada pada waktu siang atau malam,
untuk memasuki premis atau pengangkut itu.


(2) Waran yang dikeluarkan di bawah subseksyen (1) boleh

memberi kuasa kepada pegawai penguat kuasa untuk—

_(a)_ menggeledah premis atau pengangkut itu, dan untuk

menyita atau mengalihkan dari premis atau pengangkut itu,
apa-apa harta alih, buku, rekod, laporan atau dokumen,
atau apa-apa organ manusia, yang dengan semunasabahnya
dipercayai dapat memberikan keterangan mengenai
pelakuan kesalahan itu; dan

_(b)_ membuat salinan, atau mengambil cabutan daripada

mana-mana buku, rekod, laporan atau dokumen yang
dijumpai di premis atau pengangkut itu.

(3) Seseorang pegawai penguat kuasa yang memasuki mana-mana

premis atau pengangkut di bawah seksyen ini boleh membawa
bersamanya mana-mana orang lain dan kelengkapan sebagaimana
yang didapatinya perlu.


-----

_Antipemerdagangan Orang_

(4) Seseorang pegawai penguat kuasa boleh, pada menjalankan

kuasanya di bawah seksyen ini, jika perlu—

_(a)_ memecah buka mana-mana pintu luar atau dalam premis

atau pengangkut itu atau apa-apa halangan kepada premis
atau pengangkut itu untuk masuk ke dalam premis atau
pengangkut itu;

_(b)_ mengalihkan dengan kekerasan apa-apa halangan kepada

kemasukan, penggeledahan, penyitaan atau pengalihan
sebagaimana yang dia diberi kuasa untuk melaksanakan
di bawah seksyen ini; dan

_(c)_ menahan mana-mana orang yang dijumpai di dalam

premis atau pengangkut itu sehingga penggeledahan itu
selesai.

(5) Jika, oleh sebab jenis, saiz atau amaunnya, adalah tidak

munasabah untuk mengalihkan apa-apa harta alih, buku, rekod,
laporan atau dokumen atau apa-apa organ manusia yang disita
di bawah seksyen ini, pegawai penguat kuasa itu hendaklah,
dengan apa-apa cara, mengelak harta alih, buku, rekod, laporan
atau dokumen atau apa-apa organ manusia itu dalam premis atau
pengangkut yang di dalamnya ia dijumpai.

(6) Seseorang  yang,  tanpa  kuasa  sah,  memecahkan,

mengganggu  atau  merosakkan  lak yang  disebut dalam
subseksyen (5) atau mengalihkan harta alih, buku, rekod, laporan
atau dokumen atau apa-apa organ manusia yang dilak atau cuba
berbuat demikian, melakukan suatu kesalahan.

**Penggeledahan dan penyitaan tanpa waran**

**31.** (1) Jika seseorang pegawai penguat kuasa mempunyai
alasan yang munasabah untuk mempercayai bahawa oleh sebab
kelengahan dalam memperoleh waran geledah di bawah seksyen
30, penyiasatan akan terjejas atau keterangan mengenai pelakuan
kesalahan itu mungkin diganggu, dialihkan, dirosakkan atau
dimusnahkan, dia boleh, tanpa waran, dengan apa-apa bantuan
dan kekerasan sebagaimana yang perlu —

_(a) memasuki dan menggeledah mana-mana premis;_


-----

_Rang Undang-Undang_


_(b)_ memberhentikan dan memeriksa mana-mana pengangkut

atau orang;

_(c)_ menyita dan menahan pengangkut, harta alih, buku, rekod,

laporan atau dokumen atau organ manusia; atau

_(d)_ memeriksa, membuat salinan atau mengambil cabutan

daripada apa-apa buku, rekod, laporan atau dokumen
yang dijumpai dalam premis atau pengangkut itu.

(2) Pada menjalankan kuasanya di bawah seksyen ini, seseorang

pegawai penguat kuasa hendaklah mempunyai segala kuasa yang
diberikan kepadanya di bawah subseksyen 30(3), (4) dan (5).

**Capaian kepada data berkomputer**

**32.** (1) Mana-mana pegawai penguat kuasa yang menjalankan
penggeledahan di bawah Akta ini hendaklah diberi capaian kepada
data berkomputer sama ada yang distorkan dalam suatu komputer
atau selainnya.

(2) Bagi maksud subseksyen (1), pegawai penguat kuasa itu

hendaklah diberikan kata laluan, kod penyulitan, kod penyahsulitan,
perisian atau perkakasan yang perlu atau apa-apa cara lain yang
dikehendaki untuk capaiannya bagi membolehkan pemahaman
data berkomputer itu.

**Senarai benda yang disita**

**33.** (1) Kecuali  sebagaimana yang diperuntukkan dalam
subseksyen (2), jika apa-apa pengangkut, harta alih, buku, rekod,
laporan atau dokumen atau apa-apa organ manusia disita di bawah
Bahagian ini, pegawai penguat kuasa hendaklah menyediakan suatu
senarai benda yang disita dan dengan serta-merta menghantarserahkan
satu salinan yang ditandatangani olehnya kepada penghuni premis
atau pemunya pengangkut yang telah digeledah, atau kepada ejen
atau pekerjanya, di premis atau pengangkut itu.

(2) Jika premis itu tidak berpenghuni, pegawai penguat kuasa

itu hendaklah, bila-bila masa mungkin, menampalkan suatu senarai
benda yang disita itu di tempat yang mudah dilihat pada atau di
tempat atau premis itu.


-----

_Antipemerdagangan Orang_

**Kuasa untuk memeriksa orang**

**34. (1)** Seseorang pegawai penguat kuasa boleh, melalui notis
secara bertulis, menghendaki mana-mana orang yang dipercayainya
mengetahui fakta dan hal keadaan sesuatu kes itu untuk—

_(a)_ hadir di hadapannya bagi pemeriksaan;

_(b)_ mengemukakan ke hadapannya apa-apa harta alih, rekod,

laporan atau dokumen; atau

_(c)_ memberinya pernyataan bertulis yang dibuat dengan

bersumpah atau berikrar yang rnenyatakan apa-apa
maklumat sebagaimana yang dikehendakinya.

(2) Mana-mana orang yang melanggar subseksyen (1) melakukan

suatu kesalahan.

(3) Orang yang diperiksa di bawah subseksyen (1) hendaklah

terikat di sisi undang-undang untuk menjawab semua soalan yang
berhubungan dengan kes itu yang diajukan kepadanya oleh pegawai
penguat kuasa, tetapi dia boleh enggan menjawab mana-mana
soalan yang jawapannya berkecenderungan mendedahkannya kepada
suatu pertuduhan jenayah atau penalti atau pelucuthakan.

(4) Orang yang membuat pernyataan di bawah perenggan (1)(c)

hendaklah terikat di sisi undang-undang untuk menyatakan yang
benar, sama ada atau tidak pernyataan itu dibuat kesemuanya atau
sebahagiannya dalam menjawab soalan pegawai penguat kuasa
itu.

(5) Seseorang pegawai penguat kuasa yang memeriksa seseorang

di bawah subseksyen (1) hendaklah terlebih dahulu memaklumkan
orang itu mengenai peruntukan subseksyen (3) dan (4).

(6) Suatu pernyataan yang dibuat oleh mana-mana orang di

bawah subseksyen (3) atau (4) hendaklah dijadikan dalam bentuk
bertulis dan ditandatangani oleh orang yang membuatnya atau
dicapkan dengan cap ibu jarinya—

_(a)_ selepas pernyataan itu dibacakan kepadanya dalam bahasa

dia membuatnya; dan

_(b)_ selepas dia diberi peluang untuk membuat apa-apa

pembetulan yang dia mahu.


-----

_Rang Undang-Undang_

**Kebolehterimaan pernyataan**

**35. (1) Kecuali sebagaimana yang diperuntukkan dalam seksyen**
ini, tiada pernyataan yang dibuat oleh mana-mana orang kepada
seseorang pegawai penguat kuasa semasa penyiasatan dibuat di
bawah Akta ini boleh digunakan dalam keterangan.

(2) Apabila mana-mana saksi dipanggil bagi pendakwaan atau

bagi pembelaan, selain tertuduh, Mahkamah hendaklah, atas
permintaan tertuduh atau pendakwa, merujuk kepada mana-mana
pernyataan yang dibuat oleh saksi itu kepada seseorang pegawai
penguat kuasa semasa suatu penyiasatan di bawah Akta ini dan
boleh kemudiannya, jika Mahkamah berpendapat patut demi
kepentingan keadilan, mengarahkan tertuduh untuk diberi suatu
salinan pernyataan itu dan pernyataan itu boleh digunakan untuk
mencabar kebolehpercayaan saksi mengikut cara yang diperuntukkan
oleh Akta Keterangan 1950 [Akta 56].

(3) Jika tertuduh telah membuat suatu pernyataan semasa sesuatu

penyiasatan, pernyataan itu boleh diterima sebagai keterangan
bagi menyokong pembelaannya semasa perbicaraan.

(4) Tiada apa-apa jua dalam seksyen ini boleh disifatkan terpakai

bagi mana-mana pernyataan yang dibuat semasa suatu perbarisan
cam atau terangkum dalam seksyen 27 atau perenggan 32(1)(a),
_(i) dan (j) Akta Keterangan 1950._

(5) Apabila mana-mana orang dipertuduh atas apa-apa kesalahan

berhubung dengan—

_(a)_ pembuatan; atau

_(b)_ kandungan,

apa-apa pernyataan yang dibuat olehnya kepada seseorang pegawai
penguat kuasa semasa sesuatu penyiasatan yang dibuat di bawah
Akta ini, pernyataan itu boleh digunakan sebagai keterangan
dalam kes pendakwaan.

**Pelucuthakan pengangkut, harta alih, dsb.**

**36.** (1) Semua pengangkut, harta alih, buku, rekod, laporan
atau dokumen, atau mana-mana organ manusia yang disita pada
menjalankan apa-apa kuasa yang diberikan di bawah Akta ini
boleh dilucuthakkan.


-----

_Antipemerdagangan Orang_

(2) Mahkamah yang membicarakan mana-mana orang yang

dituduh atas suatu kesalahan di bawah Akta ini boleh pada akhir
perbicaraan itu, sama ada dia disabitkan atau tidak, memerintahkan
supaya pengangkut, harta alih, buku, rekod, laporan atau dokumen
atau mana-mana organ manusia yang disita daripada orang itu
dilucuthakkan.

(3) Jika tiada pendakwaan berkenaan dengan apa-apa kesalahan

di bawah Akta ini —

_(a)_ dalam hal organ manusia yang disita, organ manusia yang

disita itu hendaklah disifatkan dilucuthakkan; dan

_(b)_ dalam hal pengangkut, harta alih, buku, rekod, laporan

atau dokumen yang disita, pegawai penguat kuasa
hendaklah menyampaikan suatu notis secara bertulis ke
alamat terakhir yang diketahui orang yang daripadanya
pengangkut, harta alih, buku, rekod, laporan atau dokumen
itu disita.

(4) Notis di bawah perenggan (3)(b) hendaklah menyatakan

bahawa tiada pendakwaan berkenaan dengan pengangkut,
harta alih, buku, rekod, laporan atau dokumen itu dan bahawa
pengangkut, harta alih, buku, rekod, laporan atau dokumen itu
akan dilucuthakkan apabila tamat tempoh satu bulan kalendar dari
tarikh penyampaian notis melainkan jika suatu tuntutan dibuat
oleh orang yang daripadanya pengangkut, harta alih, buku, rekod,
laporan atau dokumen itu disita.

(5) Apabila notis yang dikeluarkan di bawah perenggan (3)(b)

diterima, mana-mana orang yang menegaskan bahawa dia adalah
pemunya apa-apa pengangkut, harta alih, buku, rekod, laporan
atau dokumen yang disita di bawah Akta ini yang tidak boleh
dilucuthakkan boleh, secara sendiri atau melalui ejennya yang
diberi kuasa secara bertulis olehnya, memberikan notis bertulis
kepada pengawai penguat kuasa yang dalam milikannya pengangkut,
harta alih, buku, rekod, laporan atau dokumen itu dipegang.

(6) Apabila suatu notis di bawah subseksyen (5) diterima,

pegawai penguat kuasa yang membuat penyitaan hendaklah
merujuk perkara itu kepada Mahkamah bagi penentuannya.

(7) Mahkamah yang kepadanya perkara itu dirujuk hendaklah

mengeluarkan suatu saman menghendaki orang yang menegaskan
bahawa dia ialah pemunya pengangkut, harta alih, buku, rekod,


-----

_Rang Undang-Undang_

laporan atau dokumen dan orang yang daripadanya ia disita hadir
ke hadapan Mahkamah itu, dan apabila mereka hadir atau ingkar
untuk hadir, tetapi penyampaian saman dengan sewajarnya telah
dibuktikan, Mahkamah hendaklah meneruskan pemeriksaan perkara
itu, dan apabila terbukti bahawa pengangkut, harta alih, buku,
rekod, laporan atau dokumen itu ialah hal perkara atau telah
digunakan dalam pelakuan sesuatu kesalahan di bawah Akta ini,
hendaklah memerintahkan supaya pengangkut, harta alih, buku,
rekod, laporan atau dokumen itu dilucuthakkan atau boleh, semasa
ketiadaan bukti sedemikian, memerintahkan pelepasan pengangkut,
harta alih, buku, rekod, laporan atau dokumen itu kepada orang
yang berhak kepadanya.

(8) Mana-mana pengangkut, harta alih, buku, rekod, laporan

atau dokumen atau mana-mana organ manusia yang dilucuthakkan
atau disifatkan dilucuthakkan hendaklah dilupuskan mengikut
apa-apa cara sebagaimana yang difikirkan patut oleh pegawai
penguat kuasa.

**Kos memegang pengangkut, harta alih, dsb., yang disita**

**37.** Jika apa-apa pengangkut, harta alih, rekod, laporan atau
dokumen atau organ manusia yang disita di bawah Akta ini
dipegang dalam jagaan pegawai penguat kuasa sementara menunggu
penyelesaian apa-apa prosiding yang berkenaan dengan sesuatu
kesalahan di bawah Akta ini, kos bagi memegang pengangkut,
harta alih, rekod, laporan atau dokumen atau mana-mana organ
manusia itu dalam jagaan hendaklah, sekiranya mana-mana orang
didapati bersalah atas suatu kesalahan, menjadi hutang sivil yang
kena dibayar kepada Kerajaan oleh orang itu dan hendaklah
didapatkan dengan sewajarnya.

**Tiada kos atau ganti rugi yang berbangkit daripada kemasukan,**
**penggeledahan atau penyitaan boleh didapatkan**

**38.** Tiada seorang pun, berkenaan dengan mana-mana kemasukan
atau penggeledahan, atau penyitaan mana-mana pengangkut, harta
alih, rekod, laporan atau dokumen atau mana-mana organ manusia,
yang disita pada menjalankan apa-apa kuasa yang diberikan oleh
Akta ini, berhak kepada kos kemasukan, penggeledahan atau
penyitaan itu atau kepada apa-apa ganti rugi atau relief lain
melainkan jika kemasukan, penggeledahan atau penyitaan itu
dibuat tanpa sebab yang munasabah.


-----

_Antipemerdagangan Orang_

**Halangan**

**39.** Mana-mana orang yang menghalang, merintangi, mengganggu
atau gagal untuk mematuhi permintaan yang sah seseorang pegawai
penguat kuasa dalam melaksanakan fungsinya di bawah Akta ini
melakukan suatu kesalahan.

**Pemberian maklumat**

**40.** (1) Mana-mana orang yang —

_(a)_ mengetahui atau mempunyai alasan yang munasabah

untuk mengesyaki bahawa seseorang pegawai penguat
kuasa sedang bertindak, atau bercadang untuk bertindak,
berkaitan dengan suatu penyiasatan yang sedang, atau
akan, dijalankan di bawah atau bagi maksud Akta ini
dan menzahirkan kepada mana-mana orang lain maklumat
atau apa-apa perkara lain yang mungkin akan menjejaskan
penyiasatan itu atau penyiasatan yang dicadangkan itu;
atau

_(b)_ mengetahui atau mempunyai alasan yang munasabah untuk

mengesyaki bahawa suatu penzahiran telah dibuat kepada
seorang pegawai penguat kuasa di bawah Akta ini dan
menzahirkan kepada mana-mana orang lain maklumat
atau mana-mana perkara lain yang mungkin menjejaskan
apa-apa penyiasatan yang mungkin dijalankan berikutan
dengan penzahiran itu,

melakukan suatu kesalahan.


(2) Tiada apa-apa jua dalam subseksyen (1) menjadikan suatu

kesalahan bagi seseorang peguam bela dan peguam cara atau
pekerjanya untuk menzahirkan apa-apa maklumat atau perkara

lain —

_(a)_ kepada kliennya atau wakil kliennya berkaitan dengan

pemberian nasihat kepada klien itu semasa dan bagi
maksud khidmat profesional peguam bela dan peguam
cara itu; atau

_(b)_ kepada mana-mana orang dalam menjangkakan, atau

berkaitan dengan dan bagi maksud, apa-apa prosiding
undang-undang.


-----

_Rang Undang-Undang_

(3) Subseksyen (2) tidaklah terpakai berhubung dengan apa-apa

maklumat atau perkara lain yang dizahirkan dengan tujuan untuk
melaksanakan apa-apa maksud yang menyalahi undang-undang.

(4) Dalam presiding terhadap seseorang bagi suatu kesalahan di

bawah seksyen ini, adalah suatu pembelaan untuk membuktikan
bahawa—

_(a)_ dia tidak mengetahui atau mengesyaki bahawa penzahiran

yang dibuat di bawah perenggan (1)(b) berkemungkinan
menjejaskan penyiasatan itu; atau

_(b)_ dia mempunyai kuasa sah atau alasan munasabah untuk

membuat penzahiran itu.

**Pemulaan pendakwaan**

**41.** Tiada pendakwaan bagi suatu kesalahan di bawah Akta
ini boleh dimulakan kecuali oleh atau dengan keizinan bertulis
Pendakwa Raya.

B AHAGIAN V

JAGAAN DAN PERLINDUNGAN ORANG YANG

DIPERDAGANGKAN

**Tempat perlindungan**

**42.** (1) Menteri boleh, melalui pemberitahuan dalam _Warta,_
mengisytiharkan mana-mana rumah, bangunan atau tempat, atau
mana-mana bahagian rumah, bangunan atau tempat itu, menjadi
tempat perlindungan bagi jagaan dan perlindungan orang yang
diperdagangkan dan boleh, dengan cara yang sama, mengisytiharkan
bahawa tempat perlindungan itu terhenti menjadi suatu tempat
perlindungan.

(2) Menteri boleh, dari semasa ke semasa, mengarahkan

pengasingan kategori berlainan orang yang diperdagangkan, antara
lain, mengikut umur dan jantina sama ada di tempat perlindungan
yang sama atau di tempat perlindungan yang berlainan.


-----

_Antipemerdagangan Orang_

**Pelantikan Pegawai Pelindung**

**43. ( 1 ) Menteri,  selepas berunding dengan Menteri yang**
dipertanggungkan dengan tanggungjawab bagi pembangunan
wanita, keluarga dan masyarakat boleh, melalui pemberitahuan
dalam Warta, melantik apa-apa bilangan Pegawai Kebajikan
Masyarakat atau mana-mana pegawai awam lain untuk menjalankan
kuasa dan melaksanakan kewajipan seorang Pegawai Pelindung
di bawah Akta ini tertakluk kepada apa-apa syarat sebagaimana
yang dinyatakan dalam pemberitahuan itu.

(2) Pegawai Pelindung hendaklah —

_(a)_ mempunyai kawalan ke atas dan tanggungjawab bagi

jagaan dan perlindungan orang yang diperdagangkan di
tempat perlindungan;

_(b)_ menjalankan siasatan dan menyebabkan supaya disediakan

laporan mengenai orang yang diperdagangkan sebagaimana
yang dikehendaki di bawah Akta ini;

_(c)_ mempunyai  kuasa untuk mengawasi  orang  yang

diperdagangkan apabila diperintahkan oleh Majistret
atau diarahkan oleh Menteri; dan

_(d)_ mempunyai apa-apa kuasa, kewajipan dan fungsi lain

sebagaimana yang ditetapkan oleh Menteri.

**Mengambil orang ke dalam jagaan sementara**

**44.** (1) Seseorang pegawai penguat kuasa boleh, atas syak yang
munasabah bahawa orang yang dijumpai atau diselamatkan ialah
orang yang diperdagangkan, mengambil orang itu ke dalam jagaan
sementara dan mengemukakan orang itu ke hadapan Majistret
dalam masa dua puluh empat jam, tidak termasuk masa yang perlu
bagi perjalanan ke Mahkamah Majistret, bagi maksud memperoleh
perintah perlindungan interim.

(2) Majistret boleh membuat perintah perlindungan interim

bagi orang yang ditempatkan di tempat perlindungan selama
tempoh empat belas hari bagi maksud menjalankan penyiasatan
dan siasatan di bawah seksyen 51.

(3) Pegawai penguat kuasa hendaklah, apabila memperoleh

perintah yang dikeluarkan di bawah subseksyen (2), menyerahkan


-----

_Rang Undang-Undang_

orang yang diperdagangkan itu kepada Pegawai Pelindung untuk
menempatkan orang yang diperdagangkan itu di tempat perlindungan
yang dinyatakan dalam perintah.

**Orang dalam jagaan sementara yang memerlukan pemeriksaan**
**atau rawatan perubatan**

**45.** (1) Jika seseorang pegawai penguat kuasa yang mengambil
seseorang ke dalam jagaan sementara di bawah subseksyen
44(1) berpendapat bahawa orang itu memerlukan pemeriksaan
atau rawatan perubatan, pegawai penguat kuasa boleh, daripada
mengemukakan orang itu ke hadapan Majistret, membawanya
kepada pegawai perubatan.

(2) Jika pada masa diambil ke dalam jagaan sementara, orang

itu adalah pesakit di dalam hospital, pegawai penguat kuasa boleh
meninggalkan orang itu di hospital itu.

**Pemeriksaan dan rawatan perubatan**

**46.** Seseorang pegawai perubatan yang di hadapannya seseorang
dibawa di bawah seksyen 45 —

_(a)_ hendaklah menjalankan atau menyebabkan dijalankan

suatu pemeriksaan ke atas orang itu;

_(b)_ boleh dalam memeriksa orang itu dan jika dibenarkan oleh

pegawai penguat kuasa, menjalankan atau menyebabkan
dijalankan apa-apa tatacara dan ujian sebagaimana yang
perlu untuk mendiagnosis keadaan orang itu; atau

_(c)_ boleh memberikan atau menyebabkan diberikan apa-apa

rawatan sebagaimana yang dirasakannya perlu hasil
daripada diagnosis itu.

**Kebenaran untuk dimasukkan ke hospital**

**47.** Jika seseorang yang diambil ke dalam jagaan sementara di bawah
subseksyen 44(1) ialah seorang kanak-kanak dan pegawai perubatan
yang memeriksa orang itu berpendapat bahawa kemasukannya ke
hospital adalah perlu bagi maksud jagaan atau rawatan perubatan,
seseorang pegawai penguat kuasa boleh membenarkan orang itu
untuk dimasukkan ke hospital.


-----

_Antipemerdagangan Orang_

**Kawalan ke atas orang yang dimasukkan ke hospital**

**48.** Jika seseorang yang diambil ke dalam jagaan sementara di
bawah subseksyen 44(1) dimasukkan ke hospital, pegawai penguat
kuasa hendaklah mempunyai kawalan ke atas, dan tanggungjawab
bagi keselamatan dan perlindungan orang itu.

**Langkah yang perlu diambil selepas pemeriksaan atau rawatan**
**perubatan**

**49.** (1) Seseorang yang diambil ke dalam jagaan sementara di
bawah subseksyen 44(1) dan diperiksa dari segi perubatan di
bawah seksyen 46 hendaklah dibawa ke hadapan Majistret dalam
masa dua puluh empat jam —

_(a)_ apabila selesai pemeriksaan atau rawatan itu; atau

_(b)_ jika orang itu dimasukkan ke hospital, apabila dibenarkan

keluar dari hospital.

(2) Jika adalah tidak mungkin untuk membawa orang itu

ke hadapan Majistret dalam masa yang dinyatakan dalam
subseksyen (1), orang itu hendaklah ditempatkan di tempat
perlindungan sehingga suatu masa orang itu boleh dibawa ke
hadapan Majistret.

**Tiada liabiliti ditanggung kerana memberikan kebenaran**

**50.** (1) Jika seseorang yang diperiksa atau dirawat di bawah
Bahagian ini —

_(a)_ pegawai penguat kuasa yang membenarkan pemeriksaan

atau rawatan itu;

_(b)_ pegawai perubatan yang memeriksa atau merawat orang

itu; dan

_(c)_ semua orang yang bertindak dalam membantu pegawai

perubatan itu,

tidaklah menanggung apa-apa liabiliti di sisi undang-undang
hanya oleh sebab seseorang telah diperiksa atau dirawat menurut
Bahagian ini.


-----

_Rang Undang-Undang_

(2) Tiada apa-apa jua yang terkandung dalam subseksyen

(1) melepaskan seseorang pegawai perubatan daripada liabiliti
berkenaan dengan pemeriksaan atau rawatan orang yang diambi!
ke dalam jagaan sementara di bawah subseksyen 44(1), yang
Iiabilitinya itu dia akan tertakluk sekiranya pemeriksaan atau
rawatan itu dijalankan atau diberikan dengan keizinan ibu atau
bapa atau penjaga orang itu atau orang yang mempunyai kuasa
untuk mengizinkan pemeriksaan atau rawatan itu.

**Penyiasatan, siasatan dan Perintah Perlindungan**

**51.** (1) Jika suatu perintah perlindungan interim dibuat di bawah
subseksyen 44(2), dalam masa empat belas hari dari tarikh perintah
itu —

_(a)_ seorang pegawai penguat kuasa hendaklah menyiasat

keadaan kes orang itu bagi maksud menentukan sama ada
orang itu adalah orang yang diperdagangkan di bawah
Akta ini; dan

_(b)_ seorang Pegawai Pelindung hendaklah menjalankan siasatan

terhadap latar belakang orang itu.

(2) Apabila selesai sesuatu penyiasatan dan siasatan di bawah

subseksyen (1), pegawai penguat kuasa dan Pegawai Pelindung
hendaklah menyediakan suatu laporan dan mengemukakan laporan
itu bersama-sama dengan orang itu ke hadapan Mahkamah Majistret
bagi maksud memuaskan hati Majistret bahawa orang itu adalah
orang yang diperdagangkan di bawah Akta ini.

(3) Jika Majistret, selepas membaca laporan yang dikemukakan

di bawah subseksyen (2), berpuas hati bahawa orang yang dibawa
ke hadapannya—

_(a) ialah orang yang diperdagangkan dan memerlukan jagaan_

dan perlindungan, Majistret boleh membuat suatu Perintah
Perlindungan —

(i) dalam hal orang yang diperdagangkan ialah seorang

warganegara atau pemastautin tetap Malaysia,
memerintahkan orang yang diperdagangkan itu
ditempatkan di tempat perlindungan selama tempoh
tidak melebihi dua tahun dari tarikh perintah itu;
atau


-----

_Antipemerdagangan Orang_


(ii) dalam hal orang yang diperdagangkan ialah

seorang warganegara asing, memerintahkan orang
yang diperdagangkan itu ditempatkan di tempat
perlindungan selama tempoh tidak melebihi tiga
bulan dari tarikh perintah itu, dan selepas itu
melepaskannya kepada pegawai imigresen untuk
tindakan yang perlu mengikut peruntukan Akta
Imigresen 1959/63;

_(b) bukan orang yang diperdagangkan, Majistret boleh—_

(i) dalam hal seorang warganegara atau pemastautin

tetap Malaysia, memerintahkan orang itu dilepaskan;
atau

(ii) dalam hal seorang warganegara asing, memerintahkan

orang itu dilepaskan kepada pegawai imigresen
untuk tindakan yang perlu mengikut peruntukan
Akta Imigresen 1959/63.

(4) Majistret boleh pada bila-bila masa, atas permohonan

pegawai penguat kuasa atau Pegawai Pelindung, mengikut manamana yang berkenaan, melanjutkan atau membatalkan Perintah
Perlindungan yang dibuat di bawah seksyen ini.

(5) Walau apa pun subseksyen (4), jika orang yang diperdagangkan

itu ialah seorang warganegara asing, suatu pelanjutan Perintah
Perlindungan boleh diberikan hanya bagi maksud menyelesaikan
perakaman keterangan di bawah seksyen 52 atau bagi apa-apa
keadaan luar biasa sebagaimana yang ditentukan oleh Majistret
itu.

**Perakaman keterangan orang yang diperdagangkan**

**52. (1) Pada bila-bila masa semasa tempoh Perintah Perlindungan**
dibuat di bawah subperenggan _51(3)(a)(ii),_ jika pendakwaan
jenayah telah dimulakan terhadap mana-mana orang bagi suatu
kesalahan di bawah Akta ini, pegawai penguat kuasa boleh membuat
permohonan lisan bagi pengemukaan orang yang diperdagangkan
itu ke hadapan Mahkamah Majistret bagi maksud merakamkan
keterangan bersumpah orang yang diperdagangkan itu.

(2) Majistret boleh, atas permohonan itu, mengeluarkan saman

atau perintah yang ditujukan kepada orang yang bertanggungjawab
ke atas tempat perlindungan di mana orang yang diperdagangkan


-----

_Rang Undang-Undang_

itu ditempatkan, menghendakinya untuk mengemukakan orang
yang diperdagangkan itu pada masa dan di tempat yang dinyatakan
dalara saman atau perintah itu.

(3) Majistret hendaklah merakamkan keterangan orang yang

diperdagangkan itu dan menyelesaikan perakaman itu dalam masa
tujuh hari dari tarikh pengemukaan orang yang diperdagangkan
itu ke hadapannya.

(4) Semasa perakaman keterangan orang yang diperdagangkan

itu, dia hendaklah diperiksa mengikut peruntukan Akta Keterangan
1950.

(5) Majistret hendaklah menyebabkan keterangan yang diambil

dijadlkan dalam bentuk bertulis dan, pada akhir tulisan itu,
hendaklah menandatangani keterangan itu.


(6) Walau apa pun apa-apa jua yang terkandung dalam Akta ini

atau mana-mana undang-undang bertulis lain yang berlawanan,
keterangan yang dirakam di bawah seksyen ini hendaklah boleh
diterima sebagai keterangan dalam mana-mana prosiding di bawah
Akta ini dan berat yang diletakkan pada keterangan itu hendaklah
sama sebagaimana seorang saksi yang hadir dan memberi keterangan
dalam suatu prosiding.

**Permohonan oleh ibu atau bapa, penjaga atau saudara**

**53.** (1) Jika orang yang diperdagangkan yang ditempatkan di
tempat perlindungan ialah seorang warganegara atau pemastautin
tetap Malaysia, ibu atau bapa, penjaga atau saudara orang itu
boleh, pada bila-bila masa, membuat suatu permohonan kepada
Mahkamah Majistret untuk meletakkan orang itu ke dalam jagaan
ibu atau bapa, penjaga atau saudara orang itu.

(2) Ibu atau bapa, penjaga atau saudara orang yang diperdagangkan

itu hendaklah menyerahkan satu salinan permohonan itu kepada
Pegawai Pelindung.

(3) Apabila menerima permohonan di bawah subseksyen

(2), Pegawai Pelindung hendaklah menyebabkan suatu laporan
disediakan berhubung dengan—

_(a)_ orang yang diperdagangkan itu;

_(b)_ status apa-apa penyiasatan atau pendakwaan bagi apa-apa

kesalahan di bawah Akta ini yang berhubung dengan
orang yang diperdagangkan itu;


-----

_Antipemerdagangan Orang_

_(c)_ latar belakang orang yang diperdagangkan itu, ibu atau

bapa, penjaga atau saudaranya; atau

_(d)_ apa-apa perkara lain sebagaimana yang Pegawai Pelindung

fikirkan berkaitan,

untuk membolehkan Majistret menentukan permohonan demi
kepentingan terbaik orang yang diperdagangkan itu.

(4) Majistret hendaklah, apabila menerima permohonan

itu, menetapkan tarikh untuk mendengar permohonan itu dan
hendaklah dengan notis bertulis, memaklumkan ibu atau bapa,
penjaga atau saudara orang yang diperdagangkan itu, mengikut
mana-mana yang berkenaan, Pegawai Pelindung atau orang lain
yang Majistret fikirkan patut, dan hendaklah menghendaki supaya
orang yang diperdagangkan itu hadir ke hadapannya pada tarikh
yang ditetapkan.

(5) Selepas mendengar permohonan dan membaca laporan

Pegawai Pelindung, dan jika Majistret berpuas hati bahawa adalah
demi kepentingan terbaik orang yang diperdagangkan itu, dia
boleh—

_(a)_ meletakkan orang itu ke dalam jagaan dan perlindungan

ibu atau bapa, penjaga atau saudara orang itu dengan
syarat-syarat yang dia fikirkan perlu untuk dikenakan;

_(b)_ menghendaki ibu atau bapa, penjaga atau saudara orang

itu untuk menandatangani bon; atau

_(c)_ menghendaki orang itu diletakkan di bawah pengawasan

seorang Pegawai Pelindung,

untuk suatu tempoh yang akan ditetapkan oleh Majistret itu.

(6) Majistret boleh, pada bila-bila masa, membatalkan perintah

yang dibuat di bawah subseksyen (5).

**Pelepasan orang yang diperdagangkan**

**54.** (1) Apabila sesuatu Perintah Perlindungan dibatalkan atau
tamatnya tempoh yang dinyatakan dalam sesuatu Perintah
Perlindungan, Pegawai Pelindung hendaklah —

_(a) dalam hal orang yang diperdagangkan ialah warganegara_

atau pemastautin tetap Malaysia, melepaskan orang itu;
atau


-----

_Rang Undang-Undang_


_(b) dalam hal orang yang diperdagangkan ialah warganegara_

asing, melepaskan orang itu kepada pegawai imigresen
untuk tindakan yang perlu mengikut peruntukan Akta
Imigresen 1959/63.

(2) Pegawai imigresen itu hendaklah mengambil segala langkah

yang perlu untuk menguruskan penghantaran balik orang itu
ke negara asalnya tanpa kelengahan yang tidak perlu, dengan
mengambil kira keselamatannya.


(3) Walau apa pun perenggan (a), mahkamah boleh, atas suatu

permohonan yang dibuat oleh Pegawai Pelindung, dan setelah
berpuas hati bahawa orang itu memerlukan jagaan dan perlindungan
lanjut, membuat perintah supaya orang yang diperdagangkan itu
ditempatkan di tempat perlindungan bagi apa-apa tempoh lanjut
sebagaimana yang difikirkan patut oleh Majistret.

**Orang yang diperdagangkan yang melarikan diri atau**
**dipindahkan dari tempat perlindungan**

**55.** Mana-mana orang yang diperdagangkan yang melarikan diri
atau yang dipindahkan dari tempat perlindungan tanpa kuasa
sah —

_(a)_ boleh diambil ke dalam jagaan oleh mana-mana pegawai

penguat kuasa dan hendaklah dibawa semula ke tempat
perlindungan itu; dan

_(b)_ hendaklah ditempatkan untuk suatu tempoh yang sama

dengan tempoh semasa dia bebas secara tidak sah dan
untuk baki tempoh Perintah Perlindungannya yang belum
habis yang asalnya dibuat oleh Majistret.

**Kesalahan memindahkan atau membantu orang yang**
**diperdagangkan melarikan diri dari tempat perlindungan**

**56.** Mana-mana orang yang —

_(a)_ memindahkan orang yang diperdagangkan dari tempat

perlindungan tanpa kuasa sah;

_(b)_ dengan diketahuinya membantu atau mendorong,. secara

langsung atau tidak langsung, orang yang diperdagangkan
untuk melarikan diri dari tempat perlindungan; atau


-----

_Antipemerdagangan Orang_

_(c)_ dengan diketahuinya melindungi atau menyembunyikan

orang yang diperdagangkan yang telah melarikan din,
atau menghalang orang itu daripada kembali ke ternpat
perlindungan,

melakukan suatu kesalahan.

**Kuasa Menteri untuk memindahkan orang yang diperdagangkan**
**dari satu tempat perlindungan ke tempat perlindungan yang**
**lain**

57. Menteri boleh, pada bila-bila masa, atas sebab yang pada
hematnya mencukupi, dengan perintah secara bertulis mengarahkan
pemindahan mana-mana orang yang diperdagangkan dari suatu
tempat perlindungan ke tempat perlindungan yang lain sebagaimana
yang dinyatakan dalam perintah itu.

BAHAGIAN VI

PELBAGAI

**Sekatan ke atas laporan dan penyiaran media**

**58.** (1) Walau apa pun mana-mana undang-undang bertulis yang
berlawanan, apa-apa laporan media massa mengenai—

_(a)_ apa-apa langkah yang diambil berhubung dengan orang

yang diperdagangkan dalam mana-mana presiding sama
ada pada peringkat sebelum perbicaraan, perbicaraan
atau selepas perbicaraan;

_(b)_ mana-mana orang yang diperdagangkan yang berkenaan

dengannya jagaan atau perlindungan diberikan di bawah
Bahagian V; atau

_(c)_ apa-apa perkara lain di bawah Akta ini,

tidak boleh mendedahkan nama atau alamat, atau memasukkan apaapa butiran yang dikira boleh membawa kepada pengenalpastian
mana-mana orang yang diperdagangkan yang terlibat sedemikian
sama ada sebagai orang yang diperdagangkan atau sebagai seorang
saksi dalam mana-mana prosiding.


-----

_Rang Undang-Undang_

(2) Gambar—

_(a)_ mana-mana orang yang diperdagangkan dalam mana-mana

perkara yang disebut dalam subseksyen (1); atau

_(b)_ mana-mana orang, tempat atau benda lain yang mungkin

membawa kepada  pengenalpastian  orang  yang
diperdagangkan,

tidak boleh disiarkan dalam mana-mana akhbar atau majalah atau
disampaikan melalui apa-apa perantara elektronik.

(3) Mana-mana orang yang melanggar subseksyen (1) atau (2)

melakukan suatu kesalahan.

**Keterangan agent provocateur boleh diterima**

**59.** (1) Walau apa pun mana-mana undang-undang atau rukun
undang-undang yang berlawanan, dalam mana-mana prosiding
terhadap mana-mana orang bagi sesuatu kesalahan di bawah Akta
ini, tiada agent provocateur boleh dianggap tidak boleh dipercayai
semata-mata kerana dia telah cuba melakukan atau bersubahat,
atau telah bersubahat atau terlibat dalam konspirasi jenayah untuk
melakukan, kesalahan itu jika tujuan utama percubaan, persubahatan
atau penglibatan itu ialah untuk mendapatkan keterangan terhadap
orang itu.

(2) Walau apa pun mana-mana undang-undang atau rukun

undang-undang yang berlawanan, sesuatu sabitan bagi apa-apa
kesalahan di bawah Akta ini yang berasaskan semata-mata pada
keterangan tanpa sokongan mana-mana agent provocateur tidaklah
menjadi tidak sah dan tiada sabitan sedemikian boleh diketepikan
hanya kerana mahkamah yang membicarakan kes itu telah gagal
untuk menyebut dalam alasan penghakimannya keperluan supaya
mengingatkan dirinya tentang bahaya membuat sabitan berdasarkan
pada keterangan sedemikian.

**Kebolehterimaan keterangan dokumentar**

**60.** Jika mana-mana pegawai penguat kuasa telah memperoleh
apa-apa dokumen atau keterangan lain dalam menjalankan
kuasanya di bawah Akta ini, dokumen atau salinan dokumen
itu atau keterangan lain, mengikut mana-mana yang berkenaan,


-----

_Antipemerdagangan Orang_

hendaklah diterima sebagai keterangan dalam mana-mana prosiding
di bawah Akta ini, walau apa pun apa-apa jua yang berlawanan
dalam mana-mana undang-undang bertulis.

**Kebolehterimaan terjemahan dokumen**

**61.** (1) Jika apa-apa dokumen yang hendak digunakan dalam
mana-mana prosiding terhadap mana-mana orang bagi sesuatu
kesalahan di bawah Akta ini dalam suatu bahasa selain bahasa
kebangsaan atau bahasa Inggeris, terjemahan dokumen itu ke
dalam bahasa kebangsan atau bahasa Inggeris hendaklah diterima
sebagai keterangan jika terjemahan itu disertakan dengan perakuan
orang yang menterjemahkan dokumen itu yang menyatakan bahawa
terjemahan itu ialah terjemahan yang tepat, benar dan betul dan
terjemahan itu telah dibuat oleh orang itu atas kehendak manamana pegawai penguat kuasa.

(2) Subseksyen (1) hendaklah terpakai bagi sesuatu dokumen

yang diterjemahkan, tidak kira sama ada dokumen itu telah dibuat
di dalam atau di luar Malaysia, atau sama ada terjemahan itu telah
dibuat di dalam atau di luar Malaysia, atau sama ada milikan
dokumen itu telah diperoleh oleh mana-mana pegawai penguat
kuasa di dalam atau di luar Malaysia.

**Tanggung rugi**

**62.** Tiada tindakan, guaman, pendakwaan atau prosiding lain
boleh diambil atau dibawa, dimulakan, atau dikekalkan dalam
mana-mana mahkamah atau di hadapan mana-mana pihak berkuasa
yang lain terhadap —

_(a)_ mana-mana pegawai penguat kuasa;

_(b)_ mana-mana Pegawai Pelindung; atau

_(c)_ mana-mana orang yang bertindak menurut undang-undang

dalam mematuhi apa-apa arahan atau perintah seseorang
pegawai penguat kuasa atau Pegawai Pelindung,

bagi atau oleh sebab, atau berkenaan dengan, apa-apa perbuatan
yang dilakukan atau pernyataan yang dibuat atau ditinggalkan
daripada dilakukan atau dibuat, atau yang berupa sebagai dilakukan
atau dibuat atau ditinggalkan daripada dilakukan atau dibuat,


-----

_Rang Undang-Undang_

menurut atau dalam melaksanakan, atau yang diniatkan menurut
atau untuk melaksanakan, Akta ini atau mana-mana perintah
bertulis, arahan atau benda lain yang dikeluarkan di bawah Akta
ini jika perbuatan atau pernyataan itu dilakukan atau dibuat, atau
ditinggalkan daripada dilakukan atau dibuat, dengan suci hati.

**Penalti am**

**63.** Mana-mana orang yang melakukan suatu kesalahan di bawah
Akta ini yang baginya tiada penalti diperuntukkan dengan nyata
boleh, apabila disabitkan, didenda tidak melebihi satu ratus lima
puluh ribu ringgit atau pemenjaraan selama tempoh tidak melebihi
tiga tahun atau kedua-duanya.

**Kesalahan oleh pertubuhan perbadanan**

**64.** Jika apa-apa kesalahan terhadap mana-mana peruntukan
Akta ini telah dilakukan oleh suatu pertubuhan perbadanan,
mana-mana orang yang pada masa pelakuan kesalahan itu ialah
seorang pengarah, pengurus, setiausaha atau pegawai lain yang
seumpamanya bagi pertubuhan perbadanan itu, atau yang berupa
sebagai bertindak dalam mana-mana kapasiti sedemikian, atau telah
dalam apa-apa cara bertanggungjawab bagi pengurusan apa-apa
hal ehwal pertubuhan perbadanan itu, atau yang membantu dalam
pengurusan sedemikian, juga melakukan kesalahan itu melainkan
jika dia membuktikan bahawa kesalahan itu telah dilakukan tanpa
pengetahuan, persetujuan atau pembiarannya, dan bahawa dia
telah menjalankan segala usaha yang wajar dilakukannya untuk
mencegah pelakuan kesalahan itu sebagaimana yang dia patut
jalankan, dengan mengambil kira jenis fungsinya dalam kapasiti
itu dan segala hal keadaan.

**Kesalahan oleh pekerja atau ejen**

**_65._** Jika mana-mana orang boleh di bawah Akta ini dikenakan
hukuman atau penalti bagi apa-apa perbuatan, peninggalan, keabaian
atau keingkaran, orang itu bolehlah dikenakan hukuman atau
penalti yang sama bagi tiap-tiap perbuatan, peninggalan, keabaian
atau keingkaran sedemikian oleh mana-mana pekerja atau ejennya
atau ejen pekerja itu, jika perbuatan, peninggalan, keabaian atau
keingkaran itu telah dilakukan oleh pekerja orang itu dalam masa


-----

_Antipemerdagangan Orang_

penggajiannya, atau oleh ejen itu semasa bertindak bagi pihak
orang itu, atau oleh pekerja ejen itu dalam masa penggajian
pekerja itu oleh ejen itu, atau selainnya bagi pihak ejen itu.

**Peraturan-peraturan**

**66.** (1) Menteri boleh membuat peraturan-peraturan yang perlu
atau suai manfaat untuk memberikan kuat kuasa penuh, atau bagi
menjalankan, peruntukan Akta ini.

(2) Tanpa menjejaskan keluasan subseksyen (1), peraturan-peraturan

boleh dibuat —

_(a)_ untuk menetapkan fungsi atau perkara lain berhubung

dengan Majlis;

_(b)_ untuk mengadakan peruntukan bagi suatu kesalahan,

apa-apa perbuatan atau peninggalan yang bertentangan dengan
mana-mana  peruntukan  mana-mana  peraturanperaturan;

_(c)_ untuk mengadakan peruntukan bagi pengenaan penalti

bagi kesalahan itu;

_(d)_ untuk menetapkan langkah bagi jagaan dan perlindungan

orang yang diperdagangkan di tempat perlindungan;

_(e)_ untuk menetapkan kuasa dan fungsi Pegawai Pelindung;

_(f)_ untuk mengawal selia pengurusan, pentadbiran dan kawalan

tempat perlindungan, termasuk peruntukan bagi kuasa,
kewajipan dan fungsi orang yang bertanggungjawab ke
atas tempat perlindungan;

_(g)_ untuk mengadakan peruntukan bagi apa-apa perkara yang,

di bawah Akta ini, adalah dikehendaki atau dibenarkan
untuk ditetapkan atau yang perlu atau suai manfaat untuk
ditetapkan.

**Pencegahan anomali**

**67.** (1) Menteri boleh, apabila pada hematnya perlu atau suai
manfaat berbuat sedemikian, sama ada bagi maksud menghapuskan
kesulitan atau mencegah anomali yang berbangkit daripada pembuatan
Akta ini, melalui perintah yang disiarkan dalam Warta membuat
apa-apa ubah suaian kepada mana-mana peruntukan dalam Akta


-----

_Rang Undang-Undang_

ini sebagaimana yang difikirkannya patut, tetapi Menteri tidak
boleh menjalankan kuasa yang diberikan oleh seksyen ini selepas
habis tempoh dua tahun dari tarikh yang ditetapkan.

(2) Dalam seksyen ini, "ubah suaian" termasuklah pindaan,

tambahan, pemotongan, penggantian, adaptasi, variasi, pengubahan,
dan ketidakpakaian mana-mana peruntukan Akta ini.

HURAIAN

Akta Antipemerdagangan Orang 2007 ("Akta ini"), sebagaimana yang dicadangkan
oleh Rang Undang-Undang ini, bertujuan untuk mengadakan peruntukan
bagi kesalahan pemerdagangan orang, perlindungan dan bantuan orang yang
diperdagangkan, penubuhan Majlis bagi Antipemerdagangan Orang, dan bagi
perkara-perkara yang berkaitan dengannya.

Protokol untuk Mencegah, Menghapus dan Menghukum Pemerdagangan Orang,
terutamanya Wanita dan Kanak-Kanak, tambahan kepada Konvensyen BangsaBangsa Bersatu terhadap Jenayah Rentas Negara Terancang (UNTOC) ialah
asas Rang Undang-Undang ini. Malaysia merupakan Negara pihak kepada
UNTOC, tetapi masih belum menyertai Protokol ini.

BAHAGIAN I

2. Babagian 1 Akta ini mengandungi perkara permulaan.

3. _Fasal 1 mengandungi tajuk ringkas dan memberi Menteri kuasa untuk_

menetapkan tarikh permulaan kuat kuasa Akta ini.

4. _Fasal 2 mengandungi tafsiran beberapa ungkapan yang digunakan dalam_

Akta ini.

5. _Fasal 3 raemperuntukkan bahawa Akta ini terpakai tidak kira sama ada_

perbuatan yang memulakan kesalahan pemerdagangan orang berlaku di dalam
atau di luar Malaysia dalam keadaan yang dinyatakan dalam fasal ini.

6. _Fasal 4 bertujuan untuk meluaskan Akta ini kepada kesalahan luar_

wilayah.

7. _Fasal 5 memperuntukkan bahawa Akta ini hendaklah dibaca bersama_

dengan undang-undang bertulis lain dan menjadi tambahan kepada, dan tidak
mengurangkan, undang-undang bertulis lain. Sekiranya terdapat apa-apa
percanggahan atau ketidakselarasan antara Akta ini dengan mana-mana undangundang bertulis lain, Akta ini hendaklah mengatasi setakat percanggahan atau
ketidakselarasan itu.


-----

_Antipemerdagangan Orang_

BAHAGIAN II

8. Bahagian II mengandungi peruntukan tentang penubuhan Majlis bagi

Antipemerdagangan Orang dan perkara-perkara lain yang berkaitan komposisi,
fungsi dan kuasanya.

9. _Fasal 6 memperuntukkan tentang penubuhan Majlis bagi Antipemerdagangan_

Orang ("Majlis") dan komposisinya. Ketua Setiausaha Kementerian yang
bertanggungjawab bagi keselamatan dalam negeri hendaklah menjadi
Pengerusinya.

10. _Fasal 7 memperuntukkan bagi fungsi Majlis dan kuasa yang perlu bagi_

pelaksanaan fungsinya, yang antara lain untuk menyelaraskan dan merumuskan
dasar dan program bagi mencegah dan menghapus pemcrdagangan orang
termasuk program bagi perlindungan orang yang diperdagangkan.

11. _Fasal 8 bertujuan untuk memberikan Menteri kuasa untuk mengeluarkan_

arahan kepada Majlis mengenai pelaksanaan fungsi dan kuasanya.

12. _Fasal 9 memperuntukkan bagi mesyuarat Majlis. Tujuh anggota_

hendaklah membentuk kuorum bagi mesyuarat Majlis dan Pengerusi hendaklah
mempengerusikan semua mesyuarat. Fasal ini juga bertujuan untuk memberikan
Majlis kuasa untuk membuat kaedah bagi mengawal selia mesyuarat dan
prosidingnya.

13. _Fasal 10 bertujuan untuk membolehkan Majlis menubuhkan jawatankuasa,_

sebagaimana yang disifatkannya suai manfaat, untuk membantu pelaksanaan
fungsinya.

14. _Fasal 11 memperuntukkan bagi pelantikan Setiausaha Majlis dan pegawai-_

pegawai lain oleh Menteri.

BAHAGIAN III

15. Bahagian III mengandungi peruntukan mengenai pelbagai kesalahan di

bawah Akta ini.

16. _Fasal 12 bertujuan untuk mengadakan peruntukan bagi kesalahan_

pemerdagangan orang bagi maksud eksploitasi. la membawa hukuman
pemenjaraan bagi tempoh tidak melebihi lima belas tahun, dan boleh juga
didenda, apabila disabitkan.

17. _Fasal 13 bertujuan untuk mengadakan peruntukan bagi kesalahan_

pemerdagangan orang bagi maksud eksploitasi dengan cara ancaman, kekerasan,
paksaan, fraud, perdayaan, dsb. la membawa hukuman pemenjaraan bagi tempoh
tidak kurang dari tiga tahun tetapi tidak melebihi dua puluh tahun, dan boleh
juga didenda, apabila disabitkan.

18. _Fasal 14 bertujuan untuk mengadakan peruntukan bagi kesalahan_

'pemerdagangan kanak-kanak bagi maksud eksploitasi. la membawa hukuman


-----

_Rang Undang-Undang_

pemenjaraan bagi tempoh tidak kurang daripada tiga tahun tetapi tidak melebihi
dua puluh tahun, dan boleh juga didenda, apabila disabitkan.

19. _Fasal 15 bertujuan untuk mengadakan peruntukan bagi kesalahan mendapatkan_

keuntungan daripada pengeksploitasian orang yang dipcrdagangkan.

20. _Fasal 16 bertujuan untuk memperuntukkan bahawa kerelaan orang_

yang diperdagangkan kepada perbuatan pemerdagangan orang adalah tidak
relevan.

21. _Fasal 17 bertujuan untuk menjadikan kelakuan seksual lampau orang_

yang diperdagangkan tidak relevan dan tidak boleh diterima bagi maksud
membuktikan bahawa orang yang diperdagangkan itu terlibat dengan kelakuan
seksual lain atau untuk membuktikan kecenderungan seksual orang yang
diperdagangkan itu.

22. _Fasal 18, 19, 20, 21 dan 22 bertujuan untuk mengadakan peruntukan_

bagi kesalahan bersampingan.

23. _Fasal 18 memperuntukkan bahawa mana-mana orang yang membuat,_

memperoleh, memberi, menjual atau memiliki suatu dokumen perjalanan atau
pengenalan diri fraud bagi maksud memudahkan suatu perbuatan pemerdagangan
orang, melakukan suatu kesalahan.

24. _Fasal 19 memperuntukkan bahawa mana-mana orang yang dengan_

diketahuinya merekrut orang lain untuk menyertai pelakuan suatu perbuatan
pemerdagangan orang, melakukan suatu kesalahan.

25. _Fasal 20 memperuntukkan bahawa mana-mana orang yang menyediakan_

kemudahan bagi maksud melakukan kesalahan di bawah Akta ini, melakukan
suatu kesalahan.

26. _Fasal 21 memperuntukkan bahawa mana-mana orang yang mengadakan_

perkhidmatan atau kemudahan kewangan, dengan mengetahui atau mempunyai
alasan yang munasabah untuk mempercayai bahawa perkhidmatan atau kemudahan
itu akan digunakan untuk membantu pelakuan suatu perbuatan pemerdagangan
orang, melakukan suatu kesalahan.

27. _Fasal 22 menjadikan suatu kesalahan untuk melindungi mana-mana orang_

yang telah melakukan, atau sedang merancang, atau mungkin melakukan, suatu
perbuatan pemerdagangan orang.

28. _Fasal 23 mengenakan suatu kewajipan ke atas pemunya, operator atau_

nakhoda mana-mana pengangkut untuk memastikan bahawa orang yang menaiki
pengangkut memiliki dokumen perjalanan bagi kemasukan sah orang itu ke
dalam negara penerima.

29. _Fasal 24 bertujuan untuk menjadikan suatu kesalahan bagi mana-mana_

orang yang secara sengaja tidak memberi apa-apa maklumat yang berhubungan
dengan kesalahan di bawah Akta ini.

30. _Fasal 25 bertujuan untuk mengadakan peruntukan bagi kekebalan_

daripada pendakwaan jenayah kepada orang yang diperdagangkan berkenaan


-----

_Antipemerdagangan Orang_

dengan kemasukannya secara haram, tempoh pemastautinan yang tidak sah
dan pemilikan dokumen perjalanan atau pengenalan diri fraud.

31.  Fasal 26 bertujuan untuk mengadakan peruntukan bagi perlindungan
pemberi maklumat.

BAHAGIAN IV

32. Bahagian IV mengandungi peruntukan yang berhubungan dengan

penguatkuasaan Akta ini.

33. _Fasal 27 bertujuan untuk mengenal pasti pegawai penguat kuasa_

bagi maksud menjalankan kuasa penguatkuasaan di bawah Akta ini. Setiap
pegawai penguat kuasa hendaklah mengisytiharkan jawatannya dan hendaklah
mengemukakan kad kuasa yang dikeluarkan kepadanya semasa bertindak di
bawah Akta ini.

34. _Fasal 28 bertujuan untuk memberikan kuasa penyiasatan kepada pegawai_

penguat kuasa. Di bawah fasal _29, seseorang pegawai penguat kuasa diberikan_
kuasa untuk menangkap tanpa waran mana-mana orang yang didapati melakukan
atau cuba melakukan suatu kesalahan di bawah Akta ini. Dia juga diberi kuasa
untuk menjalankan penggeledahan dan penyitaan dengan waran di bawah _fasal_
_30, dan penggeledahan dan penyitaan tanpa waran di bawah fasal 31._

35. _Fasal 32 bertujuan untuk membolehkan seseorang pegawai penguat kuasa_

untuk mempunyai capaian kepada data berkomputer.

36. _Fasal 33 bertujuan untuk mengenakan kewajipan ke atas pegawai penguat_

kuasa untuk menyediakan senarai barang yang disita.

37. _Fasal 34 bertujuan untuk memperuntukkan bahawa pegawai penguat_

kuasa boleh memeriksa mana-mana orang yang mengetahui fakta dan hal
keadaan sesuatu kes dan mengemukakan ke hadapannya apa-apa harta alih,
rekod, laporan atau dokumen atau memberinya pernyataan bertulis yang dibuat
dengan bersumpah yang menyatakan apa-apa maklumat sebagaimana yang
dikehendakinya. Fasal 35 memperkatakan hal keadaan yang pernyataan itu
boleh diterima semasa perbicaraan.

38. _Fasal 36 bertujuan untuk memperuntukkan bahawa barang yang disita_

semasa penyiasatan boleh dilucuthakkan oleh mahkamah pada akhir perbicaraan
mana-mana orang yang dipertuduh atas suatu kesalahan di bawah Akta ini.
Jika tiada pendakwaan, fasal ini menyatakan tatacara bagi mahkamah untuk
menentukan sama ada barang yang disita dilucuthakkan atau dilepaskan kepada
orang yang berhak kepadanya.

39. _Fasal 37 bertujuan untuk memperuntukkan bahawa kos memegang_

apa-apa barang yang disita di bawah Akta ini hendaklah didapatkan sebagai
hutang sivil yang kena dibayar kepada Kerajaan daripada orang yang daripadanya
apa-apa barang disita.


-----

_Rang Undang-Undang_

40. _Fasal 38 bertujuan untuk memperuntukkan bahawa tiada kos atau ganti_

rugi yang berbangkit daripada penyitaan apa-apa barang pada menjalankan
mana-mana kuasa di bawah Akta ini boleh didapatkan melainkan jika penyitaan
itu dibuat tanpa sebab yang munasabah.

41. _Fasal 39 bertujuan untuk menjadikannya suatu kesalahan bagi mana-mana_

orang yang menghalang mana-mana pegawai penguat kuasa dalam melaksanakan
fungsinya di bawah Akta ini.

42. _Fasal 40 bertujuan untuk mengadakan peruntukan bagi kesalahan_

menzahirkan kepada mana-mana orang lain maklumat yang mungkin menjejaskan
suatu penyiasatan di bawah Akta ini.

43. _Fasal 41 bertujuan untuk memperuntukkan bahawa tiada pendakwaan bagi_

suatu kesalahan di bawah Akta ini boleh dimulakan tanpa keizinan bertulis
Pendakwa Raya.

BAHAGIAN V

44. Bahagian V mengandungi peruntukan bagi jagaan dan perlindungan orang

yang diperdagangkan.

45. _Fasal 42 bertujuan untuk memberi Menteri kuasa untuk mengisytiharkan_

mana-mana rumah, bangunan atau tempat sebagai tempat perlindungan bagi
jagaan dan perlindungan orang yang diperdagangkan. Dia juga boleh mengarahkan
pengasingan kategori berlainan orang yang diperdagangkan.

46. _Fasal 43 bertujuan untuk mengadakan peruntukan bagi pelantikan Pegawai_

Pelindung bagi maksud, antara lain, kawalan ke atas dan tanggungjawab bagi jagaan
dan perlindungan orang yang diperdagangkan di tempat perlindungan.

47. _Fasal 44 bertujuan untuk memberi pegawai penguat kuasa kuasa untuk_

mengambil ke dalam jagaan sementara mana-mana orang atas syak yang
munasabah bahawa dia adalah orang yang diperdagangkan dan mengemukakannya
ke hadapan Majistret dalam masa dua puluh empat jam bagi maksud memperoleh
perintah perlindungan interim. Perintah perlindungan interim membenarkan
orang yang diambil ke dalam jagaan sementara itu untuk ditempatkan di
tempat perlindungan selama tempoh empat belas hari bagi maksud menjalankan
penyiasatan dan siasatan.

48. _Fasal 45 bertujuan untuk memperuntukkan bahawa pegawai penguat kuasa_

boleh membawa mana-mana orang yang diambil ke dalam jagaan sementaranya,
jika dia berpendapat bahawa orang itu memerlukan pemeriksaan atau rawatan
perubatan, daripada membawanya kepada Majistret, membawanya kepada
pegawai perubatan.

49. _Fasal 46 bertujuan untuk mengadakan peruntukan bagi kewajipan pegawai_

perubatan apabila mana-mana orang dibawa kepadanya di bawah fasal 45.

50. _Fasal 47 bertujuan untuk memberikan kuasa kepada pegawai penguat_

kuasa untuk membenarkan kemasukan ke hospital mana-mana kanak-kanak
yang diambil ke dalam jagaan sementara.


-----

_Antipemerdagangan Orang_

51. _Fasal 48 bertujuan untuk mengenakan ke atas pegawai penguat kuasa_

tanggungjawab bagi keselamatan dan perlindungan jika mana-mana orang
diambil ke dalam jagaan sementara dimasukkan ke hospital.

52. _Fasal 49 bertujuan untuk memperuntukkan bahawa seseorang yang_

diambil ke dalam jagaan sementara dan dibawa kepada pegawai perubatan bagi
pemeriksaan perubatan hendaklah dikemukakan ke hadapan Majistret dalam
masa dua puluh empat jam apabila selesainya pemeriksaan atau rawatan, atau
dimasukkan ke hospital, mengikut mana-mana yang berkenaan.

53. _Fasal 50 bertujuan untuk melepaskan pegawai penguat kuasa, pegawai_

perubatan dan semua orang yang bertindak dalam membantu pegawai perubatan,
daripada apa-apa liabiliti di sisi undang-undang.

54. _Fasal 51 bertujuan untuk memperuntukkan bahawa, selepas perintah_

perlindungan interim diperoleh di bawah subfasal 44(2), pegawai penguat
kuasa hendaklah menyiasat ke dalam hal keadaan kes seseorang sementara
Pegawai Pelindung hendaklah siasat latar belakangnya, dan laporan disediakan
kepada Majistret untuk menentukan sama ada orang itu adalah orang yang
diperdagangkan. Jika Majistret berpuas hati bahawa orang itu adalah orang
yang diperdagangkan, Majistret boleh, jika orang yang diperdagangkan ialah
seorang warganegara atau pemastautin tetap Malaysia, membuat Perintah
Perlindungan memerintahkan orang yang diperdagangkan itu ditempatkan di
tempat perlindungan selama tempoh tidak melebihi dua tahun, atau jika dia
ialah seorang warganegara asing, memerintahkan orang itu ditempatkan di
tempat perlindungan, selama tempoh tidak melebihi tiga bulan, bagi maksud
perakaman keterangan bersumpah dan selepas itu melepaskannya kepada
pegawai imigresen untuk menguruskan penghantaran balik ke negara asalnya.
Perintah Perlindungan boleh dilanjutkan atau dibatalkan atas permohonan
pegawai penguat kuasa atau Pegawai Pelindung.

55. _Fasal 52 bertujuan untuk mengadakan peruntukan bagi perakaman_

keterangan bersumpah orang yang diperdagangkan ke hadapan Majistret,
jika pendakwaan jenayah telah dimulakan terhadap mana-mana orang bagi
kesalahan di bawah Akta ini, dan keterangan itu hendaklah boleh diterima di
mabkamah. Majistret hendaklah menyelesaikan perakaman keterangan orang
yang diperdagangkan dalan masa tujuh hari dari tarikh pengemukaan orang
yang diperdagangkan itu ke hadapannya.

56. _Fasal 53 bertujuan untuk menyatakan tatacara bagi ibu atau bapa, penjaga_

atau saudara orang yang diperdagangkan yang merupakan seorang warganegara
atau pemastautin tetap Malaysia ditempatkan di tempat perlindungan, boleh
memohon kepada mahkamah untuk menyerahkan orang yang diperdagangkan
itu kepada jagaan dan perlindungan ibu atau bapa, penjaga atau saudara.

57. _Fasal 54 bertujuan untuk memperuntukkan bahawa apabila pembatalan_

sesuatu Perintah Perlindungan atau tamatnya tempoh yang dinyatakan di dalamnya,
orang yang diperdagangkan, jika dia ialah warganegara atau pemastautin tetap
Malaysia, hendaklah dilepaskan, atau jika dia ialah warganegara asing, hendaklah
dilepaskan kepada pegawai imigresen untuk menguruskan penghantaran balik
ke negara asalnya tanpa kelengahan yang tidak perlu.


-----

_Rang Undang-Undang_

58. _Fasal 55 bertujuan untuk memperuntukkan bahawa mana-mana orang yang_

diperdagangkan yang melarikan diri atau dipindahkan dari tempat perlindungan
tanpa kuasa sah boleh diambil ke dalam jagaan dan dibawa semula ke tempat
perlindungan.

59. _Fasal 56 bertujuan untuk menjadikan suatu kesalahan bagi mana-mana_

orang yang tnemindahkan atau membantu orang yang diperdagangkan untuk
melarikan diri dari tempat perlindungan tanpa kuasa sah.

60. _Fasal 57 bertujuan untuk memberi Menteri kuasa untuk mengarahkan_

pemindahan mana-mana orang yang diperdagangkan dari satu tempat perlindungan
ke tempat perlindungan yang lain.

BAHAGIAN VI

61. Bahagian VI mengandungi peruntukan yang berhubungan dengan

perkara pelbagai.

62. _Fasal 58 bertujuan untuk melarang mana-mana laporan media massa_

daripada mendedahkan nama, alamat atau apa-apa butiran yang boleh membawa
kepada pengenalpastian mana-mana orang yang diperdagangkan. Begitu juga,
gambar mana-mana orang yang diperdagangkan tidak boleh disiarkan dalam
mana-mana akhbar atau majalah atau dihantar melalui apa-apa perantara
elektronik.

63. _Fasal 59 bertujuan untuk menjadikan keterangan agent provocateur boleh_

diterima.

64. _Fasal 60 bertujuan untuk mengadakan peruntukan bagi kebolehterimaan_

keterangan dokumentar yang diperoleh oleh mana-mana pegawai penguat kuasa
pada menjalankan kuasanya di bawah Akta ini.

65. _Fasal 61 bertujuan untuk mengadakan peruntukan bagi terjemahan dokumen_

dalam bahasa selain bahasa kebangsaan atau bahasa Inggeris hendaklah boleh
diterima dalam mana-mana prosiding.

66. _Fasal 62 bertujuan untuk memperuntukkan bahawa tiada apa-apa tindakan_

boleh diambil terhadap mana-mana pegawai penguat kuasa, Pegawai Pelindung
atau mana-mana orang yang bertindak menurut undang-undang dalam mematuhi
apa-apa arahan pegawai penguat kuasa atau Pegawai Pelindung, bagi apa-apa
perbuatan atau peninggalan, jika perbuatan atau peninggalan itu dilakukan
dengan suci hati.

67. _Fasal 63 bertujuan untuk memperuntukkan suatu penalti am bagi_

kesalahan-kesalahan yang tiada penalti diperuntukkan dengan nyata.

68. _Fasal 64 bertujuan untuk menjadikan pengarah, pengurus, setiausaha atau_

pegawai lain yang seumpamanya yang bertindak dalam kapasiti sedemikian
atau orang yang bertanggungjawab dalam pengurusan hal ehwal pertubuhan
perbadanan itu atau membantu dalam pengurusannya, bertanggungan bagi


-----

# Antipemerdagangan Orang

kesalahan oleh entiti perbadanan itu melainkan jika kesalahan itu telah dilakukan
tanpa pengetahuan, persetujuan atau pembiarannya, atau dia telah mengambil
langkah berjaga-jaga dan telah menjalankan segala usaha yang wajar untuk
mencegah pelakuan kesalahan itu.

69. _Fasal 65 bertujuan untuk memperuntukkan bahawa setiap orang adalah_

bertanggungan secara sama bagi apa-apa perbuatan, peninggalan, keabaian atau
keingkaran pekerja atau ejennya, jika perbuatan, peninggalan, keabaian atau
keingkaran itu telah dilakukan dalam masa penggajiannya atau agensinya.

70. _Fasal 66 bertujuan untuk memberi Menteri kuasa untuk membuat_

peraturan-peraturan sebagaimana yang perlu bagi memberikan kuat kuasa penuh
atau bagi melaksanakan peruntukan Akta ini berkenaan dengan perkara-perkara
yang dinyatakan di dalamnya.

71. _Fasal 67 memberi Menteri kuasa untuk membuat ubah suaiari kepada_

mana-mana peruntukan Akta ini dalam masa dua tahun permulaan kuat kuasanya
bagi maksud menghapuskan kesulitan atau mencegah anomali yang berbangkit
daripada pembuatan Akta ini.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2573]


-----

