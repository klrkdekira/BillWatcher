---
Year: 2007
Bill: D.R.45/2007 - Rang Undang-Undang Bank Pertanian Malaysia Berhad 2007 (Lulus)
Title: D.R.45/2007 - Rang Undang-Undang Bank Pertanian Malaysia Berhad 2007 (Lulus)
Download URL: https://www.parlimen.gov.my/files/billindex/pdf/2007/DR452007.pdf
URL: https://www.parlimen.gov.my/files/billindex/pdf/2007/DR452007.pdf
---
---
Reading:
D.R.45/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 45/2007**


RANG UNDANG-UNDANG BANK PERTANIAN

MALAYSIA BERHAD 2007

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Tafsiran

BAHAGIAN II

PERUNTUKAN PEMBENTUKAN, PEMUNYAAN DAN PELETAKHAKAN

3. Bank

4. Peruntukan peletakhakan

5. Pegangan permulaan Kerajaan dalam Bank

6. Pelaburan Kerajaan dalam sekuriti Bank

7. Pelantikan wakil Kerajaan dalam Lembaga

8. Akaun statutori

BAHAGIAN III

KAKITANGAN

9. Kakitangan

BAHAGIAN IV

TUJUAN, KUASA DAN OBLIGASI SOSIAL BANK

10. Tujuan dan kuasa Bank

11. Obligasi sosial

BAHAGIAN V

AM

12. Kuasa Menteri Pertanian dan Industri Asas Tani memberi arahan


-----

_Rang Undang-Undang_

Fasal

13. Penyata kewangan hendaklah dikemukakan kepada Menteri

14. Perlindungan di bawah Akta Bil Pertukaran 1949

15. Pemakaian Akta Syarikat 1965

16. Peraturan-peraturan

17. Pemansuhan

18. Penerusan undang-undang, dsb.

19. Penerusan dan penyelesaian prosiding tatatertib

20. Mencegah kesulitan dan anomali


-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi pemindahan kepada
dan bagi peletakhakan harta, hak dan liabiliti Bank Pertanian
Malaysia pada suatu syarikat dengan nama Bank Pertanian Malaysia
Berhad, dan untuk membuat peruntukan bagi perkara-perkara lain
yang berhubungan dengannya.

**[** **]**

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Bank Pertanian Malaysia**
Berhad 2007.

(2) Akta ini mula berkuat kuasa pada tarikh yang ditetapkan oleh

Menteri melalui pemberitahuan dalam Warta.

**Tafsiran**

**2. Dalam Akta ini, melainkan jika konteksnya menghendaki makna**
yang lain —


"Bank" ertinya Bank Pertanian Malaysia Berhad yang disebut

dalam seksyen 3;


-----

4 _Rang Undang-Undang_

"Bank Pertanian Malaysia" ertinya Bank Pertanian Malaysia yang

ditubuhkan di bawah Akta Bank Pertanian Malaysia 1969 [Akta 9];

"harta" termasuklah segala harta, sama ada alih atau tak alih, dan

segala hak harta, kepentingan, isemen atau hak, sama ada dari segi
ekuiti atau di sisi undang-undang mengenai, kepada atau daripada
harta, hak dalam tindakan, wang dan nama baik;

"Lembaga" ertinya lembaga pengarah Bank;

"liabiliti" ertinya segala jenis liabiliti, hutang, tanggungan,

kewajipan dan obligasi (sama ada pada masa kini atau pada masa
hadapan, yang sebenar atau kontinjen, dan sama ada kena dibayar
atau hendaklah dipatuhi atau dilaksanakan di Malaysia atau di tempat
lain);

"Menteri" ertinya Menteri yang dipertanggungkan dengan

tanggungjawab bagi kewangan;

"Perbadanan" ertinya Menteri Kewangan yang diperbadankan oleh

Akta Menteri Kewangan (Pemerbadanan) 1957 [Akta 375];

"tarikh letak hak" ertinya tarikh yang ditetapkan oleh Menteri

Pertanian dan Industri Asas Tani di bawah subseksyen 4(1);

"terletak hak", berhubung dengan harta, termasuklah mempunyai

hak mengenai harta pada masa hadapan atau yang kontingen dan hak
perkembalian dan baki.

BAHAGIAN II

PERUNTUKAN PEMBENTUKAN, PEMUNYAAN DAN

PELETAKHAKAN

**Bank**

**3.** Suatu Bank yang merupakan suatu syarikat di bawah Akta
Syarikat 1965 _[Akta 125]_ diperbadankan dengan nama "Bank
Pertanian Malaysia Berhad".


-----

_Bank Pertanian Malaysia Berhad_ 5

**Peruntukan peletakhakan**

**4.** (1) Menteri Pertanian dan Industri Asas Tani boleh, melalui
perintah yang disiarkan dalam _Warta, menetapkan suatu tarikh letak_
hak dan pada tarikh itu, segala harta, hak dan liabiliti Bank Pertanian
Malaysia hendaklah menurut kuasa Akta ini berpindah kepada dan
terletak hak pada Bank tanpa apa-apa pemindahhakan,

penyerahhakan atau pemindahan hak milik.

(2) Tiap-tiap harta yang terletak hak pada Bank menurut kuasa

subseksyen (1) hendaklah terletak hak sedemikian pada Bank dengan
hak milik, hak harta atau kepentingan yang sama dan pemegangan
yang serupa sebagaimana harta itu terletak hak atau dipegang sebaik
sebelum tarikh letak hak itu.

(3) Tiap-tiap hak dalam tindakan yang terletak hak pada Bank

menurut kuasa subseksyen (1) boleh, selepas tarikh letak hak,
dituntut melalui guaman, didapatkan atau dikuatkuasakan oleh Bank
atas namanya sendiri, dan tidaklah perlu bagi Bank atau Bank
Pertanian Malaysia memberikan notis kepada orang yang terikat
dengan hak dalam tindakan itu tentang peletakhakan yang dibuat di
bawah subseksyen (1).

(4) Tiap-tiap hak dan liabiliti yang terletak hak pada Bank

menurut kuasa subseksyen (1) boleh, pada dan selepas tarikh letak
hak, dituntut melalui guaman, didapatkan atau dikuatkuasakan oleh
atau terhadap Bank atas namanya sendiri, dan tidaklah perlu bagi
Bank atau Bank Pertanian Malaysia memberikan notis kepada orang
yang hak atau liabilitinya tersentuh oleh peletakhakan yang dibuat di
bawah subseksyen (1).

(5) Apa-apa prosiding undang-undang yang belum selesai oleh

atau terhadap Bank Pertanian Malaysia yang berhubungan dengan
apa-apa harta, hak atau liabiliti yang berpindah kepada dan terletak
hak pada Bank menurut kuasa subseksyen (1) boleh, pada atau
selepas tarikh letak hak, diteruskan oleh atau terhadap Bank.

(6) Dalam hal hak dan liabiliti yang berbangkit di bawah apa-apa

pinjaman yang terletak hak pada Bank pada tarikh letak hak, Bank
boleh membuat apa-apa perkiraan atau perjanjian mengenai hak dan
liabiliti itu dengan Kerajaan atau mana-mana pihak ketiga.


-----

6 _Rang Undang-Undang_

(7) Jika menurut kuasa subseksyen (1), mana-mana harta

berpindah kepada dan terletak hak pada Bank, peruntukan Bahagian
Tiga Puluh Kanun Tanah Negara _[Akta 56/1965]_ hendaklah, bagi
maksud melaksanakan pendaftaran bagi peletakhakan itu, terpakai
bagi Bank seolah-olah ia adalah suatu pihak berkuasa awam.

(8) Pada dan selepas tarikh letak hak, apa-apa perjanjian yang

berhubungan dengan mana-mana harta, hak dan liabiliti yang
berpindah kepada dan terletak hak pada Bank di bawah subseksyen
(1) yang Bank Pertanian Malaysia menjadi pihak kepadanya sebaik
sebelum tarikh letak hak, sama ada secara bertulis atau tidak, dan
sama ada atau tidak sedemikian jenisnya sehingga hak dan liabiliti di
bawah perjanjian itu boleh diserahhakkan oleh Bank Pertanian
Malaysia, hendaklah berkuat kuasa seolah-olah Bank telah menjadi
pihak kepada perjanjian itu.

**Pegangan permulaan Kerajaan dalam Bank**

**5. (1) Berbangkit daripada peletakhakan harta, hak dan liabiliti pada**
Bank di bawah seksyen 4, Bank hendaklah menerbitkan apa-apa
sekuriti Bank sebagaimana yang diarahkan oleh Menteri, dari semasa
ke semasa, kepada Perbadanan.

(2) Sekuriti yang dikehendaki diterbitkan menurut seksyen ini

hendaklah —

_(a)_ diterbitkan atau diuntukkan pada bila-bila masa dan atas

apa-apa terma sebagaimana yang diarahkan oleh Menteri;

_(b)_ daripada apa-apa nilai nominal sebagaimana yang diarahkan

oleh Menteri; dan

_(c)_ diterbitkan sebagai berbayar penuh dan dikira bagi maksud

Akta Syarikat 1965 seolah-olah ia telah dibayarkan
disebabkan oleh pembayaran kepada Bank akan nilai
nominal-nya.

(3) Menteri boleh melupuskan mana-mana sekuriti yang

diterbitkan atau mana-mana hak pada sekuriti yang diuntukkan pada
mulanya kepada Perbadanan menurut seksyen ini.

(4) Apa-apa dividen atau jumlah wang lain yang diterima oleh

Perbadanan sebagai hak pada, atas pelupusan atau selainnya


-----

_Bank Pertanian Malaysia Berhad_ 7

yang berkaitan dengan, apa-apa sekuriti atau hak yang diperoleh
menurut kuasa seksyen ini hendaklah dibayar ke dalam Kumpulan
Wang Disatukan.

**Pelaburan Kerajaan dalam sekuriti Bank**

**6.** (1) Menteri boleh, melalui Perbadanan, pada bila-bila masa,
memperoleh —

_(a)_ sekuriti Bank atau mana-mana subsidiari Bank; atau

_(b)_ hak untuk melanggan apa-apa sekuriti sedemikian.

(2) Menteri boleh melupuskan mana-mana sekuriti atau hak yang

diperoleh oleh Perbadanan di bawah seksyen ini.

(3) Apa-apa perbelanjaan yang dilakukan oleh Perbadanan

berbangkit daripada peruntukan seksyen ini hendaklah dikira sebagai
pelaburan dan dibenarkan di bawah sub perenggan 8 (3)(a)(iv) Akta
Tatacara Kewangan 1957 [Akta 61].

(4) Apa-apa dividen atau jumlah wang lain yang diterima oleh

Perbadanan sebagai hak pada, atas pelupusan atau selainnya yang
berkaitan dengan, apa-apa sekuriti atau hak yang diperoleh di bawah
seksyen ini hendaklah dibayar ke dalam Kumpulan Wang Disatukan.

(5) Duti setem tidak boleh dikenakan berkenaan dengan apa-apa

pertambahan modal Bank yang —

_(a)_ diakibatkan oleh penerbitan syer yang diuntukkan pada

masa Bank dipunyai pada keseluruhannya oleh Kerajaan;
dan

_(b)_ diperakui oleh Perbendaharaan sebagai telah diakibatkan

oleh penerbitan syer yang dilanggan oleh Perbadanan di
bawah perenggan (\)(a).

**Pelantikan wakil Kerajaan dalam Lembaga**

**7.** (1) Menteri boleh, dari semasa ke semasa, selagi Kerajaan
memegang tidak kurang daripada lima peratus daripada keseluruhan
sekuriti terbitan dalam Bank, selepas berunding dengan Menteri


-----

8 _Rang Undang-Undang_

Pertanian dan Industri Asas Tani, menamakan apa-apa bilangan orang
yang sesuai untuk menjadi pengarah dalam Lembaga.

(2) Bank hendaklah menyebabkan tiap-tiap orang yang

dinamakan oleh Menteri di bawah subseksyen (1) dilantik ke dalam
Lembaga.

(3) Mana-mana orang yang dilantik ke dalam Lembaga di bawah

subseksyen (2) boleh, pada bila-bila masa, diberhentikan oleh
Menteri, selepas berunding dengan Menteri Pertanian dan Industri
Asas Tani, dengan memberi notis bertulis kepada orang itu dan Bank.

(4) Bagi maksud menentukan bilangan orang yang hendak

dilantik sebagai pengarah dalam Lembaga di bawah subseksyen (1),
Menteri hendaklah mengambil kira jumlah keseluruhan sekuriti yang
dipegang oleh Kerajaan dan jumlah bilangan pengarah yang dilantik
oleh Bank dalam Lembaga, pada masa penamaan itu.

(5) Tiada apa-apa jua dalam seksyen ini boleh ditafsirkan sebagai

menyentuh apa-apa kuasa, hak atau keistimewaan yang boleh
diberikan kepada Kerajaan oleh dokumen penubuhan Bank.

**Akaun statutori**

**8. (1) Bagi maksud mana-mana akaun statutori Bank—**

_(a)_ peletakhakan yang dikuatkuasakan menurut kuasa seksyen 4

hendaklah dikira sebagai suatu peletakhakan segala harta,
hak dan liabiliti yang Bank Pertanian Malaysia berhak dan
tertakluk kepadanya sebaik sebelum penghujung tahun
perakaunan genap terakhir Bank Pertanian Malaysia, yang
berakhir sebelum tarikh letak hak dan sebagai telah
dikuatkuasakan kepada Bank pada tarikh letak hak; dan

_(b)_ nilai mana-mana aset, hak atau amaun mana-mana liabiliti

Bank Pertanian Malaysia, yang dikira sebagai telah terletak
hak pada Bank menurut kuasa seksyen 4 hendaklah dikira
sebagai nilai atau, mengikut mana-mana yang berkenaan,
amaun yang diberikan kepada aset, hak


-----

10 _Rang Undang-Undang_

BAHAGIAN IV

TUJUAN, KUASA DAN OBLIGASI SOSIAL BANK

**Tujuan dan kuasa Bank**

**10. (1) Tujuan Bank adalah—**

_(a)_ untuk menggalakkan pembangunan pertanian Malaysia

yang kukuh;

_(b)_ untuk menyelaraskan dan menyelia pemberian kredit

daripada kumpulan wang awam bagi maksud pertanian oleh
pelbagai orang atau badan orang sama ada diperbadankan
atau tidak diperbadankan;

_(c)_ untuk mengadakan kemudahan pinjaman, pendahuluan dan

kredit lain bagi pembangunan sektor pertanian dan
perniagaan berkaitan pertanian;

_(d)_ untuk menggembleng simpanan dengan perhatian khusus

kepada sektor pertanian dan bagi mencapai tujuan ini,
untuk menerima simpanan dan deposit bertempoh;

_(e)_ untuk meningkatkan kesejahteraan komuniti pertanian; dan

_(f)_ untuk menjalankan perniagaan am suatu institusi

perkhidmatan kewangan yang moden dan progresif
yang memenuhi keperluan kewangan menyeluruh

pelanggannya.

(2) Sebagai tambahan kepada segala kuasa Bank sebagaimana

yang ditetapkan dalam Memorandum dan Perkara Persatuannya,
Bank boleh —

_(a)_ meminjam, mendapatkan atau mengambil wang,

meminjamkan atau mendahulukan wang dengan atau tanpa
cagaran bagi maksud membiayai pengendalian pertanian
atau perniagaan berkaitan pertanian;

_(b)_ membeli, menjual, mendiskaunkan atau mendiskaunkan

semula bil pertukaran tempatan dan surat janji hutang yang
dikeluarkan atau diterbitkan bagi maksud membiayai
pengendalian pertanian atau perniagaan berkaitan

pertanian;


-----

_Bank Pertanian Malaysia Berhad_ 11

_(c)_ menerima, mendapat atau mengambil deposit dan

menyediakan segala jenis akaun deposit termasuklah akaun
simpanan, akaun deposit bertempoh dan apa-apa akaun lain
yang seumpamanya;

_(d)_ membuat kunjungan tanpa diminta melalui unit bergeraknya

untuk—

(i) meminta atau memperoleh pembuatan deposit; atau

(ii) membuat atau menawarkan untuk membuat apa-apa

perjanjian untuk tujuan menerima suatu deposit;

_(e)_ mengadakan pembiayaan kepada komuniti pertanian;

_(f)_ berkenaan dengan pengendalian pertanian dan pemasaran

hasil pertanian, memberikan atau mengeluarkan surat
kredit;

_(g)_ mengeluarkan dengan mendapat komisyen, melanggan,

menaja jamin, mengambil, memperoleh, memegang,
menjual, menukar dan berniaga syer, saham, bon, dana,
obligasi, sekuriti dan pelaburan daripada segala jenis;

_(h) menerima wang dan barang berharga sebagai deposit untuk_

simpanan selamat;

_(i) bertindak sebagai ejen bagi Kerajaan, mana-mana Kerajaan_

Negeri atau pihak berkuasa lain dan bagi badan awam atau
badan persendirian atau orang persendirian;

_(j)_ memperoleh dan mengusahakan keseluruhan atau mana
mana bahagian perniagaan, harta dan liabiliti mana-mana
orang atau syarikat yang menjalankan apa-apa perniagaan
yang Bank dibenarkan menjalankannya, atau memiliki
harta yang sesuai bagi maksud Bank;

_(k) menjalankan perniagaan sebagai penyelenggara gudang atau_

pengurus gudang dan menyewakan, membeli, membina
atau selainnya memperoleh gudang bagi apa-apa maksud
Bank;

_(I)_ memperoleh, memperbaiki, menguruskan, menjayakan,

membangunkan, menjalankan segala hak berkenaan dengan,
memajakkan, menggadaijanjikan, menjual, melupuskan,


-----

_Rang Undang-Undang_

membuat keuntungan daripada, dan selainnya membuat
apa-apa urusan mengenai —

(i) harta alih atau harta tak alih dengan tidak mengira

hakmilik mengenainya; dan

(ii) segala jenis hasil dan khususnya hasil pertanian;

_(m)_ membuat apa-apa perkiraan dengan Kerajaan, mana-mana

Kerajaan Negeri atau pihak berkuasa tempatan atau
selainnya yang dengan segala tujuan atau mana-mana
daripada tujuan Bank, dan untuk mendapatkan daripada
mana-mana Kerajaan atau pihak berkuasa itu apa-apa hak,
keistimewaan dan konsesi yang difikirkan oleh Bank patut
didapatkan, dan untuk melaksanakan, menjalankan dan
mematuhi apa-apa perkiraan, hak, keistimewaan dan
konsesi itu;

_(n)_ membeli, menjual dan mendiskaun bil Perbendaharaan

Kerajaan atau mana-mana Kerajaan Negeri yang dibenarkan
untuk mengeluarkan bil Perbendaharaan;

_(o) menyenggarakan akaun dengan bank lain di Malaysia;_

_(p)_ bertindak sebagai wakil, atau ejen bagi mana-mana bank

antarabangsa atau institusi kredit pertanian bersifat
antarabangsa;

_(q)_ mengadakan semua jenis perkhidmatan pembayaran dan

pungutan, termasuk perkhidmatan giro, mesin juruwang
automatik, kad debit, kad kredit dan kad bayar dahulu;

_(r) dengan kelulusan Lembaga, menggunakan kumpulan wang_

Bank bagi pelaburan;

_(s)_ mengadakan perkhidmatan kewangan yang berasaskan

prinsip-prinsip Islam;

_(t) membuka cawangan dan melantik ejen atau wakil di dalam_

atau di luar Malaysia;

_(u)_ membayar bunga atas deposit oleh pelanggan dan

menentukan kadar bunga itu;


-----

_Bank Pertanian Malaysia Berhad_ 13

_(v)_ mengenakan bunga atas pinjaman dan pendahuluan yang

dibuat kepada pelanggan dan menentukan kadar bunga itu;

_(w) mengenakan caj bagi apa-apa perkhidmatan yang diberikan_

olehnya;

_(x) menjalankan perniagaan insurans pertanian;_

_(y)_ mengadakan jaminan bagi kemudahan pembiayaan

pertanian;

_(z) mengadakan perkhidmatan nasihat kewangan dan perniagaan;_

dan

_(aa)_ melakukan apa-apa perniagaan lain sebagaimana yang

diluluskan secara bertulis oleh Bank Negara.


(3) Jika mana-mana aktiviti perniagaan yang dijalankan menurut

kuasa yang diberikan di bawah subseksyen (2) menghendaki
kelulusan atau pelesenan oleh suatu pihak berkuasa, aktiviti itu boleh
dijalankan tertakluk kepada kelulusan atau lesen yang diperoleh
daripada pihak berkuasa itu.

(4) Bagi maksud seksyen ini—

"Bank Negara" ertinya Bank Negara Malaysia yang

ditubuhkan di bawah Akta Bank Negara Malaysia 1958 _[Akta_
_519];_

"perkhidmatan giro" ertinya suatu perkhidmatan akaun

semasa yang membenarkan pemegang akaun mengeluarkan
arahan pembayaran kepada Bank bagi pembayaran kepada
mana-mana pihak atau yang membenarkan Bank menerima
pembayaran ke dalam akaun seseorang pemegang akaun
daripada mana-mana pihak;


"kunjungan tanpa diminta" ertinya lawatan peribadi atau

komunikasi lisan tanpa jemputan nyata.

**Obligasi sosial**

**11. Bank hendaklah memenuhi apa-apa obligasi sosial sebagaimana**
yang ditentukan oleh Kerajaan dari semasa ke semasa.


-----

14 _Rang Undang-Undang_

BAHAGIAN V

**AM**

**Kuasa Menteri Pertanian dan Industri Asas Tani memberi**
**arahan**

**12.** Menteri Pertanian dan Industri Asas Tani boleh, dari semasa ke
semasa, memberi arahan kepada Lembaga berkenaan dengan dasar
pertanian yang hendaklah diikuti oleh Bank dan Lembaga hendaklah
mematuhi arahan itu.

**Penyata kewangan hendaklah dikemukakan kepada Menteri**

**13.** Bank hendaklah, dalam masa sembilan puluh hari selepas
berakhir setiap tahun kewangan, atau apa-apa tempoh lanjut
yang dipersetujui oleh Menteri, mengemukakan kepada Menteri,
berkenaan dengan keseluruhan pengendaliannya di dalam dan
di luar Malaysia, suatu salinan setiap satu yang dicetak dan
dalam bentuk rekod yang disimpan atau dirakamkan dengan cara
elektronik dan pada bahan tara elektronik dokumen yang berikut
dalam apa-apa bentuk yang ditentukan oleh Menteri:

_(a)_ akaun hasil yang diaudit dengan sewajarnya berserta

dengan penyata sokongan;

_(b)_ akaun untung rugi dan kunci kira-kira yang diaudit dengan

sewajarnya berserta dengan penyata sokongan;

_(c)_ perakuan oleh juruaudit;

_(d)_ laporan oleh Lembaga tentang pengendaliannya dalam

tahun kewangan itu; dan

_(e)_ akuan berkanun oleh seorang daripada pengarah bukan

eksekutifnya dan ketua pegawai eksekutifnya berkenaan
dengan perkara dalam perenggan (a), (b) dan (d).

**Perlindungan di bawah Akta Bil Pertukaran 1949**

**14.** Pada melaksanakan fungsinya di bawah Akta ini, Bank
hendaklah diberikan perlindungan seseorang jurubank di bawah
Akta Bil Pertukaran 1949 [Akta 204].


-----

_Bank Pertanian Malaysia Berhad_ 15

**Pemakaian Akta Syarikat 1965**

**15.** Bank hendaklah tertakluk kepada peruntukan Akta Syarikat
1965 dan juga kepada peruntukan Akta ini, tetapi jika terdapat
apa-apa percanggahan atau ketidakselarasan antara peruntukan
Akta Syarikat 1965 dengan Akta ini dalam pemakaian masingmasingnya bagi Bank, peruntukan Akta ini hendaklah terpakai.

**Peraturan-peraturan**

**16.** Menteri boleh, dari semasa ke semasa, membuat apa-apa
peraturan-peraturan yang perlu atau suai manfaat bagi memberikan
kuat kuasa sepenuhnya kepada peruntukan Akta ini, bagi menjalankan
atau mencapai tujuan dan maksud Akta ini atau mana-mana
peruntukannya, atau untuk melaksanakan peruntukan Akta ini
dengan lebih lanjut, lebih baik atau lebih mudah.

**Pemansuhan**

**17.** Akta Bank Pertanian Malaysia 1969 dimansuhkan.

**Penerusan undang-undang, dsb.**

**18.** (1) Tertakluk kepada subseksyen (2), semua undang-undang
bertulis termasuk perundangan subsidiari, yang menyentuh atau
bagi perlindungan Bank Pertanian Malaysia dan berkuat kuasa
sebaik sebelum tarikh letak hak hendaklah, sehingga dipinda atau
dibatalkan oleh pihak berkuasa yang berkenaan yang mempunyai
kuasa untuk berbuat demikian, terus berkuat kuasa dan ditafsirkan
seolah-olah Akta ini tidak pernah diluluskan.

(2) Apa-apa sebutan dalam mana-mana undang-undang bertulis

itu mengenai Bank Pertanian Malaysia, melainkan jika konteksnya
menghendaki makna yang lain, hendaklah ditafsirkan sebagai
sebutan mengenai Bank dan ungkapan yang memaksudkan sebutan
sedemikian hendaklah ditafsirkan sewajarnya.

**Penerusan dan penyelesaian prosiding tatatertib**

**19.** (1) Jika pada tarikh letak hak apa-apa prosiding tatatertib
belum selesai atau wujud terhadap mana-mana pekerja Bank
Pertanian Malaysia yang telah memilih untuk masuk ke dalam


-----

16 _Rang Undang-Undang_

perkhidmatan Bank, prosiding itu hendaklah diteruskan dan
diselesaikan oleh Bank, dan undang-undang yang terpakai bagi
pekerja itu sebaik sebelum tarikh letak hak berhubung dengan
prosiding itu hendaklah terpakai bagi prosiding yang diteruskan dan
diselesaikan di bawah seksyen ini.

(2) Suatu perintah, keputusan atau arahan yang dibuat atau

diberikan oleh suatu pihak berkuasa tatatertib Bank menurut seksyen
ini hendaklah, berkenaan dengan pekerja sedemikian, mempunyai
kuat kuasa dan kesan yang sama dengan perintah, keputusan atau
arahan yang dibuat atau diberikan oleh Jawatankuasa Tatatertib atau
Jawatankuasa Rayuan Tatatertib Bank Pertanian Malaysia, mengikut
mana-mana yang berkenaan, di bawah undang-undang yang disebut
dalam subseksyen (1).

**Mencegah kesulitan dan anomali**

**20.** (1) Menteri boleh, apabila difikirkannya perlu atau suai manfaat
untuk berbuat demikian, sama ada bagi maksud menghapuskan
kesulitan atau mencegah anomali yang berbangkit daripada
pembuatan Akta ini, melalui perintah yang disiarkan dalam _Warta_
membuat apa-apa ubah suaian kepada mana-mana peruntukan Akta
ini sebagaimana yang difikirkannya patut.

(2) Menteri tidak boleh menjalankan kuasa yang diberikan oleh

seksyen ini selepas habis tempoh dua tahun dari tarikh letak hak.

(3) Dalam seksyen ini, 'ubah suaian' termasuklah pindaan,

tambahan, pemotongan, penggantian, penyesuaian, variasi,

pengubahan dan ketidakpakaian mana-mana peruntukan Akta ini.

HURAIAN

Akta Bank Pertanian Malaysia Berhad 2007 yang dicadangkan ("Akta yang
dicadangkan") bertujuan untuk memudahkan pengkorporatan Bank Pertanian
Malaysia dengan mengadakan peruntukan bagi pemindahan kepada dan
peletakhakan harta, hak dan liabiliti Bank Pertanian Malaysia pada suatu syarikat
dengan nama Bank Pertanian Malaysia Berhad ("Bank") dan membuat peruntukan
bagi perkara-perkara lain yang berkaitan dengannya.


-----

_Bank Pertanian Malaysia Berhad_ 17

Pengkorporatan Bank Pertanian Malaysia akan menjadi suatu landasan bagi Bank
untuk menstrukturkan semula pengendaliannya supaya menjadi lebih cekap,
berkesan dan fleksibel dan untuk meningkatkan prestasi kevvangan dan
perkhidmatannya.

BAHAGIAN I

2. Bahagian 1 Akta yang dicadangkan mengandungi perkara permulaan.

3. _Fasal 1 mengandungi tajuk ringkas dan bertujuan untuk membenarkan Menteri_

menetapkan tarikh permulaan kuat kuasa Akta yang dicadangkan.

4. _Fasal 2_ mengandungi takrif ungkapan tertentu yang digunakan dalam Akta

yang dicadangkan.

BAHAGIAN II

5. Bahagian II Akta yang dicadangkan bertujuan untuk mengadakan peruntukan

bagi pembentukan, pemunyaan dan peletakhakan harta, hak dan liabiliti Bank.

6. _Fasal 3_ bertujuan untuk mengadakan peruntukan bagi pembentukan Bank

sebagai suatu syarikat yang akan diperbadankan di bawah Akta Syarikat 1965.

7. _Fasal 4_ membolehkan Menteri Pertanian dan Industri Asas Tani menetapkan

tarikh letak hak yang dengannya segala harta, hak dan liabiliti Bank Pertanian
Malaysia hendaklah berpindah kepada dan terletak hak pada Bank.

8. _Fasal 5 bertujuan untuk menghendaki Bank menerbitkan apa-apa sekuriti Bank_

kepada Menteri.

9. _Fasal 6_ bertujuan untuk mengadakan peruntukan bagi pelaburan Kerajaan

dalam sekuriti Bank.

10. _Fasal_ 7 bertujuan untuk memperuntukkan bahawa Menteri boleh melantik

wakil Kerajaan dalam lembaga Bank.

11. _Fasal_ 8 bertujuan untuk memperuntukkan bahawa akaun statutori Bank

hendaklah diasaskan pada penyata akaun Bank Pertanian Malaysia bagi tahun
perakaunan genap terakhir, yang berakhir sebelum tarikh letak hak.

BAHAGIAN III

12. Bahagian III Akta yang dicadangkan memperkatakan tentang perkara yang

berhubungan dengan pekerja Bank Pertanian Malaysia.

13. _Fasal 9_ bertujuan untuk mengadakan peruntukan bagi pengambilan kerja

kakitangan Bank Pertanian Malaysia oleh Bank jika mereka memilih untuk
berkhidmat sebagai pekerja Bank.

BAHAGIAN IV

14. Bahagian IV Akta yang dicadangkan memperkatakan tujuan, kuasa dan

obligasi sosial Bank.


-----

18 _Rang Undang-Undang_

15. _Fasal 10_ mengandungi peruntukan terperinci berkenaan dengan tujuan dan

kuasa Bank.

16. _Fasal 11_ menghendaki Bank untuk memenuhi apa-apa obligasi sosial yang

ditentukan oleh Kerajaan dari semasa ke semasa.

BAHAGIAN V

17. Bahagian V Akta yang dicadangkan mengandungi peruntukan am.

18. _Fasal 12_ memberi Menteri Pertanian dan Industri Asas Tani kuasa untuk

memberikan arahan kepada Lembaga berkenaan dengan dasar pertanian dan
Lembaga hendaklah mematuhi arahan itu.

19. _Fasal 13_ bertujuan untuk mengenakan kewajipan ke atas Bank untuk

mengemukakan, antara lain, akaun untung ruginya, kunci kira-kira dan
dokumennya yang diaudit yang berhubungan dengan pengendaliannya untuk
membolehkan pemantauan rapi terhadap perniagaannya.

20. _Fasal 14 memberi Bank perlindungan seseorang jurubank di bawah Akta Bil_

Pertukaran 1949.

21. _Fasal 15_ memperuntukkan bahawa peruntukan Akta Syarikat 1965 terpakai

bagi Bank dan adalah sebagai tambahan kepada peruntukan Akta yang dicadangkan
dan sekiranya terdapat percanggahan atau ketidakselarasan, peruntukan Akta yang
dicadangkan hendaklah terpakai.

22. _Fasal 16 memberi Menteri kuasa untuk membuat peraturan-peraturan._

23. _Fasal 17 memansuhkan Akta Bank Pertanian Malaysia 1969._

24. _Fasal 18_ mengadakan peruntukan bagi penerusan semua undang-undang

bertulis termasuk perundangan subsidiari yang menyentuh atau melindungi Bank
Pertanian Malaysia, dengan ditafsirkan sebutan mengenai Bank Pertanian Malaysia
sebagai sebutan mengenai Bank.

25. _Fasal 19 bertujuan untuk membenarkan Bank meneruskan dan menyelesaikan_

mana-mana prosiding tatatertib yang masih belum selesai terhadap mana-mana
pekerja Bank Pertanian Malaysia yang diterima ke dalam penggajiannya.

26. _Fasal 20_ memberi Menteri kuasa untuk membuat perintah bagi maksud

menghapuskan apa-apa kesulitan yang mungkin berbangkit berkaitan dengan
pelaksanaan Akta yang dicadangkan.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan, yang amaunnya belum dapat ditentukan sekarang ini.

[PN(U[2])2582]


-----

