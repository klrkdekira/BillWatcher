---
Year: 2007
Bill: D.R.53/2007 - Rang Undang-Undang Pihak Berkuasa Pelaksanaan Koridor Utara 2007 (Lulus)
Title: D.R.53/2007 - Rang Undang-Undang Pihak Berkuasa Pelaksanaan Koridor Utara 2007 (Lulus)
Download URL: https://www.parlimen.gov.my/files/billindex/pdf/2007/DR532007.pdf
URL: https://www.parlimen.gov.my/files/billindex/pdf/2007/DR532007.pdf
---
---
Reading:
D.R.53/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 53/2007**

RANG UNDANG-UNDANG PIHAK BERKUASA

PELAKSANAAN KORIDOR UTARA 2007

SUSUNAN FASAL

BAHAGIAN I

PERMULAAN

1. Tajuk ringkas dan permulaan kuat kuasa

2. Tafsiran

3. Jaminan am

BAHAGIAN II

PIHAK BERKUASA

4. Pihak Berkuasa

5. Objektif Pihak Berkuasa

6. Fungsi Pihak Berkuasa

7. Kuasa Pihak Berkuasa

8. Fungsi tambahan Pihak Berkuasa

9. Keanggotaan Pihak Berkuasa

10. Pelantikan, pembatalan dan peletakan jawatan

11. Pengosongan jawatan

12. Pengisian kekosongan

13. Saraan atau elaun

14. Penzahiran kepentingan

15. Pihak Berkuasa boleh menubuhkan jawatankuasa

16. Wilayah Ekonomi Koridor Utara

17. Perwakilan fungsi dan kuasa Pihak Berkuasa

18. Penyata, laporan, akaun dan maklumat


-----

_Rang Undang-Undang_

BAHAGIAN III

KETUA EKSEKUTIF, PEGAWAI DAN PEKHIDMAT PIHAK BERKUASA

Fasal

19. Ketua Eksekutif

20. Pengambilan khidmat pegawai dan pekhidmat lain Pihak Berkuasa

21. Bantuan kewangan kepada anggota, pegawai, pekhidmat dan orang lain

BAHAGIAN IV

ARAH, DASAR DAN STRATEGI BAGI PEMBANGUNAN DI DALAM

WILAYAH EKONOMI KORIDOR UTARA

22. Tanggungjawab Pihak Berkuasa

23. Penyediaan draf Rancangan Pembangunan WEKU

24. Kelulusan atau penolakan draf Rancangan Pembangunan WEKU

25. Kajian semula atau pengubahan Rancangan Pembangunan WEKU

26. Kewajipan untuk mengambil tahu tentang Rancangan Pembangunan
WEKU

27. Pembangunan strategik yang ditetapkan

BAHAGIAN V

PENYELARASAN ANTARA ENTITI KERAJAAN DI DALAM WILAYAH EKONOMI

KORIDOR UTARA

28. Agensi penyelaras utama

29. Perkiraan dengan Entiti Kerajaan

30. Tanggungjawab Entiti Kerajaan

BAHAGIAN VI

KEWANGAN

31. Kumpulan Wang

32. Perbelanjaan yang hendaklah dipertanggungkan pada Kumpulan Wang

33. Pemeliharaan Kumpulan Wang /

34. Kumpulan wang rizab


-----

_Pihak Berkuasa Pelaksanaan Koridor Utara_

Fasal

35. Akaun bank

36. Kuasa untuk meminjam

37. Pelaburan

38. Perbelanjaan dan penyediaan anggaran

39. Tahun kewangan

40. Akta Badan Berkanun (Akaun dan Laporan Tahunan) 1980

BAHAGIAN VII

AM

41. Kuasa untuk mengambil khidmat

42. Kuasa untuk menubuhkan syarikat

43. Kesalahan kerana memberikan maklumat palsu atau mengelirukan

44. Kesalahan bagi pengubahsuaian tanpa kuasa maklumat dalam jagaan
Pihak Berkuasa

45. Obligasi kerahsiaan

46. Kesalahan oleh pertubuhan perbadanan

47. Perlindungan terhadap tindakan guaman dan prosiding undang-undang

48. Akta Perlindungan Pihak Berkuasa Awam 1948

49. Pekhidmat awam

50. Kuasa untuk membuat peraturan-peraturan

51. Perkara yang dilakukan dalam menjangkakan Akta ini diperbuat

52. Kecualian

JADUAL


-----

RANG UNDANG-UNDANG

_b e r n a m a_

Suatu Akta untuk memperbadankan Pihak Berkuasa Pelaksanaan
Koridor Utara, untuk mengadakan peruntukan mengenai arah, dasar
dan strategi yang sewajarnya berhubung dengan pembangunan
sosioekonomi di dalam Wilayah Ekonomi Koridor Utara, untuk
mengadakan peruntukan bagi penyelarasan antara agensi kerajaan
untuk menggalakkan perdagangan, pelaburan dan pembangunan di
dalam Wilayah Ekonomi Koridor Utara, dan untuk mengadakan
peruntukan bagi perkara-perkara yang berkaitan atau bersampingan
dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pihak Berkuasa Pelaksanaan**
Koridor Utara 2007.

(2) Akta ini mula berkuat kuasa pada tarikh yang ditetapkan oleh

Perdana Menteri, selepas berunding dengan Pihak Berkuasa Negeri,
melalui pemberitahuan dalam _Warta,_ dan Perdana Menteri boleh
menetapkan tarikh-tarikh yang berlainan —

_(a) bagi permulaan kuat kuasa Akta ini di dalam kawasan atau_

bahagian yang berlainan di Wilayah Ekonomi Koridor
Utara;


-----

6 _Rang Undang-Undang_

_(b)_ bagi permulaan kuat kuasa peruntukan yang berlainan Akta

ini di dalam Wilayah Ekonomi Koridor Utara; dan

_(c)_ bagi permulaan kuat kuasa peruntukan yang berlainan Akta

ini di dalam kawasan atau bahagian yang berlainan di
Wilayah Ekonomi Koridor Utara.

**Tafsiran**

**2.  Dalam Akta ini, melainkan jika konteksnya menghendaki makna**
yang lain —

"Entiti Kerajaan" ertinya—

_(a)_ Kerajaan Persekutuan, atau mana-mana Kerajaan Negeri,

Pihak Berkuasa Negeri atau kerajaan tempatan; dan

_(b)_ mana-mana kementerian, jabatan, pejabat, agensi, pihak

berkuasa, suruhanjaya, jawatankuasa, lembaga, majlis atau
badan lain, diperbadankan atau tidak diperbadankan, bagi
Kerajaan Persekutuan, atau bagi mana-mana Kerajaan
Negeri atau kerajaan tempatan, sama ada ditubuhkan di
bawah undang-undang bertulis atau selainnya;

"jawatankuasa" ertinya jawatankuasa yang ditubuhkan oleh Pihak

Berkuasa di bawah seksyen 15;

"Jawatankuasa Perancang Negeri" ertinya Jawatankuasa Perancang

Negeri bagi sesuatu Negeri, yang ditubuhkan di bawah seksyen 4
Akta Perancangan Bandar dan Desa 1976 [Akta 172];

"kawasan lapang" ertinya mana-mana tanah, sama ada dilingkungi

sesuatu atau tidak, yang disusun atur atau dirizabkan untuk disusun
atur keseluruhannya atau sebahagiannya sebagai suatu taman bunga
awam, taman awam, padang sukan dan rekreasi awam, tempat makan
angin awam, tempat jalan kaki awam atau sebagai suatu tempat
awam;

"Kelulusan" ertinya apa-apa kelulusan mana-mana Entiti Kerajaan,

sama ada di bawah mana-mana undang-undang bertulis atau tidak,
dan termasuk kelulusan bagi atau berhubung dengan lesen, permit,
pas, pendaftaran, cukai, eksais dan insentif, yang dikehendaki bagi
atau berkaitan dengan perdagangan, pelaburan dan pembangunan di
dalam Wilayah Ekonomi Koridor Utara;


-----

_Pihak Berkuasa Pelaksanaan Koridor Utara_ _7_

"Kerajaan Negeri" ertinya Kerajaan sesuatu Negeri;

"Ketua Eksekutif' ertinya ketua pegawai eksekutif yang dilantik di

bawah subseksyen 19(1) dan termasuk mana-mana pegawai yang
diarahkan di bawah subseksyen 19(6) untuk melaksanakan tugas ketua
pegawai eksekutif itu;

"Kumpulan Wang" ertinya Kumpulan Wang Pihak Berkuasa

Pelaksanaan Koridor Utara yang ditubuhkan di bawah seksyen 31;

"menetapkan" ertinya menetapkan melalui peraturan-peraturan;

"Negeri" ertinya setiap Negeri Perlis, Kedah, Pulau Pinang dan

Perak dan "Negeri-negeri" hendaklah ditafsirkan dengan sewajarnya;

"Pengerusi" ertinya Pengerusi Pihak Berkuasa yang dinyatakan di

bawah seksyen 9;

"Pihak Berkuasa" ertinya Pihak Berkuasa Pelaksanaan Koridor Utara

yang ditubuhkan di bawah seksyen 4;

"Pihak Berkuasa Negeri" ertinya Pihak Berkuasa Negeri bagi

sesuatu Negeri;

"pihak berkuasa perancang tempatan" mempunyai erti yang

diberikan kepadanya dalam Akta Perancangan Bandar dan Desa 1976;

"pihak berkuasa tempatan" mempunyai erti yang diberikan

kepadanya dalam Akta Kerajaan Tempatan 1976 [Akta 171];

"Rancangan Fizikal Negara" mempunyai erti yang diberikan

kepadanya dalam Akta Perancangan Bandar dan Desa 1976;

"Rancangan Pembangunan WEKU" ertinya draf Rancangan

Pembangunan WEKU yang diluluskan oleh setiap dan tiap-tiap
Kerajaan Negeri menurut seksyen 24, dan termasuk apa-apa
pengubahan Rancangan Pembangunan WEKU menurut kuasa seksyen
25;

"rancangan struktur" mempunyai erti yang diberikan kepadanya

dalam Akta Perancangan Bandar dan Desa 1976;


-----

8 _Rang Undang-Undang_

"rancangan tempatan" mempunyai erti yang diberikan kepadanya

dalam Akta Perancangan Bandar dan Desa 1976;

"Wilayah Ekonomi Koridor Utara" ertinya kawasan atau kawasan
kawasan yang ditentukan oleh Perdana Menteri mengikut seksyen 16.

**Jaminan am**

**3. (1) Bagi mengelakkan keraguan, tiada apa-apa jua dalam Akta ini**
boleh ditafsirkan sebagai mengurangkan atau mengehadkan hak,
kuasa dan fungsi Negeri Perlis, Kedah, Pulau Pinang atau Perak atau
mana-mana Entiti Kerajaan.

(2) Peruntukan Akta ini hendaklah dibaca bersama dengan mana
mana undang-undang bertulis yang berhubungan dengan mana-mana
Entiti Kerajaan dan tidak mengurangkan mana-mana hak, kuasa dan
fungsi yang diberikan kepada mana-mana Entiti Kerajaan di bawah
mana-mana undang-undang bertulis itu.

BAHAGIAN II

PIHAK BERKUASA

**Pihak Berkuasa**

**4.(1) Suatu pertubuhan dengan nama "Pihak Berkuasa Pelaksanaan**
Koridor Utara" ditubuhkan.


(2) Pihak Berkuasa adalah kekal turun temurun dan mempunyai

suatu meterai perbadanan.

(3) Pihak Berkuasa boleh membawa guaman dan dibawa guaman

terhadapnya atas namanya.


(4) Tertakluk kepada dan bagi maksud Akta ini, Pihak Berkuasa

boleh, atas apa-apa terma yang difikirkannya patut—

_(a)_ membuat kontrak;

_(b)_ memperoleh, membeli, mengambil, memegang dan

menikmati apa-apa jenis harta alih dan harta tak alih; dan


-----

_Pihak Berkuasa Pelaksanaan Koridor Utara_


_(c)_ memindahkan, menyerahhakkan, menyerahkan balik,

memulangkan, menggadaikan, menggadaijanjikan,

mendemiskan, menyerahhakkan semula, memindahkan
hakmilik, atau dengan apa-apa cara lain melupuskan, atau
membuat apa-apa urusan mengenai, apa-apa harta alih atau
harta tak alih atau apa-apa kepentingan yang terletak hak
pada Pihak Berkuasa.

**Objektif Pihak Berkuasa**

**5.  Objektif Pihak Berkuasa adalah —**

_(a)_ untuk menggalakkan dan mempercepat pembangunan

Wilayah Ekonomi Koridor Utara supaya menjadi suatu
wilayah ekonomi bertaraf dunia dan destinasi pilihan bagi
pelaburan, pekerjaan dan kehidupan; dan

_(b)_ untuk memastikan bahawa pembangunan sosial dan

pembangunan mapan diutamakan dalam menggerakkan
pertumbuhan ekonomi di dalam Wilayah Ekonomi Koridor
Utara.

**Fungsi Pihak Berkuasa**

**6.  Tertakluk kepada subseksyen 22(1), fungsi Pihak Berkuasa**
adalah —

_(a)_ untuk mewujudkan arah, dasar dan strategi berhubung

dengan pembangunan di dalam Wilayah Ekonomi Koridor
Utara dan fungsi lain yang berkaitan dengannya

sebagaimana yang diperuntukkan dalam Bahagian IV;

_(b)_ untuk mengesyorkan kepada Entiti Kerajaan yang berkaitan

dasar, undang-undang dan tindakan yang hendaklah
terpakai bagi Wilayah Ekonomi Koridor Utara yang
difikirkannya perlu untuk mencapai objektifnya di bawah
Akta ini;

_(c)_ untuk menyelaraskan pelaksanaan aktiviti yang dijalankan

oleh Entiti Kerajaan di dalam Wilayah Ekonomi Koridor
Utara sebagaimana yang diperuntukkan dalam Bahagian V,
termasuklah —

(i) untuk mengesyorkan standard, garis panduan, amalan

terbaik dan proses dan tatacara pentadbiran yang


-----

_Rang Undang-Undang_ _10_

seragam yang hendaklah diterima pakai oleh Entiti
Kerajaan bagi Wilayah Ekonomi Koridor Utara;
dan

(ii) untuk memantau pelaksanaan standard, garis

panduan, amalan terbaik dan proses dan tatacara
pentadbiran yang seragam dalam memudahkan
pembangunan Wilayah Ekonomi Koridor Utara;

_(d)_ untuk membuat pertanyaan mengenai, menjalankan kajian

mengenai, mengumpul semak, menganalisis dan menyiarkan
maklumat, statistik dan faktor yang mempengaruhi atau
berkaitan dengan pembangunan, perniagaan atau pelaburan
dan untuk menyebarkan maklumat, statistik dan faktor itu
kepada pelabur atau pelabur berpotensi, sama ada tempatan
atau asing, di dalam Wilayah Ekonomi Koridor Utara dan
kepada Entiti Kerajaan yang berkaitan;

_(e)_ untuk mengesyorkan kepada Entiti Kerajaan yang berkaitan

insentif yang hendaklah terpakai bagi pelabur di dalam
Wilayah Ekonomi Koridor Utara;

_(f)_ untuk memajukan, merangsang, memudahkan dan

meningkatkan daya saing di peringkat antarabangsa
Wilayah Ekonomi Koridor Utara sebagai suatu pusat
pertanian, pembuatan, pendidikan, perdagangan, pelaburan
dan logistik, dan destinasi pelancongan;

_(g)_ untuk menggalakkan, merangsang, memudahkan,

menyelaraskan dan mengusahakan di dalam Wilayah
Ekonomi Koridor Utara —

(i) pembangunan ekonomi dan sosial;

(ii) pembangunan pertanian, termasuk pemodenan,

pempelbagaian dan pengkomersialan sektor

pertanian;

(iii) pembangunan industri, termasuk pembangunan

aktiviti nilai tambah yang lebih tinggi dan industri
baru;

(iv) pembangunan pelancongan, termasuk pembangunan

pelancongan kesihatan perubatan, pelancongan
mewah dan eko-pelancongan;

(v) pembangunan infrastruktur dan logistik;


-----

_Pihak Berkuasa Pelaksanaan Koridor Utara_ 11

(vi) pembangunan kesenian, kebudayaan dan warisan;

(vii) pembangunan modal insan, termasuk pembangunan

institusi vokasional dan teknikal dan pusat

kecemerlangan bagi penyelidikan, pembelajaran
dan latihan;

(viii) pembangunan kemudahan atau infrastruktur

pendidikan;

(ix) pembangunan kemudahan kesihatan dan perubatan;

dan

(x) pembangunan mapan, termasuk perlindungan,

pengurusan dan pemuliharaan alam sekitar;

_(h)_ untuk menggalakkan pelaburan sektor swasta dalam

pembangunan yang disebut dalam perenggan (g);

_(i)_ untuk menyediakan perkhidmatan nasihat dan perundingan

kepada pelabur atau pelabur berpotensi di dalam Wilayah
Ekonomi Koridor Utara;

_(j) untuk mewujudkan dan mengkaji semula kriteria bagi insentif_

yang secara langsung dan secara eksklusif diuruskan dan
ditadbirkan oleh Pihak Berkuasa sebagaimana yang
diluluskan oleh Kerajaan Persekutuan dari semasa ke
semasa yang hendaklah terpakai bagi pelabur di dalam
Wilayah Ekonomi Koridor Utara, dan untuk menerima,
memproses, menilai dan memberikan insentif itu kepada
pelabur yang layak;

_(k)_ untuk merancang, melaksanakan secara berperingkat
peringkat, mengutamakan, menyelaraskan dan mengkaji
semula pelaksanaan aktiviti yang disebut dalam perenggan
_(f)_ dan _(g)_ dan apa-apa aktiviti lain di dalam Wilayah
Ekonomi Koridor Utara yang disifatkan oleh Pihak
Berkuasa sebagai mempunyai kepentingan strategik kepada
Wilayah Ekonomi Koridor Utara atau demi kepentingan
Wilayah Ekonomi Koridor Utara;

_(I)_ untuk membantu Entiti Kerajaan yang berkaitan dalam

mengkaji semula dan menilai pelaksanaan aktiviti yang
disebut di dalam perenggan (/) dan (g) di dalam Wilayah
Ekonomi Koridor Utara; dan


-----

12 _Rang Undang-Undang_

_(m) untuk menjalankan apa-apa fungsi lain yang diberikan oleh_

atau di bawah Akta ini dan untuk melaksanakan apa-apa
fungsi lain yang merupakan tambahan kepada,

bersampingan dengan, atau berbangkit daripada manamana fungsi yang dinyatakan dalam seksyen ini atau dalam
menjayakan objektif Pihak Berkuasa.


**Kuasa Pihak Berkuasa**

**7.  Tertakluk kepada dan bagi maksud Akta ini, kuasa Pihak**
Berkuasa termasuklah kuasa—

_(a)_ untuk menjalankan atau terlibat dalam mana-mana aktiviti

komersial atau perusahaan membuat keuntungan, tertakluk
kepada kelulusan Kerajaan Persekutuan;

_(b)_ untuk mendayausahakan dan menjalankan kajian mengenai

kawasan pembangunan dan pembangunan semula yang
mungkin, untuk mencadangkan rancangan yang

menggariskan aktiviti pembangunan atau pembangunan
semula termasuklah mengenai pasti lokasi yang sesuai dan
pemboleh lain yang penting bagi maksud itu dan
menjalankan kajian untuk menentukan sama ada

pengusahaan dan penjalanan projek pembangunan atau
pembangunan semula dapat dilaksanakan;

_(c)_ untuk memajukan, mengesyorkan, memudahkan, membantu

dalam, menyelaraskan, menganjurkan, membangunkan dan
mengusahakan strategi dan inisiatif untuk meningkatkan
daya saing di peringkat antarabangsa barang-barang dan
perkhidmatan di dalam Wilayah Ekonomi Koridor Utara,
termasuklah strategi dan inisiatif yang berhubungan dengan
—

(i) pembangunan jenama serantau dan bertaraf dunia

yang teguh;

(ii) penyebaran amalan terbaik atau standard yang

moden atau antarabangsa untuk diterima pakai oleh
pengeluar atau pemberi perkhidmatan;

(iii) pencapaian pentaulihan atau pemerakuan antarabangsa

oleh perniagaan;


-----

_Pihak Berkuasa Pelaksanaan Koridor Utara_ 13

_(d)_ untuk membangunkan, menggalakkan, mengesyorkan,

memudahkan, menguruskan, menyelaraskan dan

mengusahakan inisiatif pembangunan sosial yang bertujuan
untuk mengurangkan kemiskinan dan ketaksamaan

pendapatan di dalam Wilayah Ekonomi Koridor Utara;

_(e)_ untuk menghendaki —

(i) semua Entiti Kerajaan yang berkaitan untuk

memberikan apa-apa bantuan dan mengemukakan
apa-apa maklumat yang ada dalam milik mereka
sebagaimana yang dikehendaki oleh Pihak Berkuasa
untuk membolehkan Pihak Berkuasa menjalankan
fungsinya di bawah Akta ini;

(ii) semua Entiti Kerajaan, syarikat dan perbadanan, dan

badan dan orang lain, sama ada tempatan atau asing,
yang bertanggungjawab bagi atau terlibat dalam
menjalankan atau berniat untuk menjalankan
pembangunan di dalam Wilayah Ekonomi Koridor
Utara untuk mengemukakan laporan, yang

mengandungi apa-apa butir dan maklumat

sebagaimana yang ditetapkan oleh Pihak Berkuasa,
berkenaan dengan aktiviti mereka atau aktiviti yang
dicadangkan oleh mereka;

_(f)_ untuk menyelaraskan dan membantu Entiti Kerajaan yang

berkaitan dalam mengkaji semula dan menilai pembangunan,
termasuklah pembangunan sektor pertanian, pembuatan dan
perkhidmatan, infrastruktur dan kemudahan awam di dalam
Wilayah Ekonomi Koridor Utara;

_(g)_ untuk membuat syor kepada Pihak Berkuasa Negeri dan

pihak berkuasa tempatan di dalam Wilayah Ekonomi
Koridor Utara berhubung dengan fungsi dan perkhidmatan
kerajaan tempatan termasuk kawalan perancangan tempatan
dan pengawalseliaan, kelulusan dan kawalan semua
bangunan dan pengendalian bangunan, pembaikan dan
penghapusan bangunan hampir musnah dan berbahaya, dan
larangan, penutupan dan perobohan bangunan daripada
kelas, reka bentuk atau rupa tertentu di dalam Wilayah
Ekonomi Koridor Utara;

_(h) untuk bekerjasama dengan atau bertindak sebagai ejen yang_

diberi kuasa bagi, atau selainnya bertindak bersama dengan
atau bagi pihak, mana-mana Entiti Kerajaan,


-----

_Rang Undang-Undang_

mana-mana syarikat atau perbadanan, atau mana-mana
badan atau orang, sama ada tempatan atau asing;

_(i)_ untuk menghubungi secara langsung atau tidak langsung

mana-mana pelabur atau pelabur berpotensi, sama ada
tempatan atau asing, dengan tujuan untuk menggalakkan
pelaburan di dalam Wilayah Ekonomi Koridor Utara;

_(j)_ untuk menggalakkan, memudahkan, membantu dan

menyelaraskan penjalanan aktiviti yang disebut dalam
perenggan _(a)_ hingga _(d)_ oleh mana-mana Entiti Kerajaan
atau mana-mana orang, sama ada tempatan atau asing atau
bersesama oleh mereka;

_(k) untuk menubuhkan atau mengembangkan, atau menggalakkan_

penubuhan atau pengembangan, syarikat atau badan lain
untuk menjalankan mana-mana aktiviti yang disebut dalam
perenggan (a) hingga (d) sama ada di bawah kawalan atau
kawalan separa Pihak Berkuasa atau secara bebas;

_(I)_ untuk membuat (atau melalui sesuatu entiti di bawah

kawalannya atau kawalan separanya yang disebut dalam
perenggan _(k))_ perkongsian atau membuat apa-apa
perkiraan bagi perkongsian keuntungan, gabungan

kepentingan, kerjasama, usaha sama, konsesi bersaling atau
selainnya, dengan mana-mana orang, syarikat atau badan,
atau apa-apa perniagaan, aktiviti atau transaksi yang boleh
dijalankan supaya dapat mencapai secara langsung atau
tidak langsung objektif Pihak Berkuasa dan untuk
mengambil atau selainnya memperoleh syer dan sekuriti
mana-mana syarikat itu dan menjual, memegang,

menerbitkan semula dengan atau tanpa jaminan atau
selainnya berurusan dengan syer dan sekuriti itu;

_(m)_ untuk mengunderait atau selainnya memperoleh dan

memegang apa-apa sekuriti dan untuk melupuskan sekuriti
itu atas apa-apa terma dan syarat sebagaimana yang
ditentukan oleh Pihak Berkuasa;

_(n) tertakluk kepada dan mengikut mana-mana undang-undang_

bertulis, untuk menubuhkan, menguruskan dan

mengendalikan apa-apa kumpulan wang pelaburan, sama
ada yang berhubungan dengan harta, saham, syer atau
selainnya, dan untuk membubarkan kumpulan wang
pelaburan itu atas apa-apa terma dan syarat sebagaimana
yang ditentukan oleh Pihak Berkuasa;


-----

_Pihak Berkuasa Pelaksanaan Koridor Utara_ 15

_(o)_ untuk memohon bagi dan menerima pemberimilikan atau

pemindahan hakmilik tanah di dalam Wilayah Ekonomi
Koridor Utara bagi pembangunan;

_(p) untuk melupuskan aset modal dan untuk menggunakan hasil_

daripada pelupusan itu;

_(q)_ untuk melantik mana-mana ejen sebagaimana yang

difikirkannya patut bagi maksud melaksanakan fungsinya;

_(r) untuk mengenakan fi, kos atau apa-apa caj lain sebagaimana_

yang difikirkannya patut bagi melaksanakan mana-mana
fungsinya atau kuasanya; dan

_(s)_ untuk melakukan segala perkara yang suai manfaat atau

perlu bagi atau bersampingan dengan pelaksanaan
fungsinya di bawah Akta ini.

**Fungsi tambahan Pihak Berkuasa**

**8.** Sebagai tambahan kepada kewajipan yang dikenakan dan kuasa
yang terletak hak pada Pihak Berkuasa oleh Akta ini, Pihak Berkuasa
boleh melaksanakan apa-apa fungsi lain, menjalankan apa-apa kuasa
lain dan membelanjakan apa-apa wang lain bagi apa-apa maksud
yang ditugaskan atau diberikan kepadanya oleh Kerajaan

Persekutuan atau, mana-mana Kerajaan Negeri dengan kelulusan
Perdana Menteri, dan dalam melakukan sedemikian Pihak Berkuasa
hendaklah disifatkan sebagai memenuhi maksud Akta ini dan
peruntukan Akta ini hendaklah terpakai bagi Pihak Berkuasa
berkenaan dengan pelaksanaan fungsi itu, penjalanan kuasa itu dan
perbelanjaan wang itu:


Dengan syarat bahawa akaun bagi wang itu hendaklah disimpan

berasingan dan terpisah daripada akaun Kumpulan Wang.

**Keanggotaan Pihak Berkuasa**

**9. (1) Pihak Berkuasa hendaklah terdiri daripada anggota yang**
berikut:

_(a)_ Pengerusi, yang merupakan Perdana Menteri;

_(b)_ Timbalan Perdana Menteri;


-----

16 _Rang Undang-Undang_

_(c)_ Menteri Besar atau Ketua Menteri, mengikut mana-mana

yang berkenaan, bagi setiap Negeri;

_(d)_ dua orang Menteri Persekutuan yang hendaklah dilantik

oleh Perdana Menteri bagi apa-apa tempoh dan atas apaapa terma sebagaimana yang ditentukan oleh Perdana
Menteri;

_(e)_ seorang wakil daripada perkhidmatan awam yang hendaklah

dilantik oleh Perdana Menteri bagi apa-apa tempoh dan
atas apa-apa terma sebagaimana yang ditentukan oleh
Perdana Menteri; dan

_(f)_ dua orang anggota daripada sektor swasta yang mempunyai

pengalaman atau kelayakan yang sesuai yang hendaklah
dilantik oleh Perdana Menteri.


(2) Timbalan Perdana Menteri hendaklah mempengerusikan

sesuatu mesyuarat Pihak Berkuasa semasa ketidakhadiran Perdana
Menteri.

(3) Tertakluk kepada kelulusan Perdana Menteri, mana-mana

anggota Pihak Berkuasa yang diperihalkan dalam perenggan _(b)_
hingga _(e)_ boleh melantik seorang anggota silih ganti, yang boleh
merupakan seorang anggota lain Pihak Berkuasa, untuk menghadiri
mesyuarat Pihak Berkuasa semasa ketidakhadirannya.

(4) Apabila menghadiri mesyuarat Pihak Berkuasa sebagai ganti

seseorang anggota, seseorang anggota silih ganti hendaklah bagi
segala maksud disifatkan sebagai anggota Pihak Berkuasa pada
mesyuarat yang berkaitan itu yang berkenaan dengannya dia dilantik
sebagai ganti anggota itu.

(5) Pihak Berkuasa boleh mengundang mana-mana orang lain

untuk menghadiri mana-mana mesyuarat atau perbincangan Pihak
Berkuasa bagi maksud menasihatinya tentang apa-apa perkara yang
dibincangkan, tetapi mana-mana orang yang menghadiri sedemikian
tidak berhak untuk mengundi pada mesyuarat atau perbincangan itu.

(6) Ketua Eksekutif hendaklah menjadi Setiausaha kepada Pihak

Berkuasa.

(7) Peruntukan Jadual hendaklah terpakai bagi Pihak Berkuasa.


-----

_Pihak Berkuasa Pelaksanaan Koridor Utara_ 17

**Pelantikan, pembatalan dan peletakan jawatan**

**10.** (1) Seseorang anggota Pihak Berkuasa yang dilantik di bawah
perenggan 9(1)(/) hendaklah, tertakluk kepada apa-apa syarat yang
dinyatakan dalam surat cara pelantikannya, memegang jawatan
selama tempoh tidak melebihi dua tahun, dan adalah layak untuk
dilantik semula mengikut budi bicara Perdana Menteri.

(2) Pelantikan mana-mana anggota di bawah perenggan 9(l)(/j

boleh pada bila-bila masa dibatalkan oleh Perdana Menteri, tanpa
memberikan apa-apa sebab bagi pembatalan itu.

(3) Seseorang anggota yang dilantik di bawah perenggan 9(1) _(f)_

boleh pada bila-bila masa meletakkan jawatannya melalui surat yang
dialamatkan kepada Perdana Menteri.

**Pengosongan jawatan**

**11. Jawatan seseorang anggota Pihak Berkuasa yang dilantik di**
bawah perenggan 9(\)(f) menjadi kosong —

_(a)_ jika dia mati;

_(b)_ jika telah dibuktikan terhadapnya, atau dia telah disabitkan

atas, suatu pertuduhan berkenaan dengan —

(i) kesalahan yang melibatkan fraud, kecurangan atau

keburukan akhlak;

(ii) kesalahan di bawah mana-mana undang-undang

yang berhubungan dengan rasuah atau di bawah
seksyen 45; atau

(iii) apa-apa kesalahan lain yang boleh dihukum dengan

pemenjaraan (sama ada pemenjaraan sahaja atau
sebagai tambahan kepada atau sebagai ganti denda)
selama lebih daripada dua tahun;

_(c)_ jika dia menjadi bankrap;

_(d)_ jika dia tidak sempurna akal atau selainnya tidak berupaya

untuk menunaikan kewajipannya;

_(e)_ jika dia tidak menghadiri mesyuarat Pihak Berkuasa tiga

kali berturut-turut tanpa kebenaran Pengerusi;

_(f)_ jika peletakan jawatannya diterima oleh Perdana Menteri;

atau


-----

18 _Rang Undang-Undang_

_(g) jika pelantikannya dibatalkan oleh Perdana Menteri._

**Pengisian kekosongan**

**12. Jika mana-mana orang terhenti menjadi anggota Pihak Berkuasa**
oleh sebab mana-mana peruntukan Akta ini, seorang Iain hendaklah
dilantik untuk menggantikannya mengikut peruntukan yang terpakai.

**Saraan atau elaun**

**13.** (1) Maka bolehlah dibayar kepada anggota Pihak Berkuasa,
termasuk anggota silih ganti, apa-apa saraan atau elaun sebagaimana
yang ditentukan oleh Perdana Menteri.

(2) Mana-mana orang yang di undang untuk menghadiri apa-apa

mesyuarat atau perbincangan Pihak Berkuasa di bawah subseksyen
9(5) boleh dibayar apa-apa elaun dan belanja lain sebagaimana yang
ditentukan oleh Perdana Menteri.

**Penzahiran kepentingan**

**14.** (1) Mana-mana anggota Pihak Berkuasa atau sesuatu
jawatankuasa yang mempunyai atau memperoleh suatu kepentingan
langsung atau tidak langsung dengan sendiri, menerusi seseorang
anggota keluarganya atau sekutunya berhubung dengan apa-apa
perkara yang dibincangkan oleh Pihak Berkuasa atau jawatankuasa
yang berkaitan hendaklah menzahirkan kepada Pihak Berkuasa atau
jawatankuasa yang berkaitan, mengikut mana-mana yang berkenaan,
hakikat kepentingannya dan jenis kepentingan itu.

(2) Penzahiran di bawah subseksyen (1) hendaklah direkodkan

dalam minit mesyuarat Pihak Berkuasa atau jawatankuasa yang
berkaitan, mengikut mana-mana yang berkenaan, yang dalamnya
perkara itu dibincangkan dan, selepas penzahiran itu, anggota itu —

_(a)_ tidak boleh hadir semasa mana-mana perbincangan atau

pembuatan keputusan Pihak Berkuasa atau jawatankuasa
yang berkaitan, mengikut mana-mana yang berkenaan,
mengenai perkara itu; dan


-----

_Pihak Berkuasa Pelaksanaan Koridor Utara_ 19

_(b)_ tidak boleh dikira bagi maksud membentuk kuorum Pihak

Berkuasa atau jawatankuasa yang berkaitan, mengikut
mana-mana yang berkenaan,

apabila perkara itu dibincangkan atau diputuskan.

(3) Mana-mana anggota Pihak Berkuasa atau jawatankuasa yang

berkaitan yang tidak menzahirkan kepentingannya sebagaimana yang
diperuntukkan di bawah subseksyen (1) melakukan suatu kesalahan
dan boleh, apabila disabitkan, didenda tidak melebihi lima puluh ribu
ringgit atau dipenjarakan selama tempoh tidak melebihi dua tahun
atau kedua-duanya.

(4) Tiada tindakan atau prosiding Pihak Berkuasa atau

jawatankuasa yang berkaitan boleh ditidaksahkan atas alasan bahawa
mana-mana anggota Pihak Berkuasa atau jawatankuasa yang
berkaitan itu telah melanggar seksyen ini.

(5) Bagi maksud seksyen ini —

"anggota keluarganya", berhubung dengan seseorang anggota

Pihak Berkuasa atau sesuatu jawatankuasa, termasuk—

_(a)_ suami atau isterinya;

_(b)_ ibu atau bapanya, termasuk ibu atau bapa suami atau

isterinya;

_(c)_ anaknya, termasuk anak angkat atau anak tirinya;

_(d)_ adik-beradiknya, termasuk adik-beradik suami atau isterinya;

dan

_(e)_ suami atau isteri anaknya atau adik-beradiknya; dan

"sekutu", berhubung dengan seseorang anggota Pihak Berkuasa

atau sesuatu jawatankuasa, ertinya—

_(a)_ seseorang yang merupakan penama atau pekerja anggota

itu;

_(b)_ firma yang dalamnya anggota itu atau mana-mana penamanya

merupakan seorang pekongsi;

_(c)_ pekongsi anggota itu;


-----

20 _Rang Undang-Undang_

_(d)_ pemegang amanah sesuatu amanah yang di bawahnya

anggota itu atau anggota keluarganya merupakan seorang
benefisiari; atau

_(e)_ mana-mana perbadanan mengikut pengertian Akta Syarikat

1965 _[Akta 125],_ yang baginya anggota itu atau manamana penamanya atau anggota keluarganya merupakan
seorang pengarah atau mempunyai pemegangan syer yang
substansial dalam perbadanan itu.

**Pihak Berkuasa boleh menubuhkan jawatankuasa**

**15.** (1) Pihak Berkuasa boleh dari semasa ke semasa menubuhkan
apa-apa jawatankuasa atas apa-apa terma dan dengan mana-mana
anggota yang difikirkannya perlu atau suai manfaat untuk membantu
Pihak Berkuasa dalam melaksanakan fungsinya di bawah Akta ini.

(2) Keanggotaan sesuatu jawatankuasa yang ditubuhkan di bawah

subseksyen (1) boleh termasuk seorang individu atau lebih daripada
sektor swasta.

(3) Pihak Berkuasa boleh membatalkan pelantikan mana-mana

anggota sesuatu jawatankuasa tanpa memberikan apa-apa sebab bagi
pembatalan itu.

(4) Seseorang anggota jawatankuasa boleh pada bila-bila masa

meletakkan jawatannya dengan memberikan notis secara bertulis
kepada Pengerusi Pihak Berkuasa.

(5) Sesuatu jawatankuasa boleh mengawal selia tatacaranya

sendiri mengikut apa-apa dasar, garis panduan atau peraturanperaturan yang dikeluarkan atau dibuat oleh Pihak Berkuasa dari
semasa ke semasa di bawah Akta ini.

(6) Sesuatu jawatankuasa hendaklah tertakluk kepada dan bertindak

mengikut apa-apa arahan yang diberikan kepada jawatankuasa itu
oleh Pihak Berkuasa.

(7) Pihak Berkuasa boleh pada bila-bila masa memberhentikan

atau mengubah keanggotaan sesuatu jawatankuasa.


-----

_Pihak Berkuasa Pelaksanaan Koridor Utara_ 21

(8) Mesyuarat sesuatu jawatankuasa hendaklah diadakan pada

bila-bila masa dan di mana-mana tempat yang ditentukan oleh
pengerusi jawatankuasa itu.

(9) Sesuatu jawatankuasa hendaklah menyebabkan —


_(a)_ minit semua. mesyuaratnya disenggarakan dan disimpan

dalam bentuk yang sepatutnya; dan

_(b)_ salinan minit setiap mesyuaratnya dikemukakan kepada

Pihak Berkuasa dalam masa empat belas had dari tarikh
mesyuarat yang berkaitan.

(10) Apa-apa minit yang dibuat mengenai mesyuarat sesuatu

jawatankuasa hendaklah, jika telah ditandatangani dengan sewajarnya
oleh pengerusi jawatankuasa, boleh diterima sebagai keterangan
dalam semua prosiding undang-undang tanpa bukti selanjutnya.

(11) Tiap-tiap mesyuarat sesuatu jawatankuasa yang berkenaan

dengannya minit mengenai prosidingnya telah dibuat dan

ditandatangani mengikut subseksyen (9) dan (10) hendaklah
disifatkan telah dipanggil dan diadakan dengan sewajarnya dan
semua anggota pada mesyuarat itu layak dengan sewajarnya untuk
bertindak.

(12) Sesuatu jawatankuasa boleh mengundang mana-mana orang

untuk menghadiri mana-mana mesyuaratnya, bagi maksud

menasihatinya tentang apa-apa perkara yang dibincangkan, tetapi
orang itu tidak berhak untuk mengundi pada mesyuarat itu

(13) Anggota sesuatu jawatankuasa boleh dibayar apa-apa saraan

atau elaun sebagaimana yang ditentukan oleh Perdana Menteri dan
mana-mana orang yang diundang untuk menghadiri mana-mana
mesyuarat sesuatu jawatankuasa boleh dibayar apa-apa elaun dan
belanja lain sebagaimana yang ditentukan oleh Perdana Menteri.

(14) Pengerusi mana-mana jawatankuasa boleh memberi

kuasa seseorang anggota untuk menggunakan video secara
langsung, sambungan televisyen atau kemudahan komunikasi atau
multimedia yang sesuai yang lain untuk mengambil bahagian dalam
mana-mana mesyuarat jawatankuasa yang berkaitan.


-----

22 _Rang Undang-Undang_

(15) Tiada perbuatan yang dilakukan atau prosiding yang diambil

di bawah Akta ini boleh dipersoalkan atas alasan bahawa—

_(a)_ ada apa-apa kekosongan dalam keanggotaan, atau ada apa
apa kecacatan dalam penubuhan, sesuatu jawatankuasa;
atau

_(b)_ ada apa-apa peninggalan, kecacatan atau ketidakteraturan

yang tidak menyentuh merit hal itu.

**Wilayah Ekonomi Koridor Utara**

**16.** Perdana Menteri boleh dari semasa ke semasa, dengan
persetujuan Pihak Berkuasa Negeri yang berkaitan yang dinyatakan
dalam perenggan _(a), (b), (c)_ dan _(d),_ menentukan melalui
pemberitahuan dalam _Warta_ kawasan atau kawasan-kawasan di
dalam Negeri-negeri yang berkaitan yang di dalamnya Pihak
Berkuasa hendaklah melaksanakan fungsinya di bawah Akta ini dan
kawasan atau kawasan-kawasan itu secara kolektif hendaklah
dikenali sebagai "Wilayah Ekonomi Koridor Utara":

_(a)_ Pihak Berkuasa Negeri Perlis, berkenaan dengan mana
mana kawasan atau kawasan-kawasan yang berada di
dalam Negeri Perlis;

_(b)_ Pihak Berkuasa Negeri Kedah, berkenaan dengan mana
mana kawasan atau kawasan-kawasan yang berada di
dalam Negeri Kedah;

_(c)_ Pihak Berkuasa Negeri Pulau Pinang, berkenaan dengan

mana-mana kawasan atau kawasan-kawasan yang berada di
dalam Negeri Pulau Pinang; dan

_(d)_ Pihak Berkuasa Negeri Perak, berkenaan dengan mana
mana kawasan atau kawasan-kawasan yang berada di
dalam Negeri Perak.

**Pewakilan fungsi dan kuasa Pihak Berkuasa**

**17.** (1) Pihak Berkuasa boleh, secara bertulis, mewakilkan manamana fungsi dan kuasanya, selain kuasanya untuk meminjam wang,
untuk mendapatkan pinjaman atau untuk membuat perundangan
subsidiari, kepada —

_(a)_ Pengerusi;

_(b)_ seorang anggota Pihak Berkuasa;


-----

_Pihak Berkuasa Pelaksanaan Koridor Utara_ 23

_(c)_ suatu jawatankuasa; atau

_(d)_ seorang pegawai Pihak Berkuasa.

(2) Tanpa menjejaskan subseksyen (1) dan peruntukan lain Akta

ini, Pihak Berkuasa boleh mewakilkan kepada seorang anggota Pihak
Berkuasa atau suatu jawatankuasa atau seorang pegawai Pihak
Berkuasa, kuasa untuk membenarkan perbelanjaan daripada
Kumpulan Wang atau apa-apa wang lain yang terletak hak pada dan
di bawah kawalan Pihak Berkuasa hingga ke tahap yang ditetapkan
oleh Pihak Berkuasa.

(3) Anggota Pihak Berkuasa, jawatankuasa atau pegawai,

mengikut mana-mana yang berkenaan, yang diwakilkan dengan
fungsi atau kuasa sedemikian adalah terikat untuk mematuhi dan
mengambil kira segala syarat dan sekatan yang dikenakan oleh Pihak
Berkuasa dan segala kehendak, tatacara dan perkara yang ditetapkan
oleh Pihak Berkuasa.

(4) Mana-mana fungsi atau kuasa yang diwakilkan di bawah

seksyen ini hendaklah dilaksanakan dan dijalankan atas nama dan
bagi pihak Pihak Berkuasa.

(5) Pewakilan di bawah seksyen ini tidak menghalang Pihak

Berkuasa daripada melaksanakan atau menjalankan sendiri pada bilabila masa mana-mana fungsi atau kuasa yang diwakilkan itu.

**Penyata, laporan, akaun dan maklumat**

**18.** (1) Pihak Berkuasa hendaklah memberi Perdana Menteri, dan
mana-mana pihak berkuasa awam sebagaimana yang diarahkan oleh
Perdana Menteri, apa-apa penyata, laporan, akaun dan maklumat
berkenaan dengan harta dan aktiviti Pihak Berkuasa sebagaimana
yang dikehendaki atau diarahkan oleh Perdana Menteri dari semasa
ke semasa.

(2) Tanpa menjejaskan keluasan subseksyen (1), Pihak Berkuasa

hendaklah, dalam masa enam bulan selepas berakhir setiap tahun
kewangan, menyebabkan dibuat dan dihantar kepada Perdana
Menteri dan, jika diarahkan sedemikian oleh Perdana Menteri,
kepada mana-mana pihak berkuasa awam lain suatu laporan yang
memperkatakan aktiviti-aktiviti Pihak Berkuasa sepanjang tahun
kewangan yang sebelumnya.


-----

24 _Rang Undang-Undang_

(3) Laporan di bawah subseksyen (2) hendaklah dalam apa-apa

bentuk dan hendaklah mengandungi apa-apa maklumat yang
berhubungan dengan prosiding dan dasar Pihak Berkuasa

sebagaimana yang ditetapkan oleh Perdana Menteri dari semasa ke
semasa.


BAHAGIAN III

KETUA EKSEKUTIF, PEGAWAI DAN PEKHIDMAT

PIHAK BERKUASA

**Ketua Eksekutif**

**19. (1) Pihak Berkuasa hendaklah melantik seorang Ketua Eksekutif**
atas apa-apa terma dan syarat yang difikirkannya wajar.

(2) Ketua Eksekutif hendaklah bertanggungjawab bagi —

_(a)_ penjalanan, pentadbiran dan pengurusan am fungsi, aktiviti

dan hal ehwal hari ke hari Pihak Berkuasa;

_(b)_ penyediaan program, skim dan projek untuk pertimbangan

Pihak Berkuasa;

_(c)_ pelaksanaan semua program, skim dan projek Pihak

Berkuasa; dan

_(d)_ pelaksanaan keputusan Pihak Berkuasa dan arahan

Pengerusi.

(3) Ketua Eksekutif hendaklah mempunyai kawalan am ke atas

pegawai dan pekhidmat Pihak Berkuasa.

(4) Ketua Eksekutif hendaklah melaksanakan apa-apa kewajipan

lain sebagaimana yang diarahkan oleh Pihak Berkuasa dari semasa ke
semasa.

(5) Dalam menunaikan kewajipannya, Ketua Eksekutif hendaklah

bertindak di bawah kuasa dan arahan am Pihak Berkuasa..

(6) Jika Ketua Eksekutif tidak ada di Malaysia buat sementara

atau tidak berupaya buat sementara oleh sebab sakit atau kerana apaapa sebab lain untuk melaksanakan kewajipannya, Pihak Berkuasa
boleh mengarahkan mana-mana pegawai lain untuk melaksanakan
kewajipan Ketua Eksekutif semasa ketiadaan atau ketidakupayaan
buat sementara itu.


-----

_Pihak Berkuasa Pelaksanaan Koridor Vtara_ 25

**Pengambilan khidmat pegawai dan pekhidmat lain Pihak**
**Berkuasa**

**20.** (1) Tertakluk kepada apa-apa peraturan yang dibuat di bawah
subseksyen (2), Pihak Berkuasa boleh, dari semasa ke semasa,
mengambil khidmat apa-apa bilangan pegawai dan pekhidmat
sebagaimana yang difikirkan wajar dan perlu oleh Pihak Berkuasa
dan atas apa-apa terma yang difikirkannya sesuai bagi menjalankan
maksud Akta ini.

(2) Pihak Berkuasa boleh membuat peraturan-peraturan berkenaan

dengan syarat-syarat perkhidmatan pegawai dan pekhidmat Pihak
Berkuasa.

**Bantuan kewangan kepada anggota, pegawai, pekhidmat dan**
**orang lain**

**21. Pihak Berkuasa boleh memberikan —**

_(a)_ bayaran faedah persaraan, ganjaran dan elaun lain

sebagaimana yang ditentukan oleh Pihak Berkuasa kepada
pegawai dan pekhidmat Pihak Berkuasa;

_(b)_ subsidi, pemberian, kemudahan pembiayaan atau kredit,

dengan atau tanpa bunga, bagi maksud pembelian rumah
atau kenderaan, dan pembiayaan atau pinjaman ihsan yang
lain, kepada anggota, pegawai dan pekhidmat Pihak
Berkuasa;

_(c)_ subsidi, pemberian, kemudahan pembiayaan atau kredit,

dengan atau tanpa bunga, bagi maksud perubatan kepada
anggota, pegawai dan pekhidmat Pihak Berkuasa, dan
orang tanggungan mereka;

_(d)_ kemudahan pembiayaan atau kredit, dengan atau tanpa

bunga, bagi maksud pendidikan atau biasiswa kepada
anggota, pegawai dan pekhidmat Pihak berkuasa atau
mana-mana orang lain; dan

_(e)_ derma kepada mana-mana orang,

atas apa-apa terma dan syarat sebagaimana yang ditentukan oleh
Pihak Berkuasa.


-----

26 _Rang Undang-Undang_

BAHAGIAN IV

ARAH, DASAR DAN STRATEGI BAGI PEMBANGUNAN DI DALAM

WILAYAH EKONOMI KORIDOR UTARA

**Tanggungjawab Pihak Berkuasa**

**22. (1) Dalam melaksanakan fungsinya di bawah Akta ini, adalah**
menjadi tanggungjawab Pihak Berkuasa untuk —

_(a)_ memastikan bahawa fungsi itu dilaksanakan mengikut apa
apa cara yang dapat menjayakan dasar Kerajaan

Persekutuan dan setiap Kerajaan Negeri yang sedang
berkuat kuasa yang berhubungan dengan pembangunan
Wilayah Ekonomi Koridor Utara, dan dasar yang
terkandung dalam Rancangan Pembangunan WEKU;

_(b)_ memberi perhatian kepada dan bertindak mengikut rangka

kerja am—

(i) dasar negara bagi pemajuan dan kawalan penggunaan

tanah;

(ii) Rancangan Fizikal Negara; dan

(iii) dasar am setiap Pihak Berkuasa Negeri berkenaan

dengan perancangan pembangunan dan penggunaan
tanah dan bangunan; dan


_(c)_ berunding dengan Entiti Kerajaan yang berkaitan yang

mempunyai bidang kuasa ke atas aktiviti yang berkaitan
atau perkara yang dicadangkan untuk diusahakan atau
dilaksanakan oleh Pihak Berkuasa.

(2) Tanpa menjejaskan mana-mana peruntukan lain Akta ini,

dalam menjalankan tanggungjawabnya di bawah subseksyen (1),
Pihak Berkuasa hendaklah —

_(a)_ membantu setiap Kerajaan Negeri untuk menyelaraskan

pembangunan di dalam Wilayah Ekonomi Koridor Utara,
dan bagi maksud ini, Pihak Berkuasa hendaklah
menyediakan suatu draf Rancangan Pembangunan WEKU
dan merumuskan strategi dan inisiatif bagi pelaksanaan
Rancangan Pembangunan WEKU dalam sektor swasta dan
awam untuk diterima pakai oleh pihak berkuasa perancang
tempatan yang berkaitan di dalam Wilayah Ekonomi
Koridor Utara menurut subseksyen 24(5);


-----

_Pihak Berkuasa Pelaksanaan Koridor Utara_ 27

_(b)_ menyepadukan dasar dan strategi perancangan Kerajaan

Persekutuan, setiap Kerajaan Negeri dan pihak berkuasa
perancang tempatan yang berkaitan di dalam Wilayah
Ekonomi Koridor Utara setakat yang dasar dan strategi
perancangan itu boleh terpakai bagi atau berkaitan dengan
Wilayah Ekonomi Koridor Utara;

_(c)_ melaksanakan strategi dan inisiatif bagi pembangunan

sektor pertanian, pembuatan dan perkhidmatan di dalam
Wilayah Ekonomi Koridor Utara dan tarikan pelaburan ke
Wilayah Ekonomi Koridor Utara, mengikut Rancangan
Pembangunan WEKU;

_(d)_ mengenal pasti keperluan infrastruktur yang perlu bagi

pembangunan ekonomi dan sosial Wilayah Ekonomi
Koridor Utara mengikut Rancangan Pembangunan WEKU,
membangunkan dan mengesyorkan strategi dan inisiatif
bagi penyediaan infrastruktur itu, menerima dan

menyalurkan apa-apa wang yang diuntukkan oleh Parlimen
bagi penyediaan infrastruktur itu dan membantu Entiti
Kerajaan yang berkaitan dalam mengkaji semula dan
menilai pembinaan, pelaksanaan, pengendalian dan

penyenggaraannya;

_(e)_ mengesyorkan kriteria yang hendaklah dipenuhi oleh Entiti

Kerajaan dan kontraktor swasta berhubung dengan
penyediaan, atau keupayaan untuk menyediakan,

infrastruktur atau perkhidmatan yang diperlukan, mengikut
Rancangan Pembangunan WEKU bagi pembangunan
ekonomi dan sosial Wilayah Ekonomi Koridor Utara;

_(f)_ mengenal pasti keperluan modal insan atau kemahiran yang

perlu bagi pembangunan ekonomi Wilayah Ekonomi
Koridor Utara dan membangunkan strategi bagi memastikan
bahawa keperluan atau kemahiran itu dibangunkan dan
dikekalkan;

_(g)_ menyepadukan strategi negara dan Negeri dalam

merumuskan strategi dalam draf Rancangan Pembangunan
WEKU berhubung dengan perlindungan alam sekitar,
pemuliharaan dan pengurusan sumber asli yang terletak di
dalam Wilayah Ekonomi Koridor Utara; dan

_(h)_ menyepadukan penyelidikan saintifik dan teknologi dan

pengeksploitan komersialnya dalam rangka ekonomi
Wilayah Ekonomi Koridor Utara.


-----

28 _Rang Undang-Undang_

**Penyediaan draf Rancangan Pembangunan WEKU**

**23. (1) Bagi maksud perenggan 22(2)(a), Pihak Berkuasa hendaklah**
menyediakan suatu draf Rancangan Pembangunan WEKU bagi
Wilayah Ekonomi Koridor Utara.

(2) Draf Rancangan Pembangunan WEKU hendaklah mengandungi

pernyataan bertulis dan —

_(a)_ hendaklah merumuskan, dengan terperinci sebagaimana

yang difikirkan sesuai oleh Pihak Berkuasa, cadangannya
bagi rangka kerja, wawasan dan objektif keseluruhan
pembangunan Wilayah Ekonomi Koridor Utara, yang
hendaklah termasuk strategi bagi pembangunan fizikal,
ekonomi dan sosial Wilayah Ekonomi Koridor Utara;

_(b)_ hendaklah merumuskan, dengan terperinci sebagaimana

yang difikirkan sesuai oleh Pihak Berkuasa, cadangannya
bagi inisiatif perancangan dan pelaksanaan untuk

merealisasikan strategi yang disebut dalam perenggan
_(a),yang_ hendaklah termasuk inisiatif yang berhubungan
dengan —

(i) fungsi Pihak Berkuasa di bawah perenggan 6(b) dan

_(c);_

(ii) peningkatan kualiti persekitaran kehidupan di dalam

Wilayah Ekonomi Koridor Utara;

(iii) pengurusan dan peningkatan pembangunan sosial di

dalam Wilayah Ekonomi Koridor Utara;

(iv) pengurusan kegunaan tanah di dalam Wilayah

Ekonomi Koridor Utara;

(v) pencapaian atau peningkatan kelebihan daya saing

antarabangsa bagi barang-barang dan perkhidmatan
di dalam Wilayah Ekonomi Koridor Utara, termasuk
aktiviti yang berhubungan dengan penjenamaan,
penyelidikan, pentauliahan ke atas standard dan
pemasaran antarabangsa;

(vi) pembangunan modal insan sektor berkaitan atau

modal insan industri berkaitan, yang termasuk
aktiviti yang berhubungan dengan pendidikan,
latihan dan penyelidikan;


-----

_Pihak Berkuasa Pelaksanaan Koridor Utara_ 29

(vii) pembangunan dan pengembangan tarikan pelancongan

di dalam Wilayah Ekonomi Koridor Utara;

(viii) tarikan pelaburan kepada sektor pertanian, pembuatan

dan perkhidmatan di dalam Wilayah Ekonomi
Koridor Utara;

(ix) pembangunan sektor pertanian, termasuk

pemodenannya, pempelbagaiannya dan

pengkomersialannya;

(x) pembangunan sektor industri, termasuk pembangunan

industri nilai tambah yang lebih tinggi dan industri
baru;

(xi) penyediaan insentif bagi sektor pertanian, pembuatan

dan perkhidmatan di dalam Wilayah Ekonomi
Koridor Utara;

(xii) perlindungan, pengurusan, pemeliharaan dan

peningkatan sumber alam sekitar semula jadi, sumber
pertanian, eko-sistem pantai yang sensitif, tanah
tinggi, hutan, taman dan kawasan lapang di dalam
Wilayah Ekonomi Koridor Utara, termasuk —

_(aa) perlindungan kawasan sensitif alam sekitar_

yang diperihalkan dalam Rancangan

Fizikal Negara;

_(bb) pembaikan pengurusan air, tenaga dan sisa_

di dalam Wilayah Ekonomi Koridor
Utara;

(xiii) penyediaan, penyepaduan,pembaikan, pengembangan,

pemusatan, penyelarasan dan peningkatan

pengurusan dan pemantauan infrastruktur utiliti dan
perkhidmatan di dalam Wilayah Ekonomi Koridor
Utara;

(xiv) pemajuan pembangunan berorientasikan pengangkutan

di dalam Wilayah Ekonomi Koridor Utara;

(xv) peningkatan infrastruktur dan perkhidmatan logistik

atau pengangkutan di dalam Wilayah Ekonomi
Koridor Utara, termasuk —

_(aa)_ peningkatan penghubungan pengangkutan

dalaman, kebangsaan dan antarabangsa
bagi pergerakan barang-barang dan

manusia;


-----

30 _Rang Undang-Undang_

_(bb)_ penyediaan dan pengurusan suatu sistem

pengangkutan awam yang bersepadu,
terselaras dan saling bersambung, yang
hendaklah selaras dengan keseluruhan
rangka kerja, wawasan, objektif dan
strategi yang disebut dalam perenggan
_(a); dan_


_(c)_ boleh merumuskan, dengan terperinci sebagaimana yang

difikirkan sesuai oleh Pihak Berkuasa, cadangan, dasar dan
strateginya yang boleh terpakai bagi kawasan di sekeliling
Wilayah Ekonomi Koridor Utara di dalam Negeri Perak
setakat yang cadangan, dasar dan strategi itu

semunasabahnya dikehendaki untuk mencapai cadangan
yang disebut dalam perenggan _(a)_ dan _(b);_ dan tanpa
menjejaskan keluasan peruntukan yang terdahulu, cadangan,
dasar dan strategi yang boleh terpakai bagi kawasan di
sekeliling Wilayah Ekonomi Koridor Utara di dalam
Negeri Perak boleh termasuk perkara yang berhubungan
dengan keselamatan, perlindungan dan pembaikan alam
sekitar dan pemeliharaan sumber semula jadi.

(3) Draf Rancangan Pembangunan WEKU hendaklah mengandungi,

atau disertai dengan, apa-apa peta, gambar rajah, ilustrasi, laporan,
lukisan, model dan bahan perihalan sebagaimana yang difikirkan
sesuai oleh Pihak Berkuasa bagi maksud menjejaskan atau
menerangkan cadangan dalam draf Rancangan WEKU, atau
sebagaimana yang dalam apa-apa hal tertentu dinyatakan dalam
arahan yang diberikan oleh Kerajaan Negeri; dan peta, gambar rajah,
ilustrasi, laporan, lukisan, model dan bahan perihalan itu hendaklah
dikira sebagai menjadi sebahagian daripada Rancangan

Pembangunan WEKU.

(4) Dalam merumuskan cadangannya dalam draf Rancangan

Pembangunan WEKU, Pihak Berkuasa hendaklah —

_(a)_ berunding dengan setiap Kerajaan Negeri, mengenai mana
mana cadangan yang berhubungan dengan Negeri yang
berkaitan;

_(b)_ memastikan bahawa cadangan itu pada amnya mematuhi

rancangan pembangunan sosio-ekonomi dan rancangan
struktur bagi Negeri yang berkaitan sebagaimana

keadaannya pada masa ini, sama ada ia telah berkuat kuasa
atau belum; dan


-----

_Pihak Berkuasa Pelaksanaan Koridor Utara_ 31

_(c) hendaklah mengambil kira—_

(i) apa-apa maklumat dan pertimbangan lain yang pada

pendapatnya berkaitan:

(ii) apa-apa maklumat atau pertimbangan lain yang

Kerajaan Negeri yang berkaitan boleh

mengarahkannya untuk mengambil kira bagi manamana cadangan berhubung dengan Negeri yang
berkaitan;

(iii) dasar negara, apabila berkaitan; dan

(iv) dasar Negeri yang berkaitan, apabila berkaitan.

**Kelulusan atau penolakan draf Rancangan Pembangunan**
**WEKU**

**24.** (1) Apabila Pihak Berkuasa telah menyediakan draf Rancangan
Pembangunan WEKU, Pihak Berkuasa hendaklah mengemukakan
draf Rancangan WEKU itu kepada setiap Kerajaan Negeri untuk
kelulusannya.

(2) Kerajaan Negeri hanya boleh menahan kelulusannya bagi draf

Rancangan Pembangunan WEKU jika ia berpendapat bahawa draf
Rancangan Pembangunan WEKU atau mana-mana bahagiannya
tidak disediakan mengikut kehendak perenggan _23(4)(a)_ atau _(b)_
atau subperenggan 23(4)(cj(ii) atau (c)(iv).

(3) Bagi mengelakkan keraguan, Kerajaan Negeri tidak boleh

menahan kelulusannya jika mana-mana daripada kehendak itu tidak
dipenuhi berkenaan dengan suatu cadangan yang berhubung dengan
Negeri lain.

(4) Pihak Berkuasa hendaklah menyiarkan hakikat kelulusan draf

Rancangan Pembangunan WEKU oleh setiap Kerajaan Negeri —

_(a)_ di laman web internet Pihak Berkuasa, dalam bahasa

kebangsaan dan Inggeris, bersama dengan Rancangan
Pembangunan WEKU; dan

_(b)_ dalam tiga keluaran sekurang-kurangnya satu surat khabar

tempatan dalam bahasa kebangsaan dan satu surat khabar


-----

32 _Rang Undang-Vndang_

tempatan dalam bahasa Inggeris, bersama dengan tanda
yang dengannya Rancangan Pembangunan WEKU yang
diluluskan boleh dikenal pasti dan dengan suatu pernyataan
tentang tempat di mana Rancangan Pembangunan WEKU
yang diluluskan itu boleh diperiksa.

(5) Selepas Rancangan Pembangunan WEKU telah diluluskan oleh

setiap dan tiap-tiap Kerajaan Negeri —

_(a)_ berhubung dengan mana-mana kawasan di dalam Wilayah

Ekonomi Koridor Utara yang baginya suatu rancangan
tempatan masih belum menerima persetujuan Pihak
Berkuasa Negeri, Jawatankuasa Perancang Negeri yang
berkaitan bagi kawasan itu hendaklah memberikan suatu
arahan kepada pihak berkuasa perancang tempatan yang
berkaitan di bawah perenggan _\2(3)(b)_ dan subseksyen
12(8) Akta Perancangan Bandar dan Desa 1976 untuk
memasukkan ke dalam draf rancangan tempatan bagi
kawasan itu apa-apa kandungan Rancangan Pembangunan
WEKU sebagaimana yang difikirkan berkaitan atau sesuai
oleh Jawatankuasa Perancang Negeri itu; dan

_(b)_ berhubung dengan mana-mana kawasan di dalam Wilayah

Ekonomi Koridor Utara yang baginya suatu rancangan
tempatan telah menerima persetujuan Pihak Berkuasa
Negeri, Jawatankuasa Perancang Negeri yang berkaitan
bagi kawasan itu hendaklah memberikan suatu arahan
kepada pihak berkuasa perancang tempatan yang berkaitan
di bawah subseksyen 16(2) Akta Perancangan Bandar dan
Desa 1976 untuk mengubah rancangan tempatan itu dengan
memasukkan apa-apa kandungan Rancangan Pembangunan
WEKU sebagaimana yang difikirkan berkaitan atau sesuai
oleh Jawatankuasa Perancang Negeri.

**Kajian semula atau pengubahan Rancangan Pembangunan**
**WEKU**

**25.** (1) Pihak Berkuasa dan Kerajaan Negeri, boleh pada bila-bila
masa, secara bersesama mengkaji semula atau mengubah Rancangan
Pembangunan WEKU.

(2) Seksyen 24 hendaklah terpakai, dengan ubah suaian yang

perlu, berhubung dengan suatu pengubahan Rancangan Pembangunan
WEKU sebagaimana seksyen itu terpakai berhubung dengan
penyediaan draf Rancangan Pembangunan WEKU.


-----

_Pihak Berkuasa Pelaksanaan Koridor Utara_ 33

**Kewajipan** **untuk** **mengambil** **tahu** **tentang** **Rancangan**

**Pembangunan WEKU**

**26. Menjadi kewajipan tiap-tiap Entiti Kerajaan dan orang, sama ada**
tempatan atau asing, untuk mengambil tahu tentang, dan bertindak
mengikut cara yang selaras dengan —

_(a)_ kandungan Rancangan Pembangunan WEKU yang tidak

dimasukkan ke dalam suatu rancangan tempatan menurut
subseksyen 24(5) dalam melaksanakan fungsi dan
kewajipannya, dalam menjalankan kuasanya, dan dalam
menjalankan aktivitinya, di dalam Wilayah Ekonomi
Koridor Utara; dan

_(b)_ kandungan Rancangan Pembangunan WEKU sebagaimana

yang diperihalkan dalam perenggan _23(2)(c)_ yang tidak
dimasukkan ke dalam suatu rancangan tempatan menurut
subseksyen 24(5), jika ada, dalam melaksanakan fungsi dan
kewajipannya, dalam menjalankan kuasanya, dan dalam
menjalankan aktivitinya di dalam kawasan di sekeliling
Wilayah Ekonomi Koridor Utara di dalam Negeri Perak.

**Pembangunan strategik yang ditetapkan**

**27.** (1) Pihak Berkuasa boleh menetapkan apa-apa pembangunan
atau mana-mana kawasan atau kawasan-kawasan di dalam manamana Negeri di dalam Wilayah Ekonomi Koridor Utara yang
mungkin mempunyai kesan ekonomi yang penting kepada Wilayah
Ekonomi Koridor Utara masing-masing sebagai suatu pembangunan
strategik yang ditetapkan atau kawasan pembangunan strategik yang
ditetapkan, dengan syarat bahawa mana-mana penetapan

pembangunan atau kawasan itu di dalam mana-mana Negeri hanya
boleh dibuat dengan persetujuan Kerajaan Negeri bagi Negeri itu.

(2) Mana-mana orang atau Entiti Kerajaan yang berniat untuk

menjalankan —

_(a)_ apa-apa pembangunan strategik yang ditetapkan; atau

_(b)_ apa-apa pembangunan di dalam kawasan pembangunan

strategik yang ditetapkan,

hendaklah terlebih dahulu merujukkan cadangan pembangunan itu
kepada Pihak Berkuasa untuk mendapatkan arahannya sebelum
menjalankan pembangunan yang dicadangkan itu.


-----

34 _Rang Undang-Undang_

(3) Arahan yang diberikan di bawah subseksyen (2) adalah untuk

memastikan pematuhan dan keselarasan dengan kandungan

Rancangan Pembangunan WEKU, yang tidak dimasukkan ke dalam
suatu draf rancangan tempatan atau rancangan tempatan menurut
subseksyen 24(5).


BAHAGIAN V

PENYELARASAN ANTARA ENTITI KERAJAAN DI DALAM WILAYAH

EKONOMI KORIDOR UTARA

**Agensi penyelaras utama**

**28. (1) Pihak Berkuasa hendaklah, dalam menyelaraskan pelaksanaan**
aktiviti yang dijalankan oleh Entiti Kerajaan di dalam Wilayah
Ekonomi Koridor Utara—

_(a)_ bertindak sebagai ejen penyelaras utama atau ejen yang

diberi kuasa bagi pihak Entiti Kerajaan yang berkaitan
berhubung dengan penerimaan, pemprosesan dan perihal
mempercepat Kelulusan dan tindakan pentadbiran yang
diperlukan berhubung dengan permohonan untuk

mendapatkan Kelulusan yang berkenaan dengannya Pihak
Berkuasa telah membuat suatu perjanjian atau perkiraan di
bawah seksyen 29; dan

_(b)_ memberikan perkhidmatan pentadbiran dan bantuan kepada

setiap Pihak Berkuasa Negeri berhubung dengan perkaraperkara yang berkaitan dengan tanah di dalam Wilayah
Ekonomi Koridor Utara.

(2) Pihak Berkuasa boleh, dalam menjalankan peranan yang

dinyatakan dalam perenggan (\ )(a ) —

_(a)_ mengenakan ke atas pemohon apa-apa fi, kos atau apa-apa

caj lain sebagaimana yang ditetapkan berkenaan dengan
perkhidmatan yang diberikan oleh Pihak Berkuasa; dan

_(b)_ bagi pihak Entiti Kerajaan yang berkaitan, memungut

daripada pemohon apa-apa fi, kos atau apa-apa caj lain
sebagaimana yang dikehendaki dengan sah oleh Entiti
Kerajaan itu berkaitan dengan permohonan itu.


-----

_Pihak Berkuasa Pelaksanaan Koridor Utara_ 35

**Perkiraan dengan Entiti Kerajaan**

**29.** (1) Tertakluk kepada subseksyen (2), Pihak Berkuasa boleh
membuat perjanjian atau perkiraan dengan mana-mana Entiti
Kerajaan berkenaan dengan—

_(a)_ penjalanan oleh Pihak Berkuasa dan Entiti Kerajaan itu

akan mana-mana fungsi dan kuasa mereka masing-masing;

_(b)_ penjalanan atau penyediaan apa-apa kerja atau perkhidmatan

oleh Pihak Berkuasa bagi Entiti Kerajaan itu, atau oleh
Entiti Kerajaan itu bagi Pihak Berkuasa; atau

_(c)_ pemungutan oleh Pihak Berkuasa bagi pihak Entiti Kerajaan

itu apa-apa fi, kos atau apa-apa caj lain sebagaimana yang
dikehendaki, dicajkan atau dikenakan dengan sah oleh
Entiti Kerajaan itu.

(2) Mana-mana perjanjian atau perkiraan yang dibuat di bawah

subseksyen (1) hendaklah —

_(a)_ dengan persetujuan Perdana Menteri dalam hal sesuatu

Entiti Kerajaan Persekutuan;

_(b)_ dengan persetujuan Pihak Berkuasa Negeri yang berkaitan

dalam hal sesuatu Entiti Kerajaan Negeri; dan

_(c)_ tertakluk kepada dan mengikut undang-undang yang

mengawal kuasa dan fungsi Entiti Kerajaan yang berkaitan.

**Tanggungjawab Entiti Kerajaan**

**30.  Menjadi tanggungjawab tiap-tiap Entiti Kerajaan untuk —**

_(a)_ bekerjasama dengan dan membantu Pihak Berkuasa dalam

melaksanakan fungsi dan dalam mencapai objektif Pihak
Berkuasa di bawah Akta ini;

_(b)_ jika berkaitan, merujuk kepada dan menggunakan maklumat,

statistik dan faktor yang disebarkan oleh Pihak Berkuasa di
bawah perenggan _6(d)_ dalam melaksanakan fungsi dan
kewajipannya, dalam menjalankan kuasanya, dan dalam
menjalankan aktivitinya, di dalam Wilayah Ekonomi
Koridor Utara; dan


-----

36 _Rang Undang-Undang_

_(c)_ memberikan pertimbangan yang sewajarnya kepada syor

Pihak Berkuasa bagi pemakaian, penerimapakaian atau
penggunaan di dalam Wilayah Ekonomi Koridor Utara di
bawah Akta ini.

BAHAGIAN VI /

KEWANGAN

**Kumpulan Wang**

**31.** (1) Suatu kumpulan wang yang dikenali sebagai "Kumpulan
Wang Pihak Berkuasa Pelaksanaan Koridor Utara" yang hendaklah
ditadbirkan dan dikawal oleh Pihak Berkuasa ditubuhkan.

(2) Kumpulan Wang hendaklah terdiri daripada—

_(a)_ apa-apa jumlah wang yang diperuntukkan oleh Parlimen

bagi maksud Akta ini dari semasa ke semasa;

_(b)_ apa-apa jumlah wang yang dibayar kepada Pihak Berkuasa

dari semasa ke semasa bagi pinjaman yang diberikan oleh
Pihak Berkuasa;

_(c)_ semua wang yang didapati daripada pengendalian apa-apa

projek, skim atau perusahaan yang dibiayai daripada
Kumpulan Wang;

_(d)_ semua wang yang didapati atau terhasil daripada apa-apa

harta, pelaburan, kumpulan wang pelaburan, gadai janji,
gadaian atau debentur yang diperoleh oleh atau terletak hak
pada Pihak Berkuasa;

_(e)_ apa-apa harta, pelaburan, kumpulan wang pelaburan, gadai

janji, gadaian atau debentur yang diperoleh oleh atau
terletak hak pada Pihak Berkuasa;

_(f)_ jumlah wang yang dipinjam oleh Pihak Berkuasa bagi

maksud memenuhi mana-mana obligasinya atau menunaikan
mana-mana kewajipannya;

_(g)_ fi, kos dan apa-apa caj lain yang dikenakan oleh Pihak

Berkuasa di bawah Akta ini;

_(h)_ semua wang yang didapati daripada perkhidmatan

perundingan dan penasihat dan apa-apa perkhidmatan lain
yang diberikan oleh Pihak Berkuasa;


-----

_Pihak Berkuasa Pelaksanaan Koridor Utara_ 37


_(i)_ semua jumlah wang atau harta lain, selain jumlah wang

yang disebut dalam perenggan _28(2)(b),_ yang mengikut
apa-apa cara menjadi kena dibayar kepada atau terletak hak
pada Pihak Berkuasa berkenaan dengan apa-apa perkara
yang bersampingan dengan fungsi, kuasa dan

kewajipannya; dan

_(j)_ semua wang lain yang diterima dengan sah oleh Pihak

Berkuasa.

**Perbelanjaan yang hendaklah dipertanggungkan pada Kumpulan**
# Wang

**32. Kumpulan Wang hendaklah dibelanjakan bagi maksud—**

_(a)_ membayar apa-apa perbelanjaan yang dilakukan dengan

sah oleh Pihak Berkuasa, termasuk fi dan kos ukur dan
guaman dan fi dan kos lain;

_(b)_ membayar saraan atau elaun anggota Pihak Berkuasa,

mana-mana jawatankuasa atau, pegawai dan pekhidmat
Pihak Berkuasa, termasuk memberi pinjaman dan bayaran
pendahuluan, elaun persaraan, faedah persaraan, pencen
dan ganjaran;

_(c)_ membayar elaun dan belanja lain orang yang diundang

kepada mesyuarat Pihak Berkuasa atau mana-mana
jawatankuasa;

_(d)_ membayar apa-apa belanja, kos atau perbelanjaan lain yang

dilakukan atau disetujui terima dengan sah oleh Pihak
Berkuasa dalam melaksanakan fungsinya atau menjalankan
kuasanya di bawah Akta ini;

_(e)_ membeli atau menyewa loji, kelengkapan, jentera dan

bahan, memperoleh tanah dan aset lain, dan mendirikan
bangunan, dan menjalankan apa-apa kerja dan pengusahaan
lain dalam melaksanakan fungsinya atau menjalankan
kuasanya di bawah Akta ini;

_(f)_ membayar balik apa-apa wang yang dipinjam di bawah

Akta ini dan bunga yang kena dibayar atas wang yang
dipinjam itu;

_(g)_ memberikan bantuan kewangan di bawah seksyen 21;


-----

38 _Rang Undang-Undang_

_(h)_ memberikan insentif kepada pelabur di dalam Wilayah

Ekonomi Koridor Utara yang memenuhi kriteria yang
ditetapkan oleh Pihak Berkuasa dari semasa ke semasa;
dan

_(i) pada amnya membayar apa-apa belanja bagi melaksanakan_

peruntukan Akta ini.

**Pemeliharaan Kumpulan Wang**

**33. Menjadi kewajipan Pihak Berkuasa untuk memelihara Kumpulan**
Wang dengan melaksanakan fungsinya dan menjalankan kuasanya di
bawah Akta ini dengan sedemikian cara supaya dapat dipastikan
bahawa jumlah hasil Pihak Berkuasa mencukupi untuk membayar
semua jumlah wang yang boleh dipertanggungkan dengan sepatutnya
pada akaun hasilnya, termasuk susut nilai dan bunga atas modal, dari
setahun ke setahun.

**Kumpulan wang rizab**

**34.** Pihak Berkuasa hendaklah menubuhkan dan menguruskan
suatu kumpulan wang rizab dalam Kumpulan Wang

**Akaun bank**

**35.** Pihak Berkuasa hendaklah membuka dan menyenggarakan
akaun atau akaun-akaun dengan mana-mana bank di Malaysia
sebagaimana yang difikirkan patut oleh Pihak Berkuasa, dan
tiap-tiap akaun hendaklah dikendalikan dengan seberapa yang
boleh melalui cek yang ditandatangani oleh mana-mana orang
yang diberi kuasa oleh Pihak Berkuasa bagi maksud itu dari
semasa ke semasa.

**Kuasa untuk meminjam**

**36.** (1) Pihak Berkuasa boleh, dari semasa ke semasa, dengan
kelulusan Perdana Menteri dan Menteri Kewangan, meminjam, pada
apa-apa kadar bunga dan selama apa-apa tempoh dan atas apa-apa
terma mengenai masa dan cara pembayaran balik dan


-----

_Pihak Berkuasa Pelaksanaan Koridor Utara_ 39

selainnya sebagaimana yang diluluskan oleh Perdana Menteri dan
Menteri Kewangan, apa-apa jumlah wang yang dikehendaki oleh
Pihak Berkuasa bagi memenuhi mana-mana obligasinya atau
menunaikan mana-mana kewajipannya.

(2) Pihak Berkuasa boleh, dari semasa ke semasa, dengan

kelulusan Perdana Menteri dan Menteri Kewangan, meminjam wang
melalui pengeluaran mana-mana surat cara kewangan atas apa-apa
terma yang, dengan kelulusan Perdana Menteri dan Menteri
Kewangan, difikirkannya suai manfaat, bagi semua atau mana-mana
maksud yang berikut:

_(a)_ peruntukan modal kerja;

_(b)_ pelaksanaan fungsi, penjalanan kuasa dan penunaian

kewajipan Pihak Berkuasa di bawah Akta ini;

_(c)_ pelaksanaan apa-apa fungsi tambahan yang dijalankan oleh

Pihak Berkuasa di bawah Akta ini;

_(d)_ penebusan apa-apa surat cara kewangan yang Pihak

Berkuasa dikehendaki atau berhak untuk menebusnya; dan

_(e)_ apa-apa perbelanjaan lain yang boleh dipertanggungkan

dengan sepatutnya pada akaun modal.

**Pelaburan**

**37. Wang Pihak Berkuasa, setakat yang wang itu tidak dikehendaki**
untuk dibelanjakan oleh Pihak Berkuasa di bawah Akta ini,
hendaklah dilaburkan mengikut apa-apa cara yang diluluskan oleh
Perdana Menteri.

**Perbelanjaan dan penyediaan anggaran**

**38.** (1) Perbelanjaan Pihak Berkuasa sehingga apa-apa amaun yang
dibenarkan oleh Perdana Menteri bagi mana-mana satu tahun
hendaklah dibayar daripada Kumpulan Wang.

(2) Sebelum permulaan bulan September setiap tahun, Pihak

Berkuasa hendaklah mengemukakan kepada Perdana Menteri suatu
anggaran perbelanjaan, termasuk perbelanjaan bagi projek

pembangunan, bagi tahun yang berikutnya dalam apa-apa bentuk
dan yang mengandungi apa-apa butir sebagaimana yang diarahkan
oleh Perdana Menteri.


-----

40 _Rang Undang-Undang_

(3) Perdana Menteri hendaklah, sebelum permulaan tahun yang

berikutnya, memberitahu Pihak Berkuasa amaun yang dibenarkan
bagi perbelanjaan secara amnya atau amaun yang dibenarkan bagi
setiap perihalan perbelanjaan.

(4) Pihak Berkuasa boleh pada bila-bila masa mengemukakan

kepada Perdana Menteri suatu anggaran tambahan perbelanjaannya
bagi mana-mana satu tahun dan Perdana Menteri boleh membenarkan
keseluruhan atau mana-mana bahagian daripada perbelanjaan
tambahan yang dimasukkan ke dalam anggaran tambahan itu.

(5) Perdana Menteri boleh mengarahkan Pihak Berkuasa supaya

mengemukakan suatu salinan anggaran atau anggaran tambahan itu,
mengikut mana-mana yang berkenaan, kepada mana-mana pihak
berkuasa awam yang lain sebagaimana yang dinyatakan dalam arahan
itu.

**Tahun kewangan**

**39.** Tahun kewangan Pihak Berkuasa hendaklah bermula dari
1 Januari dan berakhir pada 31 Disember setiap tahun.

**Akta Badan Berkanun (Akaun dan Laporan Tahunan) 1980**

**40.** Akta Badan Berkanun (Akaun dan Laporan Tahunan) 1980

_[Akta 240] hendaklah terpakai bagi Pihak Berkuasa.._

BAHAGIAN VII

AM

**Kuasa untuk mengambil khidmat**

**41.** Pihak Berkuasa boleh mengambil khidmat, melantik dan
membayar ejen, kontraktor dan penasihat teknikal, termasuk
peguam bela dan peguam cara, jurubank, broker saham, juru ukur,
penilai dan orang lain, untuk menjalankan apa-apa urusan, untuk
menjalankan apa-apa projek, skim atau perusahaan, atau untuk
melakukan apa-apa perbuatan yang dikehendaki dijalankan atau
dilakukan dalam melaksanakan fungsinya, menjalankan kuasanya
atau menunaikan kewajipannya atau bagi melaksanakan maksud
Akta ini dengan lebih baik.


-----

_Pihak Berkuasa Pelaksanaan Koridor Utara_ 41

**Kuasa untuk menubuhkan syarikat**

**42.** Pihak Berkuasa boleh menubuhkan syarikat di bawah Akta
Syarikat 1965 untuk menjalankan dan menjaga, mengelolakan dan
menguruskan apa-apa projek, skim atau perusahaan yang telah
dirancangkan atau dijalankan oleh Pihak Berkuasa dalam

melaksanakan fungsinya atau menjalankan kuasanya.

**Kesalahan** **kerana** **memberikan** **maklumat** **palsu** **atau**

**mengelirukan**

**43.** (1) Mana-mana orang yang menzahirkan atau memberikan,
atau menyebabkan mana-mana orang untuk menzahirkan atau
memberikan, maklumat kepada Pihak Berkuasa yang diketahuinya
atau yang dia mempunyai sebab untuk mempercayai adalah palsu
atau mengelirukan melakukan suatu kesalahan dan boleh, apabila
disabitkan, didenda tidak melebihi lima puluh ribu ringgit.

(2) Jika seseorang yang melakukan suatu kesalahan di bawah

subseksyen (1) ialah seorang yang profesionnya dikawal selia oleh
mana-mana undang-undang bertulis, dia boleh, apabila disabitkan,
didenda tidak melebihi satu ratus ribu ringgit.

(3) Mana-mana syarikat atau perbadanan yang menzahirkan atau

memberikan, atau menyebabkan mana-mana orang untuk

menzahirkan atau memberikan, maklumat kepada Pihak Berkuasa
yang diketahuinya atau yang ia mempunyai sebab untuk mempercayai
adalah palsu atau mengelirukan melakukan suatu kesalahan dan
boleh, apabila disabitkan, didenda tidak melebihi dua ratus ribu
ringgit.


**Kesalahan bagi pengubahsuaian tanpa kuasa maklumat dalam**
**jagaan Pihak Berkuasa**

**44. (1)** Seseorang melakukan suatu kesalahan jika dia melakukan
apa-apa perbuatan, atau menyebabkan mana-mana orang untuk
melakukan apa-apa perbuatan, yang dia tahu akan menyebabkan
pengubahsuaian tanpa kuasa apa-apa maklumat, statistik atau data
lain, sama ada dalam bentuk elektronik atau selainnya, dalam
milik, jagaan atau kawalan Pihak Berkuasa.


-----

42 _Rang Undang-Undang_

(2) Bagi maksud seksyen ini —

_(a)_ adalah tidak material bahawa perbuatan yang berkenaan

tidak ditujukan kepada—

(i) apa-apa maklumat, statistik atau data yang tertentu;

(ii) apa-apa jenis maklumat, statistik atau data; atau

(iii) apa-apa maklumat, statistik atau data yang disimpan

di mana-mana lokasi tertentu;

_(b)_ adalah tidak material sama ada sesuatu pengubahsuaian

tanpa kuasa menjadi, atau diniatkan menjadi, kekal atau
hanya sementara;

_(c)_ sesuatu pengubahsuaian apa-apa maklumat, statistik atau

data berlaku jika—

(i) maklumat, statistik atau data itu diubah atau

dipadamkan;

(ii) apa-apa maklumat, statistik atau data baru dimasukkan

atau ditambahkan kepada maklumat, statistik atau
data itu; atau

(iii) apa-apa kejadian berlaku yang mengurangkan

keupayaan Pihak Berkuasa untuk mendapatkan
akses kepada maklumat, statistik atau data itu,

dan termasuk apa-apa perbuatan yang menyumbang kepada
berlakunya pengubahsuaian itu.

(3) Seseorang yang melakukan suatu kesalahan di bawah seksyen

ini boleh, apabila disabitkan, didenda tidak melebihi satu ratus ribu
ringgit, atau didenda tidak melebihi satu ratus lima puluh ribu ringgit
jika perbuatan itu dilakukan dengan niat untuk menyebabkan
kecederaan sebagaimana yang ditakrifkan dalam Kanun Keseksaan

_[Akta 574]._

(4) Jika seseorang yang melakukan suatu kesalahan di bawah

seksyen ini ialah seorang yang profesionnya dikawal selia oleh
mana-mana undang-undang bertulis, dia boleh, apabila disabitkan,
didenda tidak melebihi satu ratus lima puluh ribu ringgit, atau
didenda tidak melebihi dua ratus ribu ringgit jika perbuatan itu
dilakukan dengan niat untuk menyebabkan kecederaan sebagaimana
yang ditakrifkan dalam Kanun Keseksaan.


-----

_Pihak Berkuasa Pelaksanaan Koridor Utara_ 43

(5) Mana-mana syarikat atau perbadanan yang melakukan

kesalahan di bawah seksyen ini boleh, apabila disabitkan, didenda
tidak melebihi dua ratus ribu ringgit, atau didenda tidak melebihi dua
ratus lima puluh ribu ringgit jika perbuatan itu dilakukan dengan niat
untuk menyebabkan kecederaan sebagaimana yang ditakrifkan dalam
Kanun Keseksaan.

**Obligasi kerahsiaan**

**45.** (1) Kecuali bagi mana-mana maksud Akta ini atau bagi
maksud apa-apa prosiding sivil atau jenayah di bawah mana-mana
undang-undang bertulis, tiada anggota, pegawai atau pekhidmat
Pihak Berkuasa, anggota sesuatu jawatankuasa atau orang yang
diundang untuk menghadiri mana-mana mesyuarat Pihak Berkuasa
atau mana-mana jawatankuasa boleh menzahirkan apa-apa maklumat
yang telah diperolehnya semasa melaksanakan kewajipannya dan
yang tidak disiarkan menurut Akta ini.

(2) Mana-mana orang yang melanggar subseksyen (1) melakukan

suatu kesalahan dan boleh, apabila disabitkan, didenda tidak
melebihi lima puluh ribu ringgit atau dipenjarakan selama tempoh
tidak melebihi dua tahun atau kedua-duanya.

**Kesalahan oleh pertubuhan perbadanan**

**46.** Jika sesuatu pertubuhan perbadanan melakukan suatu kesalahan
di bawah Akta ini, mana-mana orang yang pada masa pelakuan
kesalahan itu ialah pengarah, pengurus, setiausaha atau pegawai
serupa yang lain bagi pertubuhan perbadanan itu atau yang
berupa bertindak atas mana-mana sifat sedemikian atau yang
dengan apa-apa cara atau pada apa-apa takat bertanggungjawab
bagi pengurusan apa-apa hal ehwal pertubuhan perbadanan itu
atau yang membantu dalam pengurusan sedemikian hendaklah
disifatkan telah melakukan kesalahan itu melainkan jika, dengan
mengambil kira jenis fungsinya atas sifat itu dan segala hal
keadaan, dia membuktikan —

_(a)_ bahawa kesalahan itu telah dilakukan tanpa pengetahuan,

persetujuan atau pembiarannya; dan

_(b)_ bahawa dia telah mengambil segala langkah yang

munasabah dan menjalankan segala usaha yang wajar
untuk menghalang pelakuan kesalahan itu.


-----

44 _Rang Undang-Undang_

**Perlindungan terhadap tindakan guaman dan prosiding undang-**
**undang**

**47.** Tiada tindakan, guaman, pendakwaan atau prosiding lain boleh
diambil atau dibawa, dimulakan atau dibuat dalam mana-mana
mahkamah terhadap —

_(a)_ Perdana Menteri;

_(b)_ Pihak Berkuasa;

_(c)_ mana-mana anggota Pihak Berkuasa, mana-mana anggota

sesuatu jawatankuasa, atau mana-mana pegawai, pekhidmat
atau ejen Pihak Berkuasa; atau

_(d)_ mana-mana orang lain yang bertindak dengan sah bagi

pihak Pihak Berkuasa,

berkenaan dengan apa-apa perbuatan, keabaian, keingkaran atau
peninggalan yang dilakukan olehnya dengan suci hati atas sifat yang
sedemikian.

**Akta Perlindungan Pihak Berkuasa Awam 1948**

**48.** Akta Perlindungan Pihak Berkuasa Awam 1948 _[Akta 198]_
hendaklah terpakai bagi apa-apa tindakan, guaman, pendakwaan
atau prosiding terhadap Pihak Berkuasa atau terhadap mana-mana
anggota Pihak Berkuasa, mana-mana anggota jawatankuasa atau
mana-mana pegawai, pekhidmat atau ejen Pihak Berkuasa, berkenaan
dengan apa-apa perbuatan, keabaian, keingkaran atau peninggalan
yang dilakukan olehnya atas sifat yang sedemikian.

**Pekhidmat awam**

**49.** Tiap-tiap anggota Pihak Berkuasa, atau mana-mana

jawatankuasa, atau mana-mana pegawai, pekhidmat atau ejen Pihak
Berkuasa, semasa menunaikan kewajipan mereka di bawah Akta
ini sebagai anggota, pegawai, pekhidmat atau ejen sedemikian,
hendaklah disifatkan sebagai pekhidmat awam mengikut pengertian
Kanun Keseksaan.


-----

_Pihak Berkuasa Pelaksanaan Koridor Utara_ 45

**Kuasa untuk membuat peraturan-peraturan**

**50.** Pihak Berkuasa boleh membuat apa-apa peraturan yang suai
manfaat atau perlu bagi melaksanakan peruntukan Akta ini dengan
lebih baik atau bagi menetapkan apa-apa jua yang boleh, atau
dikehendaki, ditetapkan di bawah Akta ini dan, tanpa menjejaskan
keluasan yang terdahulu, peraturan-peraturan boleh dibuat bagi
mengenakan fi, kos dan apa-apa caj lain dalam mana-mana hal
yang ditentukan oleh Pihak Berkuasa.

**Perkara yang dilakukan dalam menjangkakan Akta ini**
**diperbuat**

**51.** Segala perbuatan dan perkara yang dilakukan bagi pihak Pihak
Berkuasa sebagai persediaan bagi atau pada menjangkakan Akta
ini diperbuat dan apa-apa perbelanjaan yang dilakukan berhubung
dengannya hendaklah disifatkan telah dibenarkan di bawah Akta ini,
dengan syarat bahawa perbuatan dan perkara yang dilakukan itu
selaras dengan niat dan maksud am Akta ini; dan segala hak dan
obligasi yang diperoleh atau ditanggung akibat pelakuan perbuatan
atau perkara itu termasuk apa-apa perbelanjaan yang dilakukan
berhubung dengannya hendaklah apabila Akta ini mula berkuat
kuasa disifatkan sebagai hak dan obligasi Pihak Berkuasa.

**Kecualian**

**52.** (1) Peruntukan Akta ini tidaklah terpakai bagi atau

menyentuh —

_(a) berhubung dengan sesuatu Entiti Kerajaan —_

(i) mana-mana projek yang diusahakan oleh, atau

mana-mana projek yang diluluskan atau diawardkan
kepada, mana-mana Entiti Kerajaan sebelum tarikh
permulaan kuat kuasa Akta ini; dan

(ii) melainkan jika diarahkan selainnya oleh Perdana

Menteri, mana-mana projek yang dicadangkan bagi
mana-mana Entiti Kerajaan yang berkenaan

dengannya kelulusan atau award sedang dinantikan
pada tarikh permulaan kuat kuasa Akta ini; dan


-----

46 _Rang Undang- Undang_

_(b) berhubung dengan seseorang —_

(i) mana-mana projek yang diusahakan oleh, atau

mana-mana projek yang diluluskan atau diawardkan
kepada, mana-mana orang sebelum tarikh permulaan
kuat kuasa Akta ini; dan

(ii) mana-mana projek yang dicadangkan bagi mana-mana

orang yang berkenaan dengannya kelulusan atau
award sedang dinantikan pada tarikh permulaan
kuat kuasa Akta ini.

(2) Pelaksanaan atau pelaksanaan berterusan mana-mana projek,

atau kelulusan atau award bagi mana-mana projek yang dicadangkan
yang sedang dinantikan, kecuali mana-mana projek yang

dicadangkan yang berhubungan dengannya suatu arahan telah dibuat
oleh Perdana Menteri dalam subperenggan _(1)(a)(ii),_ tidaklah
tersentuh oleh permulaan kuat kuasa Akta ini dan bagi maksud
sedemikian ia hendaklah diperlakukan seolah-olah Akta ini telah
tidak diperbuat.

JADUAL

[Subseksyen 9(7) |


**Mesyuarat**

**1.(1)** Pihak Berkuasa hendaklah bermesyuarat sekurang-kurangnya dua kali
setahun dan pada bila-bila masa dan di mana-mana tempat yang ditentukan oleh
Pengerusi.

(2) Pengerusi hendaklah mempengerusikan mesyuarat Pihak Berkuasa.

(3) Tiap-tiap anggota yang hadir pada mesyuarat Pihak Berkuasa berhak

kepada satu undi.

(4) Seseorang anggota Pihak Berkuasa yang merupakan anggota silih ganti bagi

anggota lain Pihak Berkuasa hendaklah mempunyai satu undi bagi anggota yang
mengundi yang berhubung dengannya dia bertindak sebagai anggota silih ganti,
sebagai tambahan kepada undinya sendiri.

(5) Keputusan Pihak Berkuasa hendaklah dibuat melalui undi sebulat suara

anggota yang hadir dan berhak untuk mengundi pada mesyuarat yang berkaitan.


-----

_Pihak Berkuasa Pelaksanaan Koridor Utara_ 47

**Mengambil bahagian secara langsung melalui sambungan video, dsb.**

**2.** Pengerusi boleh membenarkan seseorang anggota untuk menggunakan

video secara langsung, sambungan televisyen atau kemudahan komunikasi atau
multimedia yang sesuai yang lain untuk mengambil bahagian dalam manamana mesyuarat Pihak Berkuasa.

**Ketetapan tanpa mesyuarat**

**3.** (1) Suatu ketetapan dianggap telah diluluskan dalam sesuatu mesyuarat
Pihak Berkuasa jika—

_(a)_ semua anggota Pihak Berkuasa telah diberitahu mengenai ketetapan

yang dicadangkan itu, atau usaha yang munasabah telah diambil untuk
memberitahu semua anggota Pihak Berkuasa mengenai ketetapan yang
dicadangkan itu; dan

_(b)_ tanpa bermesyuarat, semua anggota Pihak Berkuasa menandakan

persetujuan dengan ketetapan itu mengikut kaedah yang ditentukan oleh
Pihak Berkuasa di bawah subperenggan (2).

(2) Subperenggan (1) hanya terpakai jika Pihak Berkuasa—

_(a)_ memutuskan bahawa subperenggan itu terpakai; dan

_(b)_ memutuskan kaedah yang dengannya anggota Pihak Berkuasa hendaklah

menandakan persetujuan tentang ketetapan itu.

**Meterai perbadanan**

**4.** (1) Pihak Berkuasa hendaklah mempunyai suatu meterai perbadanan yang
hendaklah mengandungi apa-apa reka bentuk yang diluluskan oleh Pihak
Berkuasa dan meterai itu boleh dipecahkan, ditukar, diubah atau dibuat baharu
sebagaimana yang difikirkan patut oleh Pihak Berkuasa.

(2) Sehingga suatu meterai diadakan oleh Pihak Berkuasa, suatu cap yang

mengandungi perkataan "Pihak Berkuasa Pelaksanaan Koridor Utara" boleh
digunakan dan hendaklah disifatkan sebagai meterai perbadanan Pihak Berkuasa.

(3) Meterai perbadanan itu hendaklah disimpan dalam jagaan Ketua Eksekutif

atau mana-mana orang lain yang diberi kuasa oleh Pihak Berkuasa, dan hendaklah
disahkan oleh Ketua Eksekutif atau orang yang diberi kuasa itu atau oleh manamana pegawai yang diberi kuasa oleh salah seorang daripada mereka secara
bertulis; dan segala surat ikatan, dokumen atau surat cara lain yang berupa sebagai
dimeteraikan dengan meterai itu, yang disahkan sebagaimana yang dinyatakan
dalam subperenggan ini, hendaklah, sehingga dibuktikan sebaliknya, disifatkan
telah disempurnakan dengan sah.

(4) Walau apa pun subperenggan (3), apa-apa dokumen atau surat cara yang,

jika disempurnakan oleh seseorang yang bukan suatu pertubuhan perbadanan, tidak
dikehendaki supaya dimeteraikan boleh disempurnakan oleh Pihak Berkuasa
mengikut cara yang serupa; dan mana-mana dokumen atau surat cara itu boleh
disempurnakan bagi pihak Pihak Berkuasa oleh mana-mana pegawai atau
pekhidmat Pihak Berkuasa yang diberi kuasa secara am atau khas oleh Pihak
Berkuasa bagi maksud itu.


-----

48 _Rang Undang-Undang_

(5) Meterai perbadanan Pihak Berkuasa hendaklah diberi pengiktirafan rasmi

dan kehakiman.

**Minit**

**5.** (1) Pihak Berkuasa hendaklah menyebabkan minit semua mesyuaratnya
disenggarakan dan disimpan dalam bentuk yang sepatutnya.

(2) Apa-apa minit yang dibuat mengenai mesyuarat Pihak Berkuasa hendaklah,

jika ditandatangani dengan sewajarnya oleh Pengerusi, boleh diterima sebagai
keterangan dalam semua prosiding undang-undang tanpa bukti selanjutnya.

(3) Tiap-tiap mesyuarat Pihak Berkuasa yang berkenaan dengannya minit

mengenai prosidingnya telah dibuat mengikut subperenggan (1) dan (2) hendaklah
disifatkan telah dipanggil dan diadakan dengan sewajarnya dan semua anggota
pada mesyuarat itu layak dengan sewajarnya untuk bertindak.

Tatacara

6. Tertakluk kepada Akta ini, Pihak Berkuasa boleh mengawal selia tatacaranya

sendiri.

**Kesahan perbuatan dan prosiding**

**7.** Tiada perbuatan yang dilakukan atau prosiding yang diambil di bawah

Akta ini boleh dipersoalkan atas alasan bahawa—

_(a)_ ada apa-apa kekosongan dalam keanggotaan, atau ada apa-apa kecacatan

dalam penubuhan, Pihak Berkuasa;

_(b)_ ada apa-apa peninggalan, kecacatan atau ketidakteraturan yang tidak

menyentuh merit hal itu.

**Anggota Pihak BerkuasiHiendaklah menumpukan masa kepada urusan Pihak**
**Berkuasa**

**8.** Tiap-tiap anggota Pihak Berkuasa hendaklah menumpukan masa kepada

urusan Pihak Berkuasa sebagaimana yang perlu bagi menunaikan kewajipannya
dengan berkesan.

HURAIAN

Rang Undang-Undang ini bertujuan untuk menubuhkan suatu pertubuhan
perbadanan yang dikenali sebagai "Pihak Berkuasa Pelaksanaan Koridor Utara"
yang akan dipertanggungkan dengan tanggungjawab bagi menggalakkan dan
merangsang pembangunan di Wilayah Ekonomi Koridor Utara, untuk mengadakan
peruntukan bagi arah, dasar dan strategi yang sewajarnya berhubung dengan
pembangunan di dalam Wilayah Ekonomi Koridor Utara, untuk mengadakan


-----

_Pihak Berkuasa Pelaksanaan Koridor Utara_ 49

peruntukan bagi penyelarasan antara agensi kerajaan supaya dapat memajukan
perdagangan, pelaburan dan pembangunan di dalam Wilayah Ekonomi Koridor
Utara, dan untuk mengadakan peruntukan bagi perkara-perkara yang berkaitan atau
bersampingan dengannya.

BAHAGIAN I

2. Bahagian I Rang Undang-Undang mengandungi perkara-perkara permulaan.

3. _Fasal 1 mengandungi tajuk ringkas dan peruntukan mengenai permulaan kuat_

kuasa Akta yang dicadangkan. Berhubung dengan permulaan kuat kuasa, Perdana
Menteri boleh menetapkan tarikh-tarikh yang berlainan bagi permulaan kuat kuasa
Akta yang dicadangkan

4. _Fasal 2_ mengandungi takrif beberapa ungkapan yang digunakan dalam Akta

yang dicadangkan.

5. Fasal 3 bertujuan untuk memberi jaminan kepada Entiti Kerajaan, sebagaimana
yang ditakrifkan dalam Akta yang dicadangkan, bahawa tiada apa-apa jua dalam
Akta ini boleh ditafsirkan sebagai mengurangkan atau mengehadkan hak, kuasa
dan fungsi Entiti Kerajaan itu.

BAHAGIAN II

6. Bahagian II mengandungi peruntukan yang berhubungan dengan Pihak

Berkuasa Pelaksanaan Koridor Utara.

7. _Fasal 4 mengandungi peruntukan yang berhubungan dengan penubuhan Pihak_

Berkuasa.

8. _Fasal 5 menyatakan objektif Pihak Berkuasa._

9. _Fasal 6 dan 7_ memperkatakan fungsi dan kuasa Pihak Berkuasa. Fungsi

tambahan Pihak Berkuasa diperuntukkan dalam fasal 8.

10. _Fasal 9_ mengandungi peruntukan mengenai keanggotaan Pihak Berkuasa.

_Subfasal (7)_ mengadakan peruntukan bagi perkara yang hendaklah dipatuhi oleh
Pihak Berkuasa sebagaimana yang dinyatakan dalam Jadual.

11. _Fasal 10_ mengadakan peruntukan mengenai tempoh pemegangan jawatan,

pembatalan pelantikan anggota sektor swasta Pihak Berkuasa dan peletakan
jawatan mereka.

12. _Fasal 11_ menyatakan keadaan apabila jawatan seseorang anggota sektor

swasta Pihak Berkuasa dikosongkan.

13. _Fasal 12_ mengadakan peruntukan mengenai pengisian kekosongan dalam

Pihak Berkuasa.


-----

50 _Rang Undang-Undang_

14. _Fasal 13_ mengadakan peruntukan mengenai pembayaran saraan atau elaun

kepada anggota Pihak Berkuasa dan pembayaran elaun dan belanja lain kepada
orang yang diundang untuk menghadiri mesyuarat Pihak Berkuasa.

15. _Fasal 14 mengenakan kewajipan ke atas anggota Pihak Berkuasa dan sesuatu_

jawatankuasa yang ditubuhkan oleh Pihak Berkuasa untuk menzahirkan
kepentingannya dalam apa-apa perkara yang dibincangkan oleh Pihak Berkuasa
atau jawatankuasa itu. _I_

16. _Fasal 15 mengadakan peruntukan mengenai penubuhan jawatankuasa untuk_

membantu Pihak Berkuasa.

17. _Fasal 16 memperkatakan kawasan atau kawasan-kawasan yang di dalamnya_

Pihak Berkuasa akan melaksanakan fungsinya.

18. _Fasal 17 memperkatakan pewakilan fungsi dan kuasa Pihak Berkuasa._

19. _Fasal 18 menghendaki Pihak Berkuasa untuk memberikan penyata, laporan,_

akaun dan maklumat kepada Perdana Menteri atau mana-mana pihak berkuasa
awam.

BAHAGIAN III

20. Bahagian III mengandungi peruntukan tentang Ketua Eksekutif dan pegawai

serta pekhidmat Pihak Berkuasa.

21. _Fasal 19_ mengandungi peruntukan bagi pelantikan Ketua Eksekutif dan

menyatakan tanggungjawabnya.

22. _Fasal 20_ memperkatakan pengambilan khidmat pegawai dan pekhidmat

Pihak Berkuasa.

23. _Fasal 21_ membenarkan Pihak Berkuasa memberikan bantuan kewangan

kepada anggota, pegawai dan pekhidmatnya dan mana-mana orang lain.

BAHAGIAN IV

24. Bahagian IV mengandungi peruntukan yang berhubungan dengan arah, dasar

dan strategi bagi pembangunan di dalam Wilayah Ekonomi Koridor Utara.

25. _Fasal 22_ menyatakan tanggungjawab Pihak Berkuasa berhubung dengan

pelaksanaan fungsinya di bawah Akta yang dicadangkan. Tanggungjawab itu
termasuklah melaksanakan fungsinya supaya dapat menjayakan dasar Kerajaan
Persekutuan dan setiap Kerajaan Negeri yang berhubungan dengan pembangunan
di dalam Wilayah Ekonomi Koridor Utara dan membantu setiap Kerajaan Negeri
untuk menyelaraskan pembangunan di dalam Wilayah Ekonomi Koridor Utara.
Bagi maksud ini, Pihak Berkuasa hendaklah menyediakan suatu draf Rancangan
Pembangunan WEKU untuk diterima pakai oleh pihak berkuasa perancang
tempatan yang berkaitan menurut fasal 24.


-----

_Pihak Berkuasa Pelaksanaan Koridor Utara_ 51

26. _Fasal 23_ mengadakan peruntukan bagi penyediaan draf Rancangan

Pembangunan WEKU yang merupakan dokumen terperinci yang mengandungi
pernyataan bertulis yang merumuskan cadangan bagi keseluruhan rangka kerja,
wawasan, objektif dan strategi bagi pembangunan fizikal, ekonomi dan sosial
Wilayah Ekonomi Koridor Utara. Cadangan sedemikian berhubung dengan, antara
lain, pengurusan kegunaan tanah, tarikan pelaburan kepada sektor pertanian,
pembuatan dan perkhidmatan di dalam Wilayah Ekonomi Koridor Utara,
perlindungan, pengurusan, pemeliharaan dan peningkatan sumber alam sekitar
semula jadi, sumber pertanian, dsb di dalamnya dan infrastruktur utiliti dan
perkhidmatan dan pembangunan berorientasikan perhubungan.

27. _Fasal 24_ menghendaki Pihak Berkuasa untuk mengemukakan draf

Rancangan Pembangunan WEKU kepada setiap Kerajaan Negeri untuk kelulusan.
Setiap Jawatankuasa Perancang Negeri hendaklah mengarahkan pihak berkuasa
perancang tempatan di dalam Wilayah Ekonomi Koridor Utara untuk memasukkan
kandungan Rancangan Pembangunan WEKU yang diluluskan ke dalam draf
rancangan tempatan yang berkaitan sebagaimana yang difikirkannya berkaitan atau
sesuai.

28. _Fasal 25 membenarkan Pihak Berkuasa dan Kerajaan Negeri untuk bersesama_

mengkaji semula atau mengubah Rancangan Pembangunan WEKU.

29. _Fasal 26 mengenakan kewajipan ke atas tiap-tiap Entiti Kerajaan dan orang,_

sama ada tempatan atau asing, untuk mengambil tahu tentang dan bertindak dengan
cara yang selaras dengan kandungan Rancangan Pembangunan WEKU yang tidak
dimasukkan ke dalam rancangan tempatan dalam melaksanakan fungsinya, dsb., di
dalam Wilayah Ekonomi Koridor Utara.

30. Di bawah _fasal 27,_ Pihak Berkuasa diberi kuasa untuk menetapkan melalui

perintah apa-apa pembangunan atau mana-mana kawasan atau kawasan-kawasan
sebagai pembangunan strategik yang ditetapkan atau kawasan pembangunan
strategik yang ditetapkan yang mempunyai kesan ekonomi yang penting kepada
Wilayah Ekonomi Koridor Utara. Mana-mana orang atau Entiti Kerajaan yang
berniat untuk menjalankan pembangunan strategik yang ditetapkan atau
pembangunan di dalam kawasan pembangunan strategik yang ditetapkan
dikehendaki untuk merujukkan cadangan pembangunan itu kepada Pihak Berkuasa
bagi arahannya sebelum menjalankan pembangunan itu. Ini adalah untuk
memastikan pematuhan atau keselarasan cadangan pembangunan itu dengan
Rancangan Pembangunan WEKU yang tidak dimasukkan ke dalam draf rancangan
tempatan atau rancangan tempatan menurut subfasal 24(5).

BAHAGIAN V


31. Bahagian V mengandungi peruntukan yang berhubungan dengan penyelarasan

antara Entiti Kerajaan di dalam Wilayah Ekonomi Koridor Utara.

32. _Fasal 28_ bertujuan untuk mengadakan peruntukan bagi Pihak Berkuasa

bertindak sebagai ejen penyelaras utama atau ejen yang diberi kuasa bagi pihak
Entiti Kerajaan yang berkaitan berhubung dengan penerimaan, pemprosesan dan
perihal mempercepat Kelulusan dan tindakan pentadbiran yang diperlukan
berkenaan dengan permohonan bagi lesen, permit dan Kelulusan lain, yang
dikehendaki bagi atau berkaitan dengan perdagangan, pelaburan dan pembangunan
di dalam Wilayah Ekonomi Koridor Utara.


-----

52 _Rang Undang-Undang_

33. Di bawah fasal 29, Pihak Berkuasa boleh membuat perjanjian atau perkiraan

dengan mana-mana Entiti Kerajaan berkenaan dengan penjalanan fungsi dan kuasa
masing-masing. Apa-apa perjanjian atau perkiraan itu adalah tertakluk kepada
undang-undang yang mengawal fungsi dan kuasa Entiti Kerajaan yang berkenaan.

34. _Fasal 30_ menyatakan tanggungjawab tertentu Entiti Kerajaan untuk

bekerjasama dengan dan membantu Pihak Berkuasa.

BAHAGIAN VI

35. Bahagian VI mengandungi peruntukan kewangan.

36. _Fasal 31_ mengadakan peruntukan mengenai penubuhan Kumpulan Wang

Pihak Berkuasa Pelaksanaan Koridor Utara (Kumpulan Wang) dan _fasal 32_
menyatakan perbelanjaan yang boleh dipertanggungkan pada Kumpulan Wang itu.

37. Fasal _33_ meletakkan kewajipan ke atas Pihak Berkuasa untuk memelihara

Kumpulan Wang itu.

38. _Fasal 34_ menghendaki Pihak Berkuasa untuk menubuhkan suatu kumpulan

wang rizab dalam Kumpulan Wang itu

39. _Fasal 35 menghendaki Pihak Berkuasa untuk membuka dan menyenggarakan_

akaun bank.

40. _Fasal 36 membolehkan Pihak Berkuasa meminjam wang._

41. _Fasal 37_ membenarkan Pihak Berkuasa untuk melaburkan wang Pihak

Berkuasa yang tidak dikehendaki untuk dibelanjakan mengikut cara yang
diluluskan oleh Perdana Menteri.

42. _Fasal 38_ menghendaki Pihak Berkuasa untuk menyediakan suatu anggaran

perbelanjaannya.

43. _Fasal 39 mengadakan peruntukan bagi tahun kewangan Pihak Berkuasa._

44. _Fasal 40_ memperuntukkan bahawa Akta Badan Berkanun (Akaun dan

Laporan Tahunan) 1980 terpakai bagi Pihak Berkuasa.

BAHAGIAN VII

45. Bahagian VII mengandungi peruntukan am.

46. _Fasal 41_ memberi Pihak Berkuasa kuasa untuk mengambil khidmat,

melantik dan membayar ejen, kontraktor dan penasihat teknikal, termasuk peguam
bela dan peguam cara, jurubank dan broker saham.


-----

_Pihak Berkuasa Pelaksanaan Koridor Utara_ 53

47. _Fasal 42_ bertujuan untuk membolehkan Pihak Berkuasa menubuhkan

syarikat.


48. _Fasal 43 mengadakan peruntukan bagi kesalahan menzahirkan atau_

memberikan maklumat palsu atau mengelirukan kepada Pihak Berkuasa.

49. _Fasal 44_ mewujudkan suatu kesalahan bagi pengubahsuaian tanpa kuasa

maklumat dalam milik Pihak Berkuasa, sama ada dalam bentuk elektronik atau
selainnya.

50. _Fasal 45_ melarang anggota, pegawai atau pekhidmat Pihak Berkuasa atau

sesuatu jawatankuasa atau orang yang diundang untuk menghadiri mesyuarat Pihak
Berkuasa atau mana-mana jawatankuasa daripada menzahirkan maklumat yang
diperoleh semasa menjalankan tugasnya.

51. _Fasal 46 memperkatakan kesalahan oleh pertubuhan perbadanan._

52. _Fasal 47 memberikan perlindungan kepada Perdana Menteri, Pihak Berkuasa_

dan anggota, pegawai dan pekhidmatnya dan orang lain yang menjalankan manamana kuasa di bawah Akta yang dicadangkan daripada tindakan, guaman atau
pendakwaan jika perbuatan itu dibuat dengan suci hati.

53. _Fasal 48 mengadakan peruntukan bagi pemakaian Akta Perlindungan Pihak_

Berkuasa Awam 1948 bagi Pihak Berkuasa dan anggota, pegawai dan
pekhidmatnya dan anggota sesuatu jawatankuasa.

54. _Fasal 49_ memperuntukkan bahawa anggota Pihak Berkuasa, atau sesuatu

jawatankuasa, dan pegawai, pekhidmat dan ejen Pihak Berkuasa adalah disifatkan
sebagai pekhidmat awam.

55. _Fasal 50_ memberi Pihak Berkuasa kuasa untuk membuat peraturan
peraturan.

56. _Fasal 51_ mengadakan peruntukan mengenai perbuatan dan perkara yang

dibuat pada menjangkakan pemerbuatan Akta yang dicadangkan.

57. _Fasal 52 memperkatakan peruntukan kecualian._

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2613]


-----

