---
Year: 2007
Bill: D.R.19/2007 - Rang Undang-Undang Timbang dan Sukat (Pindaan) 2007 (Lulus)
Title: D.R.19/2007 - Rang Undang-Undang Timbang dan Sukat (Pindaan) 2007 (Lulus)
Download URL: https://www.parlimen.gov.my/files/billindex/pdf/2007/DR%20192007.pdf
URL: https://www.parlimen.gov.my/files/billindex/pdf/2007/DR%20192007.pdf
---
---
Reading:
D.R.19/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 19/2007**

RANG UNDANG-UNDANG

_b e r n a m a_

Suatu Akta untuk meminda Akta Timbang dan Sukat 1972.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

1.  (1)  Akta ini bolehlah dinamakan Akta Timbang dan Sukat
(Pindaan) 2007.

(2)  Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Pindaan tajuk panjang**

**2.** Akta Timbang dan Sukat 1972 [Akta 71], yang disebut "Akta
ibu" dalam Akta ini, dipinda dengan menggantikan tajuk panjang
dengan tajuk panjang yang berikut:

"Suatu Akta bagi mengawal selia timbang dan sukat dan

alat-alat timbang dan sukat dan bagi mengadakan peruntukan
mengenai perkara-perkara yang berkaitan dengannya.".

**Pindaan seksyen 2**

**3.** Subseksyen 2(1) Akta ibu dipinda—

_(a) dengan menggantikan takrif "alat timbang dan sukat"_

dengan takrif yang berikut:

' "alat timbang atau sukat" ertinya apa-apa alat atau

mesin untuk menyukat mengikut panjang, luas, isi padu,


-----

_Rang Undang-Undang_

muatan, masa, berat, bilangan atau apa-apa kuantiti lain,
dan dalam hal alat timbang, termasuklah timbangan
yang digunakan yang berkaitan dengannya;';


_(b)_ dengan memasukkan selepas takrif "Ketua Inspektor",

"Timbalan Ketua Inspektor" dan "Inspektor" takrif yang
berikut:

"Makmal Standard Pengukuran Kebangsaan"

mernpunyai erti yang sama sebagaimana yang diberikan
kepada ungkapan itu dalam Akta Sistem Pengukuran
Kebangsaan 2007 [Akta ];';


_(c)_ dengan menggantikan takrif "Menteri" dengan takrif yang

berikut:

"Menteri" ertinya Menteri yang bertanggungjawab

bagi perdagangan dalam negeri dan hal ehwal
pengguna;';


_(d)_ dalam takrif "Penyimpan", dengan menggantikan

perkataan "dilantik di bawah" dengan perkataan "disebut
dalam";

_(e)_ dengan menggantikan takrif "Sistem Unit Antarabangsa"

dengan takrif yang berikut:

"Sistem Unit Antarabangsa" mempunyai erti yang

sama sebagaimana yang diberikan kepada ungkapan itu
dalam Akta Sistem Pengukuran Kebangsaan 2007;';


_(f)_ dengan memasukkan selepas takrif "Sistem Unit

Antarabangsa" takrif yang berikut:

"Standard Pengukuran Kebangsaan" mempunyai

erti yang sama sebagaimana yang diberikan kepada
ungkapan itu dalam Akta Sistem Pengukuran Kebangsaan
2007;';

_(g)_ dengan memotong takrif "Standard-Standard Kedua";

_(h)_ dengan memotong takrif "Standard-Standard Ketiga";

dan

_(i)_ dengan memotong takrif "Standard-Standard Utama

Malaysia".


-----

_Timbang dan Sukat (Pindaan)_

**Pindaan Bahagian II**

**4.** Tajuk Bahagian II Akta ibu dipinda dengan menggantikan perkataan
"UNIT SUKATAN" dengan perkataan "KEBOLEHKESANAN
PENGUKURAN".

**Pemotongan seksyen 3, 4, 5, 6, 7 dan 8**

**5.** Akta ibu dipinda dengan memotong seksyen 3, 4, 5, 6, 7,
dan 8.

**Seksyen baru 8A**

**6.** Akta ibu dipinda dengan memasukkan selepas seksyen 8

seksyen yang berikut:

**"Kebolehkesanan pengukuran**

**8A.** Apa-apa pengukuran yang dibuat bagi maksud Akta
ini hendaklah mempunyai kebolehkesanan kepada Standard
Pengukuran Kebangsaan sebagaimana yang dinyatakan dalam
Akta Sistem Pengukuran Kebangsaan 2007.".

**Pindaan seksyen 9**

**7.** Subseksyen 9(2) Akta ibu dipinda dengan menggantikan

perkataan "Standard-Standard Ketiga" dengan perkataan "Standard
Pengukuran Kebangsaan".

**Pindaan seksyen 10**

**8.** Seksyen 10 Akta ibu dipinda—

_(a)_ dalam nota bahu, dengan memotong perkataan "Standard
Standard Utama Malaysia, Standard-Standard Kedua,
Standard-Standard Ketiga dan";

_(b)_ dengan memotong subseksyen (1);

_(c)_ dalam subseksyen (2), dengan memotong perkataan

"Standard-Standard Kedua, Standard-Standard Ketiga
dan";


-----

_Rang Undang-Undang_


_(d)_ dengan menggantikan subseksyen (3) dengan subseksyen

yang berikut:

"(3) Perbandingan dan penentuan Standard-Standard

Kerja hendaklah dilakukan oleh Penyimpan Timbang
dan Sukat mengikut cara yang ditetapkan oleh Menteri
dan apabila berpuas hati dengan ketepatan StandardStandard Kerja itu, Penyimpan Timbang dan Sukat
hendaklah mengeluarkan perakuan mengenai penentuan
itu dan perakuan itu hendaklah disimpan oleh orang yang
menjaga Standard-Standard Kerja yang berkaitan.";

_(e)_ dalam subseksyen (4)—

(i) dengan memotong perkataan "Standard Kedua,

Standard Ketiga dan"; dan

(ii) dengan menggantikan perkataan "tiap-tiap standard"

dengan perkataan "Standard Kerja"; dan

_(f)_ dalam subseksyen (5), dengan memotong perkataan

"Standard Kedua atau Standard Ketiga atau".

**Pindaan seksyen 12**


**9.** Perenggan 12(1)(a) Akta ibu dipinda dengan memasukkan

selepas perkataan "Jadual Pertama" perkataan "dan Jadual Kedua
kepada Akta Sistem Pengukuran Kebangsaan 2007".

**Pindaan seksyen 25**

**10.** Akta ibu dipinda dengan menggantikan seksyen 25 dengan
seksyen yang  berikut:

**"Penyimpan Timbang dan Sukat**

**25.** (1) Makmal Standard Pengukuran Kebangsaan hendaklah
menjadi Penyimpan Timbang dan Sukat bagi maksud
menguatkuasakan peruntukan-peruntukan Akta ini.

(2) Menteri boleh, melalui peraturan-peraturan, menetapkan

kewajipan dan kuasa Penyimpan.".


-----

_Timbang dan Sukat (Pindaan)_

**Pindaan seksyen 25A**

**11.** Akta ibu dipinda dengan menggantikan seksyen 25A dengan
seksyen yang berikut:

**"Penyimpan hendaklah menasihati Menteri**

25A. Penyimpan Timbang dan Sukat hendaklah menasihati
Menteri mengenai semua perkara yang berkaitan dengan
penentukuran, penentuan dan pengujian timbang atau sukat
atau alat-alat timbang atau sukat dan perkara-perkara lain yang
berkaitan dengan metrologi kecuali Sistem Unit Antarabangsa
dan sistem sukat.".

**Pindaan seksyen 27A**

**12.** Akta ibu dipinda dengan menggantikan seksyen 27A dengan
seksyen yang berikut:

**"Pemulaan pendakwaan**

27A. Tiada pendakwaan bagi atau berhubung dengan apa-apa
kesalahan di bawah Akta ini boleh dimulakan kecuali oleh
atau dengan keizinan bertulis Pendakwa Raya.".

**Pindaan seksyen 29**

**13.** Subseksyen 29(2) Akta ibu dipinda—

_(a)_ dalam perenggan (a), dengan memotong perkataan

"Standard-Standard Utama Malaysia, Standard-Standard
Kedua, Standard-Standard Ketiga dan";

_(b)_ dalam perenggan (b), dengan memotong perkataan

"Standard-Standard Utama Malaysia, Standard-Standard
Kedua, Standard-Standard Ketiga dan"; dan

_(c)_ dalam perenggan (d), dengan memotong perkataan

"Standard-Standard Utama Malaysia, Standard-Standard
Kedua, Standard-Standard Ketiga dan".

**Pemotongan seksyen 33 dan 34**

**14.** Akta ibu dipinda dengan memotong seksyen 33 dan 34.


-----

_Rang Undang-Undang_

**Pindaan seksyen 34A**

**15.** Akta ibu dipinda dengan menggantikan seksyen 34A dengan
seksyen yang berikut:

**"Pengkompaunan kesalahan**

34A. (1) Ketua Inspektor boleh, dengan keizinan bertulis
Pendakwa Raya, menawarkan untuk mengkompaun apa-apa
kesalahan di bawah mana-mana peruntukan Akta ini atau
di bawah peraturan-peraturan yang dibuat di bawah Akta
ini dengan menerima daripada orang yang disyaki secara
munasabah telah melakukan kesalahan itu suatu amaun wang
yang tidak melebihi denda maksimum, yang boleh dikenakan
ke atas orang itu jika dia disabitkan atas kesalahan itu, dalam
masa sebagaimana yang boleh dinyatakan dalam tawaran
itu.

(2) Sesuatu tawaran di bawah subseksyen (1) boleh dibuat

pada bila-bila masa selepas kesalahan itu dilakukan dan jika
amaun yang dinyatakan dalam tawaran itu tidak dibayar
dalam masa yang dinyatakan dalam tawaran itu atau dalam
apa-apa masa lanjutan sebagaimana yang diberikan oleh Ketua
Inspektor,  pendakwaan bagi kesalahan itu boleh dimulakan
pada bila-bila masa selepas itu terhadap orang yang kepadanya
tawaran itu telah dibuat.


(3) Apabila amaun di bawah subseksyen (1) diterima, tiada

pendakwaan boleh dimulakan berkenaan dengan kesalahan itu
terhadap orang yang kepadanya tawaran untuk mengkompaun
itu telah dibuat.".

**Pemotongan Jadual Pertama**

**16.** Akta ibu dipinda dengan memotong Jadual Pertama.

**Pemotongan Jadual Ketiga**

**17.** Akta ibu dipinda dengan memotong Jadual Ketiga.


-----

_Timbang dan Sukat (Pindaan)_

HURAIAN

Rang Undang-Undang ini bertujuan untuk meminda Akta Timbang dan Sukat
1972 ("Akta 71") untuk tidak memasukkan peruntukan mengenai pewujudan
unit sukatan dan standard pengukuran berikutan dengan pengenalan Akta
Sistem Pengukuran Kebangsaan 2007 ("ASPK").

2. _Fasal 1 mengandungi tajuk ringkas dan peruntukan mengenai permulaan_

kuat kuasa Akta yang dicadangkan.

3. _Fasal 2 bertujuan untuk meminda tajuk panjang Akta 71 untuk mengehadkan_

skop Akta iaitu kepada pengawalseliaan timbang dan sukat dan alat timbang
dan sukat sahaja.

4. _Fasal 3 bertujuan untuk meminda subseksyen 2(1) Akta 71. Subfasal_

_3(a), (c) dan (d) bertujuan untuk meminda takrif "alat timbang dan sukat",_
"Menteri" dan "Sistem Unit Antarabangsa" masing-masing. Subfasal 3(b) dan
_(e) bertujuan untuk memasukkan takrif baru "Makmal Standard Pengukuran_
Kebangsaan" dan "Standard Pengukuran Kebangsaan" masing-masing ke dalam
Akta 71. Subfasal 3(f), (g) dan (h) bertujuan untuk memotong takrif "StandardStandard Kedua", "Standard-Standard Ketiga" dan "Standard-Standard Utama
Malaysia" masing-masing.

5. _Fasal 5 bertujuan untuk memotong seksyen 3, 4, 5, 6, 7 dan 8 Akta 71_

masing-masing, kerana pewujudan unit sukatan dan standard pengukuran akan
diperuntukkan di bawah ASPK.

6. _Fasal 6 bertujuan untuk memasukkan seksyen baru 8A ke dalam Akta_

71. Seksyen baru 8A yang dicadangkan bertujuan bagi memperuntukkan bagi
kebolehkesanan apa-apa sukatan yang dibuat bagi maksud Akta 71 kepada
Standard Pengukuran Kebangsaan sebagaimana yang dinyatakan dalam
ASPK.

7. _Fasal 7 bertujuan untuk meminda subseksyen 9(2) Akta 71 sup ay a Standard-_

Standard Kerja ditentusahkan dengan merujuk kepada Standard Pengukuran
Kebangsaan.

8. _Fasal 8 bertujuan untuk meminda seksyen 10 Akta 71 dengan memotong_

apa-apa sebutan kepada Standard-Standard Utama Malaysia, Standard-Standard
Kedua dan Standard-Standard Ketiga kerana Standard-Standard ini akan
digantikan dengan Standard Pengukuran Kebangsaan yang diperuntukkan di
bawah ASPK.

9. _Fasal 9 bertujuan untuk meminda perenggan I2(l)(a) Akta 71 supaya_

hanya unit sukatan dalam Jadual Pertama dan Jadual Kedua kepada ASPK
boleh digunakan untuk perdagangan.

10. _Fasal 10 bertujuan untuk meminda seksyen 25 Akta 71  dengan_

memperuntukkan bahawa Makmal Standard Pengukuran Kebangsaan hendaklah
menjadi Penyimpan Timbang dan Sukat.


-----

_Rang Undang-Undang_

11. _Fasal 11 bertujuan untuk meminda seksyen 25 A Akta 71 supaya Penyimpan_

Timbang dan Sukat tidak lagi dikehendaki untuk raenasihati Menteri tentang
perkara yang berhubungan dengan Sistem Unit Antarabangsa dan sistem
sukat.

12. _Fasal 12 bertujuan untuk meminda seksyen 27A Akta 71 supaya selaras_

dengan peruntukan dalam Fasal (3) Perkara 145 Perlembagaan Persekutuan
tentang kuasa Peguam Negara untuk memulakan apa-apa presiding bagi sesuatu
ke sal ah an.

13. _Fasal 13 bertujuan untuk meminda subseksyen 29(2) Akta 71 supaya_

tiada peraturan-peraturan akan dibuat bagi memperuntukkan perkara yang
berhubungan dengan Standard-Standard Utama Malaysia, Standard-Standard
Kedua dan Standard-Standard Ketiga.

14. _Fasal 14 bertujuan untuk memotong seksyen 33 dan 34 Akta 71_

masing-masing, kerana pewujudan unit sukatan akan diperuntukkan di bawah
ASPK.

15. _Fasal 15 bertujuan untuk meminda seksyen 34A Akta 71 supaya_

pengkompaunan kesalahan dibuat hanya dengan keizinan bertulis Pendakwa
Raya.


16. _Fasal 16 dan 17 bertujuan untuk memotong Jadual Pertama dan Jadual_

Ketiga kepada Akta 71 masing-masing, kerana pewujudan unit sukatan akan
diperuntukkan di bawah ASPK.

17. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.

_IMPUKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2353]


-----

