---
Year: 2007
Bill: D.R.28/2007 - Rang Undang-Undang Jalan, Parit dan Bangunan (Pindaan) 2007 (Lulus)
Title: D.R.28/2007 - Rang Undang-Undang Jalan, Parit dan Bangunan (Pindaan) 2007 (Lulus)
Download URL: https://www.parlimen.gov.my/files/billindex/pdf/2007/DR282007.pdf
URL: https://www.parlimen.gov.my/files/billindex/pdf/2007/DR282007.pdf
---
---
Reading:
D.R.28/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**DR. 28/2007**

RANG UNDANG-UNDANG

_b e r n a m a_

Suatu Akta untuk meminda Akta Jalan, Parit dan Bangunan 1974.

**[** **]**

BAHAWASANYA kebersihan ialah suatu perkara dalam Senarai
Bersama dalam Jadual Kesembilan kepada Perlembagaan

Persekutuan;

DAN BAHAWASANYA perkara-perkara yang berhubungan dengan
pengurusan sisa pepejal terkawal dan pembersihan awam sekarang ini
ditadbirkan oleh pelbagai pihak berkuasa tempatan;

DAN BAHAWASANYA dihasratkan supaya ada undang-undang
dan dasar yang seragam dalam perkara-perkara yang berhubungan
dengan pengurusan sisa pepejal terkawal dan pembersihan awam di
seluruh Semenanjung Malaysia dan Wilayah Persekutuan Putrajaya
dan Labuan;

DAN BAHAWASANYA bagi maksud keseragaman itu kuasa
eksekutif diletakhakkan pada Persekutuan bagi perkara-perkara yang
berhubungan dengan pengurusan sisa pepejal terkawal dan
pembersihan awam di seluruh Semenanjung Malaysia dan Wilayah
Persekutuan Putrajaya dan Labuan melalui Akta Pengurusan Sisa
Pepejal dan Pembersihan Awam 2007 [Akta   ];

DAN BAHAWASANYA adalah suai manfaat Akta Jalan, Parit dan
Bangunan 1974, suatu Akta yang diperbuat menurut Fasal (4)
Perkara 76 Perlembagaan Persekutuan, dipinda berbangkit daripada
peletakhakan itu;


-----

**2** _Rang Undang-Undang_

MAKA, OLEH YANG DEMIKIAN, menurut peruntukan Fasal (4)
Perkara 76 Perlembagaan Persekutuan, DIPERBUAT oleh Parlimen
Malaysia seperti yang berikut:

**Tajuk ringkas, pemakaian dan permulaan kuat kuasa**

**1.** (1) Akta ini bolehlah dinamakan Akta Jalan, Parit dan Bangunan
(Pindaan) 2007.

(2) Akta ini terpakai bagi Semenanjung Malaysia dan Wilayah

Persekutuan Putrajaya.

(3) Akta ini mula berkuat kuasa pada tarikh yang ditetapkan oleh

Menteri berkenaan dengan sesuatu Negeri, selepas berunding dengan
Pihak Berkuasa Negeri itu, melalui pemberitahuan dalam _Warta dan_
Menteri boleh, selepas berunding dengan Pihak Berkuasa Negeri,
menetapkan tarikh-tarikh yang berlainan bagi permulaan kuat kuasa
Akta ini di kawasan pihak berkuasa tempatan yang berlainan atau
bahagian-bahagian kawasan pihak berkuasa tempatan yang berlainan.

(4) Akta ini mula berkuat kuasa di Wilayah Persekutuan Kuala

Lumpur dan Wilayah Persekutuan Putrajaya pada tarikh yang
ditetapkan oleh Menteri yang bertanggungjawab bagi Wilayah
Persekutuan Kuala Lumpur dan Wilayah Persekutuan Putrajaya
melalui pemberitahuan dalam Warta.

(5) Walau apa pun subseksyen (3), Pihak Berkuasa Negeri boleh,

melalui pemberitahuan dalam Warta â€”

_(a)_ mengecualikan mana-mana bahagian mana-mana kawasan

pihak berkuasa tempatan daripada peruntukan Akta ini; dan

_(b)_ meluaskan peruntukan Akta ini supaya terpakai bagi

keseluruhan atau mana-mana kawasan atau bahagian manamana kawasan dalam Negeri itu yang bukan di bawah
mana-mana pihak berkuasa tempatan.

**Pindaan seksyen 133**

**2.  Akta Jalan, Parit dan Bangunan 1974 [Akta 133] dipinda dalam**
seksyen 133 dengan memotong perenggan (viii) dan (xix).


-----

_Jalan, Parit dan Pembangunan_ 3

**Kecualian**

**3.** Bagi mengelakkan keraguan, diisytiharkan bahawa walau apa pun
apa-apa jua yang terkandung dalam Akta ini, mana-mana undangundang yang berhubungan dengan pengurusan sisa pepejal dan
pembersihan awam yang pada masa ini berkuat kuasa dalam manamana kawasan pihak berkuasa tempatan atau kawasan bukan pihak
berkuasa tempatan hendaklah terus berkuat kuasa melainkan jika dan
sehingga Akta ini dan Akta Pengurusan Sisa Pepejal dan Pembersihan
Awam 2007 mula dikuatkuasakan berkenaan dengan kawasan itu.

HURAIAN

Rang Undang-Undang ini bertujuan untuk meminda Akta Jalan, Parit dan Bangunan
1974 ("Akta 133"). Pindaan ini adalah perlu berikutan dengan pembuatan suatu
undang-undang mengenai pengurusan sisa pepejal terkawal dan pembersihan awam.

_2._ _Fasal 1 mengandungi tajuk ringkas, pemakaian dan permulaan kuat kuasa Akta_

yang dicadangkan.

3. _Fasal 2_ bertujuan untuk meminda seksyen 133 Akta 133 untuk menyingkirkan

kuasa sesuatu pihak berkuasa tempatan dalam perkara yang berhubungan dengan
penyenggaraan, pembaikan dan peruntukan lubang abu, tong sampah dan bekasbekas yang sepertinya.

4. _Fasal 3 mengandungi peruntukan kecualian._

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2071]


-----

