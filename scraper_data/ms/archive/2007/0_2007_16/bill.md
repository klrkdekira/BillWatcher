---
Year: 2007
Bill: D.R.18/2007 - Rang Undang-Undang Sistem Pengukuran Kebangsaan 2007 (Lulus)
Title: D.R.18/2007 - Rang Undang-Undang Sistem Pengukuran Kebangsaan 2007 (Lulus)
Download URL: https://www.parlimen.gov.my/files/billindex/pdf/2007/DR%20182007.pdf
URL: https://www.parlimen.gov.my/files/billindex/pdf/2007/DR%20182007.pdf
---
---
Reading:
D.R.18/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 18/2007

RANG UNDANG-UNDANG SISTEM PENGUKURAN

KEBANGSAAN 2007

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Pemakaian

3. Tafsiran


BAHAGIAN II

UNIT PENGUKURAN

4. Unit pengukuran

5. Pengukuran hendaklah dinyatakan dalam unit pengukuran

6. Realisasi dan penyenggaraan Standard Pengukuran Kebangsaan

7. Kebolehkesanan pengukuran

8. Kebolehkesanan pengukuran di luar Malaysia

BAHAGIAN III

MAKMAL STANDARD PENGUKURAN KEBANGSAAN

9. Makmal Standard Pengukuran Kebangsaan

10. Fungsi Makmal Standard Pengukuran Kebangsaan

11. Kuasa Makmal Standard Pengukuran Kebangsaan

12. Kuasa Menteri untuk melantik organisasi berkenaan dengan unit pengukuran
yang khusus, dsb.


-----

_Rang Undang-Undang_

BAHAGIAN IV

MAJLIS PENGUKURAN KEBANGSAAN

Fasal

13. Penubuhan Majlis Pengukuran Kebangsaan

BAHAGIAN V

AM

14. Kuasa untuk membuat peraturan-peraturan

15. Kuasa untuk meminda Jadual

16. Kecualian

JADUAL


-----

RANG UNDANG-UNDANG

_b_ _e r n a m a_

Suatu Akta untuk mengadakan peruntukan bagi penyeragaman
unit pengukuran berasaskan Unit Sistem Antarabangsa, pewujudan
standard pengukuran dan kebolehkesanan pengukuran dan
penyelarasan sistem pengukuran kebangsaan Malaysia, dan bagi
perkara-perkara yang berkaitan dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1.  (1) Akta ini bolehlah dinamakan Akta Sistem Pengukuran**
Kebangsaan 2007.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

(3) Menteri boleh melalui perintah yang disiarkan dalam Warta

menangguh kuat kuasa kesemua atau mana-mana peruntukan Akta
ini berkenaan dengan mana-mana agensi, jabatan atau organisasi
atau berkenaan dengan bidang pengukuran tertentu.


-----

_Rang Undang-Undang_

**Pemakaian**

**2.  (1) Akta ini hendaklah terpakai di seluruh Malaysia.**

(2) Akta ini tidak terpakai bagi penggunaan unit pengukuran

dalam —

_(a)_ mana-mana konvensyen antarabangsa;

_(b)_ mana-mana perjanjian antara kerajaan-kerajaan dalam

bidang pengemudian melalui laut, trafik udara dan
pengangkutan landasan; dan

_(c)_ angkatan tentera.

**Tafsiran**

**3.  Dalam Akta ini, melainkan jika konteksnya menghendaki**
makna yang lain—

"alat pengukur" ertinya apa-apa alat yang digunakan untuk

mengukur kuantiti yang boleh ukur fizikal;

"bahan rujukan" ertinya apa-apa bahan yang sifatnya digunakan

bagi tentukuran alat pengukur atau penilaian kaedah pengukuran,
atau penetapan nilai kepada bahan-bahan;

"bahan rujukan diperakui" ertinya suatu bahan rujukan yang

dikeluarkan oleh Makmal Standard Pengukuran Kebangsaan atau
oleh mana-mana orang atau badan lain, yang diiktiraf oleh Makmal
Standard Pengukuran Kebangsaan;

"Kementerian" ertinya Kementerian yang dipertanggungkan

dengan tanggungjawab bagi standard dan akreditasi;

"kuantiti yang boleh ukur" ertinya sifat badan yang berfenomena

atau bahan yang boleh dibezakan secara kualitatif dan ditentukan
secara kuantitatif;

"Majlis" ertinya Majlis Pengukuran Kebangsaan yang ditubuhkan

di bawah seksyen 13;

"Makmal Standard Pengukuran Kebangsaan" ertinya makmal

yang ditubuhkan di bawah seksyen 9;


-----

_Sistem Pengukuran Kebangsaan_

"Menteri" ertinya Menteri yang dipertanggungkan dengan

tanggungjawab bagi standard dan akreditasi;

"sistem pengukuran kebangsaan" ertinya infrastruktur teknikal

dan organisasi berhubung dengan pengukuran di dalam Malaysia
yang membolehkan individu dan organisasi di Malaysia membuat
pengukuran secara berwibawa dan tepat dan yang boleh dikesan
kepada pengukuran standard kebangsaan;

"standard pengukuran" ertinya suatu bahan pengukur, alat

pengukur, atau sistem pengukur yang disasarkan untuk mentakrifkan,
merealisasikan, memulihara atau menghasilkan semula unit atau
satu atau lebih nilai kuantiti untuk digunakan sebagai rujukan
dalam pengukuran kuantiti yang boleh ukur itu;

"Standard Pengukuran Kebangsaan" ertinya suatu standard

pengukuran atau bahan rujukan yang diwujudkan, disenggarakan
atau disebabkan supaya disenggarakan oleh Makmal Standard
Pengukuran Kebangsaan atau organisasi yang dilantik di bawah
subseksyen 12(1) untuk digunakan sebagai asas bagi memberikan
nilai kepada sesuatu kuantiti yang boleh ukur;

"unit asas" ertinya salah satu daripada tujuh unit pengukuran

sebagaimana yang dinyatakan dalam Jadual Pertama yang berasaskan
Unit Sistem Antarabangsa;

"unit pengukuran" ertinya suatu kuantiti yang boleh ukur

tertentu, yang ditakrifkan dan diguna pakai dalam konvensyen,
yang dengannya kuantiti lain yang sama jenis dibandingkan bagi
menyatakan magnitud relatif pada kuantiti itu;

"unit perolehan" ertinya suatu unit pengukuran yang diperoleh

daripada gabungan unit asas;

"Unit Sistem Antarabangsa" ertinya unit sistem pengukuran

yang koheren sebagaimana yang diperihalkan dalam subseksyen
4(2) dan singkatan "SI" di mana-mana jua disebut dalam Akta
ini hendaklah diiktiraf sebagai sebutan mengenai Unit Sistem
Antarabangsa;

"waktu seragam sejagat" ertinya skala waktu yang disenggarakan

oleh Makmal Standard Pengukuran Kebangsaan dan singkatan
"UTC" di mana-mana jua disebut dalam Akta ini hendaklah
diiktiraf sebagai sebutan mengenai waktu seragam sejagat itu;


-----

_Rang Undang-Undang_

"Waktu Standard Malaysia" ertinya waktu yang diberikan oleh

waktu seragam sejagat ditambah lapan jam berasaskan zon waktu
Garis Bujur 120° Timur.

BAHAGIAN II

UNIT PENGUKURAN

**Unit pengukuran**

**4.** (1) Satu-satunya unit pengukuran yang hendaklah digunakan
di seluruh Malaysia ialah unit yang dikenali sebagai Unit Sistem
Antarabangsa.

(2) Unit Sistem Antarabangsa hendaklah terdiri daripada—

_(a)_ unit asas sebagaimana yang dinyatakan dalam Bahagian

1 Jadual Pertama;

_(b)_ unit perolehan sebagaimana yang dinyatakan dalam

Bahagian 2 Jadual Pertama; dan

_(c)_ semua penggandaan dan subgandaan unit asas sebagaimana

yang dinyatakan dalam Bahagian 3 Jadual Pertama.

(3) Tanpa menjejaskan peruntukan subseksyen (1), unit

pengukuran lain yang dibenarkan untuk digunakan bersama Unit
Sistem Antarabangsa adalah sebagaimana yang dinyatakan dalam
Jadual Kedua.


(4) Waktu Standard Malaysia hendaklah menjadi asas bagi

pengukuran waktu sivil.

**Pengukuran hendaklah dinyatakan dalam unit pengukuran**

**5.** (1) Apabila Akta ini mula berkuat kuasa, tiap-tiap pengukuran
kuantiti yang boleh ukur hendaklah dibuat dengan mematuhi
kehendak di bawah Akta ini, dan jika tidak dibuat sedemikian
pengukuran itu hendaklah dianggap batal.

(2) Jika
_(a) sebutan dibuat dalam mana-mana undang-undang bertulis_

lain mengenai unit pengukuran kuantiti yang boleh ukur;
dan


-----

_Sistem Pengukuran Kebangsaan_

_(b) terdapat unit pengukuran kuantiti yang boleh ukur lain_

yang mempunyai nama yang sama,

sebutan itu hendaklah, melainkan jika didapati tujuan yang
berlawanan, disifatkan sebagai sebutan mengenai unit pengukuran
di bawah Akta ini.

(3) Tiada apa-apa jua dalam subseksyen (1) boleh menyentuh

kesahan apa-apa pengukuran yang dibuat dalam unit pengukuran
kuantiti yang boleh ukur yang, pada masa pengukuran itu dibuat,
merupakan unit pengukuran kuantiti yang boleh ukur itu.

# Realisasi dan penyenggaraan Standard Pengukuran Kebangsaan

**6.** (1) Standard Pengukuran Kebangsaan hendaklah
direalisasikan mengikut cara sebagaimana yang ditetapkan dalam
peraturan-peraturan yang dibuat di bawah seksyen 14.

(2) Makmal Standard Pengukuran Kebangsaan hendaklah

menyenggarakan atau menyebabkan supaya disenggarakan Standard
Pengukuran Kebangsaan sebagaimana yang didapati perlu oleh
Menteri bagi memperuntukkan cara yang dengannya pengukuran
kuantiti yang boleh ukur boleh dibuat berkenaan dengan unit
pengukuran kuantiti yang boleh ukur itu.

(3) Makmal Standard Pengukuran Kebangsaan hendaklah

menyenggarakan atau menyebabkan supaya disenggarakan bahan
rujukan diperakui sebagaimana yang perlu bagi memperuntukkan
cara yang dengannya pengukuran kuantiti yang boleh ukur boleh
dibuat berkenaan dengan unit pengukuran kuantiti yang boleh
ukur itu.

**Kebolehkesanan pengukuran**

**7.** (1) Apa-apa pengukuran yang dibuat bagi maksud mana-mana
undang-undang bertulis hendaklah boleh dikesan kepada Standard
Pengukuran Kebangsaan sebagaimana yang dinyatakan dalam Akta
ini.

(2) Kebolehkesanan pengukuran kepada Standard Pengukuran

Kebangsaan boleh dicapai dengan cara rujukan kepada, perbandingan
dengan atau perolehan daripada Standard Pengukuran Kebangsaan


-----

_Rang Undang-Undang_

sama ada secara langsung atau tidak langsung, melalui suatu
siri yang berterusan dengan mana-mana satu, atau gabungan
mana-mana cara itu yang melibatkan penggunaan satu atau lebih
standard pengukuran yang sesuai dan Standard Pengukuran
Kebangsaan.

(3) Jika kewujudan kebolehkesanan bagi Standard Pengukuran

Kebangsaan adalah tidak mungkin atau tidak berkaitan, cara lain
bagi mewujudkan keyakinan tentang keputusan apa-apa pengukuran
hendaklah dijalankan melalui kaedah yang bersesuaian yang
diwujudkan mengikut tatacara yang selaras dengan standard bertulis
yang digunakan pada masa ini sebagaimana yang diwujudkan oleh
Makmal Standard Pengukuran Kebangsaan.

**Kebolehkesanan pengukuran di luar Malaysia**

**8.** (1) Jika tidak terdapat kebolehkesanan kepada Standard
Pengukuran Kebangsaan sebagaimana yang dinyatakan dalam Akta
ini yang diwujudkan di dalam Malaysia bagi apa-apa pengukuran
yang dibuat bagi maksud mana-mana undang-undang bertulis,
pengukuran itu boleh dikesan kepada makmal standard pengukuran
negara lain atau kepada makmal tentukuran di negara lain yang
diiktiraf di bawah subseksyen (2).

(2) Makmal Standard Pengukuran Kebangsaan boleh mengiktiraf

mana-mana makmal standard pengukuran atau mana-mana
makmal tentukuran di luar Malaysia sebagai makmal bagi maksud
kebolehkesanan di bawah subseksyen (1).

(3) Sebelum mengiktiraf mana-mana makmal di bawah subseksyen

(2), Makmal Standard Pengukuran Kebangsaan hendaklah berpuas
hati dengan kebolehan pengukuran makmal itu dan bahawa
standard pengukuran atau bahan rujukan yang disenggara oleh
makmal itu adalah pada ketepatan yang cukup bagi maksud
kebolehkesanan.

BAHAGIAN III

MAKMAL STANDARD PENGUKURAN KEBANGSAAN

**Makmal Standard Pengukuran Kebangsaan**

**9.** (1) Menteri boleh, melalui pemberitahuan dalam _Warta_
menetapkan suatu makmal sebagai Makmal Standard Pengukuran
Kebangsaan.


-----

_Sistem Pengukuran Kebangsaan_

(2) Makmal Standard Pengukuran Kebangsaan hendaklah

bertanggungjawab bagi melaksanakan peruntukan Akta ini.

**Fungsi Makmal Standard Pengukuran Kebangsaan**

**10. Fungsi Makmal Standard Pengukuran Kebangsaan adalah —**

_(a)_ untuk merealisasikan, mewujudkan dan menyenggarakan

atau menyebabkan supaya disenggarakan Standard
Pengukuran Kebangsaan bagi maksud seksyen 6;

_(b)_ untuk menyebarkan unit-unit pengukuran yang boleh

dikesan kepada Standard Pengukuran Kebangsaan;

_(c)_ untuk menyenggarakan atau menyebabkan supaya

disenggarakan waktu seragam sejagat;

_(d)_ untuk menjalankan penyelidikan dan membangunkan

teknologi pengukuran dan standard pengukuran;

_(e)_ untuk meluluskan reka bentuk alat-alat pengukur;

_(f)_ untuk menyelaraskan dan menggalakkan sistem pengukuran

kebangsaan;

_(g)_ untuk membantu Majlis dalam perkara-perkara yang

berhubungan dengan teknologi pengukuran dan standard
pengukuran;

_(h)_ untuk menerbitkan dan menyebarkan maklumat teknikal

yang berhubungan dengan teknologi pengukuran dan
standard pengukuran; dan

_(i)_ untuk melaksanakan mana-mana fungsi lain sebagaimana

yang dikehendaki dan didapati perlu oleh Menteri.

**Kuasa Makmal** **Standard Pengukuran Kebangsaan**

**11.** (1) Makmal Standard Pengukuran Kebangsaan hendaklah
mempunyai kuasa untuk melakukan segala perkara yang
semunasabahnya perlu atau suai manfaat bagi, atau bersampingan
dengan penjalanan fungsi-fungsinya.


-----

_Rang Undang-Undang_

(2) Tanpa menjejaskan keluasan subseksyen (1), kuasa Makmal

Standard Pengukuran Kebangsaan hendaklah termasuk kuasa—

_(a)_ untuk melakukan perbandingan antarabangsa bagi standard

pengukuran;

_(b)_ untuk bekerjasama dan berusaha sama dengan makmal

pengukuran lain dan institusi pengajian tinggi dalam
bidang pengukuran;

_(c)_ untuk mewakili Malaysia dalam aktiviti pengukuran

antarabangsa;

_(d)_ untuk mengenakan fi dan caj lain sebagaimana yang boleh

ditetapkan oleh Menteri melalui peraturan-peraturan;

_(e)_ untuk mengeluarkan suatu perakuan berkenaan dengan

mana-mana bahan rujukan atau mengiktiraf suatu
perakuan berkenaan dengan mana-mana bahan rujukan
yang dikeluarkan oleh mana-mana orang atau badan lain;
dan

_(f) untuk melaksanakan mana-mana fungsi lain yang dikehendaki_

oleh Menteri.

**Kuasa Menteri untuk melantik organisasi berkenaan dengan**
**unit pengukuran yang khusus, dsb.**

**12. (1) Menteri boleh, dengan nasihat Majlis, melalui perintah yang**
disiarkan dalam _Warta,_ melantik mana-mana organisasi di dalam
Malaysia untuk menjalankan tugas sebagaimana yang ditetapkan
oleh peraturan-peraturan yang dibuat di bawah subperenggan
14(2)(f)(i) berkenaan dengan—

_(a)_ unit khusus pengukuran;

_(b)_ bahan rujukan diperakui khusus;

_(c)_ kategori khusus unit pengukuran; dan

(d) kategori khusus bahan rujukan diperakui.

(2) Kuasa Menteri di bawah subseksyen (1) hanya boleh

dijalankan sekiranya Makmal Standard Pengukuran Kebangsaan
tidak dapat menjalankan mana-mana fungsinya di bawah seksyen
10.


-----

_Sistem Pengukuran Kebangsaan_

(3) Organisasi yang dilantik di bawah subseksyen (1) hendaklah

di bawah pengawasan teknikal Makmal Standard Pengukuran
Kebangsaan dan hendaklah tertakluk kepada tugas dan kuasa
dan terma dan syarat sebagaimana yang ditetapkan dalam
peraturan-peraturan yang dibuat di bawah subseksyen 14(2).

BAHAGIAN IV

MAJLIS PENGUKURAN KEBANGSAAN

**Penubuhan Majlis Pengukuran Kebangsaan**

**13. (1)** Suatu Majlis yang dikenali sebagai "Majlis Pengukuran
Kebangsaan" ditubuhkan yang terdiri daripada anggota yang
berikut yang hendaklah dilantik oleh Menteri:

_(a)_ seorang Pengerusi;

_(b)_ seorang wakil daripada Kementerian;

_(c)_ seorang wakil daripada Makmal Standard Pengukuran

Kebangsaan;

_(d)_ dua orang lain yang mewakili Kerajaan, yang hendaklah

dilantik daripada kalangan mereka yang terlibat dalam
standard pengukuran dan teknologi pengukuran; dan

_(e)_ tidak lebih daripada lima orang anggota lain yang

mempunyai pengalaman, pengetahuan dan kepakaran yang
bersesuaian dalam perkara yang berhubungan dengan
standard pengukuran dan teknologi pengukuran.

(2) Menteri hendaklah melantik seorang Timbalan Pengerusi

daripada kalangan anggota yang dilantik di bawah perenggan
_(1)(b) hingga (e)._

(3) Fungsi Majlis adalah—

_(a)_ untuk menasihati Menteri tentang segala perkara yang

berkenaan dengan objektif dasar kebangsaan bagi aktiviti
sistem pengukuran; dan


-----

_Rang Undang-Undang_

_(b)_ untuk menasihati Menteri dan mengemukakan syor untuk

pertimbangan dan kelulusan Menteri berkenaan dengan
perkara pengukuran yang—

(i) boleh mempertingkatkan keyakinan antarabangsa

dalam sistem pengukuran kebangsaan di Malaysia;

(ii) boleh menyokong obligasi Malaysia di peringkat

antarabangsa berkenaan dengan aktiviti
pengukuran;

(iii) boleh memudahkan dasar kerajaan dalam perdagangan

negara dan antarabangsa, perkara-perkara
perundangan atau hubungan antarabangsa;

(iv) boleh menjaga kepentingan awam dalam bidang

kesihatan, keselamatan dan alam sekitar;

(v) membolehkan penyelidikan dan pembangunan

saintifik dijalankan; dan

(vi) memudahkan pembangunan ekonomi yang bermanfaat

kepada Malaysia.

(4) Peruntukan Jadual Ketiga hendaklah terpakai bagi Majlis.

BAHAGIAN V

AM

**Kuasa untuk membuat peraturan-peraturan**

**14. (1) Menteri boleh membuat apa-apa peraturan-peraturan yang**
perlu atau suai manfaat untuk memberi kuat kuasa yang sepenuhnya
kepada atau bagi melaksanakan peruntukan Akta ini.

(2) Tanpa menjejaskan keluasan subseksyen (1), Menteri boleh
membuat peraturan-peraturan berkenaan dengan semua atau
mana-mana maksud yang berikut:

_(a) untuk menetapkan nama, simbol, takrif dan penggunaan_

unit perolehan pengukuran;


-----

_Sistem Pengukuran Kebangsaan_

_(b)_ untuk menetapkan nama, simbol, takrif dan penggunaan

gandaan dan subgandaan untuk digunakan bersama dengan
unit asas dan unit perolehan pengukuran;

_(c)_ untuk menetapkan penggunaan unit sebagaimana yang

dinyatakan dalam Jadual Kedua;

_(d)_ untuk menetapkan kehendak dan tafsiran kebolehkesanan

pengukuran;

_(e)_ untuk menetapkan kehendak bagi kelulusan sesuatu alat

pengukur;

_(f)_ untuk menetapkan berkenaan dengan suatu organisasi yang

dilantik di bawah subseksyen 12(1) —

(i) tugas dan kuasa organisasi itu; (ii)

terma dan syarat organisasi itu; dan

(iii) apa-apa perkara lain yang berhubungan dengan

pelantikan organisasi itu;

_(g)_ untuk menetapkan fi dan caj lain;

_(h) untuk memperuntukkan secara amnya pelaksanaan fungsi,_

penjalanan kuasa dan penunaian kewajipan Makmal
Standard Pengukuran Kebangsaan di bawah peruntukan
Akta ini.

**Kuasa untuk meminda Jadual**

**15.** Menteri boleh, dengan nasihat Majlis, melalui perintah yang
disiarkan dalam Warta, meminda, menukar, mengubah, menambah
kepada, memotong daripada atau menggantikan Jadual kepada
Akta ini, dan Jadual yang dipinda, ditukar, diubah, ditambah,
dipotong atau diganti sedemikian, hendaklah mula berkuat kuasa
dan hendaklah disifatkan sebagai bahagian penting Akta ini
mulai dari tarikh apa-apa penyiaran, atau dari apa-apa tarikh
yang lebih awal atau terkemudian sebagaimana yang dinyatakan
dalam perintah itu.

**Kecualian**

**16.** (1) Tiada apa-apa jua dalam Akta ini boleh menjejaskan
kesahan apa-apa pengukuran yang telah dibuat di bawah
mana-mana undang-undang atau oleh apa-apa kelengkapan, peranti,


-----

_Rang Undang-Undang_

alat atau mesin yang telah ditetapkan sebagai alat pengukur di
bawah mana-mana undang-undang sebelum mula berkuat kuasanya
Akta ini.

(2) Jika pada tarikh mula berkuat kuasanya Akta ini prosiding

yang melibatkan pengukuran telah bermula atau belum selesai,
prosiding itu hendaklah diteruskan di bawah Akta yang di bawahnya
prosiding itu dimulakan seolah-olah Akta ini tidak diperbuat.

JADUAL PERTAMA

[Subseksyen 4(2)]

Unit Sistem Antarabangsa (SI)

BAHAGIAN 1

UNIT ASAS

Unit asas, Nama dan Simbol:


_Takrif_

Meter ialah panjang laluan yang
direntasi cahaya dalam vakum pada
lat masa 1/299 792 458 sesaat.

Kilogram ialah unit bagi jisim; ia
bersamaan dengan jisim prototaip
antarabangsa kilogram.

Saat ialah jangkamasa tempoh 9
192 631 770 kala pancaran yang
dihasilkan bersamaan dengan
peralihan di antara dua aras
hiperhalus pada keadaan dasar
atom caesium 133.

Ampere ialah arus malar yang, jika
disenggara dalam dua konduktor
lurus yang selari, panjangnya tidak
terhingga, keratan rentas terlalu
kecil dan terletak 1 meter jarak
dalam vakum akan menghasilkan
antara dua konduktor ini daya yang
bersamaan dengan 2xlO~[7]newton
per meter panjang.


_Kuantiti_ _Unit dan_
_Simbol_

panjang meter
(m)

jisim kilogram
(kg)

lat masa saat
(s)


ampere

(A)


arus elektrik


-----

_Sistem Pengukuran Kebangsaan_


_Unit dan_

_Simbol_

kelvin

(K)

kandela

(cd)

mol
(mol)


_Kuantiti_

suhu
termodinamik

keamatan
berluminositi

amaun bahan


_Takrif_

Kelvin ialah pecahan 1/273.16
daripada suhu termodinamik takat
tigaan air.

Kandela i a l a h keamatan

berluminositi, dalam arah yang
diberikan, daripada sumber
yang memancarkan pancaran
monokiomatik pada frekuensi 540 x
10[12] hertz dan mempunyai keamatan
sinaran dalam arah itu bersamaan
(1/683) watt per steradian.

1. Mol ialah amaun bahan suatu
sistem yang mengandungi entiti
asas yang sama banyak dengan
bilangan atom dalam 0.012
kilogram atom karbon 12.

2. Apabila mol digunakan, entiti
asas mestilah dinyatakan dan
boleh jadi atom, molekul,
ion, elektron, zarah lain atau
kumpulan zarah tersebut yang
dinyatakan.


BAHAGIAN 2

UNIT PEROLEHAN SI

1.  Unit perolehan SI, Nama dan Simbol:


_Kuantiti_ _Nama     Simb_

1.1 Ruang dan Masa

sudut satah radian rad

sudut pepejal steradian    sr


_Dinyatakan_ _Dinyatakan_

_dalam   sebutan   dalam  sebutan_

_unit asas SI_ _unit SI lain_

m . m [-1]=l

m[2]- m[-2]=l


-----

_Rang Undang-Undang_

_Kuantiti_ _Nama_ _Simbol_ _Dinyatakan_ _Dinyatakan_

_dalam   sebutan   dalam  sebutan_

_unit asas SI_ _unit SI lain_

luas meter m[2] m[2]
persegi

isipadu meter m[3] m[3]
padu

laju, halaju meter per m/s m . s[-1]
saat

pecutan meter  per m/s[2] m . s[-2]
saat kuasa
dua

nombor gelombang salingan m-[1] m-[1]
meter

isi padu tentu meter rn[3]/kg m[3.]kg[ -1]
padu per
kilogram

frekuensi hertz Hz s[-1]

halaju sudut radian rad/s m . m [-1]. s[-1]= s[-1]
persaat

pecutan sudut radian per- rad/s[2] m . m [-1]. s[-2]= s[-2]
saat kuasa
dua

1.2 Mekanik

jisim linear, kilogram kg/m kg. m[-1]
ketumpatan linear per meter

jisim ruang, kilogram kg/m[2] kg. m [-2]

ketumpatan persegi
permukaan

ketumpatan, kilogram kg/m[3] kg. m [-3]
ketumpatan jisim per  meter

padu


daya newton N m . kg. s[-2]

tekanan, tegasan pascal Pa m[-1] . kg. s[-2]

kerja,  tenaga,  kuantiti joule J m[2]. kg. s[-2]
haba


**N/m[2 ]**

**N.m**


-----

_Sistem Pengukuran Kebangsaan_

_Kuantiti_ _Nama     Simbol_ _Dinyatakan_ _Dinyatakan_

_dalam   sebutan   dalam  sebutan_

_unit asas SI_ _unit SI lain_


watt **W** m[2] .kg . s[3] J/s


kuasa, fluks sinaran
kadar aliran tenaga,
kadar aliran haba


kelikatan dinamik pascal
saat

kelikatan kinetik meter
persegi
per saat

momen daya newton
meter

tegangan permukaan newton
per meter

kadar aliran isipadu meter
padu per
saat

kadar aliran jisim kilogram
per saat

1.3 Keelektrikan dan
Kemagnetan

ketumpatan arus ampere per
meter
persegi


Pa . s
m-[2] . kg . s [-3]

m[2]/s
m[2] . s[-1 ]

N-m m[2] . kg . s[-2]

N/m kg . s[-2]

m[3]/s m [3] . s [-1]

kg/s kg . s[-1]

A/m[2] A-m[-2]


coulomb C s . A


cas elektrik, kuantiti
kelektrikan

keupayaan elektrik,
beza tegangan
elektrik, daya gerak
elektrik

kekuatan medan
elektrik

ketumpatan cas
elektrik

ketumpatan fluks
elektrik


volt

volt per
meter

coulomb
per meter
padu

coulomb
per meter
persegi


m[2] . kg . s [-3]. A [-1          W/A]

m . kg . s [-3]. A [-1  ]


V/m


C/m[3] m[-3] . s . A

C/m[2] m [-2] . s . A


-----

_Rang Undang-Undang_

_Kuantiti_ _Nama     Simbol     Dinyatakan_ _Dinyatakan_

_dalatn   sebutan  dalam  sebutan_

_unit asas SI_ _unit SI lain_

rintangan elektrik ohm Q m[2] . kg . s[-3] - A[-2] V / A

kapasitans farad F

m[ 2] . kg[-1] . s[4] . A[2] C / V

konduktans elektrik Siemens S

m[2] . kg[-1] . s[3] . A[2] A / V

fluks magnet weber Wb

m[2] . kg . s[2] -A[-1] V . s

ketumpatan fluks tesla T

kg . s-[-2] - A[-1] W b / m [2]

magnet

kekuatan medan magnet ampere A/m

A . m-[1]

per meter

induktans henry H m[2] . kg . s[-2] . A[-2] W b / A

ketelapan ruang bebas henry per H/m m . kg . S[-2] . A[-2]

meter

ketelusan ruang bebas farad per F/m m[3] . kg[-1] . s[4] . A[2]

meter

1.4 Haba

suhu cefsius darjah °C **K**

Celsius

ketumpatan fluks haba,    watt per     W/m[2]        kg . s[-3 ]

dedaban pancar meter

**muatan haba, entropi     joule per    J/K** m[2] . kg . s[-2] . K[-1]

kilogram
kelvin

muatan haba tentu, joule per

entropy tentu, muatan    kilogram    JY(kg.K)     m[2] . S[-2] . K[-1]

jasajisim kelvin

haba tentu joule per   J/kg m[2] . s[-2]

kilogram

kekonduksian terma watt per    W/(m. K)    m . kg - s[-3]. K[-1]

meter

kelvin

ketumpatan tenaga haba   joule per    J/m[3 ] rrr[1] . kg . s[-2]

meter
padu


-----

_Sistem Pengukuran Kebangsaan_

_Kuantiti_ _Nama     Simbol_ _Dinyatakan_ _Dinyatakan_

_dalam   sebutan   dalam  sebutan_

_unit asas SI_ _unit SI lain_

1.5 Kimia Fizikal dan Fizik Molekul

kepekatan (amaun mol mol/m[3]   mol . m[-3]

bahan) meterpadu

tenaga molar joule per      J/mol    m[2] . kg . S[-2] . mol[-1]

mol

entropy molar, joule per         J/(mol . K)   m[2] . kg . S[-2] . K[-1] . mol[-1]

muatan haba molar mol kelvin

**1.6 Pancaran dan Cahaya**

luminans candela cd/m[2] cd . m[-2]
per meter
persegi

indeks biasan (norabor) 1 1
satu

fluks berluminosti lumen lm cd cd . sr

kecahayaan luks lx m[-2] . cd lm/m[2]


keamatan sinaran watt per
steradian

sinaran watt per
meter per
segi
steradian

1.7 Radiasi Mengion


W/sr m[2] . kg . s[-3]

W/(m[2].sr) kg . s[-3]


keaktifan becquerel   Bq       s[-1]

(radionuklid)

dos terserap, tenaga gray Gy m[2] . s [-2] J/kg

tentu, kerma

dos setara, dos sievert Sv m[2] . s[-2] J/kg

setara persekitaran, dos
setara terarah, dos setara tunggal, dos setara
organ


-----

_Rang Undang-Undang_


_Kuantiti_

dedahan (sinar x
dan y)

kadar dos terserap


_Nama_

coulomb
per
kilogram

gray per
saat


_Simbol_

C/kg


_Dinyatakan_ _Dinyatakan_

_dalam  sebutan dalam  sebutan_

_unit asas SI_ _unit SI lain_

kg[-1] . s . A


Gy/s         m[2] . s [-3]


2. Unit perolehan hendaklah termasuk mana-mana unit lain yang boleh
dinyatakan secara algebra dalam unit asas SI atau dalam sebutan kombinasi unit
asas SI dengan unit perolehan lain dengan cara simbol matematik pendaraban
atau pembahagian.

BAHAGIAN 3

GANDAAN DAN SUBGANDAAN UNIT SI

Nama dan simbol gandaan dan subgandaan unit SI:


_Faktor_

10[24 ]

10[21 ]

10[18 ]

10[15 ]

10[12 ]

10[9 ]

10[6 ]

10[3 ]

10[2 ]

10[1 ]

10[-1]

10[2 ]

10-[3 ]

10-[6]


_Singkatan_ _Simbol_

yotta Y

zetta Z

exa E

peta P

tera T

giga G

mega M

kilo k

hekto h

deka da

desi d

senti c

mili m

mikro _u_


-----

_Sistem Pengukuran Kebangsaan_

_Faktor_ _Singkatan._ _Simbol_

10-9 nano n

10-12 piko P

10-15 femto f

10-18 atto a

10-21 zepto z

10-24 yokto y

J ADUAL K EDUA

[Subseksyen 4(3)]

Unit pengukuran lain yang dibenarkan

BAHAGIAN 1

Unit yang diterima di peringkat antarabangsa untuk digunakan dengan Unit
Sistem Antarabangsa (SI):


_Nilai dalam unit SI_

1 min = 60 s

1 h = 60 min = 3600 s

1 d = 24 h = 86 400 s

1° = ( 31/180) rad

1' = (l/60)° = ( JI/10 800) rad

1" = (1/60)' = ( rc/648 000) rad

1 1 = 1 dm[3] = 10"[3]m[3 ]

1 t = 10[3] kg

1 Np - 1

1 B = (1/2) In 10 (Np)


_Nama_


_Simbol_


minit min

jam h

hari d

darjah o

minit,

saat “

liter 1,L

tan T

neper Np

bel B


-----

_Rang Undang-Undang_

BAHAGIAN 2

Unit yang diterima untuk digunakan dengan Unit Sistem Antarabangsa (SI),
yang nilainya diperoleh secara eksperimen —


_Nilai dalam SI unit_ _Nota_

1 eV = 1.60217653 (14) x 10[-19] J _(a)_

1 ua = 1.66053886 (28) x (10) [-27] kg _(b)_

l u a = 1.495 978 706 91 (6)x lO[11] m        (c)


_Nama_ _Simbol_

elektronvolt eV

unit jisim atom u
disatukan

unit astronomi ua


_(a)_ Elektronvolt adalah tenaga kinetik yang diperoleh oleh elektron dalam

merentasi beza keupayaan 1 V dalam vakum.

_(b)_ Unit jisim atom disatukan bersamaan dengan 1/12 daripada jisim unsur

nuklid [12]C, yang tiada ikatan, pada keadaan rehat dan dalam keadaan
dasarnya. Unit jisim atom juga dipanggil sebagai dalton (Da), dalam
bidang biokimia.

_(c)_ Unit astronomi adalah unit panjang; ia adalah anggaran bersamaan dengan

jarak purata dengan Bumi-Matahari. Nilainya yang adalah, bila digunakan
untuk menggambarkan pergerakan sesuatu jisim dalam sistem solar,
pemalar graviti heliosentrik adalah (0.017 207 098 95)[2]ua [3]. d [-2].

BAHAGIAN 3

Unit pengukuran dan kelas unit pengukuran yang boleh digunakan secara
sementara:

_Nama_ _Simbol_ _Nilai_

1. Luas b lb = 100 fm[2] = 10 [-28] m[2 ]

barn
(kegunaannya hanya dibenarkan
dalam fizik atom dan nuklear)

2. Kelikatan dinamik

pise P 1 P = 0.l P a . s = l0 _[-1 ]Pa. s_

sentipoise cP 1 cP = 1 mPa . s = 10[-3] Pa . s

3. Kelikatan kinematik

stokes St 1 St = 100 mm [2]/s = 10 [-4] m [2]/s

sentistokes cSt 1 cSt = 1 mm [2]/s = 10 [-6] m [2]/s


-----

_Sistem Pengukuran Kebangsaan_

_Nama_ _Simbol_

4. Keaktifan (sumber radioaktif)


_Nilai_


Ci 1 Ci = 37 GBq = 3.7 x 10 [l0] Bq


curie dan gandaan dan
subgandaan curie

5. Dos terserap


1 rad = 0.01 Gy=10[ -2]Gy

1R = 0.258 mC/kg = 2.58 x 10[ -4]C/kg


rad dan gandaan dan rad

subgandaan rad

6. Dedahan

`roentgen dan gandaan dan sub gan-` R
```
daan roentgen
7. Tekanan

```

mmHg     lmmHg = 133.322 Pa


millimeter merkuri (Kegunaannya
hanya dibenarkan dalam bidang
yang khusus)


1 bar = 100 k Pa = 10[5] Pa


bar dan gandaannya dan subgandaan bar

bar

8. Sudut satah

kitaran (pusingan) R

9. Sistem-sistem optikal terarah

diopter

10. Keluasan tanah dan ladang
ternakan

are a

hektar ha

11. Karat metrik ct

Karat metrik

(Kegunaannya hanya dibenarkan untuk
menunjukkan jisim mutiara dan batubatu berharga)


1 r = 2π rad

1 diopter = 1 m[ -1]


la=100m [2] =10 [2] m [2 ] =

1 ha 0.01km[2]=10[4]m[2]

1 ct = 0.2g = 2 x 10[-4]kg


-----

_Rang Undang-Undang_

_Nama_ _Simbol_ _Nilai_

12. Panjang

angstrom Å 1 Å = 0.1 nm=10
batu nautika 1 batu nautika = 1852 m

knot 1 batu nautika per am = (1852 / 3600) m/s

1 Å = 0.1 nm=10-[10]m

1 batu nautika = 1852 m

1 batu nautika per am = (1852 / 3600) m/s


13. Isipadu

(pengurusan perhutanan dan
perdagangan balak)

stere st 1 st = 1 m[3]

14. Jisim


q 1 q=100kg=10 [2] kg

kgf 1 kgf = l kp = 9.806 65 N

kp


quintal

15. Daya

kilogram - daya

kilopond dan gandaan desimal dan
subgandaan

16.Tekanan

atmosfera standard


atmosfera teknikal

torr


atm 1 atm=101.325kPa=1.01325xl0[5]Pa

at 1            1 at = 98.0 66 5 kPa = 0.9806 65 x 10[5] Pa

Torr 1 Torr = 101 325 Pa

760


meter air

17. Kerja, tenaga, kuantiti haba

kilogram daya meter = kilopond
meter

kalori dan desimal gandaan dan
subgandaan


mH2O

mH2O


1 mH20 = 9.806 65 kPa = 9.806 65 x I0[5] Pa


kgf.m    1 kgf . m = 1 kp . m = 9.80665 J

kp.m


cal l cal = 4.1868J


-----

_Sistem Pengukuran Kebangsaan_

_Nama_ _Simbol_ _Nilai_

18. Kuasa

kuasa kuda metrik 1 kuasa kuda metrik

(cheval-vapeur) = 0.735 498 75 kW = 735.498 75 W

19. Luminans

stilb sb 1 sb = 10 kcd /m[2] = 10[4] cd/m[2]

J A D U A L K E T I G A

[Subseksyen 13(4)]

**Mesyuarat**

1. (1) Majlis hendaklah bermesyuarat sekurang-kurangnya setahun sekali pada
bila-bila masa dan di mana-mana tempat yang ditetapkan oleh Pengerusi.

(2) Notis secara bertulis mengenai mesyuarat hendaklah diberikan kepada

anggota Majlis tidak kurang daripada empat belas hari sebelum tarikh mesyuarat
itu.

(3) Pengerusi hendaklah mempengerusikan tiap-tiap mesyuarat Majlis

tetapi semasa ketiadaan Pengerusi, Timbalan Pengerusi, atau semasa ketiadaan
Pengerusi dan Timbalan Pengerusi, seorang anggota Majlis yang dilantik oleh
anggota Majlis yang hadir hendaklah mempengerusikan mesyuarat itu.

(4) Lima anggota Majlis hendaklah membentuk kuorum bagi mana-mana

mesyuarat Majlis.

(5) Tiap-tiap anggota Majlis yang hadir berhak kepada satu undi.

(6) Jika mengenai apa-apa persoalan yang hendak ditentukan oleh Majlis

terdapat bilangan undi yang sama banyak, orang yang mempengerusikan
mesyuarat itu hendaklah mempunyai undi pemutus.

**Tempoh jawatan**

2. Seseorang anggota Majlis hendaklah memegang jawatan selama tempoh

tidak melebihi tiga tahun dan layak dilantik semula.

**Pembatalan pelantikan dan peletakan jawatan**

3. (1) Menteri boleh, pada bila-bila masa, membatalkan pelantikan mana-mana
anggota Majlis tanpa memberi apa-apa sebab bagi pembatalan itu.


-----

_Rang Undang-Undang_

(2) Seseorang anggota Majlis boleh, pada bila-bila masa, meletakkan

jawatannya dengan memberi notis secara bertulis kepada Menteri.

**Pengosongan jawatan**

4. Jawatan seseorang anggota Majlis hendaklah menjadi kosong —

_(a)_ jika dia mati;

_(b)_ jika telah dibuktikan terhadapnya, atau jika dia telah disabitkan atas

suatu pertuduhan berkenaan dengan —

(i) suatu kesalahan yang raelibatkan fraud, kecurangan atau

keburukan akhlak;

(ii) suatu kesalahan di bawah mana-mana undang-undang yang

berhubungan dengan rasuah; atau

(iii) apa-apa kesalahan lain yang boleh dihukum dengan pemenjaraan,

sama ada pemenjaraan sahaja atau sebagai tambahan kepada
denda atau sebagai ganti denda, selama lebih daripada dua
tahun;

_(c)_ jika dia menjadi bankrap;

_(d)_ jika dia tidak sempurna akal atau selainnya tidak berupaya menunaikan

tugasnya;

_(e)_ dalam hal Pengerusi, jika dia tidak menghadiri mesyuarat Majlis tiga

kali terturut-turut tanpa kebenaran Menteri;

_if)_ dalam hal seseorang anggota Majlis selain Pengerusi, jika dia tidak

menghadiri mesyuarat Majlis tiga kali berturut-turut tanpa kebenaran
Pengerusi;

_(g) jika pelantikannya dibatalkan oleh Menteri; atau_

_(h)_ jika dia meletakkan jawatan dan peletakan jawatannya diterima oleh

Menteri.

**Elaun**

5. Anggota Majlis boleh dibayar apa-apa elaun sebagaimana yang ditentukan

oleh Menteri.

**Majlis boleh mengundang orang lain untuk menghadiri mesyuarat**

6. (1) Majlis boleh mengundang mana-mana orang untuk menghadiri mana-mana
mesyuarat atau perbincangan Majlis bagi maksud menasihati Majlis mengenai
apa-apa perkara yang dibincangkan, tetapi orang yang diundang itu tidak
mempunyai hak untuk mengundi dalam mesyuarat atau perbincangan itu.

(2) Seorang yang diundang di bawah subperenggan ( 1 ) boleh dibayar apa
apa elaun atau fi sebagaimana yang ditentukan oleh Majlis.


-----

_Sistem Pengukuran Kebangsaan_

**Minit**

7. (1) Majlis hendaklah menyebabkan minit segala mesyuaratnya disenggara
dan disimpan dalam bentuk yang sepatutnya.

(2) Apa-apa minit yang dibuat mengenai mesyuarat Majlis hendaklah, jika

ditandatangani dengan sewajarnya, boleh diterima sebagai keterangan dalam
segala prosiding undang-undang tanpa bukti selanjutnya.

(3) Tiap-tiap mesyuarat Majlis yang berkenaan dengan penjalanannya

minit telah dibuat mengikut subperenggan (1) dan (2) hendaklah disifatkan
telah dipanggil dan diadakan dengan sewajarnya dan semua anggota dalam
mesyuarat itu fayak dengan sewajarnya untuk bertindak.

**Tatacara**

8. Tertakluk kepada Akta ini, Majlis hendaklah menentukan tatacaranya

sendiri.

**Anggota hendaklah menumpukan masa kepada urusan Majlis**

9. Tiap-tiap anggota Majlis hendaklah menumpukan masa kepada urusan

Majlis sebagaimana yang perlu untuk menunaikan tugasnya secara berkesan.

**Urus setia Majlis**

10. Urus setia Majlis ialah Makmal Standard Pengukuran Kebangsaan.

HURAIAN

Akta Sistem Pengukuran Kebangsaan 2007 ("Akta") yang dicadangkan ini
bertujuan untuk mewujudkan suatu sistem pengukuran yang seragam dan
untuk menyediakan unit pengukuran berasaskan Unit Sistem Antarabangsa dan
penubuhan standard pengukuran dan bagi perkara-perkara yang berkaitan.

2. Bahagian T memperkatakan perkara-perkara permulaan.

3. _Fasal 1 mengandungi tajuk ringkas Akta dan memberi Menteri kuasa_

untuk menetapkan tarikh permulaan kuat kuasa Akta.

4. _Fasal 2 mengandungi peruntukan tentang pemakaian Akta._

5. _Fasal 3 mengandungi takrif ungkapan tertentu yang digunakan dalam_

Akta.

6. Bahagian II mengandungi peruntukan yang berhubungan dengan unit

pengukuran.


-----

_Rang Undang-Undang_

7. _Fasal 4 bertujuan untuk memperuntukkan bahawa unit pengukuran yang_

digunakan apabila mula berkuat kuasanya Akta ialah Unit Sistem Antarabangsa
yang terdiri daripada unit asas, unit perolehan dan kesemua penggandaan dan
pembahagian subgandaan unit asas.

8. _Fasal 5 bertujuan untuk memperuntukkan bahawa apabila mula berkuat_

kuasanya Akta, tiap-tiap pengukuran yang dibuat yang bertentangan dengan
kehendak di bawah Akta adalah batal. Walau bagaimanapun, peruntukan ini
tidak akan menjejaskan kesahan mana-mana pengukuran dalam unit pengukuran
yang merupakan unit pengukuran kuantiti boleh ukur itu pada masa pengukuran
sedang dibuat.

9. _Fasal 6 mengadakan peruntukan bagi merealisasikan dan menyenggarakan_

Standard Pengukuran Kebangsaan dan tugas Makmal Standard Pengukuran
Kebangsaan bagi menyenggara atau menyebabkan supaya disenggara bahan
rujukan yang diperakui sebagaimana perlu.

10. _Fasal 7 bertujuan untuk memperuntukkan bahawa mana-mana pengukuran_

hendaklah boleh dikesan kepada Standard Pengukuran Kebangsaan sebagaimana
yang dinyatakan di bawah Akta.

11. _Fasal 8 bertujuan untuk memperuntukkan bahawa jika  tidak terdapat_

kebolehkesanan kepada Standard Pengukuran Kebangsaan, pengukuran itu
hendaklah boleh dikesan kepada makmal standard pengukuran yang diiktiraf
atau makmal tentukuran  negara lain.

12. Bahagian III memperkatakan mengenai Makmal Standard Pengukuran

Kebangsaan.

13. _Fasal 9 memberi Menteri kuasa untuk melantik suatu makmal sebagai_

Makmal Standard Pengukuran Kebangsaan yang hendaklah bertanggungjawab
bagi pelaksanaan peruntukan Akta.

14. _Fasal 10 dan 11 masing-masing menyatakan fungsi dan kuasa Makmal_

Standard Pengukuran Kebangsaan.

15. _Fasal 12 bertujuan memberi Menteri kuasa, dengan nasihat Majlis,_

untuk melantik mana-mana organisasi untuk menjalankan fungsi berkenaan
dengan unit khusus pengukuran atau bahan rujukan yang diperakui khusus
atau kategori khusus unit pengukuran atau kategori khusus bahan rujukan
diperakui dan mengadakan peruntukan bagi perkara-perkara yang berkaitan
dengan pelantikan organisasi itu.

16. Bahagian  IV  memperkatakan  mengenai  Majlis  Pengukuran

Kebangsaan.

17. _Fasal 13 bertujuan untuk menubuhkan Majlis Pengukuran Kebangsaan_

("Majlis") dan mengandungi peruntukan tentang keanggotaan dan fungsi
Majlis.

18. Bahagian V memperuntukkan bagi perkara-perkara am.


-----

_Sistem Pengukuran Kebangsaan_

19. _Fasal 14 bertujuan untuk memberi Menteri kuasa untuk membuat_

peraturan-peraturan yang suai manfaat atau perlu bagi menjalankan atau
mencapai maksud Akta.

20. _Fasal 15 bertujuan untuk memberi Menteri kuasa, dengan nasihat Majlis,_

untuk meminda, mengubah, menukar, menambah, memotong atau menggantikan
Jadual kepada Akta.

21. _Fasal 16 mengandungi peruntukan kecualian._

_1MPL1KASI KEWANGAN_

Rang undang-undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])1965]


-----

