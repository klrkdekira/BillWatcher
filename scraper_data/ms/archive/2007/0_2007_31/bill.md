---
Year: 2007
Bill: D.R.33/2007 - Rang Undang-Undang Pembangunan Sumber Manusia Berhad (Pindaan) 2007 (Lulus)
Title: D.R.33/2007 - Rang Undang-Undang Pembangunan Sumber Manusia Berhad (Pindaan) 2007 (Lulus)
Download URL: https://www.parlimen.gov.my/files/billindex/pdf/2007/DR%20332007.pdf
URL: https://www.parlimen.gov.my/files/billindex/pdf/2007/DR%20332007.pdf
---
---
Reading:
D.R.33/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 33/2007**

RANG UNDANG-UNDANG

_b e r n a m a_

Suatu Akta untuk meminda Akta Pembangunan Sumber Manusia
Berhad 2001.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

1. (1) Akta ini bolehlah dinamakan Akta Pembangunan Sumber
Manusia Berhad (Pindaan) 2007.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Pindaan tajuk panjang**

**2.** Akta Pembangunan Sumber Manusia Berhad 2001 [Akta 612],
yang disebut "Akta ibu" dalam Akta ini, dipinda dalam tajuk
panjang—

_(a)_ dengan memasukkan selepas perkataan "penggalakan

latihan" perkataan "dan pembangunan"; dan

_(b)_ dengan memasukkan selepas perkataan "pekerja," perkataan

"perantis dan pelatih,".


-----

_Rang Undang-Undang_

**Pindaan seksyen 2**

**3.** Seksyen 2 Akta ibu dipinda—

_(a)_ dengan memasukkan selepas takrif "pekerja" takrif yang

berikut:

' "pelatih" ertinya seseorang yang sedang menjalani

program latihan amali di premis seseorang majikan;';
dan

_(b)_ dengan memasukkan selepas takrif "penyedia latihan"

takrif yang berikut:

' "perantis" ertinya seseorang yang sedang menjalani

latihan kemahiran dalam sesuatu bidang melalui kontrak
perantisan dengan seseorang majikan dan terikat untuk
bekerja dalam perkhidmatan majikan itu.'.

**Pindaan seksyen 3**

**4.** Seksyen 3 Akta ibu dipinda—

_(a)_ dengan memasukkan selepas perkataan "penggalakan

latihan" perkataan "dan pembangunan"; dan

_(b)_ dengan memasukkan selepas perkataan "pekerja" perkataan

", perantis dan pelatih".

**Pindaan seksyen 4**

**5.** Subseksyen 4(a) Akta ibu dipinda dengan memasukkan selepas
perkataan "pekerja" perkataan ", perantis dan pelatih".

**Pindaan seksyen 20**

**6.** Seksyen 20 Akta ibu dipinda—

_(a) dalam subseksyen (1)—_

(i) dengan memasukkan selepas perkataan "penggalakan

latihan" perkataan "dan pembangunan"; dan

(ii) dengan menggantikan perkataan "pekerjanya"

perkataan "pekerja, perantis dan pelatihnya";


-----

# Pembangunan Sumber Manusia Berhad (Pindaan)
 (b) dalam subseksyen (2) —
 (i) dengan memasukkan selepas perkataan "penggalakan
 latihan" perkataan "dan pembangunan"; dan
 (ii) dengan menggantikan perkataan "pekerjanya"
 perkataan "pekerja, perantis dan pelatihnya";
 (c) dalam subseksyen (4), dengan memasukkan selepas
 perkataan "pekerja" perkataan ", perantis dan pelatih"; dan
 (d) dengan memasukkan selepas subseksyen (6) subseksyen
 yang berikut:
 "(6A) Walau apa pun subseksyen (5) dan (6),
 Lembaga boleh, atas permohonan bertulis kepada Perbadanan oleh mana-mana majikan yang disebut dalam subseksyen (5), membenarkan apa-apa bantuan kewangan atau faedah lain diberi kepada majikan itu, tertakluk kepada apa-apa terma dan syarat sebagaimana yang boleh ditentukan oleh Lembaga.".

 Pindaan seksyen 22

 7.  Subseksyen 22(2) Akta ibu dipinda—
 (a) dalam perenggan (a), dengan memasukkan selepas perkataan
 "pekerja" perkataan ", perantis dan pelatih"; dan
 (b) dalam perenggan (b), dengan menggantikan perkataan
 "pekerjanya"  perkataan  "pekerja,  perantis  dan pelatihnya".

HURAIAN

Rang Undang-Undang ini bertujuan untuk meminda Akta Pembangunan Sumber
Manusia Berhad 2001 ("Akta 612").

2.  Fasal 1 mengandungi tajuk ringkas dan peruntukan tentang permuiaan
kuat kuasa Akta yang dicadangkan.


-----

4 _Rang Undang-Undang_

3. _Fasal 2 bertujuan untuk meminda tajuk panjang Akta 612 bagi menggalakkan_

seseorang majikan untuk melatih dan membangunkan sumber manusianya,
termasuklah perantis dan pelatih yang dilatih di premis majikan itu. Ini adalah
selaras dengan usaha Kerajaan bagi menggalakkan pembelajaran sepanjang
hayat terutamanya dalam bidang penyelidikan dan pembangunan dan industri
berteknologi tinggi. la juga bertujuan untuk membolehkan seseorang majikan
yang telah membayar levi untuk menerima bantuan kewangan atau faedah lain
bagi maksud penggalakan latihan dan pembangunan perantis dan pelatihnya.
Sebelum pindaan kepada Akta ini dibuat, majikan hanya boleh mendapatkan
bantuan kewangan atau faedah lain untuk melatih pekerjanya sahaja.

4. _Fasal 3 bertujuan untuk meminda seksyen 2 Akta 612 dengan memasukkan_

takrif baru ke dalam Akta.

5. _Fasal 4 bertujuan untuk meminda seksyen 3 Akta 612 supaya matlamat_

utama Perbadanan selaras dengan pindaan yang berbangkit.

6. _Fasal 5 bertujuan untuk meminda seksyen 4 Akta 612 supaya fungsi_

Perbadanan selaras dengan pindaan yang berbangkit.

7. _Fasal 6 bertujuan untuk meminda seksyen 20 Akta 612 selaras dengan_

pindaan yang berbangkit. Fasal 20 juga bertujuan untuk membolehkan seseorang
majikan untuk mendapatkan apa-apa bantuan kewangan atau faedah lain bagi
melatih pekerja, perantis dan pelatihnya, jika terdapat permohonan bertulis
daripada majikan itu, dan tertakluk kepada terma dan syarat yang boleh
ditetapkan oleh Lembaga, walaupun majikan itu mempunyai tunggakan levi
atau tunggakan faedah atas levi. Ini adalah selaras dengan usaha Kerajaan
untuk menggalakkan lebih ramai lagi majikan terutamanya majikan Perusahaan
Kecil dan Sederhana untuk memberikan latihan kepada golongan tersebut.

8. _Fasal 7 bertujuan untuk meminda seksyen 22 Akta 612 supaya Kumpulan_

Wang dibelanjakan juga bagi maksud penggalakan, pembangunan dan peningkatan
kemahiran perantis dan pelatih selaras dengan pindaan yang berbangkit.

_IMPLIKASl KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2544]


-----

