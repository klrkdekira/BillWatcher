---
Year: 2007
Bill: D.R.25/2007 - Rang Undang-Undang Pengurusan Sisa Pepejal Dan Pembersihan Awam 2007 (Lulus)
Title: D.R.25/2007 - Rang Undang-Undang Pengurusan Sisa Pepejal Dan Pembersihan Awam 2007 (Lulus)
Download URL: https://www.parlimen.gov.my/files/billindex/pdf/2007/DR252007.pdf
URL: https://www.parlimen.gov.my/files/billindex/pdf/2007/DR252007.pdf
---
---
Reading:
D.R.25/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 25/2007**

RANG UNDANG-UNDANG

PENGURUSAN SISA PEPEJAL DAN PEMBERSIHAN

AWAM 2007


SUSUNAN FASAL

BAHAGIAN I

PERMULAAN

Fasal

1. Tajuk ringkas, pemakaian dan permulaan kuat kuasa

2. Tafsiran

3. Kerajaan Persekutuan hendaklah mempunyai kuasa eksekutif

4. Perjanjian mengenai perkhidmatan pengurusan sisa pepejal dan perkhidmatan
pengurusan pembersihan awam

BAHAGIAN II

PENTADBIRAN

5. Pelantikan Ketua Pengarah, Timbalan Ketua Pengarah dan pegawai
lain

6. Fungsi dan kuasa Ketua Pengarah

7. Kuasa Menteri untuk memberikan arahan

BAHAGIAN III


KELULUSAN BAGI PEMBINAAN, PENGUBAHAN ATAU

PENUTUPAN KEMUDAHAN PENGURUSAN SISA PEPEJAL

YANG DITETAPKAN

8. Pembinaan atau pengubahan kemudahan pengurusan sisa pepejal yang
ditetapkan

9. Syor oleh Perbadanan

10.   Pemberian atau keengganan memberikan kelulusan


-----

_'2._ _Rang Undang-Undang_

Fasal

11. Kajian semula kelulusan

12. Permohonan untuk menutup mana-mana kemudahan pengurusan sisa
pepejal yang ditetapkan

13. Hak merayu kepada Menteri

BAHAGIAN IV

PERUNTUKAN PELESENAN

14. Kehendak bagi Iesen

15. Kuasa untuk mengecualikan daripada kehendak bagi Iesen

16. Permohonan untuk Iesen

17. Maklumat atau dokumen tambahan

18. Syor oleh Perbadanan

19. Pemberian atau keengganan memberikan Iesen

20. Pematuhan syarat Iesen

21. Kuasa untuk mengenakan syarat tambahan, mengubah atau membatalkan
syarat

22. Pemindahmilikan Iesen

23. Penggantungan dan pembatalan Iesen

24. Tarikh berkuat kuasa pembatalan Iesen

25. Penyerahan balik Iesen

26. Pembaharuan Iesen

27. Kesan pembatalan, penyerahan balik atau tidak membaharui 3esen

28. Daftar Iesen

29-   Hak merayu kepada Menteri

BAHAGIAN V

CAJ

30. Kuasa untuk mengenakan caj, dsb.

31. Mendapatkan caj, fi atau levi sisa pepejal terkawal

32. Kegagalan atau keengganan untuk membayar caj, fi atau ievi


-----

_Pengurusan Sisa Pepejal dan Pembersihan Awam_

BAHAGIAN VI

TRIBUNAL PERKHIDMATAN PENGURUSAN SISA PEPEJAL

Fasal

33. Pengertian "orang yang berkepentingan"

34. Penubuhan Tribunal Perkhidmatan Pengurusan Sisa Pepejal

35. Keanggotaan Tribunal

36. Penjalanan sementara fungsi Pengerusi

37. Pengosongan jawatan

38. Pembatalan pelantikan

39. Peletakan jawatan

40. Pengisian kekosongan

41. Saraan

42. Setiausaha Tribunal dan pegawai lain

43. Persidangan Tribunal

44. Pemulaan prosiding

45. Bidang kuasa Tribunal

46. Batas bidang kuasa

47. Peluasan bidang kuasa melalui perjanjian

48. Peninggalan untuk membawa tuntutan dalam bidang kuasa

49. Kausa tindakan tidak boleh dibahagi

50. Penyingkiran bidang kuasa mahkamah

51. Notis tuntutan dan pendengaran

52. Rundingan penyelesaian

53. Hak untuk hadir pada pendengaran

54. Prosiding hendaklah terbuka

55. Keterangan

56. Tribunal boleh bertindak semasa ketidakhadiran pihak

57. Award Tribunal

58. Rujukan kepada Hakim Mahkamah Tinggi atas persoalan undangundang

59. Sebab keputusan

60. Perintah dan penyelesaian hendaklah direkodkan secara bertulis

61. Keputusan Tribunal adalah muktamad

62. Penalti jenayah kerana kegagalan mematuhi


-----

4 _Rang Undang-Undang_

Fasal

63. Tatacara jika tiada peruntukan dibuat

64. Ketiadaan bentuk

65. Pefupusan dokumen, dsb.

66. Tindakan atau peninggalan yang dibuat dengan suci hati

67. Peraturan-peraturan berkenaan dengan Tribunal

BAHAGIAN VII

PENGAMBILALIHAN KAWALAN

68. Tafsiran

69. Pemegang lesen hendaklah memaklumkan Perbadanan

70. Tindakan Perbadanan berkenaan dengan pemegang lesen dalam hal
keadaan tertentu

BAHAGIAN VIII


KAWALAN KE ATAS PENGHASIL SISA PEPEJAL DAN ORANG YANG

MEMILIKI SISA PEPEJAL TERKAWAL

71. Larangan terhadap pelonggokan, pengolahan, dsb., sisa pepejal terkawal
tanpa kebenaran

72. Larangan terhadap pelepasan sisa pepejal terkawal yang tidak
dibenarkan

73. Sisa pepejal hendaklah diletakkan di dalam bekas atau di tapak pelonggokan
sisa pepejal terkawal

74. Kuasa untuk mengarahkan supaya sisa pepejal terkawal diasingkan,
dikendalikan dan distorkan

75. Kuasa untuk mengarahkan supaya sisa pepejal terkawal dialihkan

76. Kuasa untuk mengarahkan supaya sisa pepejal terkawal yang dilonggokkan
atau dilupuskan dengan menyalahi undang-undang dialihkan

77. Kesalahan kerana menyebabkan kerosakan kepada kenderaan, bekas atau
kemudahan pengurusan sisa pepejal lain

BAHAGIAN IX

PERUNTUKAN PENGUATKUASAAN

78. Pegawai diberi kuasa

79. Kuasa penguatkuasaan

80. Kuasa penyiasatan


-----

_Pengurusan Sisa Pepejal dan Pembersihan Awam_ 5

Fasal

81. Menggeledah dan menyita dengan waran

82. Menggeledah dan menyita tanpa waran

83. Capaian kepada data berkomputer

84. Kuasa untuk memberhentikan, menggeledah dan menyita kenderaan

85. Senarai benda yang disita

86. Pemulangan sementara harta, dsb., yang disita

87. Kuasa untuk menghendaki kehadiran orang yang mempunyai pengetahuan
tentang kes

88. Pemeriksaan orang yang mempunyai pengetahuan tentang kes

89. Kebolehterimaan pernyataan

90. Pelucuthakan atau pelepasan harta, dsb., yang disita

91. Kos bagi memegang kelengkapan, dsb., yang disita

92. Tiada kos atau ganti rugi yang berbangkit daripada penyitaan boleh
didapatkan

93. Halangan

94. Pengkompaunan kesalahan

95. Pemulaan pendakwaan

96. Kesalahan oleh pertubuhan perbadanan

97. Penyampaian dokumen

98. Ketidaktepatan dalam dokumen

99. Kebertanggungan pemindah hakmilik

100. Kemudahan pengurusan sisa pepejal yang dipasang atau dibina tanpa
kebenaran sebelum permulaan kuat kuasa Akta ini

BAHAGIAN X

PENGURANGAN DAN MENDAPATKAN SEMULA SISA

PEPEJAL TERKAWAL

101. Pengurangan, penggunaan semuladan pengitaran semula sisa pepejal
terkawal

102. Sistem terima balik dan sistem bayaran balik deposit

BAHAGIAN XI

AM

103. Kumpulan Wang Pengurusan Sisa Pepejal dan Pembersihan Awam


-----

6 _Rang Undang-Undang_

Fasal

104. Kuasa untuk mengecualikan

105. Perlindungan Ketua Pengarah dan pegawai lain

106. Bidang kuasa untuk membicarakan kesalahan

107. Penalti am

108. Peraturan-peraturan

BAHAGIAN XII

KECUALIAN DAN PERALIHAN

109. Kecualian dan peralihan

110. Perkhidmatan pengurusan sisa pepejal dan pembersihan awam yang sedia
ada

111. Perjanjian dan perjanjian tambahan sedia ada

112. Kemudahan pengurusan sisa pepejal sedia ada


-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi dan mengawal selia
pengurusan sisa pepejal terkawal dan pembersihan awam bagi
maksud menyenggarakan kebersihan yang sepatutnya dan bagi
perkara-perkara yang bersampingan dengannya.

BAHAWASANYA kebersihan ialah perkara dalam Senarai Bersama
dalam Jadual Kesembilan kepada Perlembagaan Persekutuan:

DAN BAHAWASANYAperkara-perkara yang berhubungan dengan
pengurusan sisa pepejal terkawal dan pembersihan awam ditadbirkan
sekarang ini oleh pelbagai pihak berkuasa tempatan:

DAN BAHAWASANYA adalah suai manfaat bagi maksud
memastikan keseragaman undang-undang dan dasar untuk membuat
undang-undang bagi pengawalan dan pengawalseliaan sepatutnya
perkara-perkara yang berhubungan dengan pengurusan sisa pepejal
terkawal dan pembersihan awam di seluruh Semenanjung Malaysia dan
Wilayah-Wilayah Persekutuan Putrajaya dan Labuan:

DAN BAHAWASANYA adalah juga suai manfaat bahawa peruntukan
dibuat untuk memberikan kuasa eksekutif kepada Persekutuan bagi
perkara-perkara yang berhubungan dengan pengurusan sisa pepejal
terkawal dan pembersihan awam di seluruh Semenanjung Malaysia dan
Wilayah-Wilayah Persekutuan Putrajaya dan Labuan:


-----

8 _Rang Undang-Undang_

MAKA, OLEH YANG DEMIKIAN, mengikut Fasal (1) Perkara 74
dan Fasal (2) Perkara 80 Perlembagaan Persekutuan, DIPERBUAT
oleh Parliraen Malaysia seperti yang berikut:

BAHAGIAN I

PERMULAAN

**Tajuk ringkas, pemakaian dan permulaan kuat kuasa**

**1.  (1)  Akta ini bolehlah dinamakan Akta Pengurusan Sisa Pepejal**
dan Pembersihan Awara 2007.

(2) Akta ini terpakai bagi Semenanjung Malaysia dan Wilayah
Wilayah Persekutuan Putrajaya dan Labuan.


(3) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta dan Menteri
boleh menetapkan tarikh-tarikh yang berlainan —

_(a)_ bagi permulaan kuat kuasa Akta ini di bahagian-bahagian

yang berlainan di Semenanjung Malaysia dan WilayahWilayah Persekutuan Putrajaya dan Labuan;

_(b)_ bagi permulaan kuat kuasa peruntukan-peruntukan yang

berlainan Akta ini; atau

_(c)_ bagi permulaan kuat kuasa peruntukan-peruntukan yang

berlainan Akta ini di bahagian-bahagian yang berlainan
di Semenanjung Malaysia dan Wilayah--Wilayah Persekutuan
Putrajaya dan Labuan.

**Tafsiran**

**2. Dalam Akta ini. melainkan jika konteksnya menghendaki**
makna yang lain —

"ditetapkan", melainkan jika dinyatakan selainnya, ertinya

ditetapkan melalui peraturan-peraturan yang dibuat di bawah Akta
ini;

"jalan awam" ertinya mana-mana jalan awam yang sedang

diperbaiki atau disenggarakan oleh pihak berkuasa tempatan atau
yang telah dipindahkan hakmilik kepada atau telah terletak hak


-----

_Pengurusan Sisa Pepejal dan Pembersihan Awam_ 9

pada pihak berkuasa tempatan di bawah mana-mana undang-undang
bertulis dan termasuklah mana-mana jalan, medan, halaman, jalan
kecil, lorong, jambatan, siar kaki, haluan jejak, jalan enam kaki,
jalan lalu, terowong, hentian sebelah, persimpangan, bulatan,
pulau pembahagi lalu lintas, pembahagi jalan, lorong lalu lintas,
lorong memotong, lorong perlahan, bahu jalan, jalur median,
laluan atas, laluan bawah, jalan tuju, tanjakan masuk atau keluar
sama ada jalan tembus atau tidak, yang orang awam berhak lalu,
tetapi tidak termasuk mana-mana jalan Persekutuan, jalan Negeri,
lebuh raya, jambatan, terowong atau apa-apa yang bersambung
kepada jalan itu yang disenggarakan dan dijaga oleh mana-mana
pihak berkuasa Persekutuan atau Negeri atau mana-mana orang
persendirian atau badan persendirian;

"kacau ganggu" mempunyai erti yang diberikan kepadanya

dalam seksyen 2 Akta Kerajaan Tempatan 1976 [Akta 171];

"kemudahan pengurusan sisa pepejal" ertinya mana-mana tanah,

loji tetap atau bergerak dan sistem yang menggabungkan struktur,
kelengkapan yang digunakan atau dimaksudkan untuk digunakan bagi
mengendalikan, menstor, mengasingkan, mengangkut, memindahkan,
memproses, mengitar semula, mengolah dan melupuskan sisa pepejal
terkawal dan termasuklah stesen pemindahan, tapak pelupusan,
tambak tanah kebersihan, loji penunu dan loji pengolahan haba
lain, loji pengitar semula dan loji pengkomposan;

"Ketua Pengarah" ertinya Ketua Pengarah Pengurusan

Sisa Pepejal dan Pembersihan Awam yang dilantik di bawah
seksyen 5;

"mengitar semula" ertinya untuk memungut dan mengasingkan

sisa pepejal bagi maksud menghasilkan keluaran;

"Menteri" ertinya Menteri yang dipertanggungkan dengan

tanggungjawab bagi pengurusan sisa pepejal dan pembersihan
awam;

"pasar" mempunyai erti yang diberikan kepadanya dalam

seksyen 2 Akta Kerajaan Tempatan 1976;

"pegawai diberi kuasa" ertinya mana-mana pegawai yang dilantik

di bawah seksyen 5, pegawai mana-mana pihak berkuasa tempatan
sebagaimana yang ditakrifkan dalam Akta Kerajaan Tempatan
1976 atau pegawai Perbadanan yang diberi kuasa secara bertulis
oleh Ketua Pengarah bagi maksud Akta ini;


-----

10 _Rang Undang-Undang_

"pelupusan" ertinya pelupusan apa-apa sisa pepejal melalui

apa-apa jua cara termasuk pemusnahan, penunuan, pelonggokan
atau pengkomposan;

"pemegang lesen" ertinya seseorang yang dilesenkan di bawah

Akta ini;

"pemunya" —

_(a)_ berhubung dengan mana-mana premis, ertinya—

(i) tuan punya berdaftar premis itu; atau

(ii) penerima pajak, termasuk penerima pajak kecil,

premis itu sama ada berdaftar atau tidak;


_(b)_ berhubung dengan mana-mana bangunan yang dipecah

bahagi ertinya—

(i) tuan punya berdaftar sesuatu petak yang dipegang

di bawah hakmilik strata yang berasingan;

(ii) penerima pajak, termasuk penerima pajak kecil

bangunan yang dipecah bahagi sama ada berdaftar
atau tidak; atau

(iii) perbadanan pengurusan atau mana-mana badan lain

yang seumpamanya yang diluluskan di bawah
mana-mana undang-undang bertulis dan manamana tuan punya subsidiari;

_(c)_ ertinya ejen atau pemegang amanah mana-mana orang

yang diperihalkan dalam perenggan (a) dan subperenggan
_(b)(i) atau, jika orang itu tidak dapat dikesani atau sudah_
mati, wakil dirinya di sisi undang-undang.

_(d)_ jika premis itu merupakan sebahagian daripada suatu

pembangunan yang baginya hakmilik yang berasingan
dikehendaki dipohon di bawah mana-mana undang-undang
bertulis yang sedang berkuat kuasa tetapi hakmilik yang
berasingan belum dikeluarkan lagi, ertinya—

(i) orang yang dengannya pemaju telah membuat apa
apa perjanjian bagi pembelian lot atau petak yang
terkandung dalam premis itu; atau

(ii) orang yang kepadanya harta itu telah diserahhakkan

dan penyerahakkan mengenainya telah diberitahukan
kepada pemaju;


-----

_Pengurusan Sisa Pepejal dan Pembersihan Awam_ 11


_(e)_ berhubung dengan mana-mana premis di mana kerja-kerja

binaan sedang dijalankan, termasuklah pemaju;

_(f)_ berhubung dengan harta bersama mana-mana bangunan

yang didirikan di atas tanah yang terkandung dalam
pelan pecah bahagian strata yang diluluskan oleh pihak
berkuasa berwibawa, termasuklah —

(i) perbadanan pengurusan atau mana-mana orang yang

mempunyai kawalan ke atas bangunan itu;

(ii) mana-mana ejen atau pekhidmat yang dilantik

oleh perbadanan pengurusan itu atau mana-mana
orang yang mempunyai kawalan ke atas bangunan
itu;

(iii) mana-mana orang, badan atau pentadbir yang

dilantik menurut Akta Hakmilik Strata 1985

_[Akta 318]_ untuk menjalankan kuasa, atau
menjalankan kuasa bagi, perbadanan pengurusan
itu; atau

(iv) mana-mana orang atau badan yang dilantik menurut

Akta Bangunan dan Harta Bersama (Penyenggaraan
dan Pengurusan) 2007 [Akta 663]; atau

_(g)_ berhubung dengan apa-apa kenderaan, ertinya pemunya

berdaftar kenderaan itu;

"penghasil sisa pepejal" ertinya mana-mana orang yang

menghasilkan sisa pepejal terkawal;

"penghuni" —

_(a)_ ertinya orang yang menghuni atau mengawal mana-mana

premis; dan

_(b)_ berhubung dengan premis yang bahagiannya yang berlainan

dihuni oleh orang yang berlainan, ertinya masing-masing
orang yang menghuni atau mengawal setiap bahagian
premis;

"Perbadanan" ertinya Perbadanan Pengurusan Sisa Pepejal

dan Pembersihan Awam yang ditubuhkan di bawah Akta
Perbadanan Pengurusan Sisa Pepejal dan Pembersihan Awam 2007

_[Akta   ];_

"perkhidmatan pengurusan pembersihan awam" ertinya

perkhidmatan yang berikut:

_(a) membersihkan jalan awam, tempat awam, tandas awam_

dan longkang awam;


-----

12 _Rang Undang-Undang_

_(b)_ membersihkan—

(i) pusat penjaja kecuali medan makan yang dipunyai

dan disenggarakan secara persendirian; dan

(ii) pasar kecuali pasar yang dipunyai dan disenggarakan

secara persendirian;

_(c)_ membersihkan sisa pepejal terkawal yang dibuang dengan

menyalahi undang-undang di atas jalan awam dan di
tempat awam;

_(d)_ membersihkan pantai;

_(e)_ memotong rumput di tepi bebendul jalan awam;

_(f)_ memotong rumput di tempat awam; dan

_(g)_ mengalihkan bangkai,

tetapi tidak termasuk pelandskapan dan penyenggaraan jalan awam
dan tempat awam;

"perkhidmatan pengurusan sisa pepejal" ertinya pengasingan,

penstoran, pemungutan, pengangkutan, pemindahan, pemprosesan,
pengitaran semula, pengolahan dan pelupusan sisa pepejal
terkawal;

"pihak berkuasa tempatan" —

_(a)_ ertinya mana-mana pihak berkuasa tempatan yang

ditubuhkan atau disifatkan telah ditubuhkan di bawah
Akta Kerajaan Tempatan 1976;

_(b)_ berhubung dengan Wilayah Persekutuan Labuan, ertinya

pihak berkuasa tempatan yang ditubuhkan di bawah
Ordinan Kerajaan Tempatan 1961, Sabah, yang berkuat
kuasa di Wilayah Persekutuan Labuan sebagaimana
yang diubahsuaikan oleh Perintah Wilayah Persekutuan
Labuan (Pengubahsuaian Ordinan Kerajaan Tempatan) 1984

_[P.U. (A) 16911984];_

_(c)_ berhubung dengan Wilayah Persekutuan Kuala Lumpur,

ertinya Datuk Bandar Kuala Lumpur yang dilantik
di bawah seksyen 3 Akta Ibu Kota Persekutuan 1960

_[Akta 190]; dan_

_(d)_ termasuklah mana-mana orang atau kumpulan orang yang

dilantik atau diberi kuasa di bawah mana-mana undangundang bertulis untuk menjalankan dan melaksanakan


-----

_Pengurusan Sisa Pepejal dan Pembersihan Awam_ 13

kuasa dan fungsi yang diberikan dan dikenakan ke atas
pihak berkuasa tempatan di bawah mana-mana undangundang bertulis;

"premis" termasuklah rumah, bangunan, tanah, isemen walau apa

pun jenis pemegangannya, sama ada terbuka atau tertutup, sama
ada dengan binaan atau tidak, sama ada awam atau persendirian,
dan sama ada disenggarakan di bawah pihak berkuasa berkanun
atau tidak;

"pusat pengitaran semula" ertinya suatu tempat di mana orang

awam boleh sama ada meletakkan atau menjual sisa pepejal yang
boleh dikitar semula;

"sisa pepejal" termasuklah—

_(a)_ apa-apa bahan sekerap atau benda lebihan lain yang tidak

dikehendaki atau keluaran yang ditolak yang timbul
daripada penggunaan apa-apa proses;

_(b)_ apa-apa benda yang dikehendaki dilupuskan kerana sudah

pecah, lusuh, tercemar atau selainnya rosak; atau

_(c)_ apa-apa bahan lain yang mengikut Akta ini atau mana
mana undang-undang bertulis lain dikehendaki oleh pihak
berkuasa supaya dilupuskan,

tetapi tidaklah termasuk buangan terjadual sebagaimana
yang diperihalkan di bawah Akta Kualiti Alam Sekeliling 1974

_[Akta 127],_ kumbahan sebagaimana yang ditakrifkan dalam
Akta Industri Perkhidmatan Air 2006 _[Akta 655]_ atau sisa
radioaktif sebagaimana yang ditakrifkan dalam Akta Pelesenan
Tenaga Atom 1984 [Akta 304];

"sisa pepejal awam" ertinya apa-apa sisa pepejal yang dihasilkan

oleh tempat awam, yang di bawah penyeliaan atau kawalan manamana pihak berkuasa tempatan;

"sisa pepejal import" ertinya apa-apa sisa pepejal yang dihasilkan

di negara lain dan diimport ke Malaysia untuk diproses atau
dilupuskan;

"sisa pepejal isi rumah" ertinya apa-apa sisa pepejal yang

dihasilkan oleh sesuatu isi rumah, dan daripada jenis yang biasanya
dihasilkan oleh atau dikeluarkan oleh mana-mana premis apabila
dihuni sebagai rumah kediaman, dan termasuklah sisa taman;


-----

# 14 Rang Undang-Undang
 "sisa pepejal keinstitusian" ertinya apa-apa sisa pepejal yang
 dihasilkan oleh —
 (a) mana-mana premis yang diluluskan di bawah mana-mana
 undang-undang bertulis atau oleh Pihak Berkuasa Negeri untuk digunakan keseluruhan atau sebahagian besarnya bagi maksud sembahyang atau bagi khairat;
 (b) mana-mana premis yang dihuni oleh mana-mana jabatan
 Kerajaan Persekutuan atau Negeri, mana-mana pihak berkuasa tempatan atau mana-mana badan berkanun;
 (c) mana-mana premis pendidikan; (d) mana-mana kemudahan jagaan kesihatan termasuklah
 hospital, klinik dan pusat kesihatan; atau
 (e) mana-mana premis yang digunakan sebagai zoo awam,
 muzium awam, perpustakaan awam dan rumah anak yatim;
 "sisa pepejal khas" ertinya apa-apa jenis sisa pepejal terkawal
 yang ditetapkan yang—
 (a) berbahaya atau boleh membahayakan kesihatan awam;
 atau
 (b) sukar untuk diolah, disimpan atau dilupuskan,
 sehingga peruntukan khas dikehendaki bagi menguruskannya;

 "sisa pepejal komersial" ertinya apa-apa sisa pepejal yang
 dihasilkan daripada apa-apa aktiviti komersial;
 "sisa pepejal pembinaan" ertinya apa-apa sisa pepejal
 yang dihasilkan daripada apa-apa aktiviti pembinaan atau perobohan, termasuk kerja pemajuan, penyediaan, pembaikan atau pengubahan;
 "sisa pepejal perindustrian" ertinya apa-apa sisa pepejal yang
 dihasilkan daripada apa-apa aktiviti perindustrian;
 "sisa pepejal terkawal" ertinya apa-apa sisa pepejal yang
 tergolong dalam mana-mana kategori yang berikut:
 (a) sisa pepejal komersial; (b) sisa pepejal pembinaan; (c) sisa pepejal isi rumah;


-----

_Pengurusan Sisa Pepejal dan Pembersihan Awam_ 15

_(d)_ sisa pepejal perindustrian;

_(e)_ sisa pepejal keinstitusian;

_(f)_ sisa pepejal import;

_(g)_ sisa pepejal awam; atau

_(h) sisa pepejal yang ditetapkan dari semasa ke semasa;_

"sisa pepejal yang boleh dikitar semula" ertinya sisa pepejal

terkawal yang sesuai untuk dikitar semula sebagaimana yang
ditetapkan;

"tarikh ditetapkan" ertinya tarikh Akta ini atau bahagian Akta

ini mula berkuat kuasa;

"tempat awam" ertinya mana-mana ruang terbuka, tempat letak

kereta, taman, tempat atau medan rekreasi dan bersuka-suka, sama
ada terkepung atau tidak, yang dikhaskan atau diuntukkan bagi
kegunaan awam atau yang kepadanya orang ramai mempunyai
akses pada bila-bila masa;

"Tribunal" ertinya Tribunal Perkhidmatan Pengurusan Sisa

Pepejal yang ditubuhkan di bawah seksyen 34.

# Kerajaan Persekutuan hendaklah mempunyai kuasa eksekutif

**3.** Kerajaan Persekutuan hendaklah, apabila Akta ini mula
berkuat kuasa, mempunyai kuasa eksekutif berkenaan dengan
segala perkara yang berhubungan dengan pengurusan sisa pepejal
dan pembersihan awam di seluruh Semenanjung Malaysia dan
Wilayah-Wilayah Persekutuan Putrajaya dan Labuan.

**Perjanjian mengenai perkhidmatan pengurusan sisa pepejal**
**dan perkhidmatan pengurusan pembersihan awam**

**4.** Walau apa pun peruntukan mana-mana undang-undang bertulis
yang berlawanan, Kerajaan Persekutuan hendaklah, apabila Akta
ini mula berkuat kuasa, mempunyai kuasa untuk membuat apa-apa
perjanjian dengan mana-mana orang yang memberi kuasa kepada


-----

# 16 Rang Undang-Undang
 orang itu untuk mengusahakan, menguruskan, mengendalikan dan menjalankan apa-apa perkhidmatan pengurusan sisa pepejal atau perkhidmatan pengurusan pembersihan awam di bawah Akta ini.

BAHAGIAN II

PENTADBIRAN

# Pelantikan Ketua Pengarah, Timbalan Ketua Pengarah dan pegawai lain
 5. (1) Menteri hendaklah melantik seorang Ketua Pengarah Pengurusan Sisa Pepejal dan Pembersihan Awam, yang hendaklah mengetuai suatu jabatan, daripada kalangan anggota perkhidmatan awam selama apa-apa tempoh dan atas apa-apa terma dan syarat sebagaimana yang dinyatakan dalam surat cara pelantikan itu.
 (2) Menteri hendaklah melantik apa-apa bilangan Timbalan
 Ketua Pengarah Pengurusan Sisa Pepejal dan Pembersihan Awam sebagaimana yang perlu bagi maksud Akta ini daripada kalangan anggota perkhidmatan awam yang hendaklah, tertakluk kepada kawalan dan arahan Ketua Pengarah, mempunyai kuasa dan fungsi Ketua Pengarah, selain kuasa pewakilan yang disebut dalam subseksyen (4).
 (3) Menteri hendaklah melantik apa-apa bilangan Pengarah,
 Timbalan Pengarah, Penolong Pengarah dan pegawai lain sebagaimana yang perlu bagi maksud Akta ini daripada kalangan anggota perkhidmatan awam yang hendaklah tertakluk kepada kawalan, arahan dan penyeliaan Ketua Pengarah.
 (4) Ketua Pengarah boleh, berhubung dengan apa-apa
 perkara atau golongan perkara tertentu, secara bertulis di bawah tandatangannya, mewakilkan segala atau mana-mana kuasa atau fungsinya di bawah Akta ini, kecuali kuasa pewakilannya, kepada mana-mana Pengarah, Timbalan Pengarah, Penolong Pengarah, atau pegawai lain termasuk mana-mana pegawai pihak berkuasa tempatan atau mana-mana pegawai Perbadanan.
 (5) Suatu pewakilan di bawah subseksyen (4) boleh dibatalkan
 pada bila-bila masa oleh Ketua Pengarah dan tidak menghalang Ketua Pengarah daripada menjalankan kuasa atau melaksanakan fungsi yang diwakilkan di bawah subseksyen itu.


-----

_Pengurusan Sisa Pepejal dan F'embersihan Awam_ 17

**Fungsi dan kuasa Ketua Pengarah**

**6. (1)  Tanpa menjejaskan mana-mana fungsi lain yang diberikan**
kepada Ketua Pengarah oleh Akta ini, Ketua Pengarah hendaklah
mempunyai fungsi yang berikut:

_(a)_ untuk mencadangkan, selepas mengambil kira syor daripada

Perbadanan, dasar, rancangan dan strategi berkenaan
dengan pengurusan sisa pepejal dan pembersihan awam
kepada Menteri;

_(b)_ untuk merumuskan, selepas mengambil kira syor daripada

Perbadanan, rancangan bagi pengurusan sisa pepejal
termasuk lokasi, jenis dan saiz kemudahan pengolahan
baru, kawasan lingkungan kemudahan pengurusan sisa
pepejal skim pengurusan sisa pepejal untuk membekalkan
sisa pepejal terkawal kepada kemudahan pengurusan sisa
pepejal dan jangka masa bagi pelaksanaan rancangan
itu;

_(c)_ untuk menetapkan, selepas mengambil kira syor daripada

Perbadanan, standard, spesifikasi dan tataamalan yang
berhubungan dengan mana-mana aspek perkhidmatan
pengurusan sisa pepejal dan perkhidmatan pengurusan
pembersihan awam;

_(d)_ untuk melaksanakan fungsi pengawalseliaan yang dinyatakan

dalam Akta ini dan mana-mana peraturan-peraturan yang
dibuat di bawah Akta ini;

_(e)_ untuk memberikan lesen dan kelulusan di bawah Akta

ini; dan

_(f)_ untuk menjalankan apa-apa aktiviti lain bagi maksud

menjalankan, atau berkaitan dengan, pelaksanaan fungsinya
di bawah Akta ini.

(2) Ketua Pengarah hendaklah mempunyai segala kuasa

sebagaimana yang perlu bagi, atau berkaitan dengan, atau
bersampingan dengan, pelaksanaan fungsinya di bawah Akta
ini.

**Kuasa Menteri untuk memberikan arahan**

**7. Menteri boleh memberikan kepada Ketua Pengarah arahan**
yang bersifat am yang selaras dengan peruntukan Akta ini yang
berhubungan dengan penjalanan kuasa dan pelaksanaan fungsi
Ketua Pengarah dan Ketua Pengarah hendaklah melaksanakan
arahan itu.


-----

18 _Rang Undang-Undang_

B AHAGIAN III

KELULUSAN BAGI PEMBINAAN, PENGUBAHAN ATAU PENUTUPAN

KEMUDAHAN PENGURUSAN SISA PEPEJAL YANG DITETAPKAN

# Pembinaan atau pengubahan kemudahan pengurusan sisa pepejal yang ditetapkan

 8. (1) Tiada seorang pun boleh membina mana-mana kemudahan pengurusan sisa pepejal yang ditetapkan melainkan jika pelan atau spesifikasi yang berkaitan yang menghendaki kelulusan Ketua Pengarah telah diluluskan terlebih dahulu secara bertulis oleh Ketua Pengarah.

 (2) Tiada seorang pun boleh mengusahakan apa-apa pengubahan
 mana-mana kemudahan pengurusan sisa pepejal yang ditetapkan yang belch es menyentuh prestasi kemudahan pengurusan sisa pepejal;
 (b) mendatangkan kesan buruk terhadap alam sekitar;
 (c) menghalang kualiti dan tahap perkhidmatan pengurusan
 sisa pepejal;
 (d) memudaratkan kesihatan awam; atau
 (e) menyentuh keseluruhan perancangan perkhidmatan
 pengurusan sisa pepejal,
 melainkan jika pelan atau spesifikasi yang berkaitan yang menghendaki kelulusan Ketua Pengarah telah diluluskan terlebih dahulu secara bertulis oleh Ketua Pengarah.

 (3) Sesuatu permohonan untuk mendapatkan kelulusan Ketua
 Pengarah di bawah subseksyen (1) dan (2) hendaklah dikemukakan kepada Perbadanan.

 (4) Sebagai tambahan kepada apa-apa kehendak lain di
 bawah mana-mana undang-undang bertulis lain, Perbadanan boleh menghendaki mana-mana orang yang ingin mendapatkan kelulusan Ketua Pengarah di bawah subseksyen (1) atau (2) untuk mengemukakan kepada Perbadanan apa-apa maklumat dan dokumen mengikut bentuk dan cara dan dalam masa yang ditetapkan.


-----

_Pengurusan Sisa Pepejal dan F'embersihan Awam_ 19

(5) Jika seseorang tidak mematuhi subseksyen (4), permohonan

orang itu untuk mendapatkan kelulusan hendaklah disifatkan telah
ditarik balik tanpa menyentuh hak orang itu untuk mengemukakan
permohonan yang baru.

(6) Perbadanan boleh memberikan arahan bertulis kepada orang

yang ingin mendapatkan kelulusan Ketua Pengarah di bawah
subseksyen (1) dan (2) berkenaan dengan pematuhan Akta ini
atau mana-mana peraturan-peraturan yang dibuat di bawah Akta
ini.

(7) Orang yang kepadanya apa-apa arahan bertulis diberikan

di bawah subseksyen (6) hendaklah mematuhi arahan bertulis
itu dan jika perlu, meminda pelan dan spesifikasi itu dengan
sewajarnya dan mengemukakan semula pelan dan spesifikasi yang
telah dipinda kepada Perbadanan mengikut cara dan dalam masa
yang dinyatakan oleh Perbadanan.

(8) Jika orang yang disebut dalam subseksyen (7) tidak

mematuhi arahan bertulis Perbadanan, permohonan orang itu
hendaklah disifatkan telah ditarik balik tanpa menyentuh hak
orang itu untuk mengemukakan permohonan yang baru.

(9) Seseorang yang —

_(a)_ membina atau mengubah mana-mana kemudahan pengurusan

sisa pepejal yang ditetapkan tanpa pelan dan spesifikasi
yang menghendaki kelulusan Ketua Pengarah telah
diluluskan terlebih dahulu secara bertulis oleh Ketua
Pengarah; atau

_(b)_ membina atau mengubah mana-mana kemudahan pengurusan

sisa pepejal yang ditetapkan tidak mengikut pelan dan
spesifikasi yang diluluskan,

melakukan suatu kesalahan dan boleh, apabila disabitkan, didenda
tidak melebihi satu ratus ribu ringgit atau dipenjarakan selama
tempoh tidak melebihi lima tahun atau kedua-duanya.

(10) Jika suatu kesalahan dibuktikan di bawah subseksyen (9),

mahkamah hendaklah membuat suatu perintah yang menghendaki
orang itu untuk mengubah kemudahan pengurusan sisa pepejal
yang ditetapkan supaya mematuhi pelan dan spesifikasi yang
diluluskan dalam tempoh yang dinyatakan dalam perintah itu dan
jika orang itu tidak mematuhi perintah itu, orang itu melakukan
suatu kesalahan dan boleh, apabila disabitkan, didenda tidak


-----

20 _Rang Undang-Undang_

melebihi satu ratus ribu ringgit atau dipenjarakan selama tempoh
tidak melebihi lima tahun atau kedua-duanya dan dalam hal suatu
kesalahan yang berterusan, boleh didenda tidak melebihi lima
ribu ringgit bagi tiap-tiap hari atau sebahagian daripada sehari
kesalahan itu berterusan selepas sabitan.

**Syor oleh Perbadanan**

**9. (1)  Perbadanan hendaklah dalam masa enam puluh hari**
dari penerimaan permohonan di bawah subseksyen 8(3),
mengemukakan suatu syor bertulis kepada Ketua Pengarah tentang
sama ada atau tidak kelulusan patut diberikan kepada orang
yang ingin mendapatkan kelulusan Ketua Pengarah di bawah
subseksyen 8(1) atau (2).

(2) Syor bertulis Perbadanan hendaklah menyatakan sebab bagi

syornya dan apa-apa syarat khas yang patut dikenakan ke atas
orang itu jika Perbadanan mengesyorkan kepada Ketua Pengarah
supaya kelulusan diberikan.

**Pemberian atau keengganan memberikan kelulusan**

**10. (1)  Ketua Pengarah boleh, selepas menimbangkan permohonan**
untuk mendapatkan kelulusan di bawah subseksyen 8(1) atau (2)
dan dengan mengambil kira dengan sewajarnya syor Perbadanan
di bawah seksyen 9, memberikan kelulusan atau enggan untuk
memberikan kelulusan.

(2) Dalam memberikan kelulusan kepada orang yang disebut

di bawah subseksyen 8(1) atau (2), Ketua Pengarah boleh
mengenakan apa-apa terma dan syarat yang difikirkannya patut.


(3) Keputusan Ketua Pengarah untuk memberikan atau tidak

memberikan kelulusan hendaklah disampaikan kepada orang yang
disebut di bawah subseksyen 8(1) atau (2) secepat yang dapat
dilaksanakan.

**Kajian semula kelulusan**

**11.** (1) Perbadanan boleh dari semasa ke semasa mengemukakan
syor bertulis kepada Ketua Pengarah tentang sama ada kelulusan
yang diberikan di bawah seksyen 10 patut dikaji semula.


-----

_Pengurusan Sisa Pepejal dan Pembersihan Awam     21_

(2) Ketua Pengarah boleh, dengan mengambil kira dengan

sewajarnya syor Perbadanan di bawah subseksyen (1), mengkaji
semula kelulusan yang diberikan di bawah seksyen 10 jika Ketua
Pengarah berpuas hati bahawa kemudahan pengurusan sisa pepejal
yang diluluskan tidak menepati apa-apa kehendak mengenai kesan
alam sekitar, kualiti dan tahap perkhidmatan pengurusan sisa
pepejal atau kesihatan awam.

(3) Ketua Pengarah boleh menyampaikan kepada pemunya atau

penghuni kemudahan pengurusan sisa pepejal yang diluluskan itu
suatu notis bertulis mengenai niatnya untuk menghendaki pemunya
atau penghuni supaya memohon suatu kelulusan yang baru.

(4) Ketua Pengarah hendaklah memberi pemunya atau penghuni

suatu peluang untuk membuat penghujahan bertulis dalam tempoh
yang dinyatakan dalam notis bertulis itu yang hendaklah tidak
kurang daripada tiga puluh hari.

(5) Selepas habis tempoh yang dinyatakan dalam notis itu, Ketua

Pengarah hendaklah, selepas menimbangkan apa-apa penghujahan
bertulis yang dibuat oleh pemunya atau penghuni itu dan dengan
mengambil kira dengan sewajarnya syor Perbadanan, memutuskan
sama ada atau tidak untuk menghendaki pemunya atau penghuni
itu supaya membuat permohonan yang baru.

(6) Ketua Pengarah hendaklah memberi pemunya atau penghuni

notis bertulis mengenai keputusannya di bawah subseksyen (5)
secepat yang dapat dilaksanakan.

**Permohonan untuk menutup mana-mana kemudahan pengurusan**
**sisa pepejal yang ditetapkan**

**12.** (1) Mana-mana pemunya atau penghuni yang berhasrat
untuk menutup mana-mana kemudahan pengurusan sisa pepejal
yang ditetapkan, boleh memohon kepada Ketua Pengarah dengan
mengemukakan suatu permohonan bertulis dan suatu cadangan
pelan penutupan kepada Perbadanan.

(2) Perbadanan boleh, selepas menerima permohonan di

bawah subseksyen (1), meminta pemunya atau penghuni itu untuk
memberikan maklumat atau dokumen lanjut dalam tempoh yang
dinyatakan dalam permintaan itu atau apa-apa pelanjutan masa
yang diberikan oleh Perbadanan.


-----

22 _Rang Undang-Undang_

(3) Jika pemunya atau penghuni itu tidak mematuhi subseksyen

(2), permohonan itu hendaklah disifatkan ditarik balik tanpa
menyentuh hak pemunya atau penghuni untuk membuat permohonan
yang baru.

(4) Perbadanan hendaklah dalam masa enam puluh hari dari

penerimaan permohonan itu di bawah subseksyen (2), mengemukakan
suatu syor bertulis kepada Ketua Pengarah tentang sama ada
permohonan itu patut dibenarkan atau tidak.

(5) Syor bertulis Perbadanan hendaklah menyatakan sebab

bagi syornya dan apa-apa syarat khas yang patut dikenakan ke
atas pemunya atau penghuni itu jika Perbadanan mengesyorkan
kepada Ketua Pengarah supaya permohonan itu dibenarkan.

(6) Ketua Pengarah hendaklah,  selepas menimbangkan

permohonan di bawah subseksyen (1) dan dengan mengambil
kira dengan sewajarnya syor Perbadanan—

_(a)_ membenarkan permohonan itu dengan atau tanpa syarat;

atau

_(b)_ menolak permohonan itu dan mengarahkan pemunya atau

penghuni itu mengemukakan suatu permohonan dan pelan
penutupan yang baru.

(7) Mana-mana pemunya atau penghuni yang menutup mana
mana kemudahan pengurusan sisa pepejal tanpa kelulusan Ketua
Pengarah melakukan suatu kesalahan dan boleh, apabila disabitkan,
didenda tidak kurang daripada satu ratus ribu ringgit dan tidak
melebihi lima ratus ribu ringgit atau dipenjarakan selama tempoh
tidak melebihi lima tahun atau kedua-duanya.

**Hak merayu kepada Menteri**

**13.** (1) Mana-mana orang yang terkilan dengan apa-apa keputusan
Ketua Pengarah di bawah Bahagian ini boleh merayu kepada
Menteri mengikut cara yang ditetapkan dalam masa empat belas
hari dari tarikh keputusan itu disampaikan kepada orang itu.

(2)  Keputusan  Menteri  atas  sesuatu  rayuan  di bawah

subseksyen (1) adalah muktamad dan mengikat.


-----

_Pengurusan Sisa Pepejal dan Pembersihan Awam     23_

BAHAGIAN IV

PERUNTUKAN PELESENAN

**Kehendak bagi lesen**

**14.** (1)  Tertakluk kepada seksyen  16, tiada seorang pun
# boleh —
 (a) mengusahakan atau menyediakan apa-apa perkhidmatan

pengurusan sisa pepejal;

_(b)_ menguruskan atau mengendalikan apa-apa kemudahan

pengurusan sisa pepejal; atau

_(c)_ mengusahakan atau menyediakan apa-apa perkhidmatan

pengurusan pembersihan awam,

melainkan jika dia memegang suatu lesen yang diberikan
di bawah Akta ini.

(2) Pemegang lesen tidak boleh menyediakan apa-apa aktiviti

yang dilesenkan yang disebut dalam subseksyen (1) kecuali
mengikut syarat lesen yang diberikan kepada pemegang lesen
itu.

(3) Seseorang yang melanggar subseksyen (1) melakukan suatu

kesalahan dan boleh, apabila disabitkan, didenda tidak kurang
daripada lima puluh ribu ringgit dan tidak melebihi satu ratus
ribu ringgit atau dipenjarakan selama tempoh tidak melebihi lima
tahun atau kedua-duanya dan dalam hal kesalahan yang berterusan,
boleh didenda tidak melebihi lima ribu ringgit bagi tiap-tiap hari
atau sebahagian daripada sehari kesalahan itu berterusan selepas
sabitan.

**Kuasa untuk mengecualikan daripada kehendak bagi lesen**

**15. (1)  Menteri boleh, atas syor Ketua Pengarah, melalui perintah**
yang disiarkan dalam Warta, mengecualikan seseorang daripada
kehendak pelesenan di bawah seksyen 14 tertakluk kepada apaapa terma dan syarat yang difikirkan patut oleh Menteri.

(2)  Seseorang yang dikecualikan daripada kehendak pelesenan

di bawah subseksyen (1) hendaklah mematuhi kewajipan dan


-----

24 _Rang Undang-Undang_

obligasi pemegang lesen seolah-olah orang itu ialah pemegang
lesen di bawah Akta ini melainkan jika dinyatakan selainnya
dalam perintah pengecualian itu.

**Permohonan untuk lesen**

**16.** (1) Mana-mana orang boleh memohon kepada Ketua Pengarah
supaya suatu lesen diberikan kepadanya di bawah Akta ini dengan
mengemukakan permohonan bertulis kepada Perbadanan mengikut
cara sebagaimana yang ditetapkan.

(2) Setiap permohonan di bawah subseksyen (1) hendaklah

disertakan dengan apa-apa dokumen atau maklumat sebagaimana
yang ditetapkan.

(3) Suatu permohonan di bawah seksyen ini boleh ditarik

balik pada bila-bila masa sebelum permohonan itu dibenarkan
atau ditolak.

**Maklumat atau dokumen tambahan**

**17.** (1) Perbadanan boleh, secara bertulis pada bila-bila masa
selepas menerima permohonan di bawah seksyen 16, meminta
pemohon memberikan kepada Perbadanan dalam tempoh yang
dinyatakan dalam permintaan itu maklumat atau dokumen tambahan
mengenai permohonan itu.

(2) Jika apa-apa maklumat atau dokumen tambahan yang

dikehendaki di bawah subseksyen (1) tidak diberikan oleh pemohon
dalam tempoh yang dinyatakan dalam permintaan itu atau apa-apa
pelanjutan masa yang diberikan oleh Perbadanan, permohonan itu
hendaklah disifatkan telah ditarik balik dan tidak lagi diteruskan,
tetapi tanpa menyentuh hak pemohon membuat permohonan yang
baru.

**Syor oleh Perbadanan**

**18.** (1) Perbadanan hendaklah dalam tempoh enam puluh hari
dari penerimaan suatu permohonan di bawah subseksyen 16(1),
mengemukakan suatu syor bertulis kepada Ketua Pengarah tentang
sama ada lesen patut diberikan kepada pemohon atau tidak.


-----

_Pengurusan Sisa Pepejal dan Pembersihan Awam     25_

(2) Syor bertulis Perbadanan hendaklah menyatakan sebab bagi

syornya dan apa-apa syarat khas yang patut dikenakan ke atas
pemohon jika Perbadanan mengesyorkan kepada Ketua Pengarah
supaya lesen diberikan.

**Pemberian atau keengganan memberikan lesen**

**19. (1)** Ketua Pengarah boleh, selepas menimbangkan permohonan
untuk mendapatkan lesen di bawah seksyen 16, dan maklumat
atau dokumen tambahan yang diberikan di bawah seksyen 17 dan
dengan mengambil kira dengan sewajarnya syor Perbadanan di
bawah seksyen 18, memberikan lesen atau enggan memberikan
lesen.


(2) Jika Ketua Pengarah memutuskan untuk memberikan lesen

di bawah subseksyen (1), Ketua Pengarah hendaklah —

_(a)_ menghendaki pemegang lesen itu membayar fi yang

ditetapkan dalam tempoh yang ditetapkan; dan

_(b)_ mengenakan syarat yang difikirkannya patut.

(3) Syarat-syarat  yang  boleh  dikenakan  di  bawah

subseksyen (2) termasuklah —

_(a)_ jenis, takat dan kekerapan perkhidmatan yang hendaklah

disediakan oleh pemegang lesen;

_(b)_ tempoh lesen;

_(c)_ kawasan dan skim yang baginya pemegang lesen itu

hendaklah menyediakan apa-apa perkhidmatan;

_(d)_ jenis sisa pepejal terkawal;

_(e)_ kemudahan pengurusan sisa pepejal yang kepadanya sisa

pepejal yang dipungut dihantar;

_(f)_ kehendak untuk mendeposit apa-apa amaun sebagaimana

yang ditetapkan sebagai jaminan bagi penutupan selamat
kemudahan pengurusan sisa pepejal;

_(g)_ fi lesen tahunan yang kena dibayar oleh pemegang lesen,

atau jika didapati suai manfaat oleh Ketua Pengarah,
jumlah penuh fi lesen yang kena bayar oleh pemegang
lesen bagi keseluruhan tempoh lesen itu; dan

_(h)_ hak dan kewajipan tertentu pemegang lesen berkenaan

dengan perkhidmatan yang disediakan oleh pemegang
lesen itu.


-----

26 _Rang Undang-Vndang_

(4) Keputusan Ketua Pengarah untuk memberikan lesen atau

tidak hendaklah disampaikan kepada pemohon melalui notis
bertulis secepat yang dapat dilaksanakan.

(5) Notis bertulis oleh Ketua Pengarah di bawah subseksyen

(4) hendaklah menyatakan —

_(a)_ dalam hal jika lesen diberikan, hakikat mengenai pemberian

itu dan kehendak dan syarat yang dikenakan di bawah
subseksyen (2); dan

_(b)_ dalam hal suatu keengganan untuk memberikan lesen,

hakikat mengenai keengganan itu dan sebab bagi
keengganan itu.

**Pematuhan syarat lesen**

**20.  (1)  Pemegang lesen hendaklah mematuhi syarat yang**
dikenakan oleh Ketua Pengarah ke atas lesen itu.

(2) Pemegang lesen yang tidak mematuhi mana-mana syarat suatu

lesen melakukan suatu kesalahan dan boleh, apabila disabitkan,
didenda tidak kurang daripada dua puluh lima ribu ringgit dan
tidak melebihi lima puluh ribu ringgit atau dipenjarakan selama
tempoh tidak melebihi dua tahun atau kedua-duanya dan dalam
hal kesalahan yang berterusan, boleh didenda tidak melebihi dua
ribu lima ratus ringgit bagi tiap-tiap hari atau sebahagian daripada
sehari kesalahan itu berterusan selepas sabitan.

**Kuasa untuk mengenakan syarat tambahan, mengubah atau**
**membatalkan syarat**

**21.  (1)  Ketua Pengarah boleh, atas syor Perbadanan, pada bila-**
bila masa—

_(a)_ mengenakan apa-apa syarat tambahan ke atas lesen itu;

atau

_(b)_ mengubah atau membatalkan apa-apa syarat yang dikenakan

ke atas lesen itu.


-----

_Pengurusan Sisa Pepejal dan Pembersihan Awam     27_

(2) Sebelum Ketua Pengarah membuat keputusan di bawah

subseksyen (1), Perbadanan hendaklah memberikan kepada
pemegang lesen itu—

_(a)_ suatu notis bertulis mengenai niat Ketua Pengarah berserta

dengan suatu salinan draf mengenai pengenaan, perubahan
atau pembatalan itu; dan

_(b)_ suatu peluang untuk membuat penghujahan bertulis dalam

tempoh yang dinyatakan dalam notis bertulis itu yang
hendaklah tidak kurang daripada tiga puluh hari.

(3) Selepas habis tempoh yang dinyatakan dalam notis itu,

Ketua Pengarah hendaklah, selepas menimbangkan apa-apa
penghujahan bertulis yang dibuat oleh pemegang lesen itu dan
dengan mengambil kira dengan sewajarnya apa-apa syor Perbadanan,
memutuskan sama ada untuk mengenakan syarat tambahan atau
mengubah atau membatalkan mana-mana syarat yang sedia ada
atau untuk tidak mengambil tindakan lanjut.

(4) Perbadanan hendaklah memberi pemegang lesen itu suatu

notis bertulis mengenai keputusan Ketua Pengarah di bawah
subseksyen (3) secepat yang dapat dilaksanakan dan keputusan
itu hendaklah berkuat kuasa pada tarikh yang dinyatakan dalam
notis bertulis itu.

**Pemindahmilikan lesen**

22. (1) Pemberian suatu lesen di bawah seksyen 19 hendaklah
bersifat peribadi bagi pemegang lesen dan lesen itu tidak boleh
diserahhakkan, disublesenkan atau dipindahmilikkan kepada manamana orang lain kecuali dengan kelulusan bertulis terlebih dahulu
daripada Ketua Pengarah.

(2) Pemegang lesen yang menyerahhakkan, mensublesenkan

atau memindahmilikkan lesennya kepada mana-mana orang lain
tanpa kelulusan bertulis terlebih dahulu daripada Ketua Pengarah
melakukan suatu kesalahan dan boleh, apabila disabitkan, didenda
tidak kurang daripada dua puluh lima ribu ringgit dan tidak
melebihi lima puluh ribu ringgit atau dipenjarakan selama tempoh
tidak melebihi dua tahun atau kedua-duanya.


-----

28 _Rang Undang-Undang_

**Penggantungan dan pembatalan lesen**

**23.** (1) Ketua Pengarah boleh, atas syor Perbadanan, menggantung
atau membatalkan sesuatu lesen di bawah mana-mana hal keadaan
yang berikut:

_(a)_ pemegang lesen itu tidak mematuhi mana-mana peruntukan

Akta ini atau mana-mana peraturan-peraturan yang dibuat
di bawah Akta ini;

_(b)_ pemegang lesen itu tidak mematuhi mana-mana syarat

lesen itu;

_(c)_ pemegang lesen itu telah mendapatkan lesen itu secara

tidak wajar atau dengan menyalahi undang-undang;

_(d)_ pemegang lesen itu telah disabitkan atas suatu kesalahan

di bawah Akta ini atau mana-mana peraturan-peraturan
yang dibuat di bawah Akta ini;

_(e)_ seorang penerima, penerima dan pengurus, penyelesai

sementara atau pegawai yang sepertinya telah dilantik
ke atas keseluruhan atau sebahagian besar daripada aset
pemegang lesen itu dan pelantikan sedemikian tidak
dibatalkan atau diungkaikan dalam tempoh enam puluh
had dari tarikh pelantikan itu; atau

_(f)_ telah berlaku apa-apa perbuatan atau keingkaran pada pihak

pemegang lesen itu atau telah wujud suatu perubahan
dalam hal keadaan sehingga menyebabkan pemegang
lesen itu tidak lagi berhak untuk diberikan lesen di
bawah Akta ini.

(2) Sebelum Ketua Pengarah membuat keputusan di bawah

subseksyen (1), Ketua Pengarah hendaklah memberi pemegang
lesen itu—

_(a)_ suatu notis bertulis mengenai niatnya untuk menggantung

atau membatalkan lesen itu; dan

_(b)_ suatu peluang untuk membuat penghujahan bertulis dalam

suatu tempoh yang dinyatakan dalam notis bertulis itu
yang hendaklah tidak kurang daripada tiga puluh hari.

(3) Selepas habis tempoh yang dinyatakan dalam notis itu, Ketua

Pengarah hendaklah, selepas menimbangkan penghujahan bertulis
yang dibuat oleh pemegang lesen itu di bawah subseksyen (2),
sekiranya ada, dan dengan mengambil kira dengan sewajarnya apaapa syor Perbadanan, memutuskan sama ada untuk menggantung
lesen itu bagi tempoh tidak melebihi satu bulan atau membatalkan
lesen itu.


-----

_Pengurusan Sisa Pepejal dan Pembersihan Awam     29_

(4) Ketua Pengarah hendaklah memberi pemegang lesen notis

bertulis mengenai keputusannya di bawah subseksyen (3) dengan
secepat yang dapat dilaksanakan.

(5) Jika suatu lesen digantung di bawah subseksyen (3), Ketua

Pengarah boleh menghendaki pemegang lesen untuk meremedikan
kemungkiran atau perlanggaran itu dan jika didapatinya perlu untuk
berbuat demikian, menyebabkan perkhidmatan yang disediakan
oleh pemegang lesen itu dijalankan oleh mana-mana orang lain
yang diberi kuasa oleh Ketua Pengarah atas terma dan syarat
sebagaimana yang dinyatakan oleh Ketua Pengarah.

(6) Jika Ketua Pengarah berpuas hati bahawa pemegang lesen

tidak meremedikan kemungkiran atau perlanggaran itu sebagaimana
yang dikehendaki di bawah subseksyen (5), atau kemungkiran atau
perlanggaran itu berterusan selepas lesen itu digantung di bawah
subseksyen (3), maka Ketua Pengarah hendaklah membatalkan
lesen itu.

(7) Pemegang lesen yang lesennya—

_(a)_ digantung atau dibatalkan tidak berhak kepada apa-apa

pampasan bagi apa-apa kerugian yang dialaminya kerana
penggantungan atau pembatalan lesen yang diberikan di
bawah Akta ini; dan

_(b)_ dibatalkan tidak berhak untuk kepada apa-apa bayaran

balik fi lesen yang dibayar di bawah seksyen 19.

**Tarikh berkuat kuasa pembatalan lesen**

**24. Pembatalan suatu lesen di bawah seksyen 23 hendaklah**
berkuat kuasa pada—

_(a)_ tarikh yang dinyatakan oleh Ketua Pengarah dalam notis

bertulis yang diberikan di bawah subseksyen 23(4);
atau

_(b)_ jika tiada tarikh yang dinyatakan dalam notis bertulis

yang diberikan di bawah subseksyen 23(4), habis tempoh
tiga puluh had dari tarikh notis itu disampaikan kepada
pemegang lesen itu.


-----

30 _Rang Undang-Undang_

**Penyerahan balik lesen**

**25.** (1) Pemegang lesen boleh menyerahkan balik lesennya dengan
menghantar lesen itu kepada Ketua Pengarah dengan suatu notis
bertulis mengenai penyerahan balik lesen itu.

(2) Penyerahan balik lesen hendaklah berkuat kuasa enam bulan

dari tarikh Ketua Pengarah menerima lesen itu dan notis bertulis
di bawah subseksyen (1) atau pada tarikh lain yang dinyatakan
oleh Ketua Pengarah.

. (3) Penyerahan balik lesen di bawah subseksyen (1) adalah tidak
boleh batal melainkan jika Ketua Pengarah melalui notis secara
bertulis kepada pemegang lesen itu membenarkan penyerahan
balik itu ditarik balik sebelum tarikh penyerahan balik lesen itu
berkuat kuasa.

**Pembaharuan lesen**

**26.** (1) Pemegang lesen boleh memohon untuk membaharui
lesennya tidak lewat daripada satu tahun sebelum tarikh habis
tempoh lesen yang sedia ada itu.

(2) Walau apa pun subseksyen (1), Ketua Pengarah boleh,

tertakluk kepada pembayaran suatu penalti yang tidak melebihi
tiga ribu ringgit, yang boleh dikenakan ke atas pemegang lesen,
membenarkan permohonan untuk membaharui lesen dibuat
selepas tempoh yang dinyatakan dalam subseksyen (1), tetapi
tiada permohonan untuk pembaharuan boleh dibenarkan sekiranya
permohonan itu dibuat selepas tarikh habis tempoh lesen itu.

(3) Ketua Pengarah hendaklah, atas syor Perbadanan, apabila

dibayar fi yang ditetapkan, membaharui lesen yang sedia ada
melainkan dalam keadaan yang berikut:

_(a)_ pemegang lesen itu telah tidak mematuhi mana-mana

peruntukan di bawah Akta ini atau mana-mana peraturanperaturan yang dibuat di bawah Akta ini;

_(b)_ pemegang lesen itu telah tidak mematuhi mana-mana

syarat lesen itu;

_(c)_ pemegang lesen itu telah mendapatkan lesen itu secara

tidak wajar atau dengan menyalahi undang-undang;


-----

_Pengurusan Sisa Pepejal dan Pembersihan Awam     31_


_(d)_ pemegang lesen itu telah disabitkan atas suatu kesalahan

di bawah Akta ini atau mana-mana peraturan-peraturan
yang dibuat di bawah Akta ini;

_(e)_ seorang penerima, penerima dan pengurus, penyelesai

sementara atau pegawai yang sepertinya telah dilantik
ke atas keseluruhan atau sebahagian besar daripada aset
pemegang lesen itu dan pelantikan sedemikian tidak
dibatalkan atau diungkaikan dalam tempoh enam puluh
hari dari tarikh pelantikan itu; atau

_(f)_ telah berlaku apa-apa perbuatan atau keingkaran pada pihak

pemegang lesen itu atau telah wujud suatu perubahan
dalam hal keadaan sehingga menyebabkan pemegang
lesen itu tidak lagi berhak untuk diberikan lesen di
bawah Akta ini.

(4) Ketua Pengarah boleh meminta pemegang lesen itu untuk

memberikan apa-apa maklumat atau dokumen sebagaimana yang
dikehendaki bagi permohonan pembaharuan itu dalam tempoh
yang dinyatakan dalam permintaan itu.

(5) Walau apa pun subseksyen (3), jika maklumat atau

dokumen yang diminta di bawah subseksyen (4) tidak diberikan
oleh pemegang lesen itu dalam tempoh yang dinyatakan dalam
permintaan itu atau apa-apa pelanjutan masa yang diberikan,
Ketua Pengarah boleh tidak membaharui lesen itu.

(6) Jika Ketua Pengarah enggan membaharui lesen itu, Ketua

Pengarah hendaklah memaklumkan pemegang lesen itu melalui notis
bertulis secepat yang dapat dilaksanakan mengenai keengganan
Ketua Pengarah untuk membaharui lesen itu.

(7) Pemegang lesen itu hendaklah diberi peluang untuk membuat

penghujahan bertulis kepada Ketua Pengarah dalam tempoh yang
dinyatakan dalam notis bertulis yang disebut dalam subseksyen (6)
yang hendaklah tidak kurang daripada empat belas hari.

(8) Selepas habis tempoh yang dinyatakan dalam notis bertulis

di bawah subseksyen (7), Ketua Pengarah hendaklah, selepas
menimbangkan apa-apa penghujahan bertulis yang dibuat oleh
pemegang lesen itu dan dengan mengambil kira dengan sewajarnya
apa-apa syor Perbadanan, memutuskan sama ada membaharui
lesen itu atau tidak.


-----

32 _Rang Undang-Undang_

(9) Jika Ketua Pengarah memutuskan untuk tidak membaharui

lesen itu, Ketua Pengarah hendaklah memberitahu pemegang
lesen secepat yang dapat dilaksanakan mengenai keputusan itu
dan alasan bagi keputusannya.

**Kesan pembatalan, penyerahan balik atau tidak membaharui**
**lesen**

**27. Jika pembatalan suatu lesen di bawah seksyen 23 atau**
penyerahan balik suatu lesen di bawah seksyen 25 telah berkuat
kuasa atau jika lesen itu tidak dibaharui di bawah seksyen
26, pemegang lesen itu hendaklah dengan serta-merta berhenti
menyediakan apa-apa perkhidmatan pengurusan sisa pepejal atau
mengendalikan apa-apa kemudahan sisa pepejal yang ditetapkan
yang berkenaan dengannya lesen itu telah diberikan.

**Daftar lesen**

**28. (1)  Ketua Pengarah hendaklah menyenggarakan suatu daftar**
lesen yang diberikan di bawah Akta ini yang mengandungi—

_(a)_ nama dan alamat pemegang lesen; dan

_(b)_ apa-apa butir lain yang difikirkan perlu oleh Ketua

Pengarah.

(2) Daftar itu hendaklah dijadikan tersedia untuk diperiksa

semasa waktu pejabat.

(3) Mana-mana orang boleh, atas permohonan secara bertulis

kepada Ketua Pengarah dan apabila dibayar fi yang ditetapkan,
diberikan salinan atau cabutan daripada sesuatu catatan dalam
daftar itu.

(4) Suatu salinan atau cabutan daripada sesuatu catatan dalam

daftar itu yang berupa sebagai diperakui di bawah tandatangan
Ketua Pengarah hendaklah, sehingga dibuktikan sebaliknya,
diterima dalam keterangan sebagai bukti catatan yang dinyatakan
dalam daftar itu.

**Hak merayu kepada Menteri**

**29. (1)  Mana-mana orang yang terkilan dengan apa-apa keputusan**
Ketua Pengarah di bawah Bahagian ini boleh merayu kepada
Menteri mengikut cara yang ditetapkan dalam masa empat belas
hari dari tarikh keputusan itu disampaikan kepada orang itu.


-----

_Pengurusan Sisa Pepejal dan Pembersihan Awam     33_

(2)  Keputusan  Menteri  at as  apa-apa rayuan  di bawah

subseksyen (1) adalah muktamad dan mengikat.

BAHAGIAN V

CAJ

**Kuasa untuk mengenakan caj, dsb.**

**30.** (1) Menteri boleh dari semasa ke semasa menetapkan, sama
ada secara berasingan atau sebagai suatu kadar yang disatukan,
caj, fi atau levi sisa pepejal terkawal yang hendaklah dibayar
oleh —

_(a)_ pemunya;

_(b)_ penghuni;

_(c)_ pihak berkuasa tempatan; atau

_(d)_ mana-mana orang lain,

yang kepadanya perkhidmatan pengurusan sisa pepejal diberikan
di bawah Akta ini.

(2) Menteri boleh, melalui perintah yang disiarkan dalam Warta,

memberi kuasa kepada Perbadanan atau orang yang dengannya
perjanjian telah dibuat di bawah seksyen 4 untuk menuntut,
memungut dan menyimpan caj, fi atau levi sisa pepejal terkawal
yang ditetapkan di bawah subseksyen (1) berkenaan dengan
perkhidmatan pengurusan sisa pepejal yang disediakan oleh orang
itu di bawah perjanjian itu.

(3) Perbadanan atau orang yang dengannya perjanjian telah

dibuat di bawah seksyen 4, boleh mendapatkan daripada pemunya,
penghuni, pihak berkuasa tempatan atau mana-mana orang lain
yang daripadanya caj, fi atau levi bagi perkhidmatan pengurusan
sisa pepejal kena dibayar dan belum dibayar selepas tarikh genap
masa, caj tambahan bagi pembayaran lewat pada kadar yang
ditetapkan oleh Menteri.

(4) Sesuatu perintah yang dibuat di bawah subseksyen (2)

hendaklah menyatakan —

_(a)_ jenis dan takat perkhidmatan yang berkenaan dengannya

caj, fi atau levi sisa pepejal terkawal boleh dituntut,
dipungut dan disimpan;


-----

34 _Rang Undang-Undang_

_(b)_ orang yang diberi kuasa untuk menuntut, memungut dan

menyimpan caj, fi atau levi sisa pepejal terkawal itu;
dan

_(c)_ jangka masa pemberikuasaan itu untuk menuntut, memungut

dan menyimpan caj, fi atau levi sisa pepejal terkawal
itu.


(5) Mana-mana orang yang diberi kuasa di bawah subseksyen (2)

hendaklah—

_(a)_ menyenggarakan apa-apa akaun, buku dan rekod berkenaan

dengan pembayaran dan pemungutan caj, fi atau levi sisa
pepejal terkawal dan caj pembayaran lewat sebagaimana
yang dikehendaki oleh Ketua Pengarah;

_(b)_ memberi Ketua Pengarah apa-apa maklumat, penyata dan

akaun berkenaan dengan pembayaran dan pemungutan
caj, fi atau levi sisa pepejal terkawal dan caj pembayaran
lewat sebagaimana yang dikehendaki oleh Ketua
Pengarah; dan

_(c)_ membenarkan Ketua Pengarah atau mana-mana pegawai yang

diberi kuasa secara bertulis oleh Ketua Pengarah —

(i) untuk mendapat akses kepada, meneliti, memeriksa

atau membuat salinan apa-apa dokumen; dan

(ii) untuk mendapat akses kepada, meneliti atau

memeriksa apa-apa jentera atau kelengkapan,

yang disenggarakan atau digunakan bagi pembayaran atau
pemungutan caj, fi, levi atau caj pembayaran lewat sisa pepejal
terkawal.

(6) Pemberikuasaan kepada mana-mana orang di bawah

subseksyen (2) tidaklah menjadikan Kerajaan Persekutuan
bertanggungan kepada mana-mana orang berkenaan dengan apaapa kecederaan, kerosakan atau kerugian yang disebabkan oleh
kegagalan orang yang diberi kuasa di bawah subseksyen itu untuk
menjalankan obligasinya di bawah perjanjian yang berkenaan
dengannya caj, fi atau levi sisa pepejal terkawal itu dituntut,
dipungut atau disimpan.

(7) Segala wang yang genap masa dan kena dibayar di bawah

seksyen ini hendaklah menjadi hutang yang kena dibayar kepada
orang yang diberi kuasa di bawah subseksyen (2) dan hendaklah


-----

_Pengurusan Sisa Pepejal dan Pembersihan Awam     35_

boleh didapatkan dengan sewajarnya daripada pemunya, penghuni,
pihak berkuasa tempatan atau mana-mana orang yang disebut
dalam subseksyen (1).

(8) Mana-mana orang yang tidak mematuhi subseksyen (5)

melakukan suatu kesalahan dan boleh, apabila disabitkan, didenda
tidak melebihi sepuluh ribu ringgit atau dipenjarakan selama
tempoh tidak melebihi enam bulan atau kedua-duanya.

**Mendapatkan caj, fi atau levi sisa pepejal terkawal**

**31.** (1) Jika caj, fi atau levi sisa pepejal terkawal boleh didapatkan
oleh Perbadanan, atau oleh orang yang dengannya perjanjian
telah dibuat di bawah seksyen 4, Perbadanan atau orang itu
boleh menyampaikan kepada pemunya, penghuni, pihak berkuasa
tempatan atau mana-mana orang lain suatu notis bertulis yang
meminta pembayaran jumlah wang yang kena dibayar dalam apaapa tempoh, yang hendaklah tidak kurang dari empat belas hari
dan tarikh penyampaian notis itu, sebagaimana yang dinyatakan
dalam notis itu.

(2) Jika pada akhir tempoh yang dinyatakan dalam notis di

bawah subseksyen (1) jumlah wang atau sebahagian daripada jumlah
wang yang kena dibayar itu masih belum dibayar, Perbadanan
atau orang yang dengannya perjanjian telah dibuat di bawah
seksyen 4 boleh menyampaikan kepada pemunya, penghuni, pihak
berkuasa tempatan atau mana-mana orang lain suatu notis bertulis
selanjutnya yang menuntut pembayaran jumlah wang yang kena
dibayar itu dalam masa empat belas hari dari tarikh penyampaian
notis itu; dan jika selepas habis tempoh tersebut, jumlah wang
yang kena dibayar itu masih belum dibayar, Perbadanan atau orang
itu boleh memulakan prosiding dalam mana-mana mahkamah
yang mempunyai bidang kuasa berwibawa atau Tribunal yang
ditubuhkan di bawah Akta ini untuk mendapatkan jumlah wang
itu.

**Kegagalan atau keengganan membayar caj, fi atau levi**

**32. Mana-mana orang yang, tanpa apa-apa sebab yang munasabah,**
gagal atau enggan membayar caj, fi atau levi sisa pepejal terkawal
melakukan suatu kesalahan dan boleh, apabila disabitkan, didenda
tidak melebihi lima ribu ringgit dan juga boleh didenda selanjutnya
tidak melebihi lima puluh ringgit bagi tiap-tiap hari yang kesalahan
itu berterusan selepas sabitan.


-----

# 36 Rang Undang-Undang

BAHAGIAN VI

TRIBUNAL PERKHTDMATAN PENGURUSAN SISA PEPEJAL

# Pengertian "orang yang berkepentingan"
 33. Bagi maksud Bahagian ini, "orang yang berkepentingan" ertinya Perbadanan, mana-mana pemegang lesen, pemunya, penghuni, pihak berkuasa tempatan dan penghasil sisa pepejal berkenaan dengan perkhidmatan pengurusan sisa pepejal yang disediakan di bawah Akta ini.

 Penubuhan Tribunal Perkhidmatan Pengurusan Sisa Pepejal
 34. Suatu tribunal yang dikenali sebagai "Tribunal Perkhidmatan Pengurusan Sisa Pepejal" hendaklah ditubuhkan bagi maksud Akta ini.

 Keanggotaan Tribunal
 35. (1)  Tribunal hendaklah terdiri daripada anggota yang berikut yang hendaklah dilantik oleh Menteri:
 (a) seorang Pengerusi dan seorang Timbalan Pengerusi
 daripada kalangan anggota Perkhidmatan Kehakiman dan Perundangan; dan
 (b) tidak kurang daripada lima orang anggota lain yang
 hendaklah dilantik daripada kalangan orang yang merupakan anggota atau yang pernah memegang jawatan dalam Perkhidmatan Kehakiman dan Perundangan atau peguam bela dan peguam cara yang diterima masuk dan didaftaraikan di bawah Akta Profesion Undang-Undang  1976 [Akta 166], Ordinan Peguam Bela Sabah [Sabah Bab 2] atau Ordinan Peguam Bela Sarawak [Sarawak Bab 110] yang telah menjalankan amalan tidak kurang daripada tujuh tahun.
 (2)  Anggota yang disebut dalam perenggan (\)(b) —
 (a) hendaklah memegang jawatan selama tempoh tidak melebihi
 tiga tahun; dan
 (b) hendaklah layak untuk dilantik semula apabila habis
 tempoh jawatannya tetapi tidak boleh dilantik bagi lebih daripada tiga tempoh yang berturut-turut.


-----

_Pengurusan Sisa Pepejal dan Pembersihan Awam     37_

**Penjalanan sementara fungsi Pengerusi**

**36. Jika kerana apa-apa sebab Pengerusi tidak dapat melaksanakan**
fungsinya atau semasa apa-apa tempoh kekosongan dalam jawatan
Pengerusi, Timbalan Pengerusi hendaklah melaksanakan fungsi
Pengerusi.

**Pengosongan jawatan**

37. Jawatan seseorang anggota Tribunal hendaklah menjadi
kosong —

_(a)_ apabila anggota itu mati;

_(b)_ apabila anggota itu meletakkan jawatannya dengan memberi

tiga bulan notis bertulis kepada Menteri;

_(c)_ apabila habis tempoh jawatannya; atau

_(d)_ apabila anggota itu terhenti menjadi seorang peguam bela

dan peguam cara di bawah Akta Profesion UndangUndang 1976, Ordinan Peguam Bela Sabah atau Ordinan
Peguam Bela Sarawak.

**Pembatalan pelantikan**

**38. Menteri boleh membatalkan pelantikan seseorang anggota**
Tribunal yang dilantik di bawah perenggan 35(l)(b)~
_(a)_ jika kelakuannya, sama ada berkaitan dengan kewajipannya

sebagai anggota Tribunal atau selainnya, adalah sedemikian
rupa sehingga memburukkan nama Tribunal;

_(b)_ jika dia menjadi tidak berupaya untuk menjalankan

kewajipannya dengan sepatutnya sebagai anggota
Tribunal;

_(c)_ jika telah dibuktikan terhadapnya,  atau jika dia

telah disabitkan atas, sesuatu pertuduhan berkenaan
dengan—

(i) suatu kesalahan yang melibatkan fraud, kecurangan

atau keburukan akhlak;

(ii) suatu kesalahan di bawah suatu undang-undang

yang berhubungan dengan rasuah;

(iii) suatu kesalahan di bawah Akta ini; atau


-----

38 _Rang Undang-Undang_

(iv) apa-apa kesalahan lain yang boleh dihukum dengan

pemenjaraan selama tempoh lebih daripada dua
tahun;

_(d)_ jika dia menjadi bankrap;

_(e)_ jika dia didapati atau disahkan tidak sempurna akal atau

selainnya tidak berupaya untuk menguruskan urusannya;
atau

_(f)_ jika dia tidak menghadiri sidang Tribunal tiga kali berturut
turut tanpa mendapat kebenaran daripada Pengerusi.

**Peletakan jawatan**

**39. Seseorang anggota Tribunal yang dilantik di bawah perenggan**
_35(\)(b) boleh pada bila-bila masa meletakkan jawatannya dengan_
memberikan tiga bulan notis bertulis kepada Menteri.

**Pengisian kekosongan**

**40.** Jika seseorang anggota terhenti menjadi anggota Tribunal,
Menteri boleh melantik seorang lain untuk mengisi kekosongan
itu.

**Saraan**

**41. (1) Anggota Tribunal yang dilantik di bawah perenggan**
_35(l)(a)_ hendaklah' dibayar apa-apa elaun tetap dan elaun lain
sebagaimana yang ditentukan oleh Menteri.

(2) Anggota Tribunal yang dilantik di bawah perenggan 35(l)(b)

hendaklah dibayar—

_(a)_ elaun harian sidang semasa Tribunal bersidang; dan

_(b)_ apa-apa elaun penginapan, perjalanan dan sara hidup,

sebagaimana yang ditentukan oleh Menteri.


(3) Saraan yang diperuntukkan di bawah subseksyen (1) dan (2)

hendaklah dipertanggungkan pada Kumpulan Wang Disatukan.


-----

_Pengurusan Sisa Pepejal dan Pembersihan Awam     39_

**Setiausaha Tribunal dan pegawai lain**

**42. (1)  Maka hendaklah dilantik seorang Setiausaha Tribunal**
dan apa-apa bilangan pegawai sebagaimana yang perlu untuk
menjalankan fungsi Tribunal.

(2) Pengerusi hendaklah mempunyai kawalan am ke atas

pegawai Tribunal.

(3) Bagi maksud Akta ini, Setiausaha kepada Tribunal hendaklah

disifatkan sebagai seorang pegawai Tribunal.

**Persidangan Tribunal**

**43. (1)  Bidang kuasa Tribunal hendaklah dijalankan oleh mana-**
mana orang yang berikut yang bersidang sendirian:

_(a)_ Pengerusi Tribunal;

_(b)_ Timbalan Pengerusi Tribunal; atau

_(c)_ mana-mana anggota Tribunal yang ditentukan oleh

Pengerusi.

(2) Tribunal boleh bersidang dalam satu atau lebih sidang

pada mana-mana had dan pada bila-bila masa dan di mana-mana
tempat sebagaimana yang ditentukan oleh Pengerusi.

(3) Jika orang yang mempengerusikan apa-apa prosiding

berkenaan dengan sesuatu tuntutan mati atau menjadi tidak
upaya, atau atas apa-apa sebab lain tidak dapat menyelesaikan
atau membereskan prosiding itu, tuntutan itu hendaklah didengar
semula oleh seorang anggota lain Tribunal, melainkan jika pihakpihak bersetuju prosiding itu diteruskan oleh seorang anggota lain
Tribunal.

(4) Jika tempoh pelantikan mana-mana anggota Tribunal di

bawah seksyen ini tamat semasa apa-apa prosiding belum selesai
berkenaan dengan sesuatu tuntutan, tempoh pelantikannya hendaklah
disifatkan telah dilanjutkan sehingga tuntutan itu dibereskan
dengan muktamad.


-----

40 _Rang Undang-Undang_

**Pemulaan prosiding**

**44. Mana-mana orang yang berkepentingan boleh memulakan**
prosiding dalam Tribunal dengan mengemukakan suatu tuntutan
dalam borang yang ditetapkan bersama dengan fi yang ditetapkan
dengan menuntut apa-apa perkara berkenaan dengan kepentingannya
atau apa-apa kerugian atau kerosakan yang ditanggung yang
termasuklah mendapatkan caj, fi atau levi di bawah Akta ini.

**Bidang kuasa Tribunal**

**45. (1)  Tertakluk kepada seksyen 46 dan 47, Tribunal hendaklah**
mempunyai bidang kuasa untuk memutuskan sesuatu tuntutan
yang dikemukakan di bawah seksyen 44 jika jumlah amaun yang
berkenaan dengannya award Tribunal diminta tidak melebihi lima
puluh ribu ringgit.

(2) Tertakluk kepada subseksyen (1), seseorang penentang

kepada sesuatu tuntutan atau pertikaian boleh membangkitkan
suatu hutang atau tuntutan jumlah tertentu sebagai —

_(a)_ pembelaan; atau

_(b)_ tuntutan balas.

(3) Jika penentang membangkitkan suatu hutang atau tuntutan

jumlah tertentu di bawah subseksyen (2) dan hutang atau tuntutan
itu dibuktikan, Tribunal hendaklah—

_(a)_ memberi kuat kuasa kepada pembelaan itu; atau

_(b)_ mendengar dan memutuskan tuntutan balas itu walaupun

tuntutan asal telah ditarik balik, ditinggalkan atau
dibatalkan.

(4) Apa-apa tuntutan yang dikemukakan kepada Tribunal boleh

termasuk kerugian atau kerosakan yang berbangkit.

**Batas bidang kuasa**

**46. (1) Kecuali sebagaimana yang diperuntukkan dengan nyata**
di bawah Akta ini, Tribunal tidak mempunyai bidang kuasa
berkenaan dengan apa-apa tuntutan —

_(a) bagi mendapatkan tanah, atau apa-apa estet atau kepentingan_

mengenai tanah; dan


-----

_Pengurusan Sisa Pepejal dan Pembersihan Awam     41_

_(b) yang mengandungi pertikaian berkenaan dengan—_

(i) hak mana-mana orang di bawah suatu wasiat atau

penyelesaian, atau disebabkan kematian tidak
berwasiat (termasuk kematian tidak berwasiat
separa);

(ii) nama baik; (iii) apa-apa hak dalam

tindakan; atau

(iv) apa-apa rahsia perdagangan atau hak harta intelek

lain.

(2) Bidang kuasa Tribunal hendaklah terhad kepada suatu

tuntutan yang berasaskan pada suatu kausa tindakan yang berbangkit
daripada—

_(a)_ apa-apa tuntutan bagi mendapatkan caj, fi atau levi

perkhidmatan pengurusan sisa pepejal oleh pemegang
lesen atau Perbadanan; atau

_(b)_ apa-apa pertikaian yang berbangkit daripada apa-apa caj, fi

atau levi yang dikenakan bagi perkhidmatan pengurusan
sisa pepejal antara pemegang lesen atau Perbadanan
dengan pemunya, penghuni, pihak berkuasa tempatan
atau pengeluar sisa pepejal;

yang dibawa oleh orang yang berkepentingan dalam masa tiga
tahun dari tuntutan atau pertikaian itu.

(3) Tiada apa-apa jua dalam seksyen ini boleh disifatkan

sebagai membenarkan Tribunal mendengar suatu tuntutan yang
berbangkit daripada kecederaan diri atau kematian.

(4) Bagi maksud subseksyen (1), "tanah" tidaklah termasuk

lekapan.

**Peluasan bidang kuasa melalui perjanjian**

**47.** (1) Walaupun amaun atau nilai hal perkara yang dituntut
atau yang dipertikaikan melebihi lima puluh ribu ringgit,
Tribunal hendaklah mempunyai bidang kuasa untuk mendengar
dan memutuskan tuntutan jika pihak-pihak telah membuat suatu
perjanjian secara bertulis bahawa Tribunal hendaklah mempunyai
bidang kuasa untuk mendengar dan memutuskan tuntutan itu.


-----

42 _Rang Undang-Undang_

(2)  Suatu perjanjian boleh dibuat di bawah subseksyen (1) —

_(a)_ sebelum tuntutan dikemukakan di bawah seksyen 44;

atau


_(b)_ jika tuntutan telah dikemukakan di bawah seksyen 44,

pada bila-bila masa sebelum Tribunal merekodkan
penyelesaian yang dipersetujui berkenaan dengan tuntutan
itu di bawah subseksyen 52(3) atau telah memutuskan
tuntutan itu di bawah seksyen 57, mengikut mana-mana
yang berkenaan.

**Peninggalan untuk membawa tuntutan dalam bidang kuasa**

**48.** (1) Pihak yang menuntut boleh meninggalkan apa-apa amaun
tuntutan yang melebihi lima puluh ribu ringgit supaya dapat
membawa tuntutan itu dalam bidang kuasa Tribunal.

(2) Jika sebahagian daripada sesuatu tuntutan telah ditinggalkan

di bawah subseksyen (1), rekod Tribunal bagi penyelesaian yang
dipersetujui di bawah subseksyen 52(3) atau award Tribunal
di bawah seksyen 57, mengikut mana-mana yang berkenaan,
berhubung dengan tuntutan itu hendaklah berkuat kuasa bagi
melepaskan—


_(a)_ orang yang menjadi pihak kepada penyelesaian yang

dipersetujui itu; atau

_(b)_ orang yang terhadapnya tuntutan dibawa dan award yang

berikutan dengannya dibuat, daripada tanggungan berkenaan
dengan amaun yang ditinggalkan sedemikian.

**Kausa tindakan tidak boleh dibahagi**

**49.** Tuntutan tidak boleh dibahagi, atau lebih daripada satu
tuntutan dibawa, berkenaan dengan perkara yang sama terhadap
pihak yang sama bagi maksud membawanya dalam bidang kuasa
Tribunal.


-----

_Pengurusan Sisa Pepejal dan Pembersihan Awam     43_

**Penyingkiran bidang kuasa mahkamah**

**50.** (1) Jika sesuatu tuntutan dikemukakan kepada Tribunal
dan tuntutan itu berada dalam bidang kuasa Tribunal, isu yang
dipertikaikan dalam tuntutan itu, sama ada sebagaimana yang
ditunjukkan dalam tuntutan yang mula-mula atau muncul semasa
pendengaran, tidak boleh menjadi perkara dalam prosiding
antara pihak yang sama dalam mana-mana mahkamah melainkan
jika
_(a)_ prosiding di hadapan mahkamah itu telah dimulakan

sebelum tuntutan itu dikemukakan kepada Tribunal;
atau

_(b)_ tuntutan di hadapan Tribunal telah ditarik balik, ditinggalkan

atau dibatalkan.

(2) Jika perenggan _(l)(a)_ terpakai, isu yang dipertikaikan

dalam tuntutan yang dimaksudkan oleh prosiding itu, sama ada
sebagaimana yang ditunjukkan dalam tuntutan yang mula-mula
atau muncul semasa pendengaran, tidak boleh menjadi perkara
dalam prosiding antara pihak yang sama di hadapan Tribunal
melainkan jika tuntutan di hadapan mahkamah telah ditarik balik,
ditinggalkan atau dibatalkan.

**Notis tuntutan dan pendengaran**

**51.** Apabila sesuatu tuntutan dikemukakan di bawah seksyen
44, Setiausaha kepada Tribunal hendaklah memberi notis tentang
butir-butir mengenai hari, masa dan tempat pendengaran dalam
borang yang ditetapkan kepada pihak yang menuntut dan
penentang.

**Rundingan penyelesaian**

**52. (1)** Tribunal hendaklah, berkenaan dengan tiap-tiap tuntutan
dalam bidang kuasanya, menilai sama ada, dalam semua hal keadaan,
wajar bagi Tribunal untuk membantu pihak-pihak merundingkan
suatu penyelesaian yang dipersetujui berhubung dengan tuntutan
itu.


-----

44 _Rang Undang-Undang_

(2) Tanpa mengehadkan keluasan subseksyen (1), dalam membuat

penilaian, Tribunal hendaklah mengambil kira apa-apa faktor yang,
pada pendapat Tribunal, mungkin mencacatkan kemampuan salah
satu atau kedua-dua pihak untuk merundingkan penyelesaian yang
dipersetujui.


(3) Jika pihak-pihak mencapai penyelesaian yang dipersetujui,

Tribunal hendaklah bersetuju dan merekodkan penyelesaian itu dan
penyelesaian itu hendaklah berkuat kuasa seolah-olah penyelesaian
itu ialah award Tribunal.

(4) Jika
_(a)_ Tribunal mendapati bahawa tidaklah wajar untuknya

membantu pihak-pihak merundingkan suatu penyelesaian
yang dipersetujui berhubung dengan tuntutan itu; atau

_(b)_ pihak-pihak itu tidak dapat mencapai penyelesaian yang

dipersetujui berhubung dengan tuntutan itu, Tribunal
hendaklah meneruskan untuk memutuskan pertikaian
itu.

**Hak untuk hadir pada pendengaran**

**53.  (1)  Pada pendengaran sesuatu tuntutan tiap-tiap pihak adalah**
berhak untuk hadir dan didengar.

(2) Tiada pihak boleh diwakili oleh seseorang peguam bela

dan peguam cara pada suatu pendengaran melainkan jika pada
pendapat Tribunal perkara yang dipersoalkan melibatkan isu
undang-undang yang kompleks dan satu pihak akan mengalami
kesusahan kewangan yang teruk jika dia tidak diwakili oleh
seorang peguam bela dan peguam cara; tetapi jika satu pihak
dibenarkan kemudiannya untuk diwakili oleh seorang peguam
bela dan peguam cara maka pihak yang satu lagi itu hendaklah
juga berhak sedemikian.

(3) Tertakluk kepada subseksyen (2), tetapi walau apa pun

seksyen 37 Akta Profesion Undang-Undang 1976 —

_(a)_ sesuatu perbadanan atau kumpulan orang yang tidak

diperbadankan boleh diwakili oleh pekerja perbadanan
atau kumpulan orang itu yang bergaji sepenuh masa;


-----

_Pengurusan Sisa Pepejal dan Pembersihan Awam     45_


_(b)_ seseorang orang belum dewasa atau mana-mana orang

lain yang tidak berupaya boleh diwakili oleh sahabat
wakil atau penjaga ad litemnya.

(4) Jika sesuatu pihak diwakili sebagaimana yang diperuntukkan

di bawah subseksyen (3), Tribunal boleh mengenakan apa-apa
syarat yang difikirkannya perlu bagi memastikan bahawa pihak
yang satu lagi kepada prosiding itu tidaklah pada matannya
diletakkan dalam keadaan yang kurang baik.

**Prosiding hendaklah terbuka**

**54.  Semua prosiding di hadapan Tribunal hendaklah terbuka**
kepada orang ramai.

**Keterangan**

55. (1)  Tribunal boleh
_(a)_ mendapatkan dan menerima semua keterangan bersumpah

atau dengan ikrar, sama ada bertulis atau lisan, dan
memeriksa semua orang sebagai saksi, sebagaimana
yang difikirkan perlu oleh Tribunal untuk didapatkan,
diterima atau diperiksa;

_(b)_ menghendaki pengemukaan buku, kertas, dokumen, rekod

atau benda di hadapannya;

_(c)_ mengendalikan apa-apa sumpah, ikrar atau akuan berkanun,

mengikut kehendak keadaan;

_(d)_ mendapatkan dan menerima apa-apa keterangan lain

dan membuat apa-apa siasatan lain sebagaimana yang
difikirkannya patut;

_(e)_ memanggil pihak-pihak kepada prosiding itu atau mana-mana

orang lain supaya hadir di hadapannya untuk memberi
keterangan atau mengemukakan apa-apa dokumen, rekod
atau benda lain dalam milikannya atau selainnya untuk
membantu Tribunal dalam pertimbangtelitiannya;

_(f)_ menerima keterangan pakar; dan

_(g)_ secara umumnya mengarahkan dan melakukan segala

perkara yang perlu atau suai manfaat bagi mempercepat
pemutusan tuntutan itu.


-----

# 46 Rang Undang-Undang
 (2) Sesuatu saman yang dikeluarkan di bawah seksyen ini
 hendaklah disampaikan dan dikuatkuasakan seolah-olah saman itu merupakan suatu saman yang dikeluarkan oleh mahkamah rendah.

 Tribunal boleh bertindak semasa ketidakhadiran pihak
 56. Tribunal boleh mendengar dan memutuskan tuntutan di hadapannya walaupun mana-mana pihak kepada prosiding itu tidak hadir jika dibuktikan sehingga Tribunal berpuas hati bahawa notis pendengaran telah diserahkan kepada pihak yang tidak hadir itu dengan sewajarnya.

 Award Tribunal
 57. (1)  Tribunal hendaklah membuat awardnya tanpa kelengahan dan, jika dapat dilaksanakan, dalam masa enam puluh hari dari hari pertama pendengaran bermula di hadapan Tribunal.
 (2) Sesuatu award Tribunal di bawah subseksyen (1) boleh
 menghendaki satu atau lebih daripada yang berikut:
 (a) supaya suatu pihak kepada prosiding itu membayar wang
 kepada mana-mana pihak lain;
 (b) supaya wang diawardkan untuk memampasi bagi apa-apa
 kerugian atau kerosakan yang ditanggung oleh orang yang menuntut;
 (c) supaya kos untuk atau terhadap mana-mana pihak
 dibayar;
 (d) supaya bunga dibayar atas apa-apa jumlah wang atau
 award kewangan pada kadar tidak melebihi lapan peratus setahun, melainkan jika telah dipersetujui selainnya antara pihak itu;
 (e) supaya tuntutan itu ditolak.


# (3) Tiada apa-apa jua dalam perenggan (2)(d) atau (e) boleh
 disifatkan memberi Tribunal kuasa untuk mengaward apa-apa ganti rugi bagi apa-apa kerugian atau kerosakan bukan wang.
 (4) Tribunal boleh pada bila-bila masa membaiki atau
 membetulkan kesilapan taipan dalam apa-apa award atau ralat yang berbangkit daripada apa-apa kesilapan atau peninggalan yang tidak disengajakan.


-----

_Pengurusan Sisa Pepejal dan Pembersihan Awam     47_

**Rujukan kepada Hakim Mahkamah Tinggi atas persoalan**
**undang-undang**

**58.** (1) Sebelum Tribunal membuat sesuatu award di bawah
seksyen 57, Tribunal boleh, mengikut budi bicaranya, merujukkan
kepada seorang Hakim Mahkamah Tinggi sesuatu persoalan
undang-undang —

_(a)_ yang berbangkit semasa prosiding;

_(b)_ yang, pada pendapat Tribunal, adalah cukup penting untuk

mewajarkan rujukan itu; dan

_(c)_ _yang, penentuannya oleh Tribunal menimbulkan, pada_

pendapat Tribunal, keraguan yang mencukupi untuk
mewajarkan rujukan itu.

(2) Jika Tribunal merujukkan apa-apa persoalan undang-undang

di bawah subseksyen (1) bagi keputusan Hakim Mahkamah Tinggi,
Tribunal hendaklah membuat awardnya dengan menepati keputusan
itu.

(3) Peguam Persekutuan yang diberi kuasa oleh Peguam Negara

bagi maksud itu boleh hadir bagi pihak Tribunal dalam apa-apa
prosiding di hadapan Hakim Mahkamah Tinggi di bawah seksyen
ini.

**Sebab keputusan**

**59.  Tribunal hendaklah dalam semua prosiding memberikan**
sebabnya bagi award yang diberikannya dalam prosiding itu.

**Perintah dan penyelesaian hendaklah direkodkan secara**
**bertulis**

**60.  Tribunal hendaklah membuat atau menyebabkan supaya dibuat**
suatu rekod bertulis tentang terma—

_(a)_ tiap-tiap penyelesaian yang dipersetujui yang dicapai oleh

pihak-pihak di bawah subseksyen 52(3); dan

_(b)_ tiap-tiap award yang dibuatnya di bawah seksyen 57.


-----

48 _Rang Undang-Undang_

**Keputusan Tribunal adalah muktamad**

**61.** (1) Tiap-tiap penyelesaian yang dipersetujui yang direkodkan
oleh Tribunal di bawah subseksyen 52(3) dan tiap-tiap award
yang dibuat oleh Tribunal di bawah seksyen 57 —

_(a)_ adalah muktamad dan mengikat semua pihak kepada

prosiding itu; dan

_(b)_ hendaklah disifatkan sebagai perintah Mahkamah Sesyen

atau Mahkamah Majistret, mengikut mana-mana yang
berkenaan, dan dikuatkuasakan sewajarnya oleh manamana pihak kepada prosiding itu.

(2) Bagi maksud perenggan (1 _)(b),_ dalam hal jika award yang

dibuat oleh Tribunal tidak dipatuhi, Setiausaha kepada Tribunal
hendaklah menghantar suatu salinan award yang dibuat oleh
Tribunal kepada Mahkamah Sesyen atau Mahkamah Majistret,
mengikut mana-mana yang berkenaan, yang mempunyai bidang
kuasa di tempat yang dimaksudkan oleh award itu atau di tempat
award itu dibuat dan Mahkamah hendaklah menyebabkan salinan
itu direkodkan.

**Penalti jenayah kerana kegagalan mematuhi**

**62.** (1) Mana-mana orang yang tidak mematuhi suatu award
yang dibuat oleh Tribunal dalam tempoh yang dinyatakan oleh
Tribunal melakukan suatu kesalahan dan boleh, apabila disabitkan,
didenda tidak kurang daripada lima ribu ringgit dan tidak lebih
daripada sepuluh ribu ringgit atau dipenjarakan selama tempoh
tidak melebihi dua tahun atau kedua-duanya.

(2) Dalam hal suatu kesalahan yang berterusan, pesalah boleh,

sebagai tambahan kepada penalti di bawah subseksyen (1), didenda
tidak melebihi satu ribu ringgit bagi setiap hari atau sebahagian
daripada sehari selama kesalahan itu berterusan selepas sabitan.

**Tatacara jika tiada pcruntukan dibuat**

**63. Tertakluk kepada Akta ini dan mana-mana peraturan-peraturan**
yang dibuat di bawah Akta ini, Tribunal hendaklah menerima
pakai tatacara yang difikirkannya sesuai dan wajar.


-----

_Pengurusan Sisa Pepejal dan Pembersihan Awam     49_

**Ketiadaan bentuk**

**64. Tiada prosiding Tribunal atau award atau dokumen lain Tribunal**
boleh diketepikan atau dibatalkan kerana ketiadaan bentuk.

**Pelupusan dokumen, dsb.**

**65. (1)  Tribunal boleh, pada penutup prosiding di hadapannya,**
memerintahkan supaya apa-apa dokumen, rekod, bahan atau harta
lain yang dikemukakan semasa prosiding itu dihantarserahkan
'kepada pemunyanya yang sah atau dilupuskan mengikut apa-apa
cara yang difikirkannya patut.

(2) Jika tiada seorang pun menerima penghantarserahan dokumen,

rekod, bahan atau harta lain yang disebut dalam subseksyen (1),
selepas tempoh enam bulan, pemunyaan dokumen, rekod, bahan
atau harta lain itu hendaklah disifatkan telah berpindah kepada
dan menjadi terletak hak pada Kerajaan.

**Tindakan atau peninggalan yang dibuat dengan suci hati**

**66. Tiada tindakan atau guaman boleh dimulakan atau dikekalkan**
dalam mana-mana mahkamah terhadap —

_(a)_ Tribunal;

_(b)_ anggota Tribunal; atau

_(c)_ seseorang yang diberi kuasa untuk bertindak bagi atau

bagi pihak Tribunal,

bagi apa-apa tindakan atau peninggalan yang dilakukan dengan
suci hati dalam melaksanakan fungsinya dan menjalankan kuasanya
di bawah Akta ini.

**Peraturan-peraturan berkenaan dengan Tribunal**

**67.** (1) Menteri boleh membuat apa-apa peraturan-peraturan
berkenaan dengan Tribunal sebagaimana yang perlu atau suai
manfaat.


-----

50 _Rang Undang-Undang_

(2)  Tanpa menjejaskan keluasan subseksyen (1), peraturan
peraturan boleh dibuat bagi —

_(a)_ menetapkan tanggungjawab anggota Tribunal;

_(b)_ menetapkan tatacara Tribunal;

_(c)_ menetapkan borang untuk digunakan dalam prosiding di

bawah Bahagian ini;

_(d)_ menetapkan dan mengenakan fi dan memperuntukkan cara

bagi pemungutan dan pembayaran fi itu;

_(e)_ menetapkan apa-apa perkara lain yang dikehendaki supaya

ditetapkan di bawah Bahagian ini.

BAHAGIAN VII

PENGAMBILAUHAN KAWALAN

**Tafsiran**

**68. Dalam Bahagian ini, melainkan jika konteksnya menghendaki**
makna yang lain—

"pemegang lesen" termasuklah—

_(a)_ seseorang yang memegang suatu lesen di bawah Akta

ini;

_(b)_ seseorang yang dikecualikan daripada memegang lesen

yang diberikan di bawah Akta ini; dan

_(c)_ seseorang yang memegang, mengawal atau mengendalikan

aset yang menjadi sebahagian daripada perkhidmatan
pengurusan sisa pepejal dan perkhidmatan pengurusan
pembersihan awam.

**Pemegang lesen hendaklah memaklumkan Perbadanan**

**69. Mana-mana pemegang lesen yang mendapati bahawa—**

_(a)_ ia adalah tidak solven; atau

_(b)_ ia telah menggantungkan pembayaran hingga apa-apa

takat yang menjejaskan pengendaliannya,

hendaklah dengan segera memaklumkan Perbadanan mengenai
hakikat itu.


-----

# Pengurusan Sisa Pepejal dan Pembersihan Awam     51
 Tindakan Perbadanan berkenaan dengan pemegang lesen dalam hal keadaan tertentu
 70.  (1)  Jika Perbadanan—
 (a) telah dimaklumkan oleh pemegang lesen mengenai
 apa- apa hal keadaan yang disebut dalam seksyen 69; atau
 (b) berpuas hati —
 (i) bahawa lesen itu atau pemberikuasaan pemegang
 lesen telah dibatalkan dan pemegang lesen terus menyediakan perkhidmatan pengurusan sisa pepejal dan perkhidmatan pengurusan pembersihan awam berlanggaran dengan Akta ini atau mana- mana peraturan-peraturan yang dibuat di bawah Akta ini;
 (ii) bahawa telah berlakunya atau ada pelanggaran
 oleh pemegang lesen mengenai apa-apa arahan Perbadanan yang sebegitu serius sehingga menjadikannya tidak wajar bagi pemegang lesen untuk terus memegang lesennya;
 (iii) bahawa pemegang lesen tidak solven atau telah
 menggantungkan pembayaran hingga apa-apa takat yang menjejaskan pengendaliannya atau bahawa terdapat fakta atau hal keadaan yang berkemungkinan akan membawa kepada pemegang lesen menjadi tidak solven atau kepada pemegang lesen menggantungkan pembayaran hingga apa-apa takat yang menjejaskan pengendaliannya; atau
 (iv) bahawa pemegang lesen telah melanggar mana-mana
 peruntukan Akta ini atau telah melanggar apa-apa syarat lesennya yang sebegitu serius sehingga menjadikannya tidak wajar bagi pemegang lesen itu terus memegang lesennya,
 Perbadanan boleh, melalui perintah yang disiarkan dalam Warta, menjalankan mana-mana satu atau lebih daripada kuasa yang berikut, sebagaimana yang disifatkannya perlu:
 (A) menghendaki pemegang lesen untuk mengambil apa-apa
 langkah, tindakan atau untuk melakukan atau tidak melakukan apa-apa perbuatan atau benda berhubung dengan pemegang lesen itu atau perniagaan, pengarah atau pegawainya sebagaimana yang dinyatakan, dan dalam tempoh yang dinyatakan, oleh Perbadanan dalam perintah itu;


-----

52 _Rang Undang-Undang_

(B) walau apa pun apa-apa jua yang terdapat dalam mana
mana undang-undang bertulis atau apa-apa had yang
terkandung dalam dokumen penubuhan pemegang lesen,
menyingkirkan seseorang pegawai pemegang lesen daripada
jawatannya berkuat kuasa dari tarikh yang dinyatakan
dalam perintah itu;

(C) walau apa pun apa-apa jua yang terdapat dalam mana
mana undang-undang bertulis atau apa-apa had yang
terkandung dalam dokumen penubuhan pemegang lesen,
khususnya, had tentang bilangan minimum atau maksimum
pengarah—

(i) menyingkirkan mana-mana pengarah pemegang

lesen daripada jawatannya berkuat kuasa dari
tarikh yang dinyatakan dalam perintah itu; atau

(ii) melantik seorang atau lebih sebagai pengarah

atau pengarah-pengarah pemegang lesen dan
mengadakan peruntukan bagi mana-mana orang
yang dilantik sedemikian dibayar apa-apa saraan
oleh pemegang lesen itu sebagaimana yang
dinyatakan dalam perintah itu; atau

(D) melantik seseorang untuk menasihati pemegang lesen

berhubung dengan penjalanan sepatutnya perniagaannya
dan mengadakan peruntukan bagi orang yang dilantik
sedemikian dibayar apa-apa saraan oleh pemegang lesen
itu sebagaimana yang dinyatakan dalam perintah itu.


(2) Kuasa Perbadanan di bawah perenggan (1)(B), (C) dan (D)

hendaklah dijalankan hanya dengan persetujuan Menteri terlebih
dahulu.

(3) Jika mana-mana hal keadaan yang dinyatakan dalam

perenggan (l)(a) dan (b) wujud berkenaan dengan pemegang lesen
dan Perbadanan berpendapat bahawa adalah perlu demi kepentingan
awam, Perbadanan boleh, sama ada atau tidak Perbadanan telah
menjalankan mana-mana kuasanya di bawah perenggan (1)(A),
(B), (C) atau (D), membuat syor kepada Menteri—

_(a)_ supaya Perbadanan mengambil alih kawalan ke atas

keseluruhan harta, perniagaan dan hal ehwal pemegang
lesen itu dan menjalankan keseluruhan perniagaan dan
hal ehwalnya;


-----

_Pengurusan Sisa Pepejal dan Pembersihan Awam     53_


_(b)_ supaya Perbadanan mengambil alih kawalan ke atas apa
apa bahagian harta, perniagaan dan hal ehwal pemegang
lesen itu sebagaimana yang dinyatakan oleh Perbadanan
dan menjalankan mana-mana bahagian perniagaan dan
hal ehwal itu;

_(c)_ supaya Perbadanan melantik mana-mana orang untuk

menjalankan mana-mana kuasa Perbadanan di bawah
perenggan (a) atau (b) bagi pihak Perbadanan; atau

_(d)_ supaya belanja Perbadanan, atau saraan orang yang dilantik

sedemikian di bawah perenggan (c), mengikut manamana yang berkenaan, dibayar daripada aset pemegang
lesen itu dengan diberikan keutamaan daripada semua
tuntutan lain sama ada bercagar atau tidak bercagar.

(4) Jika Menteri bersetuju dengan syor Perbadanan di bawah

subseksyen (3), dia hendaklah membuat suatu perintah yang
hendaklah disiarkan dalam Warta yang menyatakan keputusannya
dan tindakan yang hendaklah diambil oleh Perbadanan dengan
sewajarnya.

(5) Suatu perintah Perbadanan di bawah subseksyen (1) atau

suatu perintah Menteri di bawah subseksyen (4) boleh dipinda
atau digantikan dari semasa ke semasa oleh suatu perintah lanjut
di bawah subseksyen (1) atau (4), oleh Perbadanan atau Menteri,
mengikut mana-mana yang berkenaan.

(6) Tiada perintah di bawah subseksyen (1), (4) atau (5) boleh

dibuat melainkan jika—

_(a)_ pemegang lesen yang berkenaan dengannya perintah itu

hendak dibuat; dan

_(b)_ dalam hal suatu perintah di bawah perenggan (1)(B) atau

subperenggan (C)(i), pegawai atau pengarah yang hendak
disingkirkan daripada jawatan itu,

telah diberi suatu peluang yang munasabah untuk membuat
representasi terhadap, atau selainnya berkenaan dengan, perintah
yang dicadangkan itu.

(7) Walau apa pun subseksyen (6), jika pada pendapat

Perbadanan —

_(a) dalam hal suatu perintah yang dibuat oleh Perbadanan_

di bawah subseksyen (1) atau (5); atau


-----

54 _Rang Undang-Undang_

_(b) dalam hal suatu perintah yang dibuat oleh Menteri_

di bawah subseksyen (4) atau (5),

apa-apa kelengahan akan memudaratkan kepentingan penghasil
sisa pepejal atau orang ramai atau kepada apa-apa kumpulan
orang ramai, perintah itu boleh dibuat dahulu dan peluang untuk
membuat representasi terhadap atau selainnya berhubung dengan
perintah itu hendaklah, dalam hal itu, diberikan sebaik selepas
perintah itu dibuat, dan perintah itu boleh, berikutan daripada
representasi sedemikian sama ada disahkan atau dipinda atau
digantikan di bawah subseksyen (5), atau dibatalkan di bawah
subseksyen (8).

(8) Suatu perintah yang dibuat di bawah subseksyen (1), (4)

atau (5), boleh dibatalkan oleh Perbadanan atau Menteri, mengikut
mana-mana yang berkenaan, mengikut cara sebagaimana perintah
itu dibuat.


(9) Seseorang yang melanggar perintah Perbadanan di bawah

perenggan (1)(A), (B), (C) atau (D) melakukan suatu kesalahan
dan boleh, apabila disabitkan, didenda tidak melebihi dua ratus
ribu ringgit atau dipenjarakan selama tempoh tidak melebihi dua
tahun atau kedua-duanya.

B AHAGIAN VIII

KAWALAN KE ATAS PENGHASIL SISA PEPEJAL DAN ORANG

YANG MEM1LIKI SISA PEPEJAL TERKAWAL

**Larangan terhadap pelonggokan, pengolahan, dsb., sisa pepejal**
**terkawal tanpa kebenaran**

**71.** (1) Tiada seorang pun boleh melonggokkan, mengasingkan,
menstorkan, menyimpan, memungut, memindahkan, mengangkut,
mengolah atau melupuskan atau menyebabkan atau membenarkan
supaya dilonggokkan, diasingkan, distorkan, disimpan, dipungut,
dipindahkan, diangkut, diolah atau dilupuskan apa-apa sisa pepejal
terkawal selain mengikut Akta ini.

(2) Semua sisa pepejal terkawal hendaklah dilonggokkan,

diolah, disimpan, distorkan atau dilupuskan hanya di kemudahan
pengurusan sisa pepejal yang dilesenkan di bawah Akta ini.


-----

_Pengurusan Sisa Pepejal dan Pembersihan Awam     55_

(3) Walau apa pun subseksyen (2), Ketua Pengarah boleh,

melalui pemberitahuan yang disiarkan dalam Warta, menentukan
apa-apa kategori sisa pepejal terkawal yang boleh dilonggokkan,
diolah, disimpan, distorkan atau dilupuskan selain mengikut Akta
ini atau mana-mana peraturan-peraturan yang dibuat di bawah Akta
ini atau di kawasan selain kemudahan pengurusan sisa pepejal.


(4) Pada menjalankan kuasanya di bawah subseksyen (3),

Ketua Pengarah hendaklah mengambil kira—

_(a)_ apa-apa sisa pepejal terkawal yang cukup kecil atau

sementara sifatnya sehingga sisa pepejal terkawal itu
boleh dikecualikan daripada pemakaian subseksyen

(2);

_(b)_ apa-apa cara pengolahan atau pelupusan apa-apa sisa

pepejal terkawal yang tidak begitu berbahaya sehingga
sisa pepejal itu boleh dikecualikan daripada pemakaian
subseksyen (2); dan

_(c)_ hal yang baginya kawalan yang memadai diperuntukkan

di bawah mana-mana undang-undang bertulis lain.

(5) Tiada seorang pun pemunya atau penghuni kemudahan

pengurusan sisa pepejal yang dilesenkan boleh menerima,
memproses atau mengolah apa-apa sisa pepejal terkawal selain
mengikut Akta ini.

(6) Mana-mana orang yang memiliki apa-apa sisa pepejal

terkawal hendaklah tanpa kelengahan yang tidak munasabah
memaklumkan Ketua Pengarah tentang apa-apa pelupusan sisa
pepejal terkawal yang tidak disengajakan atau tidak dimaksudkan
di mana-mana tempat atau kawasan, selain tempat atau kawasan
yang orang itu dibenarkan di bawah Akta ini untuk melupuskan
apa-apa sisa pepejal terkawal.

(7) Mana-mana pemunya atau penghuni mana-mana premis

hendaklah mengambil segala langkah yang munasabah untuk
mengelakkan pelupusan sisa pepejal terkawal yang tidak dibenarkan
di premisnya dan hendaklah tanpa kelengahan yang tidak
munasabah memaklumkan Ketua Pengarah mengenai pelupusan
tanpa kebenaran itu.


-----

56 _Rang Undang-Undang_

(8) Mana-mana orang yang melanggar subseksyen (1) atau (5)

melakukan suatu kesalahan dan boleh, apabila disabitkan, didenda
tidak kurang daripada sepuluh ribu ringgit dan tidak melebihi satu
ratus ribu ringgit atau dipenjarakan selama tempoh tidak kurang
daripada enam bulan dan tidak melebihi lima tahun atau keduaduanya.

**Larangan terhadap pelepasan sisa pepejal terkawal yang tidak**
**dibenarkan**

**72.** (1) Mana-mana orang yang mempunyai dalam milikannya
apa-apa sisa pepejal terkawal hendaklah mengambil segala langkah
yang munasabah untuk mengelakkan terlepasnya apa-apa sisa
pepejal terkawal daripada milikannya.


(2) Tiada seorang pun boleh menyebabkan, membantu,

bersubahat atau membenarkan terlepasnya apa-apa sisa pepejal
terkawal daripada milikan orang lain.

(3) Mana-mana orang yang melanggar subseksyen (1) atau (2)

melakukan suatu kesalahan dan boleh, apabila disabitkan, didenda
tidak kurang daripada sepuluh ribu ringgit dan tidak melebihi satu
ratus ribu ringgit atau dipenjarakan selama tempoh tidak melebihi
lima tahun atau kedua-duanya.

**Sisa pepejal hendaklah diletakkan di dalam bekas atau**
**di tapak pelonggokan sisa pepejal terkawal**

**73. (1)** Apa-apa benda yang diletakkan di dalam apa-apa bekas,
atau kebuk bekas sisa pepejal terkawal, dengan tujuan supaya
bekas itu dikosongkan atau dialihkan, atau yang dilonggokkan
di mana-mana tempat yang disebabkan supaya disediakan oleh
Ketua Pengarah atau Perbadanan untuk pemungutan dan pelupusan
sisa pepejal terkawal hendaklah disifatkan sebagai sisa pepejal,
melainkan jika dibuktikan sebaliknya.

(2) Tiada seorang pun, melainkan jika orang itu dilesenkan

di bawah Akta ini untuk memungut sisa pepejal, boleh mengisih,
mengusik atau selainnya mengganggu apa-apa bekas atau kebuk
bekas sisa pepejal terkawal, yang diletakkan dengan tujuan
supaya bekas itu dikosongkan, ataupun dilonggokan di mana-mana


-----

_Pengurusan Sisa Pepejal dan Pembersihan Awam     57_

tempat yang disebabkan supaya disediakan oleh Ketua Pengarah
atau Perbadanan untuk pemungutan dan pelupusan sisa pepejal
terkawal —

_(a)_ tanpa mengambil kira siapa yang menyediakan bekas itu

atau menyebabkan bekas itu disediakan; dan

_(b)_ sama ada atau tidak bekas itu digunakan bagi maksud

umum atau persendirian.

(3) Mana-mana orang yang melanggar subseksyen (2) melakukan

suatu kesalahan dan boleh, apabila disabitkan, didenda tidak
melebihi satu ribu ringgit.

(4) Ketua Pengarah boleh mengecualikan  pemungutan

sisa pepejal yang boleh dikitar semula yang dijalankan oleh
kumpulan amal atau mana-mana pertubuhan daripada peruntukan
subseksyen (2).

**Kuasa untuk mengarahkan supaya sisa pepejal terkawal**
**diasingkan, dikendalikan dan distorkan**

**74. (1)  Ketua Pengarah boleh memberi arahan bertulis sebagaimana**
yang difikirkannya patut kepada mana-mana orang berkenaan
dengan pengasingan, pengendalian dan penstoran apa-apa sisa
pepejal terkawal dalam milikan orang itu bagi maksud memastikan
pematuhan Akta ini.

(2) Mana-mana orang yang tidak mematuhi arahan di bawah

subseksyen (1) melakukan suatu kesalahan dan boleh, apabila
disabitkan, didenda tidak melebihi satu ribu ringgit.

**Kuasa untuk mengarahkan supaya sisa pepejal terkawal**
**dialihkan**

**75. (1)  Jika mana-mana orang mempunyai dalam milikannya**
apa-apa sisa pepejal terkawal yang terkumpul atau apa-apa
konsainan sisa pepejal terkawal di atas mana-mana tanah atau
premis yang berlanggaran dengan Akta ini, yang menyebabkan
kacau ganggu atau menjejaskan kesihatan atau gangguan kepada
kawasan sekitarnya, Ketua Pengarah boleh, dengan notis secara
bertulis yang disampaikan kepada orang itu, mengarahkan orang
itu supaya menghantar sisa pepejal terkawal itu dalam masa yang
dinyatakan dalam arahan itu ke mana-mana kemudahan pengurusan
sisa pepejal atau mana-mana kawasan yang ditentukan oleh Ketua
Pengarah untuk pengolahan atau pelupusan.


-----

58 _Rang Undang-Undang_

(2) Suatu arahan di bawah subseksyen (1) boleh menghendaki

orang yang diarahkan itu untuk menghantar sisa pepejal terkawal
itu membayar kos pengolahan atau pelupusan sisa pepejal terkawal
itu.

(3) Jika sisa pepejal terkawal itu tidak dihantar sebagaimana

yang diarahkan di bawah subseksyen (1)—

_(a)_ Ketua Pengarah hendaklah menyebabkan sisa pepejal

terkawal itu dipungut oleh mana-mana orang yang diberi
kuasa oleh Ketua Pengarah; dan

_(b)_ kos yang ditanggung dalam memungut sisa pepejal

terkawal itu oleh orang yang diberi kuasa di bawah
perenggan (a) hendaklah menjadi hutang yang kena
dibayar kepada Kerajaan dan hendaklah boleh didapatkan
dengan sewajarnya.

(4) Ketua Pengarah boleh, apabila dibuat permohonan oleh

mana-mana orang dan dengan apa-apa syarat yang difikirkannya
patut membenarkan penstoran apa-apa jenis sisa pepejal yang
boleh dikitar semula atau apa-apa konsainan sisa pepejal terkawal
di mana-mana premis.

(5) Mana-mana orang yang tidak mematuhi arahan di bawah

seksyen ini melakukan suatu kesalahan dan boleh, apabila
disabitkan, didenda tidak kurang daripada sepuluh ribu ringgit dan
tidak melebihi satu ratus ribu ringgit atau dipenjarakan selama
tempoh tidak melebihi enam bulan atau kedua-duanya.

**Kuasa untuk mengarahkan supaya sisa pepejal terkawal yang**
**dilonggokkan atau dilupuskan dengan menyalahi undang-**
**undang dialihkan**

**76.** (1) Jika apa-apa sisa pepejal terkawal dilonggokkan atau
dilupuskan berlanggaran dengan Akta ini, Ketua Pengarah boleh,
melalui notis secara bertulis yang disampaikan kepada—

_(a)_ pemunya atau penghuni premis;

_(b)_ orang yang melonggokkan atau melupuskan sisa pepejal

terkawal; atau

_(c)_ penghasil sisa pepejal,

mengarahkannya supaya mengalihkan sisa pepejal terkawal itu

VJ 111  X.    U/X W1111J    JLU    UU1U111    IVUIUU1

dari premis itu dalam tempoh tidak

tarikh penyampaian notis itu. lebih daripada tiga hari dari tarikh

penyampaian notis itu


-----

_Pengurusan Sisa Pepejal dan Pembersihan Awam     59_

(2) Jika sisa pepejal terkawal itu tidak dialihkan sebagaimana

yang diarahkan di bawah subseksyen (1), Ketua Pengarah boleh
menyebabkan sisa pepejal terkawal itu dialihkan oleh mana-mana
orang lain yang diberi kuasa oleh Ketua Pengarah.

(3) Jika Ketua Pengarah menjalankan kuasa yang diberikan

kepadanya di bawah subseksyen (2), kos yang ditanggung dalam
mengalihkan sisa pepejal terkawal itu hendaklah menjadi hutang
yang kena dibayar kepada Kerajaan dan hendaklah didapatkan
dengan sewajarnya daripada—

_(a)_ pemunya atau penghuni tanah atau premis itu melainkan

jika dia membuktikan bahawa dia tidak membuat atau
menyebabkan atau membenarkan pelonggokan sisa
pepejal terkawal itu dan dia telah mengambil segala
langkah yang munasabah untuk mengelakkan pelonggokan
di premis itu;

_(b)_ orang yang melonggokkan atau melupuskan atau

menyebabkan atau membenarkan sisa pepejal terkawal
itu dilonggokkan atau dilupuskan; atau

_(c)_ penghasil sisa pepejal.

(4) Ketua Pengarah boleh memberikan arahan kepada pemunya

atau penghuni mana-mana premis supaya membenarkan akses ke
premis itu bagi sisa pepejal terkawal yang dilonggokkan dengan
menyalahi undang-undang dialihkan oleh mana-mana orang yang
diarahkan oleh Ketua Pengarah.


(5) Mana-mana orang yang tidak mematuhi arahan di bawah

subseksyen (4) melakukan suatu kesalahan dan boleh, apabila
disabitkan, didenda tidak kurang daripada sepuluh ribu ringgit dan
tidak melebihi satu ratus ribu ringgit atau. dipenjarakan selama
tempoh tidak melebihi enam bulan atau kedua-duanya.

**Kesalahan kerana menyebabkan kerosakan kepada kenderaan,**
**bekas atau kemudahan pengurusan sisa pepejal lain**

**77.** (1) Mana-mana orang yang kerana perbuatan atau peninggalan
yang sengaja atau terburu-buru atau cuai telah menyebabkan
kerosakan pada bekas, kenderaan atau kemudahan pengurusan sisa
pepejal melakukan suatu kesalahan dan boleh, apabila disabitkan,
didenda tidak kurang daripada sepuluh ribu ringgit dan tidak
melebihi satu ratus ribu ringgit atau dipenjarakan selama tempoh
tidak melebihi enam bulan atau kedua-duanya.


-----

60 _Rang Undang-Undang_

(2) Mana-mana orang yang menyebabkan apa-apa kerosakan

di bawah subseksyen (1) hendaklah, sebagai tambahan kepada
penalti di bawah subseksyen itu, membaiki atau bertanggungan
untuk membayar ganti rugi sepenuhnya bagi kerosakan yang telah
dilakukannya dalam masa yang dinyatakan sebagaimana yang
difikirkan patut oleh mahkamah.

(3) Tanpa menjejaskan keluasan subseksyen (1), mana-mana

mahkamah yang di hadapannya seseorang dipertuduh atas suatu
kesalahan di bawah Akta ini —

_(a)_ boleh mentaksirkan pampasan yang kena dibayar di bawah

seksyen ini; dan

_(b)_ boleh membuat perintah bagi pembayaran pampasan

itu,

dan mana-mana perintah sedemikian boleh dikuatkuasakan seolaholah perintah itu suatu penghakiman dalam tindakan sivil.


(4) Tiada apa-apa jua boleh berkuat kuasa untuk melepaskan

seseorang yang dengannya perjanjian telah dibuat di bawah
seksyen 4 atau seorang pemegang lesen daripada tanggungan yang
berbangkit di bawah subseksyen (1) dan orang atau pemegang
lesen itu hendaklah juga bertanggungan atas apa-apa kerosakan
yang ditunjukkan telah disebabkan oleh apa-apa tindakan atau
peninggalan yang sengaja atau terburu-buru atau cuai orang yang
diambil kerja olehnya, atau pekhidmat atau ejennya.

BAHAGIAN IX

PERUNTUKAN PENGUATKUASAAN

**Pegawai diberi kuasa**

**78.** (1) Ketua Pengarah boleh, secara bertulis memberi kuasa
mana-mana pegawai yang dilantik di bawah seksyen 5, pegawai
mana-mana pihak berkuasa tempatan atau pegawai Perbadanan
untuk menjalankan kuasa penguatkuasaan di bawah Akta ini.

(2) Mana-mana pegawai sedemikian hendaklah disifatkan

sebagai pekhidmat awam mengikut pengertian Kanun Keseksaan

_[Akta 574]._


-----

_Pengurusan Sisa Pepejal dan Pembersihan Awam     61_

(3) Pada menjalankan mana-mana kuasa penguatkuasaan

di bawah Akta ini, seseorang pegawai diberi kuasa hendaklah
apabila diminta mengemukakan kepada orang yang terhadapnya
dia bertindak kuasa yang dikeluarkan kepadanya oleh Ketua
Pengarah.


(4) Ketua Pengarah hendaklah mempunyai segala kuasa, fungsi

dan kewajipan seorang pegawai diberi kuasa.

**Kuasa penguatkuasaan**

79.  (1)  Seseorang pegawai diberi kuasa boleh bagi maksud
menguatkuasakan Akta ini —

_(a)_ meminta dan memeriksa apa-apa buku, dokumen, surat

cara atau rekod dan membuat salinan atau mengambil
cabutan daripada buku, dokumen, surat cara atau rekod
itu yang ada dalam jagaan atau kawalan mana-mana
orang berkenaan dengan apa-apa perkara di bawah Akta
ini;

_(b)_ melawat, memasuki, meneliti dan memeriksa dengan

atau tanpa notis terlebih dahulu mana-mana kemudahan
pengurusan sisa pepejal, tanah atau premis lain pada
bila-bila  masa  tetapi  tidak  boleh  dengan  tidak
perlu menghalang atau mengganggu apa-apa kerja
dalamnya;

_(c)_ menyiasat berkenaan dengan mana-mana kemudahan

pengurusan sisa pepejal, tanah atau premis lain —

(i) untuk memastikan penyenggaraan dan kebersihan

sepatutnya mana-mana kemudahan pengurusan
sisa pepejal, tanah atau premis lain;

(ii) apa-apa perkara atau benda berkenaan dengan atau

berhubung dengan keselamatan atau kesihatan manamana orang yang tinggal di sekitar kemudahan
pengurusan sisa pepejal itu atau yang menyebabkan
atau berkemungkinan menyebabkan kerosakan
kepada harta;

(iii) kesan apa-apa pengendalian atau amalan terhadap

keselesaan mana-mana kawasan atau tempat;
atau

(iv) sama ada terdapat kepadatan atau pengumpulan

gas atau cecair beracun; atau


-----

62 _Rang Undang-Undang_

_(d)_ mengambil sampel apa-apa bahan atau benda yang

dijumpai di kemudahan pengurusan sisa pepejal, di atas
tanah atau di premis lain, dan sampel udara atau air di,
di atas atau di sekitar kemudahan pengurusan sisa pepejal,
tanah atau premis lain itu.


(2) Jika, semasa pemeriksaan mana-mana kemudahan pengurusan

sisa pepejal oleh Ketua Pengarah, didapati oleh Ketua Pengarah
bahawa keadaan kemudahan pengurusan sisa pepejal itu sebegitu
rupa sehingga keselamatan atau kesihatan mana-mana orang yang
tinggal di sekitar kemudahan pengurusan sisa pepejal itu terdedah
kepada bahaya, Ketua Pengarah —

_(a)_ boleh mengambil apa-apa langkah, sama ada di kemudahan

pengurusan sisa pepejal yang terjejas atau di atas tanah
yang bersempadanan, termasuk menutup kemudahan
pengurusan sisa pepejal itu, sebagaimana yang didapati
munasabah oleh Ketua Pengarah untuk mengelakkan
bahaya sedemikian; dan

_(b)_ berhak mendapatkan kos dan perbelanjaan yang dilakukan

dalam berbuat demikian daripada pemegang lesen
kemudahan pengurusan sisa pepejal itu.

**Kuasa penyiasatan**

**80. (1)** Seseorang pegawai diberi kuasa hendaklah mempunyai
kuasa untuk menyiasat pelakuan apa-apa kesalahan di bawah Akta
ini.

(2) Tiap-tiap orang yang dikehendaki oleh seseorang pegawai

diberi kuasa untuk memberikan maklumat atau mengemukakan
apa-apa dokumen atau barang lain yang berhubungan dengan
pelakuan apa-apa kesalahan yang orang itu berkuasa untuk
memberikannya hendaklah terikat di sisi undang-undang untuk
memberikan maklumat itu atau mengemukakan dokumen atau
barang lain itu.

**Menggeledah dan menyita dengan waran**

**81.** (1) Jika didapati oleh Majistret, berdasarkan maklumat bertulis
bersumpah dan selepas apa-apa siasatan yang didapatinya perlu,
bahawa terdapat sebab yang munasabah untuk mempercayai bahawa


-----

_Pengurusan Sisa Pepejal dan Pembersihan Awam     63_

mana-mana premis telah digunakan atau hendak digunakan bagi,
atau terdapat di dalarn atau di mana-mana premis, keterangan
yang diperlukan untuk membuktikan, pelakuan suatu kesalahan di
bawah Akta ini, Majistret boleh mengeluarkan suatu waran yang
memberi kuasa pegawai diberi kuasa yang kepadanya waran itu
diarahkan, pada bila-bila masa yang munasabah sama ada pada
waktu siang atau malam dan dengan atau tanpa bantuan —

_(a)_ untuk memasuki mana-mana premis dan menggeledah,

menyita dan menahan apa-apa harta, kelengkapan, jentera,
buku, rekod, dokumen, bejana, bekas atau barang lain;

_(b)_ untuk memeriksa, membuat salinan, atau mengambil

cabutan daripada, mana-mana buku, rekod, dokumen
atau barang lain yang disita dan ditahan;

_(c)_ mengambil milikan, dan mengalihkan dari premis itu, apa
apa harta, kelengkapan, jentera, buku, rekod, dokumen,
bejana, bekas atau barang lain yang disita sedemikian atau
menahannya selama apa-apa tempoh yang diperlukan;

_(d)_ memeriksa mana-mana orang yang ada di dalam, atau di

premis itu, dan bagi maksud pemeriksaan itu, menahan
orang itu dan memindahkannya ke mana-mana tempat
sebagaimana yang perlu untuk memudahkan penggeledahan
itu, dan menyita dan menahan apa-apa harta atau dokumen
yang dijumpai pada orang itu; atau

_(e)_ memecah buka, memeriksa dan menggeledah apa-apa

bejana, bekas atau barang lain.

(2)  Seseorang pegawai diberi kuasa yang bertindak di bawah

subseksyen (1) boleh, jika perlu berbuat demikian—

_(a)_ memecah buka mana-mana pintu luar atau dalam mana
mana premis dan masuk ke dalam premis itu;

_(b)_ dengan kekerasan masuk ke dalam mana-mana premis

dan tiap-tiap bahagiannya;

_(c)_ dengan kekerasan mengalihkan apa-apa halangan kepada

kemasukan, penggeledahan, penyitaan, penahanan
atau pemindahan itu yang dia diberi kuasa untuk
melaksanakannya; atau

_(d)_ menahan mana-mana orang yang ditemui di mana-mana

premis yang digeledah di bawah subseksyen (1) sehingga
penggeledahan itu selesai.


-----

64 _Rang Undang-Undang_

(3) Jika, oleh sebab jenis, saiz atau jumlahnya, pengalihan

mana-mana harta, kelengkapan, jentera, buku, rekod, dokumen,
bejana, bekas atau barang lain yang disita di bawah seksyen ini
tidak dapat dilaksanakan, pegawai diberi kuasa yang menyita
hendaklah, dengan apa-apa cara, mengelak harta, kelengkapan,
jentera, buku, rekod, dokumen, bejana, bekas atau barang lain
itu.


(4) Mana-mana orang yang, tanpa kuasa yang sah, memecahkan,

mengganggu  atau  merosakkan  lak  yang  disebut  dalam
subseksyen (3) atau mengalihkan harta, kelengkapan, jentera, buku
rekod, dokumen, bejana, bekas atau barang lain yang dilak atau,
cuba berbuat demikian melakukan suatu kesalahan dan boleh,
apabila disabitkan, didenda tidak melebihi sepuluh ribu ringgit
atau dipenjarakan selama tempoh tidak melebihi enam bulan atau
kedua-duanya dan dalam hal suatu kesalahan yang berterusan
boleh didenda tidak melebihi satu ribu ringgit bagi tiap-tiap hari
atau sebahagian daripada sehari kesalahan itu berterusan selepas
sabitan.

**Menggeledah dan menyita tanpa waran**

**82. Jika seseorang pegawai diberi kuasa berpuas hati atas maklumat**
yang diterima bahawa dia mempunyai sebab yang munasabah untuk
mempercayai bahawa oleh sebab kelengahan dalam memperoleh
suatu waran geledah di bawah seksyen 81 penyiasatan akan
terjejas teruk atau keterangan mengenai pelakuan suatu kesalahan
mungkin diganggu, dipindahkan, dirosakkan atau dimusnahkan,
pegawai itu boleh memasuki premis itu dan menjalankan dalam,
di atas dan berkenaan dengan premis itu segala kuasa yang disebut
dalam seksyen 81 dengan cara yang sepenuhnya dan secukupnya
seolah-olah dia diberi kuasa untuk berbuat demikian oleh suatu
waran yang dikeluarkan di bawah seksyen itu.

**Capaian kepada data berkomputer**

**83.** (1) Seorang pegawai diberi kuasa yang menjalankan suatu
penggeledahan di bawah Akta ini hendaklah diberi capaian kepada
data berkomputer sama ada disimpan dalam suatu komputer atau
selainnya.


-----

_Pengurusan Sisa Pepejal dan Pembersihan Awam     65_

(2) Bagi maksud seksyen ini, pegawai diberi kuasa itu

hendaklah diberikan kata laluan, kod penyulitan, kod penyahsulitan,
perisian atau perkakasan yang perlu dan apa-apa cara lain yang
dikehendaki bagi capaiannya untuk membolehkan data berkomputer
difahami.

**Kuasa untuk memberhentikan, menggeledah dan menyita**
**kenderaan**

**84. (1)** Jika seseorang pegawai diberi kuasa mempunyai sebab
yang munasabah untuk mengesyaki bahawa mana-mana kenderaan
membawa apa-apa benda yang berkenaan dengannya suatu
kesalahan di bawah Akta ini atau mana-mana peraturan-peraturan
yang dibuat di bawah Akta sedang atau telah dilakukan, dia boleh
memberhentikan dan memeriksa kenderaan itu dan boleh, jika
atas pemeriksaan dia mempunyai sebab yang munasabah untuk
mempercayai bahawa kenderaan itu sedang atau telah digunakan
untuk melakukan kesalahan itu, menyita kenderaan dan apa-apa
benda yang dijumpai di dalam kenderaan itu yang semunasabahnya
dipercayai memberikan keterangan mengenai pelakuan kesalahan
itu.

(2) Orang yang mengawal  atau menjaga kenderaan itu

hendaklah, jika dikehendaki berbuat demikian oleh pegawai diberi
kuasa—

_(a)_ memberhentikan kenderaan itu dan membenarkan pegawai

diberi kuasa untuk memeriksanya; dan

_(b)_ membuka semua bahagian kenderaan itu untuk diperiksa dan

mengambil segala langkah yang perlu untuk membolehkan
atau memudahkan penjalanan pemeriksaan sebagaimana
yang didapati perlu oleh pegawai diberi kuasa.

(3) Mana-mana orang yang melanggar subseksyen (2) melakukan

suatu kesalahan dan boleh, apabila disabitkan, didenda tidak
melebihi sepuluh ribu ringgit atau dipenjarakan selama tempoh
tidak melebihi enam bulan atau kedua-duanya dan dalam hal
suatu kesalahan yang berterusan boleh didenda tidak melebihi satu
ribu ringgit bagi tiap-tiap hari atau sebahagian daripada sehari
kesalahan itu berterusan selepas sabitan.


-----

66 _Rang Undang-Undang_

**Senarai benda yang disita**

**85.** (1) Kecuali sebagaimana yang diperuntukkan di bawah
subseksyen (2), jika apa-apa harta, kelengkapan, jentera, buku,
rekod, dokumen, bejana, bekas atau barang lain, atau apa-apa
kenderaan atau apa-apa benda yang dijumpai di dalam kenderaan
itu, disita di bawah Akta ini, pegawai yang menyita hendaklah
menyediakan suatu senarai benda yang disita dan dengan sertamerta menyerahkan suatu salinan senarai itu yang ditandatangani
olehnya kepada—

_(a)_ jika premis telah digeledah di bawah seksyen 81 atau 82,

penghuni premis yang telah digeledah itu, atau kepada
ejen atau pekhidmatnya, di premis itu; dan

_(b)_ jika kenderaan atau apa-apa benda yang dijumpai di dalam

kenderaan itu disita di bawah seksyen 84, orang yang
mengawal atau menjaga kenderaan itu.

(2) Jika premis itu tidak berpenghuni, pegawai yang menyita

hendaklah bilamana mungkin menampalkan senarai benda yang
disita itu di tempat yang mudah dilihat di premis itu.

**Pemulangan sementara harta, dsb., yang disita**

**86. Jika apa-apa harta, kelengkapan, jentera, buku, rekod, dokumen,**
bejana, bekas atau barang lain, atau apa-apa kenderaan atau
apa-apa benda yang dijumpai di dalam kenderaan itu, disita di
bawah Akta ini, Ketua Pengarah boleh, mengikut budi bicaranya,
memulangkan buat sementara benda itu kepada pemunya atau
orang yang daripada milikan, jagaan atau kawalannya benda itu
disita—

_(a)_ tertakluk kepada apa-apa terma dan syarat yang dikenakan

oleh Ketua Pengarah; dan

_(b)_ tertakluk, dalam apa-apa hal, kepada jaminan yang

mencukupi diberikan sehingga Ketua Pengarah berpuas
hati bahawa benda itu akan diserahkan kepadanya apabila
diminta atau dikemukakan di hadapan mahkamah yang
mempunyai bidang kuasa berwibawa.


-----

_Pengurusan Sisa Pepejal dan Pembersihan Awam     67_

**Kuasa untuk menghendaki kehadiran orang yang mempunyai**
**pengetahuan tentang kes**

**87.** (1) Seorang pegawai diberi kuasa yang menjalankan suatu
penyiasatan di bawah Akta ini boleh melalui perintah secara
bertulis menghendaki kehadiran di hadapannya mana-mana orang
yang pada hemat pegawai diberi kuasa itu mempunyai pengetahuan
tentang fakta dan hal keadaan kes itu, dan orang itu hendaklah
hadir sebagaimana yang dikehendaki sedemikian.

(2) Jika mana-mana orang enggan hadir sebagaimana

yang dikehendaki sedemikian, pegawai diberi kuasa itu boleh
melaporkan keengganan itu kepada Majistret yang hendaklah
mengeluarkan suatu saman untuk memastikan kehadiran orang
itu sebagaimana yang dikehendaki oleh perintah yang dibuat
di bawah subseksyen (1).

**Pemeriksaan orang yang mempunyai pengetahuan tentang**
**kes**

**88.** (1) Seorang pegawai diberi kuasa yang menjalankan suatu
penyiasatan di bawah Akta ini boleh memeriksa secara lisan
mana-mana orang yang dikatakan mempunyai pengetahuan tentang
fakta dan hal keadaan kes itu.

(2) Orang yang diperiksa di bawah subseksyen (1) itu adalah

terikat di sisi undang-undang untuk menjawab semua soalan yang
berhubungan dengan kes itu yang diajukan kepadanya oleh pegawai
diberi kuasa itu, tetapi orang itu boleh enggan menjawab manamana soalan yang jawapannya berkecenderungan mendedahkannya
kepada pertuduhan jenayah, atau penalti atau pelucuthakan.

(3) Seseorang yang membuat suatu pernyataan di bawah

seksyen ini adalah terikat di sisi undang-undang untuk menyatakan
yang benar, sama ada atau tidak pernyataan itu dibuat secara
keseluruhannya atau sebahagiannya dalam menjawab soalan.

(4) Seorang pegawai diberi kuasa yang memeriksa seseorang

di bawah subseksyen (1) hendaklah terlebih dahulu memaklumkan
orang itu mengenai peruntukan subseksyen (2) dan (3).


-----

68 _Rang Undang-Undang_

(5) Sesuatu pernyataan yang dibuat oleh mana-mana orang

di bawah seksyen ini hendaklah, bilamana mungkin, diubah
ke dalam bentuk bertulis dan ditandatangani oleh orang yang
membuatnya atau dilekatkan cap ibu jarinya, mengikut mana-mana
yang berkenaan —

_(a)_ selepas pernyataan itu dibacakan kepadanya dalam bahasa

dia membuatnya; dan

_(b)_ selepas dia diberi peluang untuk membuat apa-apa

pembetulan yang dia mahu.

**Kebolehterimaan pernyataan**

**89.** (1) Kecuali sebagaimana yang diperuntukkan dalam seksyen
ini, tiada pernyataan yang dibuat oleh mana-mana orang kepada
seseorang pegawai diberi kuasa semasa penyiasatan dibuat
di bawah Akta ini boleh digunakan dalam keterangan.

(2) Apabila mana-mana saksi dipanggil bagi pendakwaan

atau bagi pembelaan, selain tertuduh, mahkamah hendaklah, atas
permintaan tertuduh atau pendakwa, merujuk kepada mana-mana
pernyataan yang dibuat oleh saksi itu kepada seseorang pegawai
diberi kuasa semasa suatu penyiasatan di bawah Akta ini dan
boleh kemudiannya, jika difikirkan patut oleh mahkamah demi
kepentingan keadilan, mengarahkan supaya tertuduh diberikan
suatu salinan pernyataan itu dan pernyataan itu boleh digunakan
untuk mencabar kebolehpercayaan saksi itu mengikut cara yang
diperuntukkan oleh Akta Keterangan 1950 [Akta 56].

(3) Jika tertuduh telah membuat suatu pernyataan semasa suatu

penyiasatan, pernyataan itu boleh diterima sebagai keterangan
bagi menyokong pembelaannya semasa perbicaraan.

(4) Tiada apa-apa jua dalam seksyen ini boleh disifatkan

terpakai bagi mana-mana pernyataan yang dibuat semasa
suatu perbarisan cam atau terangkum dalam seksyen 27 atau
perenggan 32(\)(a), (i) dan (j) Akta Keterangan 1950.


(5) Apabila mana-mana orang dipertuduh atas apa-apa kesalahan

berhubung dengan —

_(a)_ pembuatan; atau

_(b)_ kandungan,


-----

_Pengurusan Sisa Pepejal dan Pembersihan Awam     69_

apa-apa pernyataan yang dibuat olehnya kepada seseorang pegawai
diberi kuasa semasa suatu penyiasatan yang dibuat di bawah Akta
ini, pernyataan itu boleh digunakan sebagai keterangan dalam
kes pendakwaan.

**Pelucuthakan atau pelepasan harta, dsb., yang disita**

**90.** (1) Apa-apa harta, kelengkapan, jentera, buku, rekod,
dokumen, bejana, bekas atau barang lain, atau apa-apa kenderaan
atau apa-apa benda yang dijumpai di dalam kenderaan itu, yang
disita pada menjalankan mana-mana kuasa yang diberikan oleh
Akta ini boleh dilucuthakkan.

(2) Jika pendakwaan dimulakan berkenaan dengan apa-apa

harta, kelengkapan, jentera, buku, rekod, dokumen, bejana, bekas
atau barang lain, atau apa-apa kenderaan atau apa-apa benda yang
dijumpai di dalam kenderaan itu, di bawah Akta ini, mahkamah
yang di hadapannya pendakwaan berkenaan telah dijalankan boleh
memerintahkan pelucuthakan atau pelepasan harta, kelengkapan,
jentera, buku, rekod, dokumen, bejana, bekas atau barang lain
itu, atau kenderaan atau apa-apa benda yang dijumpai di dalam
kenderaan itu.

(3) Mahkamah hendaklah memerintahkan pelucuthakan harta,

kelengkapan, jentera, buku, rekod, dokumen, bejana, bekas atau
barang lain, atau kenderaan atau apa-apa benda yang dijumpai
di dalam kenderaan itu yang disebut dalam subseksyen (1) jika
dibuktikan sehingga mahkamah berpuas hati bahawa suatu kesalahan
di bawah Akta ini telah dilakukan dan bahawa benda itu ialah
hal perkara atau telah digunakan dalam melakukan kesalahan itu,
walaupun tiada seorang pun telah disabitkan atas kesalahan itu.

(4) Jika tiada pendakwaan akan dimulakan berkenaan dengan

apa-apa harta, kelengkapan, jentera, buku, rekod, dokumen,
bejana, bekas atau barang lain, atau apa-apa kenderaan atau
apa-apa benda yang dijumpai di dalam kenderaan itu, yang
disita di bawah Akta ini, pegawai diberi kuasa yang dalam
jagaannya benda itu dipegang hendaklah memberitahu orang yang
daripada milikan, jagaan atau kawalannya harta, kelengkapan,
jentera, buku, rekod, dokumen, bejana, bekas atau barang lain
itu, atau kenderaan atau apa-apa benda yang dijumpai di dalam
kenderaan itu, disita tentang hakikat itu dan tentang peruntukan
subseksyen (7).


-----

70 _Rang Undang-Undang_

(5) Suatu notis di bawah subseksyen (4) hendaklah secara

bertulis dan hendaklah dihantar ke alamat yang terakhir diketahui
orang yang berkenaan.

(6) Jika tiada tuntutan dibuat di bawah subseksyen (7) dalam

masa tiga puluh dari tarikh penyampaian notis yang disebut dalam
subseksyen (4), harta, kelengkapan, jentera, buku, rekod, dokumen,
bejana, bekas atau barang lain, atau kenderaan atau apa-apa benda
yang dijumpai di dalam kenderaan itu, yang disita di bawah Akta
ini hendaklah diambil dan disifatkan dilucuthakkan apabila habis
tempoh itu.

(7) Seseorang yang menegaskan bahawa dia ialah pemunya

harta, kelengkapan, jentera, buku, rekod, dokumen, bejana, bekas
atau barang lain, atau kenderaan atau apa-apa benda yang dijumpai
di dalam kenderaan itu, yang disebut dalam subseksyen (4) dan
bahawa benda itu tidak boleh dilucuthakkan boleh dengan sendiri
atau melalui ejennya yang diberi kuasa secara bertulis memberikan
notis bertulis kepada pegawai diberi kuasa yang dalam milikannya
benda itu dipegang bahawa dia menuntut benda itu.

(8) Apabila diterima notis yang disebut dalam subseksyen

(7), pegawai diberi kuasa itu hendaklah merujukkan tuntutan itu
kepada Ketua Pengarah yang—

_(a)_ boleh mengarahkan supaya harta, kelengkapan, jentera,

buku, rekod, dokumen, bejana, bekas atau barang lain,
atau kenderaan atau apa-apa benda yang dijumpai
di dalam kenderaan itu, dilepaskan; atau

_(b)_ boleh mengarahkan secara bertulis pegawai diberi kuasa,

supaya merujukkan perkara itu kepada Majistret untuk
diputuskan.,

(9) Majistret yang kepadanya suatu perkara dirujukkan

di bawah perenggan (8)(b) hendaklah mengeluarkan saman yang
menghendaki —

_(a)_ orang yang menegaskan bahawa dia ialah pemunya harta,

kelengkapan, jentera, buku, rekod, dokumen, bejana,
bekas atau barang lain, atau kenderaan atau apa-apa
benda yang dijumpai di dalam kenderaan itu; dan

_(b)_ orang yang daripadanya harta, kelengkapan, jentera, buku,

rekod, dokumen, bejana, bekas atau barang lain, atau
kenderaan atau apa-apa benda yang dijumpai di "dalam
kenderaan itu, disita,


-----

_Pengurusan Sisa Pepejal dan Pembersihan Awam     71_

supaya hadir di hadapan Majistret dan apabila mereka hadir atau
apahila mereka tidak hadir, tetapi penyampaian saman dengan
sewajarnya dibuktikan, Majistret itu hendaklah meneruskan
pemeriksaan perkara itu dan jika dibuktikan bahawa suatu
kesalahan di bawah Akta ini telah dilakukan dan bahawa benda
itu merupakan hal perkara atau telah digunakan dalam melakukan
kesalahan itu hendaklah memerintahkan supaya harta, kelengkapan,
jentera, buku, rekod, dokumen, bejana, bekas atau barang lain, atau
kenderaan atau apa-apa benda yang dijumpai di dalam kenderaan
itu, dilucuthakkan dan hendaklah, jika tiada bukti sedemikian,
memerintahkan pelepasannya.

-  (10) Apa-apa harta, kelengkapan, jentera, buku, rekod, dokumen,

bejana, bekas atau barang lain, atau kenderaan atau apa-apa benda
yang dijumpai di dalam kenderaan itu, yang dilucuthakkan atau
disifatkan dilucuthakkan hendaklah dihantarserahkan kepada
Ketua Pengarah dan hendaklah dilupuskan oleh Ketua Pengarah
mengikut arahan Majistret.

(11) Ketua Pengarah boleh mengarahkan supaya apa-apa

benda yang disita di bawah Akta ini dijual pada bila-bila masa
dan hasil jualan dipegang sementara menanti keputusan apa-apa
pendakwaan atau tuntutan di bawah seksyen ini jika—

_(a)_ benda itu adalah daripada jenis yang mudah musnah atau

mudah reput dengan cepat dan semula jadi;

_(b)_ penjagaan benda itu melibatkan belanja dan kesusahan

yang tidak munasabah; atau

_(c)_ benda itu dipercayai menyebabkan halangan atau bahaya

kepada orang ramai.

**Kos bagi memegang kelengkapan, dsb., yang disita**

**91. Jika apa-apa harta, kelengkapan, jentera, buku, rekod, dokumen,**
bejana, bekas atau barang lain, atau apa-apa kenderaan atau apaapa benda yang dijumpai di dalam kenderaan itu, yang disita
di bawah Akta ini dipegang dalam jagaan Ketua Pengarah sementara
menunggu penyelesaian apa-apa prosiding yang berkenaan dengan
suatu kesalahan di bawah Akta ini, kos bagi memegang dalam
jagaan hendaklah, sekiranya mana-mana orang didapati telah
melakukan suatu kesalahan, menjadi hutang yang kena dibayar
oleh orang itu kepada Kerajaan dan hendaklah didapatkan dengan
sewajarnya.


-----

72 _Rang Undang-Undang_

**Tiada kos atau ganti rugi yang berbangkit daripada penyitaan**
**boleh didapatkan**

**92.** Tiada seorang pun boleh, dalam apa-apa prosiding di hadapan
mana-mana mahkamah berkenaan dengan apa-apa harta, kelengkapan,
jentera, buku, rekod, dokumen, bejana, bekas atau barang lain, atau
apa-apa kenderaan atau apa-apa benda yang dijumpai di dalam
kenderaan itu, yang disita dalam menjalankan atau yang berupa
sebagai menjalankan mana-mana kuasa yang diberikan oleh Akta
ini, berhak kepada kos prosiding itu atau kepada apa-apa ganti
rugi atau relief lain melainkan jika penyitaan itu dibuat tanpa
sebab yang munasabah.

**Halangan**

**93.** Mana-mana orang yang —

_(a)_ enggan memberikan mana-mana pegawai diberi kuasa

akses ke mana-mana premis yang pegawai diberi kuasa itu
berhak kepadanya di bawah Akta ini atau dalam
melaksanakan apa-apa kewajipan yang dikenakan atau
kuasa yang diberikan oleh Akta ini;

_(b)_ menyerang, menghalang, menggalang atau mengganggu

mana-mana pegawai diberi kuasa dalam melaksanakan
kewajipan atau kuasanya yang diberikan oleh Akta ini;

_(c)_ enggan memberikan mana-mana pegawai diberi kuasa apa
apa maklumat yang berhubungan dengan sesuatu kesalahan
atau kesalahan yang disyaki di bawah Akta ini atau apa-apa
maklumat lain yang semunasabahnya boleh dikehendaki
daripadanya dan yang ada dalam pengetahuan atau dalam
kuasanya untuk memberikannya,

melakukan suatu kesalahan dan boleh, apabila disabitkan, didenda
tidak melebihi sepuluh ribu ringgit atau dipenjarakan selama tempoh
tidak melebihi enam bulan atau kedua-duanya dan dalam hal suatu
kesalahan yang berterusan boleh didenda tidak melebihi satu ribu
ringgit bagi tiap-tiap hari atau sebahagian daripada sehari kesalahan
itu berterusan selepas sabitan.


-----

_Pengurusan Sisa Pepejal dan Pembersihan Awam_ 73

**Pengkompaunan kesalahan**

**94.** (1) Ketua Pengarah atau Perbadanan boleh, dengan keizinan
secara bertulis Pendakwa Raya, mengkompaun mana-mana kesalahan
yang dilakukan oleh mana-mana orang di bawah Akta ini dan
yang ditetapkan sebagai suatu kesalahan yang boleh dikompaun
oleh peraturan-peraturan yang dibuat di bawah Akta ini dengan
membuat suatu tawaran bertulis kepada orang yang disyaki telah
melakukan kesalahan itu untuk mengkompaun kesalahan itu
dengan membayar suatu amaun wang yang tidak melebihi lima
puluh peratus daripada amaun denda maksimum bagi kesalahan
itu kepada Ketua Pengarah atau Perbadanan dalam masa yang
dinyatakan dalam tawaran itu.

(2) Suatu tawaran di bawah subseksyen (1) boleh dibuat pada

bila-bila masa selepas kesalahan itu dilakukan, tetapi sebelum apaapa pendakwaan baginya dimulakan, dan jika amaun yang
dinyatakan dalam tawaran itu tidak dibayar dalam masa yang
dinyatakan dalam tawaran itu atau dalam apa-apa tempoh pelanjutan
yang boleh diberikan oleh Ketua Pengarah atau Perbadanan,
pendakwaan bagi kesalahan itu boleh dimulakan pada bila-bila masa
selepas itu terhadap orang yang kepadanya tawaran itu telah dibuat.

(3) Jika suatu kesalahan telah dikompaun di bawah subseksyen

(1), tiada pendakwaan boleh selepas itu dimulakan berkenaan dengan
kesalahan itu terhadap orang yang kepadanya tawaran untuk
mengkompaun kesalahan itu telah dibuat.

**Pemulaan pendakwaan**

**95.** Tiada pendakwaan bagi mana-mana kesalahan di bawah Akta
ini boleh dimulakan kecuali oleh atau dengan keizinan secara
bertulis Pendakwa Raya.

**Kesalahan oleh pertubuhan perbadanan**

**96.** Jika suatu pertubuhan perbadanan melakukan suatu kesalahan
di bawah Akta ini atau mana-mana peraturan-peraturan yang dibuat
di bawah Akta ini, mana-mana orang yang, pada masa kesalahan
itu dilakukan merupakan seorang pengarah, pengurus, setiausaha
atau pegawai lain yang seumpamanya atau yang berupa bertindak


-----

74 _Rang Undang-Undang_

atas apa-apa sifat sedemikian, atau yang dalam apa-apa cara atau
sehingga apa-apa takat bertanggungjawab bagi pengurusan apa-apa
hal ehwal pertubuhan perbadanan itu, atau yang membantu dalam
pengurusan sedemikian —

_(a)_ boleh dipertuduh secara berasingan atau bersesama dalam

prosiding yang sama bersekali dengan pertubuhan

perbadanan itu; dan

_(b)_ jika pertubuhan perbadanan itu didapati telah melakukan

kesalahan itu, hendaklah disifatkan telah melakukan
kesalahan itu melainkan jika, dengan mengambil kira jenis
fungsinya atas sifat itu dan segala hal keadaan, dia
membuktikan —

(i) bahawa kesalahan itu telah dilakukan tanpa

pengetahuan, persetujuan atau pembiarannya; dan

(ii) bahawa dia telah mengambil segala langkah yang

munasabah dan menjalankan segala usaha yang
wajar untuk menghalang pelakuan kesalahan itu.

**Penyampaian dokumen**

**97.  (1)  Penyampaian sesuatu dokumen kepada mana-mana orang**
hendaklah dilaksanakan—

_(a)_ dengan menghantarserahkan dokumen itu kepada orang itu

atau dengan menghantarserahkan dokumen itu kepada
seseorang anggota keluarganya yang dewasa di tempat
kediamannya yang terakhir diketahui orang itu;

_(b)_ dengan meninggalkan dokumen itu di tempat kediaman

atau perniagaan orang itu yang lazim atau yang terakhir
diketahui dalam suatu sampul yang dialamatkan kepada
orang itu; atau

_(c)_ dengan menghantar dokumen itu melalui pos berdaftar

yang dialamatkan kepada orang itu di tempat kediaman
atau perniagaan orang itu yang lazim atau yang terakhir
diketahui.


-----

_Pengurusan Sisa Pepejal dan Pembersihan Awam_ 75

(2) Sesuatu dokumen yang dikehendaki disampaikan kepada

pemunya atau penghuni mana-mana premis —

_(a)_ hendaklah disifatkan telah dialamatkan dengan sepatutnya

jika dialamatkan dengan perihalan "pemunya" atau
"penghuni" premis itu tanpa nama atau perihalan lanjut; dan

_(b)_ boleh disampaikan—

(i) dengan menghantarserahkan dokumen itu kepada

seorang dewasa yang berada di premis itu; atau

(ii) jika tiada orang sedemikian di premis itu yang

kepadanya dokumen itu boleh dengan usaha yang
munasabah dihantarserahkan, melalui pengiklanan
sekurang-kurangnya dalam satu akhbar tempatan.

**Ketidaktepatan dalam dokumen**

**98.** (1) Tiada kesilapan nama atau ketidaktepatan perihalan manamana orang atau premis yang dinamakan atau diperihalkan dalam
mana-mana dokumen yang disediakan, dikeluarkan atau disampaikan
bagi maksud Akta ini atau mana-mana peraturan-peraturan yang
dibuat di bawah Akta ini boleh dengan apa-apa cara menyentuh kuat
kuasa Akta ini atau mana-mana peraturan-peraturan yang dibuat di
bawah Akta in berkenaan dengan orang atau tempat itu jika orang
atau tempat itu dinyatakan dalam dokumen itu sedemikian rupa
sehingga boleh dikenali pasti.

(2) Tiada prosiding yang diambil di bawah atau menurut kuasa

Akta ini atau mana-mana peraturan-peraturan yang dibuat di bawah
Akta ini boleh menjadi tidak sah kerana ketidaktepatan bentuk.

**Kebertanggungan pemindah hakmilik**

**99.** (1) Tiap-tiap orang yang menjual atau memindahkan hakmilik
mana-mana harta yang berkenaan dengannya kos dan belanja telah
dilakukan oleh Ketua Pengarah atau pemegang lesen, mengikut
mana-mana yang berkenaan, pada atau semasa melaksanakan apaapa kerja yang, di bawah Akta ini, boleh didapatkan daripada
pemilik harta itu hendaklah terus bertanggungan bagi pembayaran
segala kos dan belanja yang kena dibayar berkenaan dengan harta


-----

76 _Rang Undang-Undang_

itu dan bagi pelaksanaan segala obligasi lain yang dikenakan oleh
Akta ini ke atas pemilik harta itu yang menjadi kena dibayar atau
yang hendaklah dilaksanakan pada bila-bila masa sebelum
pemindahan hakmilik itu berkuat kuasa.

(2) Tiada apa-apa jua dalam Akta ini boleh menyentuh

kebertanggungan pembeli atau penerima pindahan hakmilik itu untuk
membayar kos dan belanja berkenaan dengan harta yang disebut
dalam subseksyen (1) atau menyentuh hak Ketua Pengarah atau
pemegang lesen, mengikut mana-mana yang berkenaan, untuk
mendapatkan kos dan belanja itu daripada, atau untuk

menguatkuasakan mana-mana obligasi di bawah Akta ini terhadap,
pembeli atau penerima pindahan hakmilik itu.

**Kemudahan pengurusan sisa pepejal yang dipasang atau dibina**
**tanpa kebenaran sebelum permulaan kuat kuasa Akta ini**

**100. (1)  Jika Ketua Pengarah berpuas hati atas alasan yang**
munasabah bahawa —

_(a)_ mana-mana kemudahan pengurusan sisa pepejal telah

dipasang atau dibina tanpa kebenaran di bawah mana-mana
undang-undang bertulis sebelum permulaan kuat kuasa
Akta ini; dan

_(b)_ penerusan kewujudan pengurusan sisa pepejal itu —

(i) adalah sebegitu rupa sehingga keselamatan atau

kesihatan mana-mana orang yang tinggal di sekitar
kemudahan pengurusan sisa pepejal itu terdedah
kepada bahaya; atau

(ii) berkemungkinan digunakan berlanggaran dengan

Akta ini,

Ketua Pengarah boleh membuat aduan bertulis kepada Majistret.

(2) Apabila diterima aduan bertulis di bawah subseksyen (1),

Majistret hendaklah mengeluarkan saman yang menghendaki
pemunya atau penghuni kemudahan pengurusan sisa pepejal itu hadir
di hadapan Majistret dan apabila dia hadir atau tidak hadir, tetapi
penyampaian saman dengan sewajarnya dibuktikan, Majistret
hendaklah meneruskan pendengaran aduan itu dan boleh —

_(a) menolak aduan itu; atau_


-----

_Pengurusan Sisa Pepejal dan Pembersihan Awam_ _77_


_(b)_ membuat suatu perintah perobohan kemudahan pengurusan

sisa pepejal itu dalam tempoh yang dinyatakan dalam
perintah itu.

(3) Mana-mana orang yang tidak mematuhi perintah yang dibuat di

bawah perenggan (2)(b) melakukan suatu kesalahan dan boleh, apabila
disabitkan, didenda tidak kurang daripada sepuluh ribu ringgit dan
tidak melebihi satu ratus ribu ringgit atau dipenjarakan selama tempoh
tidak melebihi enam bulan atau kedua-duanya.

(4) Apabila habis tempoh yang dinyatakan dalam perintah di

bawah perenggan (2)(b), Ketua Pengarah boleh melaksanakan perintah
itu dan kos bagi kerja itu hendaklah menjadi hutang yang kena dibayar
kepada Kerajaan dan hendaklah boleh didapatkan dengan sewajarnya.

BAHAGIAN X

PENGURANGAN DAN MENDAPATKAN SEMULA SISA

PEPEJAL TERKAWAL

**Pengurangan, penggunaan semula dan pengitaran semula sisa**
**pepejal terkawal**

**101.  (1)  Menteri boleh, melalui perintah yang disiarkan dalam**
_Warta, menghendaki —_

_(a)_ mana-mana penghasil sisa pepejal untuk mengurangkan

penghasilan sisa pepejal terkawal mengikut apa-apa cara atau
kaedah;

_(b)_ mana-mana orang untuk menggunakan bahan yang mesra

alam;

_(c)_ mana-mana orang untuk menggunakan amaun tertentu bahan

yang dikitar semula bagi keluaran tertentu;

_(d)_ mana-mana orang untuk mengehadkan penghasilan,

pengimportan, kegunaan, pengeluaran atau pelupusan

keluaran atau bahan tertentu;

_(e)_ pelaksanaan sistem kod dan pelabelan bagi apa-apa keluaran

atau bahan untuk menggalakkan pengitaran semula;

_(f)_ penggunaan apa-apa kaedah atau cara bagi maksud

mengurangkan kesan buruk sisa pepejal terkawal pada
alam sekitar; dan


-----

78 _Rang Undang-Undang_

_(g)_ penggunaan apa-apa kaedah atau cara lain bagi maksud

mengurangkan, menggunakan semula dan mengitar semula
sisa pepejal terkawal.


(2) Mana-mana orang yang tidak mematuhi perintah yang dibuat di

bawah subseksyen (1) melakukan suatu kesalahan dan boleh, apabila
disabitkan, didenda tidak melebihi sepuluh ribu ringgit atau
dipenjarakan selama tempoh tidak melebihi enam bulan atau keduaduanya.

**Sistem terima balik dan sistem bayaran balik deposit**

**102. (1)  Menteri boleh, melalui perintah yang disiarkan dalam**
_Warta mewujudkan sistem terima balik yang —_

_(a)_ menghendaki supaya keluaran atau barang tertentu yang

telah digunakan hendaklah diterima balik oleh pengeluar,
pemasang, pengimport atau pengedar dan supaya pengeluar,
pemasang, pengimport atau pengedar itu hendaklah
menanggung perbelanjaan dan kos sendiri untuk mengitar
semula atau melupuskan apa-apa keluaran atau barang yang
diterima balik mengikut cara yang tertentu;

_(b)_ menghendaki supaya mana-mana orang hendaklah

menghantar keluaran atau barang kepada pengeluar,
pemasang, pengimport atau pengedar itu; dan

_(c)_ menghendaki supaya mana-mana pengedar keluaran dan

barang tertentu untuk menerima dan menstorkan keluaran
dan barang tertentu yang diterima balik.

(2) Menteri boleh, melalui perintah yang disiarkan dalam Warta,

mewujudkan sistem bayaran balik deposit dan menentukan —

_(a)_ keluaran dan barang tertentu;

_(b)_ amaun bayaran balik deposit;

_(c)_ pelabelan keluaran dan barang; dan

_(d)_ obligasi pengedar keluaran dan barang.

(3) Mana-mana orang yang melanggar mana-mana perintah

yang dibuat di bawah subseksyen (1) dan (2) melakukan suatu
kesalahan dan boleh, apabila disabitkan, didenda tidak melebihi
sepuluh ribu ringgit atau dipenjarakan selama tempoh tidak
melebihi enam bulan atau kedua-duanya.


-----

_Pengurusan Sisa Pepejal dan Pembersihan Awam_ 79

BAHAGIAN XI

**AM**

**Kumpulan Wang Pengurusan Sisa Pepejal dan Pembersihan**
**Awam**

**103.** (1) Suatu kumpulan wang yang dikenali sebagai "Kumpulan
Wang Pengurusan Sisa Pepejal dan Pembersihan Awam" ditubuhkan
dan hendaklah dikawal dan dikendalikan oleh Perbadanan.

(2) Kumpulan Wang Pengurusan Sisa Pepejal dan Pembersihan

Awam hendaklah terdiri daripada—

_(a)_ apa-apa jumlah wang yang disumbangkan oleh Kerajaan

Negeri dan pihak berkuasa tempatan di bawah apa-apa
perkiraan yang dibuat menurut Perlembagaan Persekutuan;

_(b)_ segala wang yang diterima daripada caj, fi atau levi yang

dikenakan di bawah seksyen 30;

_(c)_ segala wang yang diuntukkan daripada Kerajaan

Persekutuan bagi pengurusan sisa pepejal dan pembersihan
awam.

(3) Kumpulan Wang Pengurusan Sisa Pepejal dan Pembersihan

Awam hendaklah dibelanjakan bagi maksud yang berikut:

_(a)_ membayar kos yang ditanggung berikutan dengan perjanjian

yang dibuat di bawah seksyen 4; dan

_(b)_ membayar caj, fi atau levi berhubung dengan arahan yang

diberikan oleh Ketua Pengarah di bawah subseksyen 23(5)
untuk menjalankan perkhidmatan pengurusan sisa pepejal
dan perkhidmatan pengurusan pembersihan awam.

(4) Perbadanan hendaklah menyebabkan supaya akaun yang

sepatutnya bagi Kumpulan Wang Pengurusan Sisa Pepejal dan
Pembersihan Awam dan laporan aktivitinya yang sepatutnya
berkenaan dengan Kumpulan Wang itu disimpan dan hendaklah,
secepat yang dapat dilaksanakan selepas berakhirnya setiap tahun
kewangan, menyebabkan supaya disediakan bagi tahun kewangan
itu —

_(a)_ suatu penyata akaun yang hendaklah mengandungi suatu

kunci kira-kira dan akaun sumbangan dan perbelanjaan;
dan


-----

80 _Rang Undang-Undang_

_(b) suatu pernyataan mengenai aktivitinya._

(5) Perbadanan hendaklah dengan seberapa segera yang mungkin

menghantar suatu salinan penyata yang diperakui oleh juruaudit dan
suatu salinan laporan juruaudit kepada Menteri dan Menteri
hendaklah menyebabkan supaya penyata dan laporan itu

dibentangkan di hadapan kedua-dua Majlis Parlimen.


**Kuasa untuk mengecualikan**

**104.** (1) Menteri boleh, jika didapatinya selaras dengan maksud
Akta ini atau demi kepentingan awam, melalui perintah yang
disiarkan dalam Warta, mengecualikan mana-mana orang, kenderaan,
premis atau kemudahan pengurusan sisa pepejal atau mana-mana
golongan orang, kenderaan, premis atau kemudahan pengurusan
sisa pepejal daripada kesemua atau mana-mana peruntukan Akta
ini atau mana-mana peraturan-peraturan yang dibuat di bawah
Akta ini bagi apa-apa tempoh dan tertakluk kepada apa-apa syarat
yang sebagaimana yang dinyatakan oleh Menteri dan dia boleh
mengubah atau menambah kepada syarat yang telah dinyatakan
sedemikian.

(2) Menteri boleh pada bila-bila masa melalui perintah yang

disiarkan dalam _Warta_ membatalkan mana-mana perintah yang
dibuat di bawah subseksyen (1) jika dia berpuas hati bahawa
pengecualian sedemikian tidak patut diberikan lagi.

**Perlindungan Ketua Pengarah dan pegawai lain**

**105.** Tiada tindakan atau pendakwaan boleh dibawa, dimulakan
atau dikekalkan di dalam mana-mana mahkamah terhadap —

_(a)_ Ketua Pengarah, Timbalan Ketua Pengarah, Pengarah,

Timbalan Pengarah, Penolong Pengarah atau mana-mana
pegawai lain yang dilantik atau diberi kuasa dengan
sewajarnya di bawah Akta ini bagi atau atas sebab atau
berkenaan dengan apa-apa perbuatan yang diarahkan atau
dilakukan bagi maksud melaksanakan Akta ini dan manamana peraturan-peraturan yang dibuat di bawah Akta ini;
dan


-----

_Pengurusan Sisa Pepejal dan P'embersihan Awam_ 81

_(b)_ mana-mana orang lain bagi apa-apa perbuatan yang

dilakukan atau berupa sebagai dilakukan olehnya di bawah
perintah, arahan atau suruhan Ketua Pengarah, Timbalan
Ketua Pengarah, Pengarah, Timbalan Pengarah, Penolong
Pengarah atau mana-mana pegawai lain yang dilantik
sewajarnya di bawah Akta ini jika perbuatan itu dilakukan
dengan suci hati dan dengan kepercayaan yang munasabah
bahawa perbuatan itu perlu bagi maksud yang diniatkan
untuk dicapai melaluinya.

**Bidang kuasa untuk membicarakan kesalahan**

**106.** Walau apa pun mana-mana undang-undang bertulis lain yang
berlawanan, Mahkamah Sesyen hendaklah mempunyai bidang kuasa
untuk membicarakan apa-apa kesalahan di bawah Akta ini atau
mana-mana peraturan-peraturan yang dibuat di bawah Akta ini, dan
mengenakan hukuman penuh bagi mana-mana kesalahan

sedemikian.

**Penalti am**

**107.** Mana-mana orang yang melakukan suatu kesalahan di bawah
Akta ini yang baginya tiada penalti diperuntukkan dengan nyata
boleh, apabila disabitkan, didenda tidak melebihi sepuluh ribu ringgit
atau dipenjarakan selama tempoh tidak melebihi satu tahun atau
kedua-duanya.

**Peraturan-peraturan**

**108.** (1) Menteri boleh membuat peraturan-peraturan sebagaimana
yang suai manfaat atau perlu bagi penjalanan lebih baik peruntukan
Akta ini.

(2) Tanpa menjejaskan keluasan subseksyen (1), peraturan
peraturan boleh dibuat bagi semua atau mana-mana maksud yang
berikut:

_(a)_ menetapkan standard dan spesifikasi bagi reka bentuk,

pembinaan, pengendalian dan penyenggaraan mana-mana
kemudahan pengurusan sisa pepejal yang ditetapkan;


-----

_Rang Undang-Undang_

_(b)_ menetapkan kaedah atau cara pemungutan, pengangkutan,

pengolahan atau pelupusan sisa pepejal terkawal termasuk
jenis sisa pepejal terkawal yang menghendaki olahan
terlebih dahulu sebelum pelupusannya;

_(c)_ menetapkan skim bagi menjalankan perkhidmatan pengurusan

sisa pepejal termasuk kewajipan dan obligasi pemegang
lesen dan penghasil sisa pepejal, kawasan geografi, jenis
sisa pepejal terkawal dan perkhidmatan yang hendak
disediakan;

_(d)_ menetapkan reka bentuk, jenis dan bilangan bekas yang

hendaklah disediakan dan bahan atau benda yang boleh
atau tidak boleh diletakkan di dalam bekas itu;

_(e)_ menetapkan spesifikasi dan kehendak bagi kenderaan yang

digunakan dalam pengangkutan sisa pepejal terkawal;

_(f)_ menetapkan kaedah atau cara dan tahap pengitaran semula

oleh mana-mana kemudahan pengurusan sisa pepejal yang
ditetapkan;

_(g)_ menetapkan apa-apa sisa pepejal terkawal sebagai sisa

pepejal yang boleh dikitar semula dan kewajipan manamana orang untuk mengasingkan sisa pepejal yang boleh
dikitar semula;

_(h) menetapkan kewajipan mana-mana orang untuk mengasingkan_

sisa pepejal khas dan kehendak bagi penstoran di manamana premis;

_(i) menetapkan kaedah atau cara bagi menjalankan perkhidmatan_

pengurusan pembersihan awam;

_(j)_ menetapkan bentuk dan kandungan lesen yang hendaklah

diberikan di bawah Akta ini, syarat yang hendaklah
dikenakan dan fi yang hendaklah dibayar bagi lesen itu;

_(k) menetapkan cara dan borang yang hendaklah digunakan dan_

maklumat yang hendaklah diberikan bagi apa-apa maksud
Akta ini;

_(I)_ menetapkan bentuk pemberitahuan, notis, perintah atau

arahan yang hendaklah dibuat di bawah Akta ini dan cara
penyampaian pemberitahuan, notis, perintah atau arahan
itu;

_(m)_ menetapkan kesalahan yang boleh dikompaun dan borang

yang hendaklah digunakan dan kaedah dan tatacara untuk
pengkompaunan kesalahan;


-----

_Pengurusan Sisa Pepejal dan Pembersihan Awam_ 83


_(n)_ menetapkan caj, fi, levi atau kadar bagi caj pembayaran

lewat yang ditetapkan di bawah Akta ini;

_(o) menetapkan penyimpanan dan penyenggaraan daftar;_

_(p) menetapkan pengemukaan data oleh pemunya atau penghuni_

mana-mana premis yang menghasilkan apa-apa sisa pepejal
terkawal dan mana-mana pemegang lesen yang

menyediakan perkhidmatan pengurusan sisa pepejal;

_(q)_ menetapkan tatacara dalam mengambil dan menguruskan

sampel apa-apa sisa pepejal terkawal;

_(r)_ menetapkan cara dan bentuk berkenaan dengan pelan dan

spesifikasi bagi apa-apa kemudahan pengurusan sisa
pepejal yang hendaklah dikemukakan di bawah Akta ini;

_(s) menetapkan kelayakan yang khusus bagi mana-mana orang_

yang terlibat dalam apa-apa perkhidmatan pengurusan sisa
pepejal;

_(t)_ menetapkan semua perkara lain yang perlu atau suai

manfaat untuk ditetapkan bagi menguatkuasakan Akta ini
atau bagi maksud menghapuskan apa-apa kesulitan yang
diakibatkan oleh permulaan kuat kuasa Akta ini atau manamana peruntukannya.

(2) Peraturan-peraturan yang dibuat di bawah subseksyen (1) boleh

menetapkan apa-apa perbuatan atau peninggalan yang melanggar
mana-mana peraturan-peraturan itu menjadi suatu kesalahan dan
boleh menetapkan penalti denda tidak melebihi sepuluh ribu ringgit
atau pemenjaraan selama tempoh tidak melebihi enam bulan atau
kedua-duanya bagi kesalahan itu.


BAHAGIAN XII

KECUALIAN DAN PERALIHAN

**Kecualian dan peralihan**

**109. Tertakluk kepada peruntukan Bahagian ini, apa-apa pendaftaran,**
suruhan, perbuatan, perintah, arahan, kelulusan atau keputusan yang
dilakukan, dibuat atau diberikan sebelum tarikh ditetapkan, di bawah
mana-mana undang-undang bertulis yang berhubungan dengan
pengurusan sisa pepejal dan pembersihan awam yang


-----

84 _Rang Undang-Undang_

selaras dengan Akta ini hendaklah disifatkan telah dilakukan, dibuat
atau diberikan di bawah Akta ini dan hendaklah terus berkuat kuasa
dan berkesan sepenuhnya yang berhubungan dengannya pendaftaran,
suruhan, perbuatan, perintah, arahan, kelulusan atau keputusan itu
terpakai sehingga dipinda atau dibatalkan di bawah Akta ini atau
mana-mana peraturan-peraturan yang dibuat di bawah Akta ini atau
sehingga tarikh habis tempoh pendaftaran, suruhan, perbuatan,
perintah, arahan, kelulusan atau keputusan itu.

**Perkhidmatan pengurusan sisa pepejal dan pembersihan awam**
**yang sedia ada**

**110.** (1) Semua agensi atau jabatan Persekutuan atau Negeri, pihak
berkuasa tempatan atau mana-mana orang yang, sebelum tarikh
ditetapkan, diberi kuasa di bawah mana-mana undang-undang
bertulis untuk—

_(a)_ mengusahakan atau menyediakan apa-apa perkhidmatan

pengurusan sisa pepejal;

_(b)_ menguruskan atau mengendalikan apa-apa kemudahan

pengurusan sisa pepejal; atau

_(c)_ mengusahakan atau menyediakan apa-apa perkhidmatan

pengurusan pembersihan awam,

hendaklah terus diberi kuasa di bawah Akta ini untuk mengusahakan,
menyediakan, menguruskan atau mengendalikan perkhidmatan dan
kemudahan yang disebut terdahulu selama tempoh satu tahun dari
tarikh ditetapkan atau apa-apa tempoh lain yang dilanjutkan oleh
Ketua Pengarah jika agensi atau jabatan Persekutuan atau Negeri,
pihak berkuasa tempatan atau orang diberi kuasa itu berdaftar dengan
Ketua Pengarah dalam masa enam bulan atau apa-apa tempoh lain
yang dilanjutkan oleh Ketua Pengarah selepas tarikh ditetapkan.

(2) Pemberikuasaan yang diberikan kepada agensi atau jabatan

Persekutuan atau Negeri, pihak berkuasa tempatan atau mana-mana
orang di bawah subseksyen (1) hendaklah luput jika mereka tidak
berdaftar dengan Ketua Pengarah dalam masa enam bulan atau apaapa tempoh lanjutan yang disebut dalam subseksyen (1) selepas
tarikh ditetapkan.


-----

_Pengurusan Sisa Pepejal dan Pembersihan Awam_ 85

(3) Agensi atau jabatan Persekutuan atau Negeri, pihak berkuasa

tempatan atau mana-mana orang boleh pada bila-bila masa sebelum
habis tempoh pemberikuasaan itu memohon untuk mendapatkan
suatu lesen di bawah Akta ini untuk terus —

_(a)_ mengusahakan atau menyediakan apa-apa perkhidmatan

pengurusan sisa pepejal;

_(b)_ menguruskan atau mengendalikan apa-apa kemudahan

pengurusan sisa pepejal; atau

_(c)_ mengusahakan atau menyediakan apa-apa perkhidmatan

pengurusan pembersihan awam,

selepas habis tempoh pemberikuasaan itu.

**Perjanjian dan perjanjian tambahan sedia ada**

**111. (1) Seseorang hendaklah hanya diberi kuasa untuk menjalankan**
perkhidmatan dan aktiviti yang dinyatakan dalam mana-mana
perjanjian dan perjanjian tambahan berkenaan dengan perkhidmatan
pengurusan sisa pepejal dan perkhidmatan pengurusan pembersihan
awam yang dibuat dengan mana-mana agensi atau jabatan
Persekutuan atau Negeri atau pihak berkuasa tempatan selama
tempoh satu tahun dari tarikh ditetapkan atau apa-apa tempoh lain
yang dilanjutkan oleh Ketua Pengarah jika orang itu menyerah
simpan suatu salinan perjanjian dan perjanjian tambahan yang
diperakui dengan Ketua Pengarah dalam masa enam bulan dari tarikh
ditetapkan atau apa-apa tempoh lain yang dilanjutkan oleh Ketua
Pengarah.

(2) Pemberikuasaan yang diberikan kepada orang yang diberi

kuasa di bawah subseksyen (1) hendaklah luput jika mereka tidak
berdaftar dengan Ketua Pengarah dalam masa enam bulan atau apaapa tempoh lanjutan yang disebut dalam subseksyen (1) selepas
tarikh ditetapkan.

(3) Orang yang diberi kuasa di bawah subseksyen (1) hendaklah

dengan seberapa segara yang mungkin selepas menyerah simpan
perjanjian dan perjanjian tambahannya, tetapi dalam apa-apa hal
tidak lewat daripada enam bulan selepas tarikh penyerahsimpanan
itu, memulakan rundingan semula perjanjian dan perjanjian
tambahannya dengan Kerajaan Persekutuan dan pihak lain kepada
perjanjian dan perjanjian tambahan itu supaya dapat menangani apaapa isu kepentingan negara yang berbangkit dari tarikh ditetapkan.


-----

86 _Rang Undang-Undang_

(4) Penentuan mengenai apa yang terjumlah sebagai isu

kepentingan negara yang berbangkit dari tarikh ditetapkan hendaklah
dibuat oleh Menteri dan penentuan sedemikian hendaklah muktamad
dan mengikat semua orang dan tidak boleh dicabar, dirayukan, dikaji
semula, dibatalkan atau dipersoalkan dalam mana-mana mahkamah.

(5) Jika pindaan dibuat apabila perjanjian atau perjanjian

tambahan yang dirunding semula itu dimuktamadkan, Ketua
Pengarah hendaklah mendaftarkan perjanjian yang dipinda itu.

(6) Walau apa pun peruntukan Akta ini atau' mana-mana undang
undang bertulis lain, kegagalan seseorang yang diberi kuasa di bawah
seksyen ini untuk memulakan rundingan semula perjanjian dan
perjanjian tambahannya sebagaimana yang dikehendaki di bawah
subseksyen (3) hendaklah menjadi suatu alasan bagi pemberikuasaan
yang disebut dalam subseksyen (1) dibatalkan atau bagi suatu lesen di
bawah Akta ini tidak diberikan kepada orang itu.

(7) Jika suatu pemberikuasaan telah dibatalkan di bawah

subseksyen (6) atau jika lesen tidak diberikan atas alasan yang
dinyatakan dalam subseksyen (6), Kerajaan Persekutuan, Menteri
atau Ketua Pengarah tidaklah bertanggungan —

_(a)_ untuk membayar apa-apa pampasan kepada; dan

_(b)_ bagi apa-apa kerugian atau kerosakan yang dialami atau

yang ditanggung oleh,

orang yang tersentuh oleh pembatalan pemberikuasaan itu atau
keengganan untuk memberikan lesen itu.

**Kemudahan pengurusan sisa pepejal sedia ada**

**112.** (1) Mana-mana kemudahan pengurusan sisa pepejal yang
diluluskan di bawah mana-mana undang-undang bertulis sebelum
tarikh ditetapkan hendaklah disifatkan telah diluluskan di bawah
seksyen 10.

(2) Ketua Pengarah boleh, pada bila-bila masa jika dia berpuas hati

bahawa kemudahan pengurusan sisa pepejal yang diluluskan tidak
menepati kehendak semasa mengenai kesan alam sekitar, kualiti dan
tahap perkhidmatan pengurusan sisa pepejal atau


-----

_Pengurusan Sisa Pepejal dan Pembersihan Awam_ 87

kesihatan awam, menyampaikan kepada pemunya atau penghuni
kemudahan itu suatu notis secara bertulis tentang niatnya untuk
menghendaki pemunya atau penghuni supaya memohon suatu
kelulusan di bawah seksyen 11.

HURAIAN

Rang Undang-Undang ini bertujuan untuk mengadakan peruntukan bagi dan
mengawal selia pengurusan sisa pepejal terkawal dan pembersihan awam bagi
maksud menyenggarakan kebersihan yang sepatutnya dan bagi perkara-perkara
yang bersampingan dengannya.

BAHAGIAN I

2. Bahagian I Akta yang dicadangkan mengandungi perkara permulaan.

3. _Fasal 1 mengandungi tajuk ringkas dan peruntukan pemakaian dan permulaan_

kuat kuasa Akta yang dicadangkan. Akta yang dicadangkan terpakai hanya bagi
Semenanjung Malaysia dan Wilayah-Wilayah Persekutuan Putrajaya dan Labuan.
Menteri diberi kuasa untuk menetapkan tarikh yang berlainan bagi permulaan kuat
kuasa peruntukan yang berlainan Akta yang dicadangkan dalam bahagian yang
berlainan di Semenanjung Malaysia dan Wilayah-Wilayah Persekutuan Putrajaya
dan Labuan.

4. _Fasal 2_ mengandungi takrif perkataan dan ungkapan yang digunakan dalam
Akta yang dicadangkan.

5. _Fasal 3_ memberikan kuasa eksekutif kepada Kerajaan Persekutuan bagi

perkara yang berhubungan dengan pengurusan sisa pepejal dan pembersihan
awam.

6. _Fasal 4_ memberikan kuasa kepada Kerajaan Persekutuan untuk membuat

perjanjian dengan mana-mana orang tentang perkara yang berkaitan dengan
perkhidmatan pengurusan sisa pepejal dan perkhidmatan pengurusan pembersihan
awam.

BAHAGIAN II

7. Bahagian  II Akta  yang  dicadangkan  memperkatakan  perkara

pentadbiran.


8. _Fasal 5 mengadakan peruntukan bagi pelantikan Ketua Pengarah Pengurusan_

Sisa Pepejal dan Pembersihan Awam dan pegawai lain.

9. _Fasal 6 memperuntukkan fungsi dan kuasa Ketua Pengarah._

10. _Fasal 7 memberi Menteri kuasa untuk memberikan arahan am kepada_

Ketua Pengarah.


-----

**88** _Rang Undang-Undang_

BAHAGIAN III

11. Bahagian III Akta yang dicadangkan mengadakan peruntukan mengenai

larangan pembinaan, pengubahan atau penutupan mana-mana kemudahan
pengurusan sisa pepejal yang ditetapkan tanpa kelulusan Ketua Pengarah terlebih
dahulu.

12. _Fasal 8_ memperuntukkan bahawa mana-mana orang dilarang daripada

membina dan mengubah mana-mana kemudahan pengurusan sisa pepejal yang
ditetapkan tanpa mendapat kelulusan Ketua Pengarah terlebih dahulu yang
permohonan baginya hendaklah dibuat kepada Perbadanan. Kegagalan untuk
mendapatkan kelulusan sedemikian merupakan suatu kesalahan.

13. _Fasal 9_ mengadakan peruntukan bagi Perbadanan untuk memberi syor

kepada Ketua Pengarah bagi kelulusan mana-mana permohonan untuk membina
atau mengubah mana-mana kemudahan pengurusan sisa pepejal yang ditetapkan.

14. _Fasal 10_ memberi Ketua Pengarah kuasa untuk memberi atau enggan

memberikan kelulusan selepas menerima syor daripada Perbadanan. Dal am
memberikan kelulusannya, Ketua Pengarah boleh mengenakan apa-apa terma dan
syarat yang difikirkannya patut.

15. _Fasal 11_ memberi Ketua Pengarah kuasa untuk mengkaji semula kelulusan

yang diberikan di bawah _fasal 10_ jika Ketua Pengarah berpuas hati bahawa
kemudahan pengurusan sisa pepejal yang diluluskan tidak menepati kehendak
mengenai kesan alam sekitar, kualiti dan tahap perkhidmatan pengurusan sisa
pepejal atau kesihatan awam.

16. _Fasal 12_ mengandungi peruntukan yang berhubungan dengan permohonan

untuk menutup kemudahan pengurusan sisa pepejal yang ditetapkan.

17. _Fasal 13 mengadakan peruntukan bagi membuat rayuan kepada Menteri oleh_

mana-mana orang yang terkilan dengan apa-apa keputusan Ketua Pengarah.

BAHAGIAN IV

18. Bahagian IV Akta yang dicadangkan memperkatakan pelesenan mana-mana

orang yang mengusahakan apa-apa perkhidmatan pengurusan sisa pepejal,
menguruskan atau mengendalikan apa-apa kemudahan pengurusan sisa pepejal dan
mengusahakan perkhidmatan pengurusan pembersihan awam.

19. _Fasal 14_ menghendaki tiap-tiap orang yang mengusahakan apa-apa

perkhidmatan pengurusan sisa pepejal, menguruskan atau mengendalikan apa-apa
kemudahan pengurusan sisa pepejal dan mengusahakan perkhidmatan pengurusan
pembersihan awam hendaklah memohon mendapatkan suatu lesen yang hendaklah
dikemukakan kepada Perbadanan.


-----

_Pengurusan Sisa Pepejal dan P'embersihan Awam_ 89

20. _Fasal 15_ memberi Menteri kuasa untuk mengecualikan mana-mana orang

daripada kehendak pelesenan. Walau bagaimanapun, orang itu masih dikehendaki
mematuhi kewajipan dan obligasi seorang pemegang lesen melainkan jika
dinyatakan selainnya dalam perintah pengecualian itu.

21. _Fasal 16_ memperkatakan permohonan untuk mendapatkan lesen di bawah

Akta yang dicadangkan.

22. _Fasal 17 membolehkan Perbadanan menghendaki pemohon mengemukakan_

maklumat atau dokumen tambahan selepas menerima permohonan untuk
mendapatkan lesen.

23. _Fasal 18_ menghendaki Perbadanan memberi syor kepada Ketua Pengarah

bagi pemberian suatu lesen.

24. _Fasal 19_ memberi Ketua Pengarah kuasa untuk memberikan atau enggan

memberikan lesen. _Fasal_ ini juga membolehkan Ketua Pengarah mengenakan
syarat apabila memberikan lesen.

25. _Fasal 20_ menjadikannya suatu kesalahan jika syarat-syarat yang dikenakan

oleh Ketua Pengarah ke atas lesen itu tidak dipatuhi.

26. _Fasal 21 memberi Ketua Pengarah kuasa untuk mengenakan syarat tambahan_

kepada, mengubah atau membatalkan apa-apa syarat ke atas lesen. _Fasal_ ini juga
mengenakan kewajipan ke atas Ketua Pengarah untuk memberitahu pemegang
lesen dan memberi pemegang lesen itu peluang untuk membuat penghujahan
berkenaan dengan pengenaan, pengubahan atau pembatalan yang dicadangkan itu.

27. _Fasal 22 mengadakan pemntukan mengenai larangan untuk memindahmilikkan,_

menyerahhakkan atau mensublesenkan lesen tanpa kelulusan bertulis Ketua
Pengarah terlebih dahulu.

28. _Fasal 23_ mengadakan peruntukan mengenai kuasa Ketua Pengarah kuasa

untuk menggantung atau membatalkan lesen di bawah hal keadaan yang tertentu.
Pemegang lesen, walau bagaimanapun, mestilah diberikan peluang untuk membuat
penghujahan bertulis berkenaan dengan cadangan pembatalan itu.

29. _Fasal 24_ mengadakan peruntukan bagi tarikh berkuat kuasanya pembatalan

lesen.

30. _Fasal 25 mengadakan peruntukan mengenai penyerahan balik lesen._

31. _Fasal 26 mengadakan peruntukan mengenai permohonan pembaharuan lesen._

Permohonan hendaklah dibuat sebelum habis tempoh lesen.

32. _Fasal 27_ memperkatakan kesan pembatalan, penyerahan balik atau tidak

membaharui lesen.

33.  Fasal 28 memperkatakan daftar lesen.


-----

# 90 Rang Undang-Undang

34.  Fasal 29 memperkatakan rayuan yang boleh dibuat kepada Menteri oleh
mana-mana orang yang terkilan dengan apa-apa keputusan Ketua Pengarah.

BAHAGIAN V

35. Bahagian V Akta yang dicadangkan memperkatakan caj.

36. _Fasal 30_ memberi Menteri kuasa untuk menetapkan caj, fi atau levi bagi

perkhidmatan pengurusan sisa pepejal dan untuk membenarkan Perbadanan atau
mana-mana orang yang dengannya suatu perjanjian telah dibuat di haw ah fasal 4
untuk memungut caj, fi atau levi itu. _Subfasal (3)_ membolehkan Perbadanan atau
orang yang diberi kuasa untuk memungut caj, fi atau levi perkhidmatan pengurusan
sisa pepejal menurut _subfasal (1)_ untuk mendapatkan caj tambahan bagi apa-apa
pembayaran lewat caj, fi dan levi itu.

37. _Fasal 31 dan 32 mengadakan peruntukan bagi mendapatkan caj, fi atau levi_

oleh Perbadanan atau orang yang dengannya perjanjian telah dibuat di bawah fasal
_4._

BAHAGIAN VI

38. Bahagian VI Akta yang dicadangkan yang mengandungi Fasal 33 hingga 67

memperkatakan penubuhan Tribunal Perkhidmatan Pengurusan Sisa Pepejal.

39. _Fasal 33_ mentakrifkan ungkapan "orang yang berkepentingan" di bawah

Bahagian ini yang membawa erti Perbadanan, mana-mana pemegang lesen,
pemunya, penghuni, pihak berkuasa tempatan dan penghasil sisa berkenaan dengan
perkhidmatan pengurusan sisa pepejal yang disediakan di bawah Akta ini.

40. _Fasal_ _34_ mengadakan peruntukan mengenai penubuhan Tribunal

Perkhidmatan Pengurusan Sisa Pepejal.

41. _Subfasal 35(1) berhubung dengan keanggotaan Tribunal yang terdiri daripada_

Pengerusi dan Timbalan Pengerusi daripada kalangan anggota Perkhidmatan
Kehakiman dan Perundangan dan tidak kurang daripada lima orang anggota lain
yang dilantik daripada kalangan orang yang merupakan anggota atau yang pernah
memegang jawatan dalam Perkhidmatan Kehakiman dan Perundangan atau peguam
bela dan peguam cara dan telah menjalankan amalan tidak kurang daripada tujuh
tahun. _Subfasal (2)_ memperkatakan tempoh pelantikan anggota Tribunal selain
Pengerusi dan Timbalan Pengerusi.

42. _Fasal 36 memperuntukkan bahawa jika Pengerusi tidak dapat melaksanakan_

fungsinya atau semasa apa-apa tempoh kekosongan jawatan Pengerusi, Timbalan
Pengerusi hendaklah melaksanakan fungsi Pengerusi.

43. _Fasal 37 menyatakan hal keadaan yang jawatan mana-mana anggota Tribunal_

hendaklah menjadi kosong.

44. _Fasal 38_ menyatakan hal keadaan yang pelantikan anggota Tribunal yang

dilantik di bawah perenggan 35(l)(b) boleh dibatalkan oleh Menteri.


-----

_Pengurusan Sisa Pepejal dan Pembersihan Awam_ 91

45. _Fasal 39_ bertujuan untuk membenarkan seorang anggota Tribunal untuk

meletakkan jawatan dengan memberikan notis bertulis kepada Menteri.

46. _Fasal 40_ mengadakan peruntukan mengenai pengisian kekosongan dalam

Tribunal.

47. _Fasal 41_ mengadakan peruntukan mengenai pembayaran saraan atau elaun

anggota Tribunal. _Subfasal 41(3)_ memperuntukkan bahawa saraan itu hendaklah
dipertanggungkan pada Kumpulan Wang Disatukan.

48. _Fasal 42_ mengadakan peruntukan mengenai pelantikan Setiausaha kepada

Tribunal dan apa-apa bilangan pegawai sebagaimana yang perlu untuk
menjalankan fungsi Tribunal.

49. _Fasal 43 menyatakan bidang kuasa Tribunal yang hendaklah dijalankan oleh_

Pengerusi, Timbalan Pengerusi atau mana-mana anggota Tribunal sebagaimana
yang ditentukan oleh Pengerusi yang bersidang bersendirian. la juga
memperuntukkan bahawa jika orang yang mempengerusikan mati atau menjadi
tidak upaya membereskan prosiding itu, maka tuntutan itu hendaklah didengar
semula melainkan jika pihak-pihak bersetuju prosiding itu patut diteruskan oleh
seorang anggota lain Tribunal.

50. _Fasal 44 mengadakan peruntukan mengenai pemulaan prosiding oleh mana-_

mana orang yang berkepentingan bagi sesuatu tuntutan di bawah Akta ini dengan
mengemukakan tuntutan dalam borang yang ditetapkan bersama dengan fi yang
ditetapkan.

51. _Fasal 45 memperkatakan bidang kuasa Tribunal untuk menentukan tuntutan_

yang dibuat di bawah _fasal 44_ yang jumlah amaunnya berkenaan dengan suatu
award Tribunal yang diminta tidak melebihi lima puluh ribu ringgit.

52. _Fasal 46_ memperkatakan batas bidang kuasa Tribunal. _Subfasal (1)_

memperuntukkan bahawa Tribunal tidak mempunyai bidang kuasa berkenaan
dengan apa-apa tuntutan untuk mendapatkan kembali tanah, atau mana-mana estet
atau kepentingan mengenai tanah dan yang ada pertikaian mengenai hak manamana orang di bawah suatu wasiat atau penyelesaian, atau disebabkan kematian
tidak berwasiat, nama baik, apa-apa hak dalam tindakan atau apa-apa rahsia
perdagangan atau hak harta intelek lain. _Subfasal (2)_ memperuntukkan bahawa
bidang kuasa Tribunal hendaklah terhad kepada tuntutan yang berasaskan kepada
kausa tindakan yang berbangkit daripada apa-apa tuntutan bagi mendapatkan caj, fi
atau levi perkhidmatan pengurusan sisa pepejal oleh pemegang lesen atau
Perbadanan atau pertikaian yang berbangkit daripada apa-apa caj, fi atau levi yang
dikenakan bagi perkhidmatan pengurusan sisa pepejal antara pemegang lesen atau
Perbadanan dengan pemunya, penghuni, pihak berkuasa tempatan atau penghasil
sisa pepejal.

53. _Fasal 47 memperkatakan peluasan bidang kuasa Tribunal untuk mendengar_

dan memutuskan tuntutan yang amaun atau nilai yang melebihi lima puluh
ribu ringgit jika pihak-pihak telah membuat perjanjian secara bertulis bahawa
Tribunal hendaklah mempunyai bidang kuasa untuk mendengar dan memutuskan
tuntutan itu.


-----

92 _Rang Undang-Undang_

54. _Fasal 48 mengadakan peruntukan mengenai peninggalan suatu tuntutan yang_

melebihi lima puluh ribu ringgit supaya dapat membawa tuntutan itu ke dalam
bidang kuasa Tribunal.

55. _Fasal 49_ melarang tuntutan dibahagikan berkenaan dengan perkara_yang

sama terhadap pihak yang sama bagi maksud membawanya ke dalam bidang kuasa
Tribunal.

56. _Fasal 50_ mengadakan peruntukan mengenai penyingkiran bidang kuasa

mahkamah.

57. _Fasal 51 menyatakan bahawa Setiausaha Tribunal hendaklah memberi notis_

tentang hari, masa dan tempat pendengaran dalam borang yang ditetapkan kepada
pihak yang menuntut dan penentang apabila tuntutan dibuat di bawah fasal 44.

58. _Fasal 52 mengadakan peruntukan bagi Tribunal menilai sama ada wajar bagi_

Tribunal membantu pihak-pihak merundingkan suatu penyelesaian yang

dipersetujui berhubung dengan tuntutan itu. _Subfasal (3)_ menghendaki Tribunal
meluluskan dan merekodkan penyelesaian itu jika pihak-pihak telah mencapai
penyelesaian yang dipersetujui dan penyelesaian itu hendaklah kemudiannya
berkuat kuasa seolah-olah penyelesaian itu ialah award Tribunal.

59. _Fasal 53 memperuntukkan bahawa pada pendengaran tuntutan tiap-tiap pihak_

adalah berhak untuk hadir dan didengar. _Subfasal (2)_ menyatakan bahawa tiada
pihak boleh diwakili oleh peguam bela dan peguam cara pada suatu pendengaran
melainkan jika pada pendapat Tribunal perkara yang dipersoalkan melibatkan isu
undang-undang yang kompleks dan satu pihak akan mengalami kesusahan
kewangan yang teruk jika dia tidak diwakili oleh peguam bela dan peguam cara,
tetapi jika satu pihak dibenarkan kemudiannya untuk diwakili oleh peguam bela dan
peguam cara maka pihak yang lain itu juga berhak sedemikian.

60. _Fasal 54_ memperuntukkan bahawa semua presiding di hadapan Tribunal

hendaklah terbuka kepada orang ramai.


61. _Fasal 55 memperkatakan kebolehterimaan bukti dalam prosiding Tribunal._

62. _Fasal 56_ menyatakan hal keadaan yang Tribunal boleh mendengar dan

memutuskan tuntutan di hadapannya semasa ketidakhadiran mana-mana pihak
kepada sesuatu prosiding jika dibuktikan sehingga Tribunal berpuas hati bahawa
notis pendengaran telah disampaikan dengan sempurnanya kepada pihak yang tidak
hadir.

63. _Fasal 57_ menghendaki supaya Tribunal untuk membuat awardnya tanpa

kelengahan dan jika dapat dilaksanakan, dalam masa enam puluh hari dari hari
pertama pendengaran bermula di hadapan Tribunal. _Fasal_ ini juga menyatakan
jenis award yang boleh dibuat.

64. _Fasal 58_ memberi Tribunal kuasa untuk merujukkan sesuatu persoalan

undang-undang kepada Hakim Mahkamah Tinggi.


-----

_Pengurusan Sisa Pepejal dan Pembersihan Awam_ 93

65. _Fasal 59_ menghendaki supaya Tribunal memberi sebab bagi award yang

diberikannya dalam sesuatu prosiding.

66. _Fasal 60_ menghendaki supaya perintah dan penyelesaian Tribunal

direkodkan secara bertulis.

67. _Fasal 61_ memperuntukkan bahawa tiap-tiap penyelesaian yang dipersetujui

dan tiap-tiap award yang dibuat oleh Tribunal adalah muktamad dan mengikat
semua pihak dalam prosiding dan hendaklah disifatkan sebagai suatu perintah
Mahkamah Sesyen atau Mahkamah Majistret dan dikuatkuasakan sewajarnya oleh
mana-mana pihak dalam prosiding itu.

68. _Fasal 62_ mengadakan peruntukan mengenai penalti jenayah kepada mana
mana orang yang tidak mematuhi award yang dibuat oleh Tribunal dalam tempoh
yang dinyatakan oleh Tribunal.

69. _Fasal 63_ memberi Tribunal kuasa untuk menerima pakai apa-apa tatacara

yang difikirkannya patut dan sesuai.

70. _Fasal 64 memperuntukkan bahawa tiada prosiding atau award atau dokumen_

lain Tribunal boleh diketepikan atau dibatalkan kerana ketiadaan bentuk.

71. _Fasal 65_ memperuntukkan bahawa Tribunal boleh memerintahkan supaya

apa-apa dokumen, rekod, bahan atau harta lain yang dikemukakan semasa
prosiding dihantarserahkan kepada pemunyanya yang sah atau dilupuskan
mengikut apa-apa cara yang difikirkannya patut. _Subfasal (2)_ dengan jelas
menyatakan bahawa jika tiada seorang pun yang mengambil milik dokumen yang
disebut dalam _subfasal (1),_ pemunyaan dokumen itu hendaklah dianggap telah
berpindah dan terletak hak pada Kerajaan.

72. _Fasal 66 memberikan perlindungan kepada Tribunal, anggota Tribunal atau_

mana-mana orang yang bertindak untuk atau bagi pihak Tribunal dalam
menjalankan kuasa yang diberikan di bawah Akta yang dicadangkan daripada
tindakan, guaman atau pendakwaan jika perbuatan itu dilakukan dengan suci hati.

73. _Fasal 67_ memberi Menteri kuasa untuk membuat peraturan-peraturan

sebagaimana yang perlu atau suai manfaat berkenaan dengan Tribunal.

BAHAGIAN VII

74. Bahagian VII Akta yang dicadangkan memperkatakan pengambilalihan

kawalan.

75. _Fasal 68_ mengadakan peruntukan mengenai pentafsiran perkataan

"pemegang lesen".

76. _Fasal 69_ menghendaki supaya pemegang lesen memaklumkan Perbadanan

hakikat bahawa pemegang lesen itu tidak solven atau telah menggantung
pembayaran hingga apa-apa takat yang menjejaskan pengendaliannya.


-----

**94** _Rang Undang-Undang_

_11. Fasal 70_ menyatakan hal keadaan yang Perbadanan boleh menjalankan
kuasanya bila difikirkannya perlu, kuasa yang hanya boleh dijalankan dengan
persetujuan Menteri terlebih dahulu.

BAHAGIAN VIII

78. Bahagian VIII Akta yang dicadangkan memperkatakan kawalan ke atas

penghasil sisa pepejal dan orang yang memiliki sisa pepejal terkawal.

79. _Fasal 71_ melarang apa-apa pelonggokan, pengolahan dsb., sisa pepejal

terkawal.

80. _Fasal 72_ melarang pelepasan apa-apa sisa pepejal terkawal yang tidak

dibenarkan.

81. _Fasal 73_ melarang mana-mana orang mengisih, mengusik atau selainnya

mengganggu apa-apa bekas atau kebuk bekas sisa pepejal terkawal. _Subfasal (4)_
memberi Ketua Pengarah kuasa untuk mengecualikan pemungutan apa-apa sisa
pepejal yang boleh dikitar semula oleh kumpulan amal atau mana-mana
pertubuhan.

82. _Fasal 74_ memberi Ketua Pengarah kuasa untuk menyampaikan arahan

kepada pemunya atau penghuni mana-mana premis tentang pengasingan,
pengendalian dan penstoran apa-apa sisa pepejal terkawal.

83. _Fasal 75 membenarkan Ketua Pengarah untuk mengarahkan pengalihan apa-_

apa sisa pepejal terkawal yang terkumpul di atas mana-mana tanah atau premis ke
mana-mana kemudahan pengurusan sisa pepejal atau mana-mana kawasan
sebagaimana yang ditentukan oleh Ketua Pengarah bagi pengolahan atau
pelupusan.

84. _Fasal 76_ membenarkan Ketua Pengarah untuk mengarahkan pemunya atau

penghuni premis dan orang yang melonggokkan sisa pepejal terkawal atau
penghasil sisa pepejal supaya mengalihkan apa-apa sisa pepejal terkawal yang
dilonggokkan dengan menyalahi undang-undang di premis mereka.

85. _Fasal 77_ memperuntukkan penalti kerana menyebabkan kerosakan kepada

bekas, dsb. Malahan seorang pemegang lesen juga tidak terkecuali daripada liabiliti
sedemikian.

BAHAGIAN IX

86. Bahagian IX Akta yang dicadangkan yang mengandungi fasal 78 hingga fasal
_89_ memperkatakan peruntukan penguatkuasaan. Ketua Pengarah boleh memberi
kuasa mana-mana pegawai yang dilantik di bawah _fasal 5,_ pegawai mana-mana
pihak berkuasa tempatan atau pegawai Perbadanan untuk menjalankan kuasa
penguatkuasaan di bawah Akta yang dicadangkan. Kuasa yang berhubungan
dengan penyiasatan, penggeledahan dan penyitaan dinyatakan dalam _fasal 80_
hingga 93.


-----

_Pengurusan Sisa Pepejal dan Pembersihan Aw am_ 95

87. _Fasal 94_ hingga _100_ memperkatakan perkara pelbagai, seperti kuasa untuk
mengkompaun kesalahan, pemulaan pendakwaan, kesalahan yang dilakukan oleh
pertubuhan perbadanan, perlindungan pemberi maklumat dan maklumat yang
diterima daripada pemberi maklumat sedemikian, cara penyampaian dokumen dan
kebertanggungan pemindah hakmilik.

BAHAGIAN X

88. Bahagian X Akta yang dicadangkan membuat peruntukan berkenaan dengan

pengurangan dan mendapatkan semula sisa pepejal terkawal.

89. _Fasal 101_ memberi Menteri kuasa untuk menyiarkan perkara yang

menggalakkan pengurangan, penggunaan semula dan pengitaran semula sisa
pepejal terkawal.

90. _Fasal 102_ memberi Menteri kuasa untuk mewujudkan sistem terima balik

dan bayaran balik deposit.

BAHAGIAN XI

91. Bahagian XI Akta yang dicadangkan yang mengandungi _Fasal 103_ hingga

_108 memperkatakan peruntukan am._

92. _Fasal 103_ mengadakan peruntukan mengenai pewujudan Kumpulan Wang

Pengurusan Sisa Pepejal dan Pembersihan Awam.

93. _Fasal 104 memberi Menteri kuasa untuk mengecualikan mana-mana orang,_

kenderaan atau premis atau mana-mana golongan orang, kenderaan atau premis
daripada semua atau mana-mana peruntukan Akta yang dicadangkan.

94. _Fasal 105_ memberikan perlindungan kepada Ketua Pengarah dan pegawai

lain yang menjalankan mana-mana kuasa di bawah Akta yang dicadangkan
daripada tindakan, guaman atau pendakwaan jika perbuatan itu dilakukan dengan
suci hati.

95. _Fasal 106_ menyatakan dengan jelas bahawa Mahkamah Sesyen hendaklah

mempunyai bidang kuasa untuk membicarakan mana-mana kesalahan di bawah
Akta yang dicadangkan dan mengenakan hukuman penuh bagi kesalahan itu walau
apa pun mana-mana undang-undang bertulis yang berlawanan.

96. _Fasal 107 mengadakan peruntukan bagi penalti am bagi kesalahan di bawah_

Akta yang dicadangkan.

97. _Fasal 108 memberi Menteri kuasa untuk membuat peraturan-peraturan._

BAHAGIAN XII

98.  Bahagian XII Akta yang dicadangkan yang mengandungi fasal 109 hingga
_112 memperkatakan peruntukan kecualian dan peralihan._


-----

# 96 Rang Undang-Undang

99. Bahagian ini mewujudkan peruntukan kecualian dan perkiraan dan tatacara

bagi peralihan daripada rejim pengawalseliaan semasa kepada rejim baru yang
digambarkan dengan jelas dalam Akta yang dicadangkan.

100. _Fasal 109_ memperuntukkan bahawa apa-apa pendaftaran, suruhan,
perbuatan, perintah arahan, kelulusan arahan, atau keputusan yang dilakukan atau
dibuat atau diberikan sebelum tarikh berkuat kuasanya Akta ini, di bawah manamana undang-undang bertulis yang berhubungan dengan pengurusan sisa pepejal
dan pembersihan awam yang selaras dengan Akta ini disifatkan telah dilakukan,
dibuat atau diberikan di bawah Akta ini. Pendaftaran, suruhan, perbuatan, perintah,
arahan, kelulusan atau keputusan itu hendaklah terus berkuat kuasa dan berkesan
sepenuhnya berhubung dengan kepadanya mereka terpakai sehingga dipinda atau
dibatalkan di bawah Akta ini atas mana-mana peraturan-peraturan di bawah Akta
ini atau sehingga tarikh habis tempoh pendaftaran, suruhan, perbuatan, perintah,
arahan, kelulusan atau keputusan itu.

101. _Fasal 110_ mengadakan peruntukan mengenai tatacara bagi perkhidmatan
pengurusan sisa pepejal dan pembersihan awam yang sedia ada supaya terus
dikendalikan selepas tarikh permulaan kuat kuasa Akta yang dicadangkan.

102. _Fasal 111_ berhubung dengan peruntukan kecualian berkenaan dengan
perjanjian yang sedia ada.

103. _Fasal 112_ memperuntukkan bahawa kemudahan pengurusan sisa pepejal
yang sedia ada yang diluluskan di bawah mana-mana undang-undang bertulis
sebelum tarikh ditetapkan hendaklah disifatkan telah diluluskan di bawah fasal 10.
_Subfasal (2)_ juga memperuntukkan bahawa Ketua Pengarah boleh memberi notis
secara bertulis kepada pemunya atau penghuni kemudahan pengurusan sisa pepejal
yang sedia ada untuk menghendakinya memohon kelulusan baru di bawah fasal 11
jika Ketua Pengarah berpuas hati bahawa kemudahan itu tidak menepati kehendak
semasa mengenai kesan alam sekitar, kualiti dan tahap perkhidmatan pengurusan
sisa pepejal atau kesihatan awam.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[2])2043]


-----

