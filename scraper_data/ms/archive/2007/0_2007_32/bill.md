---
Year: 2007
Bill: D.R.34/2007 - Rang Undang-Undang Bank Islam (Pindaan) 2007 (Lulus)
Title: D.R.34/2007 - Rang Undang-Undang Bank Islam (Pindaan) 2007 (Lulus)
Download URL: https://www.parlimen.gov.my/files/billindex/pdf/2007/DR%20342007.pdf
URL: https://www.parlimen.gov.my/files/billindex/pdf/2007/DR%20342007.pdf
---
---
Reading:
D.R.34/2007
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 34/2007**

RANG UNDANG-UNDANG

**_b e r n a m a_**

Suatu Akta untuk meminda Akta Bank Islam 1983.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Bank Islam (Pindaan)
2007.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Pindaan seksyen 2**

**2.** Akta Bank Islam 1983 [Akta 276] yang disebut "Akta ibu"
dalam Akta ini, dipinda dalam seksyen 2—


_(a)_ dengan memasukkan selepas takrif "bank Islam" takrif

yang berikut:

' "bank Islam antarabangsa" ertinya mana-mana

syarikat atau pejabat mana-mana institusi asing yang
menjalankan perniagaan perbankan Islam antarabangsa
dan memegang lesen yang sah di bawah seksyen 30B;';


_(b)_ dengan memasukkan selepas takrif "deposit Islam" takrif

yang berikut:

' "institusi asing" ertinya suatu syarikat asing yang

menjalankan perniagaan di luar Malaysia yang serupa
dengan perniagaan bank Islam sebagaimana yang


-----

_Rang Undang-Undang_

diperuntukkan di bawah Akta ini atau perniagaan
mana-mana institusi berlesen di bawah subseksyen 6(4)
Akta Bank dan Institusi-Institusi Kewangan 1989

_[Akta 372];';_


_(c)_ dengan memasukkan selepas takrif "lesen" takrif yang

berikut:

' "pejabat" termasuklah tempat utama perniagaan,

suatu cawangan, agensi, tempat perniagaan bergerak,
tempat perniagaan yang ditubuhkan dan disenggarakan
bagi suatu tempoh yang terhad sahaja, terminal
elektronik dan mana-mana tempat perniagaan lain;';


_(d)_ dengan memasukkan selepas takrif "perniagaan bank

Islam" takrif yang berikut:

"perniagaan perbankan Islam antarabangsa" ertinya

perniagaan bank Islam dalam mata wang selain ringgit
atau apa-apa perniagaan bank Islam lain sebagaimana
yang ditentukan oleh Bank Negara;'; dan


_(e)_ dengan memasukkan selepas takrif "syarikat" takrif yang

berikut:

"syarikat asing" mempunyai erti yang diberikan

kepadanya oleh Akta Syarikat 1965;'.

**Bahagian baru VA**

3.  Akta ibu dipinda dengan memasukkan selepas Bahagian V
Bahagian yang berikut:

"BAHAGIAN VA

PERNIAGAAN PERBANKAN ISLAM ANTARABANGSA

# Larangan menjalankan perniagaan  perbankan Islam antarabangsa

30A. (1) Tiada seorang pun boleh menjalankan perniagaan perbankan
Islam antarabangsa melainkan jika ia merupakan—

_(a) suatu bank Islam; atau_


-----

_Bank Islam (Pindaan)_

_(b)_ suatu syarikat atau institusi asing dan memegang lesen

yang sah di bawah seksyen 30B untuk menjalankan
perniagaan sedemikian.


(2) Mana-mana orang yang melanggar peruntukan seksyen

ini melakukan suatu kesalahan dan boleh, apabila disabitkan,
didenda tidak melebihi dua puluh ribu ringgit atau dipenjarakan
selama tempoh tidak melebihi tiga tahun atau kedua-dua denda
dan penjara.

**Permohonan bagi lesen untuk menjalankan perniagaan**
**perbankan Islam antarabangsa oleh orang selain bank Islam**
**berlesen**

**30B.** (1) Suatu syarikat atau institusi asing selain suatu bank Islam
berlesen yang menghendakkan kuasa untuk menjalankan perniagaan
perbankan Islam antarabangsa di Malaysia hendaklah memohon
secara bertulis kepada Menteri melalui Bank Negara bagi suatu
lesen di bawah Bahagian ini dan hendaklah mengemukakan —

_(a)_ suatu salinan memorandum persatuan dan artikel persatuan

atau surat cara lain yang di bawahnya syarikat atau
institusi asing itu, mengikut mana-mana yang berkenaan,
diperbadankan, yang ditentusahkan dengan sewajarnya
melalui akuan berkanun yang dibuat oleh pegawai kanan
syarikat atau institusi asing itu, mengikut mana-mana
yang berkenaan; dan

_(b)_ apa-apa dokumen atau maklumat lain yang diperlukan

oleh Bank Negara atau Menteri, mengikut mana-mana
yang berkenaan.


(2) Apabila menerima suatu permohonan di bawah subseksyen (1)

Bank Negara hendaklah menimbangkan permohonan itu dan
membuat syor kepada Menteri menyatakan sama ada suatu lesen
hendaklah diberikan atau tidak, dan syarat-syarat, jika ada, yang
hendak dikenakan kepada lesen itu.

(3) Apabila menerima suatu permohonan di bawah subseksyen (1)

dan syor Bank Negara di bawah subseksyen (2), Menteri boleh,
tertakluk kepada seksyen 30c, memberikan suatu lesen, dengan
atau tanpa syarat, atau enggan memberikan suatu lesen.


-----

_Rang Undang-Undang_

(4) Bank Negara tidak boleh mengesyorkan pemberian lesen

dan Menteri tidak boleh memberikan suatu lesen, melainkan jika
Bank Negara atau Menteri, mengikut mana-mana yang berkenaan,
berpuas hati bahawa tujuan dan pengendalian perniagaan perbankan
yang hendak dijalankan itu tidak melibatkan apa-apa unsur yang
tidak diluluskan oleh Agama Islam.

**Menteri boleh mengubah atau membatalkan syarat lesen yang**
**diberikan di bawah Bahagian ini**

**30c. (1) Menteri boleh pada bila-bila masa, atas syor Bank Negara,**
mengubah atau membatalkan apa-apa syarat yang sedia ada bagi
sesuatu lesen atau mengenakan syarat atau syarat tambahan.

(2) Menteri hendaklah, sebelum mengambil apa-apa tindakan

di bawah subseksyen (1), memberitahu secara bertulis tentang
niatnya hendak mengambil tindakan sedemikian ke atas bank
Islam antarabangsa yang berkenaan dan hendaklah memberi bank
Islam antarabangsa itu suatu peluang untuk mengemukakan, dalam
apa-apa tempoh yang.tidak kurang daripada empat belas hari
sebagaimana yang dinyatakan dalam pemberitahuan itu, sebab
mengapa syarat lesen itu tidak patut diubah atau dibatalkan atau
syarat atau syarat tambahan tidak patut dikenakan.

(3) Jika suatu lesen adalah tertakluk kepada syarat, bank Islam

antarabangsa hendaklah mematuhi syarat itu.

(4) Mana-mana bank Islam antarabangsa yang tidak mematuhi

mana-mana syarat lesennya melakukan suatu kesalahan dan
boleh, apabila disabitkan, didenda tidak melebihi dua puluh ribu
ringgit.

**Lesen di bawah Bahagian ini tidak boleh diberikan dalam**
**hal tertentu**

**30D.** (1) Tiada seorang pun boleh diberikan suatu lesen di bawah
seksyen 30B dan tiada seorang pun yang dilesenkan di bawah
seksyen itu boleh menjalankan perniagaan di Malaysia tanpa
kebenaran bertulis Menteri jika—

_(a)_ dalam hal suatu syarikat, wang modalnya yang tidak

terjejas oleh kerugian atau selainnya adalah kurang
daripada amaun minimum; atau


-----

_Bank Islam (Pindaan)_


_(b)_ dalam hal suatu institusi asing, wang kerja bersihnya

yang tidak terjejas oleh kerugian atau selainnya adalah
kurang daripada amaun minimum.

(2) Bagi maksud seksyen ini—

"amaun minimum" ertinya apa-apa amaun wang modal atau

apa-apa amaun wang kerja bersih yang hendaklah disenggarakan
oleh suatu bank Islam antarabangsa sebagaimana yang ditetapkan
oleh Menteri atas syor Bank Negara melalui pemberitahuan dalam
_Wart a;_

"wang kerja bersih" ertinya apa-apa liabiliti bersih institusi

asing di luar Malaysia sebagaimana yang ditakrifkan dan dikira
mengikut apa-apa cara yang dinyatakan melalui notis secara
bertulis dari semasa ke semasa oleh Bank Negara; dan

"wang modal" ertinya modal berbayar dan rizab dan apa-apa

sumber modal lain sebagaimana yang ditakrifkan dan dikira
mengikut apa-apa cara yang dinyatakan melalui notis secara
bertulis dari semasa ke semasa oleh Bank Negara.

(3) Penetapan amaun minimum yang hendaklah disenggarakan

di bawah subseksyen (2) hendaklah dipatuhi dalam apa-apa
tempoh tangguhan yang sama yang tidak kurang daripada tiga
bulan sebagaimana yang dinyatakan dalam pemberitahuan itu.

# Pemakaian peruntukan Akta ini kepada bank Islam antarabangsa

**30E.** (1) Bagi mengelakkan keraguan, diisytiharkan bahawa suatu
bank Islam atau bank Islam antarabangsa hendaklah, berkenaan
dengan perniagaan bank Islam antarabangsa yang dijalankan
olehnya, menjadi tertakluk kepada peruntukan Akta ini, dan
mana-mana peruntukan Akta ini yang terpakai bagi bank Islam
hendaklah terpakai bagi bank Islam antarabangsa seolah-olah
sebutan mengenai bank Islam dalamnya ialah sebutan mengenai
bank Islam antarabangsa melainkan jika diperuntukkan secara
khusus dalam Bahagian ini.

(2) Bagi maksud subseksyen (1), Menteri atas syor Bank Negara

boleh melalui perintah yang disiarkan dalam _Warta_ membuat
apa-apa ubah suaian kepada mana-mana peruntukan Akta ini
sebagaimana yang difikirkannya patut.".


-----

_Rang Undang-Undang_

**Pindaan seksyen 53**

**4.  Subseksyen 53(2) Akta ibu dipinda—**


_(a)_ dengan memotong perkataan "dan" yang terdapat di hujung

perenggan (d);

_(b)_ dengan menggantikan noktah yang terdapat di hujung

subperenggan (e)(iii) dengan perkataan "; dan"; dan


_(c) dengan memasukkan selepas perenggan (e) perenggan_

yang berikut:

_"(f)_ untuk membuat peruntukan bagi apa-apa perkara

yang berhubungan dengan pengawalseliaan dan
pengawasan bank Islam antarabangsa.".

**Seksyen baru 53A**

**5.  Akta ibu dipinda dengan memasukkan selepas seksyen 53**
seksyen yang berikut:

**"Kuasa untuk mengeluarkan garis panduan, dsb.**

**53A.** Bank Negara atau Menteri boleh, dari semasa ke semasa,
mengeluarkan apa-apa garis panduan, surat pekeliling atau
nota sebagaimana yang difikirkan suai manfaat atau perlu
oleh Bank Negara atau Menteri bagi menguatkuasakan tujuan
Akta ini.".

**Penggantian seksyen 56**

**6.  Akta ibu dipinda dengan menggantikan seksyen 56 dengan**
seksyen yang berikut:

"56. Menteri boleh, atas syor Bank Negara, jika difikirkannya
selaras dengan maksud Akta ini, melalui perintah yang disiarkan
dalam Warta, mengecualikan dengan atau tanpa syarat, manamana bank Islam, bank Islam antarabangsa atau orang daripada
semua atau mana-mana peruntukan Akta ini.".


-----

_Bank Islam (Pindaan)_

HURAIAN

Rang Undang-Undang ini bertujuan untuk meminda Akta Bank Islam 1983
("Akta 276").

2. _Fasal 1 mengandungi tajuk ringkas dan peruntukan tentang permulaan_

kuat kuasa Akta yang dicadangkan.

3. _Fasal 2 bertujuan untuk meminda seksyen 2 untuk memasukkan_

ke dalam Akta 276 takrif bagi istilah "bank Islam antarabangsa", "institusi asing",
"pejabat", "perniagaan bank Islam antarabangsa" dan "syarikat asing".

4. _Fasal 3 bertujuan untuk memasukkan Bahagian baru VA ke dalam Akta_

276 untuk mengadakan peruntukan mengenai rangka kerja undang-undang
bagi pengawalseliaan institusi yang menjalankan perniagaan perbankan Islam
antarabangsa.

Seksyen baru 30A yang dicadangkan memperuntukkan mengenai larangan

am ke atas mana-mana orang daripada menjalankan perniagaan perbankan
Islam antarabangsa melainkan jika kehendak yang di.sebut dalamnya dipenuhi,
yang pelanggarannya merupakan suatu kesalahan.

Seksyen baru 30B yang dicadangkan membenarkan suatu institusi yang

diperbadankan di bawah Akta Syarikat 1965 dan institusi asing memohon
mendapatkan lesen untuk menjalankan perniagaan perbankan Islam antarabangsa
tertakluk kepada kehendak tertentu yang dinyatakan dalam seksyen itu.

Seksyen baru 30c yang dicadangkan memberi Menteri kuasa, atas syor

Bank Negara, untuk mengubah atau membatalkan syarat sesuatu lesen.

Seksyen baru 30D yang dicadangkan mengadakan peruntukan mengenai

kehendak wang modal minimum bagi bank Islam antarabangsa yang diperbadankan
di bawah Akta Syarikat 1965 dan kehendak wang kerja bersih minimum bagi
bank Islam antarabangsa yang perlu disenggarakan olehnya setiap masa. Menteri
diberi kuasa untuk menentukan amaun minimum itu atas syor Bank Negara.

Seksyen baru 30E yang dicadangkan memperuntukkan bahawa bank Islam

hendaklah tertakluk kepada peruntukan Akta 276 berkenaan dengan perniagaan
perbankan Islam antarabangsanya dan peruntukan Akta 276 yang terpakai bagi
bank Islam hendaklah juga terpakai bagi bank Islam antarabangsa.

5. _Fasal 4 bertujuan untuk meminda seksyen 53 Akta 276 untuk memberi Bank_

Negara kuasa dengan kelulusan Menteri untuk membuat peraturan-peraturan
berkenaan dengan apa-apa perkara yang berhubungan dengan pengawalseliaan
dan pengawasan bank Islam antarabangsa.

6. _Fasal 5 bertujuan untuk memasukkan seksyen baru 53A ke dalam Akta_

276 untuk memberi Menteri atau Bank Negara kuasa untuk mengeluarkan
garis panduan, surat pekeliling atau nota secara am atau berkenaan dengan
mana-mana peruntukan Akta ini.


-----

_Rang Undang-Undang_

7. _Fasal 6_ bertujuan untuk meminda seksyen 56 Akta 276 untuk memberi
Menteri kuasa untuk mengecualikan mana-mana bank Islam, bank Islam
antarabangsa atau orang daripada semua atau mana-mana peruntukan Akta
ini.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2583]


-----

