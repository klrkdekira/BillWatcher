---
Year: 2012
Bill: D.R.40/2012 - RUU Perkhidmatan Kewangan 2012 ( Bacaan Kali Kedua dan Ketiga)
Title: D.R.40/2012 - RUU Perkhidmatan Kewangan 2012 ( Bacaan Kali Kedua dan Ketiga)
Download URL: https://www.parlimen.gov.my/files/billindex/pdf/2012/DR402012.pdf
URL: https://www.parlimen.gov.my/files/billindex/pdf/2012/DR402012.pdf
---
---
Reading:
---

_Perkhidmatan Kewangan_ 1

**D.R. 40/2012**

RANG UNDANG-UNDANG PERKHIDMATAN

KEWANGAN 2012

SUSUNAN FASAL

Bahagian I

PERMULAAN

_Fasal_

1. Tajuk ringkas dan permulaan kuat kuasa

2. Tafsiran

3. Penetapan perniagaan atau aktiviti tambahan oleh Menteri

4. Penetapan perjanjian, urus niaga, transaksi atau orang tambahan oleh
Bank

5. Pengelasan, dan tafsiran sebutan kepada, perniagaan insurans

Bahagian II

ObJEKTIF PENGAWALSELIAAN DAN KUASA DAN FUNGSI BANK

6. Objektif pengawalseliaan

7. Kuasa dan fungsi Bank

Bahagian III

PEMBERIKUASAAN DAN PENDAFTARAN

Penggal 1

_Perniagaan yang dibenarkan_

8. Perniagaan yang dibenarkan dijalankan oleh orang yang diberi kuasa

9. Permohonan bagi pemberikuasaan

10. Pemberian lesen oleh Menteri


-----

_Rang Undang-Undang_

_Fasal_

11. Kelulusan oleh Bank

12. Kehendak dana modal minimum atau lebihan aset berbanding liabiliti

13. Syarat tambahan lesen atau kelulusan

Penggal 2

_Sekatan atas urus niaga orang yang diberi kuasa_

14. Orang yang diberi kuasa menjalankan perniagaan yang dibenarkan
sahaja

15. Orang yang diberi kuasa dan pengendali sistem pembayaran yang ditetapkan
dibenarkan menjalankan perniagaan kewangan Islam tertentu

16. Penanggung insurans berlesen menjalankan perniagaan hayat atau am

Penggal 3

_Perniagaan berdaftar_

17. Perniagaan berdaftar dijalankan oleh orang berdaftar

18. Orang berdaftar mematuhi standard

Penggal 4

_Pejabat wakil_

19. Kehendak bagi pejabat wakil

Penggal 5

_Pembatalan, pembatalan pendaftaran, penyerahan balik atau_

_pemberhentian perniagaan atau pengendalian_

20. Alasan bagi pembatalan pemberikuasaan

21. Alasan bagi pembatalan pendaftaran

22. Penyerahan balik lesen atau pemberitahuan pemberhentian perniagaan
atau pengendalian

23. Kesan pembatalan, pembatalan pendaftaran, penyerahan balik, pemberitahuan
pemberhentian perniagaan atau pengendalian, dan habis tempoh


-----

_Perkhidmatan Kewangan_ 3

Penggal 6

_Perkara am_

_Fasal_

24. Bentuk penubuhan

25. Penubuhan atau penempatan semula pejabat orang yang diberi kuasa

26. Fi

27. Penyiaran nama orang yang diberi kuasa dan orang berdaftar

28. Pengemukaan diri sebagai orang yang diberi kuasa atau orang
berdaftar

29. Bertindak bagi pihak orang tidak berlesen

Bahagian IV

SISTEM PEMBAYARAN

Penggal 1

_Penetapan sistem pembayaran dan instrumen pembayaran_

30. Penetapan dan pembatalan penetapan sistem pembayaran

31. Penetapan instrumen pembayaran

Penggal 2

_Kehendak bagi pengendalian sistem pembayaran dan pengeluaran_

_instrumen pembayaran yang ditetapkan_

32. Pemakaian Akta ini bagi sistem pembayaran

33. Kuasa Bank untuk menentukan standard bagi sistem pembayaran

34. Arahan kepada peserta sistem pembayaran yang ditetapkan

35. Perkiraan pengendalian

36. Kuasa Bank untuk memeriksa

Penggal 3

_Kemuktamadan pembayaran dan perkiraan penghasilan bersih_

37. Tafsiran

38. Kuasa Bank mengeluarkan sijil kemuktamadan


-----

_Rang Undang-Undang_

_Fasal_

39. Pembatalan sijil kemuktamadan

40. Pemakaian Penggal ini

41. Perintah pemindahan yang dibuat selepas pelantikan pentadbir
ketidaksolvenan

42. Kemuktamadan pembayaran dan perkiraan penghasilan bersih

43. Pengekalan hak

44. Ketidakiktirafan perintah ketidaksolvenan oleh mahkamah asing

45. Kehendak untuk memberitahu dalam keadaan ketidaksolvenan, dsb.

Bahagian V

KEHENDAK BERHEMAT

46. Tafsiran

Penggal 1

_Standard mengenai perkara berhemat_

47. Kuasa Bank untuk menentukan standard perkara berhemat

48. Institusi, pengarah dan pegawai untuk mematuhi standard

49. Pengendali sistem pembayaran berdaftar untuk mematuhi standard

50. Had pendedahan pihak balas tunggal bagi orang berlesen

51. Sekatan atas pembayaran dividen oleh orang berlesen

52. Penyenggaraan aset di Malaysia oleh orang berlesen

Penggal 2

_Tadbir urus korporat_

53. Tafsiran

54. Pengerusi, pengarah dan ketua pegawai eksekutif institusi

55. Kehendak untuk menjadi pengerusi, pengarah, ketua pegawai eksekutif
atau pegawai kanan

56. Fungsi dan kewajipan lembaga pengarah

57. Kewajipan pengarah


-----

_Perkhidmatan Kewangan_ 5

_Fasal_

58. Kewajipan untuk mendedahkan kepentingan dalam transaksi material
atau perkiraan material

59. Kehilangan kelayakan

60. Kehendak layak dan sesuai

61. Pemberhentian daripada jawatan

62. Notis pemberhentian daripada jawatan

Penggal 3

_Kehendak ketelusan_

63. Tafsiran

64. Penyenggaraan rekod perakaunan dan maklumat

65. Pematuhan piawaian perakaunan yang diluluskan

66. Penyiaran penyata kewangan

Penggal 4

_Juruaudit_

67. Pelantikan juruaudit oleh institusi

68. Pelantikan juruaudit oleh Bank

69. Kewajipan juruaudit

70. Notis pemberhentian sebagai juruaudit

71. Maklumat untuk diberikan kepada juruaudit

72. Obligasi pelaporan juruaudit

73. Perlindungan bersyarat dan kewajipan kerahsiaan

Penggal 5

_Aktuari yang dilantik_

74. Pelantikan aktuari oleh penanggung insurans berlesen

75. Pelantikan aktuari oleh Bank

76. Kewajipan aktuari yang dilantik

77. Pemberhentian sebagai aktuari yang dilantik


-----

_Rang Undang-Undang_

_Fasal_

78. Notis pemberhentian sebagai aktuari yang dilantik

79. Maklumat untuk diberikan kepada aktuari yang dilantik

80. Perlindungan bersyarat dan kewajipan kerahsiaan

Penggal 6

_Kumpulan wang insurans_

81. Penubuhan dan penyenggaraan kumpulan wang insurans

82. Kehendak yang berhubungan dengan kumpulan wang insurans

83. Pengeluaran daripada kumpulan wang insurans

84. Pengambilalihan risiko

Penggal 7

_Subsidiari_

85. Penubuhan atau pemerolehan subsidiari dan pemerolehan atau pemegangan
kepentingan material dalam perbadanan

Bahagian VI

PEMUNYAAN, KAWALAN DAN PEMINDAHAN PERNIAGAAN

86. Pemakaian dan ketidakpakaian

Penggal 1

_Kepentingan dalam syer orang berlesen_

87. Pemerolehan kepentingan dalam syer menghendaki kelulusan

88. Kawalan atas orang berlesen dilarang dalam beberapa hal

89. Pelupusan kepentingan dalam syer menghendaki kelulusan

90. Tatacara permohonan bagi seksyen 87, 88 atau 89

91. Kuasa Bank untuk menentukan standard mengenai kesesuaian pemegang
syer


-----

_Perkhidmatan Kewangan_ 7

_Fasal_

92. Pemegangan maksimum yang dibenarkan

93. Pemberitahuan mengenai pemerolehan atau pelupusan kepentingan dalam
syer orang berlesen

Penggal 2

_Tindakan oleh Bank dalam keadaan kemungkiran_

94. Perintah terhadap orang yang ingkar

95. Peruntukan tambahan berhubungan dengan perintah di bawah subperenggan
94(2)(a)(v)

Penggal 3

_Kepentingan dalam syer orang yang diluluskan_

96. Tafsiran

97. Pemerolehan kepentingan dalam syer orang yang diluluskan

Penggal 4

_Pemindahan perniagaan, pembentukan semula atau penggabungan_

_orang berlesen_

98. Tafsiran

99. Kelulusan dikehendaki bagi pembentukan semula atau penggabungan
orang berlesen

100. Kelulusan dikehendaki bagi skim pemindahan perniagaan

101. Pemberitahuan skim pemindahan perniagaan

102. Permohonan ke Mahkamah Tinggi bagi mengesahkan skim pemindahan
perniagaan

103. Bank menjadi pihak kepada prosiding

104. Perintah yang dipohon oleh pemindah dan penerima pindahan

105. Penyiaran perintah mahkamah di bawah seksyen 102

106. Pembayaran balik perbelanjaan Bank

107. Larangan pembayaran daripada kumpulan wang insurans


-----

8 _Rang Undang-Undang_

Bahagian VII

KUMPULAN KEWANGAN

_Fasal_

108. Maksud Bahagian ini

109. Seksyen 110 dan 111 tidak terpakai kepada orang berlesen

110. Permohonan untuk menjadi syarikat pemegangan kewangan

111. Kuasa Bank untuk menghendaki pengemukaan permohonan

112. Kelulusan permohonan sebagai syarikat pemegangan kewangan di bawah
seksyen 110 atau 111

113. Bank boleh meluluskan lebih daripada satu syarikat pemegangan
kewangan

114. Perniagaan syarikat pemegangan kewangan

115. Kehendak berhemat atas syarikat pemegangan kewangan dan subsidiari

116. Kuasa untuk mengeluarkan arahan kepada syarikat pemegangan kewangan
dan subsidiari

117. Peruntukan am memperkatakan mengenai arahan

118. Akibat kegagalan mematuhi arahan

119. Peruntukan tambahan yang berhubungan dengan perenggan 116(3)(e)

120. Kuasa untuk memecat pengarah atau ketua pegawai eksekutif syarikat
pemegangan kewangan

Bahagian VIII

PELAKUAN PERNIAGAAN DAN PERLINDUNGAN pengguna

Penggal 1

_Tafsiran_

121. Tafsiran

Penggal 2

_Pelakuan perniagaan, aduan, pertikaian, dsb._

122. Pemakaian

123. Standard mengenai pelakuan perniagaan


-----

_Perkhidmatan Kewangan_ 9

_Fasal_

124. Pelakuan perniagaaan dilarang

125. Broker insurans yang diluluskan, penasihat kewangan yang diluluskan
dan pengeluar instrumen pembayaran yang ditetapkan yang diluluskan
untuk mengadakan akaun pelanggan

126. Skim ombudsman kewangan

Penggal 3

_Perkara insurans_

127. Pemerolehan insurans di luar Malaysia

128. Peruntukan yang berhubungan dengan polisi

129. Pendedahan prakontrak dan representasi, dan remedi bagi salah
nyataan

130. Pembayaran wang polisi di bawah polisi hayat atau polisi kemalangan
diri

Penggal 4

_Maklumat dan kerahsiaan_

131. Tafsiran

132. Sekatan menyiasat secara khusus hal ehwal pelanggan tertentu

133. Kerahsiaan

134. Pendedahan yang dibenarkan

Penggal 5

_Sekatan yang berhubungan dengan perlindungan pengguna_

135. Pemakaian Penggal ini

136. Deposit

137. Sekatan atas menyetuju terima deposit

138. Iklan bagi deposit

139. Sekatan atas penggunaan perkataan tertentu


-----

10 _Rang Undang-Undang_

Bahagian IX

PASARAN WANG DAN PASARAN PERTUKARAN ASING

_Fasal_

140. Kuasa Bank untuk menentukan standard atau mengeluarkan kod

141. Pelakuan dilarang dalam pasaran wang dan pasaran pertukaran asing

142. Perkiraan dengan pihak berkuasa penyeliaan berkaitan

Bahagian X

PENGEMUKAAN DOKUMEN ATAU maklumat

143. Pengemukaan dokumen atau maklumat kepada Bank

144. Pengemukaan maklumat statistik, dsb.

145. Kehendak kerahsiaan di bawah seksyen 143 dan 144 tidak terpakai

Bahagian XI

PEMERIKSAAN

146. Pemeriksaan orang yang diberi kuasa, dsb.

147. Kewajipan untuk memberi akses kepada, dan mengemukakan dokumen,
maklumat, dsb.

148. Pemeriksaan ke atas orang lain

149. Kehadiran di hadapan Bank

150. Pemeriksaan atau penilaian oleh juruaudit atau aktuari

151. Maklumat rahsia

152. Pemeriksaan oleh pihak berkuasa penyeliaan luar negara berkaitan

153. Pendedahan maklumat oleh Bank kepada pihak berkuasa penyeliaan luar
negara berkaitan

Bahagian XII

ARAHAN PEMATUHAN

154. Tafsiran

155. Hal keadaan bagi melaksanakan kuasa untuk mengeluarkan arahan

156. Kuasa untuk mengeluarkan arahan kepada institusi


-----

_Perkhidmatan Kewangan_ 11

_Fasal_

157. Peruntukan am memperkatakan arahan

158. Akibat daripada kegagalan mematuhi arahan

159. Peruntukan tambahan yang berhubungan dengan perenggan 156(2)(b)

Bahagian XIII

CAMPUR TANGAN DAN TINDAKAN REMEDI

160. Pemakaian Bahagian ini kepada institusi anggota

Penggal 1

_Pemecatan pengarah, ketua pengawai eksekutif atau pegawai kanan_

161. Tafsiran

162. Kuasa untuk memecat pengarah, ketua pegawai eksekutif atau pegawai
kanan

163. Peruntukan yang berhubungan dengan pemecatan

Penggal 2

_Kuasa untuk melakukan campur tangan dan tindakan remedi_

_Subpenggal 1 – Hal keadaan bagi melaksanakan campur tangan dan_

_tindakan remedi_

164. Tafsiran

165. Hal keadaan bagi pelaksanaan kuasa Bank

_Subpenggal 2 – Pengambilalihan kawalan_

166. Tafsiran

167. Kuasa untuk mengambil alih kawalan

168. Kesan pengambilalihan kawalan

169. Maklumat dan kemudahan

170. Peruntukan tambahan yang berhubungan dengan pengambilalihan
kawalan


-----

12 _Rang Undang-Undang_

_Subpenggal 3 – Kuasa untuk melantik penerima dan pengurus_

_Fasal_

171. Tafsiran

172. Pelantikan penerima dan pengurus oleh Bank

173. Pelantikan penerima dan pengurus oleh orang selain Bank

174. Peruntukan berhubungan dengan pelantikan penerima dan pengurus

_Subpenggal 4 – Pemindahan wajib perniagaan, aset atau liabiliti_

175. Tafsiran

176. Perintah bagi pemindahan wajib perniagaan, aset atau liabiliti

177. Peruntukan tambahan yang berhubungan dengan pemindahan wajib

178. Obligasi berterusan

_Subpenggal 5 – Peruntukan yang berhubungan dengan institusi perantaraan_

179. Penamaan institusi perantaraan

180. Penyiaran notis

181. Institusi perantaraan diberi kuasa untuk menjalankan perniagaan

182. Institusi perantaraan tidak bertanggungan ke atas obligasi terdahulu
berkenaan dengan pegawai

183. Penangguhan berkenaan dengan institusi perantaraan

184. Bantuan kewangan kepada institusi perantaraan

_Subpenggal 6 – Penstrukturan semula modal syer_

185. Tafsiran

186. Kuasa untuk mengurangkan modal syer institusi

_Subpenggal 7 – Bantuan kewangan_

187. Tafsiran

188. Bantuan likuiditi atau kewangan kepada institusi


-----

_Perkhidmatan Kewangan_ 13

_Subpenggal 8 – Moratorium_

_Fasal_

189. Tafsiran

190. Permohonan bagi moratorium

Penggal 3

_Penggulungan_

_Subpenggal 1 – Peruntukan am mengenai penggulungan_

191. Tafsiran

192. Pemakaian Akta Syarikat 1965 berhubungan dengan penggulungan
institusi

193. Bank membuat permohonan bagi penggulungan

194. Sekatan atas penggulungan secara sukarela

195. Penggulungan oleh Mahkamah Tinggi atas permohonan orang selain Bank

196. Pelantikan dan saraan pelikuidasi

197. Kawalan atas pelikuidasi

198. Penyata hal ehwal

199. Kesalahan oleh pegawai institusi

_Subpenggal 2 – Peruntukan tertentu mengenai penanggung insurans_

_berlesen_

200. Penilaian aset dan liabiliti

201. Penamatan polisi insurans

202. Penepian beban bukti ketat mengenai hutang

203. Larangan terhadap pengeluaran polisi

204. Penerusan perniagaan hayat

_Subpenggal 3 – Keutamaan pembayaran dalam penggulunggan_

205. Keutamaan pembayaran dalam penggulungan bank pelaburan berlesen

206. Keutamaan pembayaran dalam penggulungan bank pelaburan berlesen
yang menjalankan perniagaan perbankan Islam

207. Pemakaian kumpulan wang insurans dalam penggulungan


-----

14 _Rang Undang-Undang_

Penggal 4

_Peruntukan am berhubungan dengan tindakan yang diambil oleh Bank_

_Fasal_

208. Kuasa Bank untuk mengambil tindakan di bawah Bahagian ini

209. Perjanjian kewangan yang layak

210. Jawatankuasa Pentaksir

Bahagian XIV

KUASA BANK YANG LAIN

Penggal 1

_Pengawalseliaan institusi kewangan yang ditetapkan_

211. Tafsiran

212. Kuasa Menteri untuk menetapkan institusi kewangan

Penggal 2

_Transaksi antarabangsa dan domestik_

213. Tafsiran

214. Langkah yang berhubungan dengan transaksi antarabangsa dan domestik

215. Kuasa Bank untuk mengenakan levi atau caj

216. Kuasa Bank, dengan kelulusan Menteri, untuk mengeluarkan arahan

Penggal 3

_Hari kelepasan bagi orang berlesen_

217. Kuasa Menteri untuk mengisytiharkan hari kelepasan bagi orang
berlesen

Bahagian XV

PENGUATKUASAAN DAN PENALTI

Penggal 1

_Kuasa penyiasatan_

218. Penyiasatan oleh Bank

219. Pelantikan pegawai penyiasat


-----

_Perkhidmatan Kewangan_ 15

_Fasal_

220. Kuasa pegawai penyiasat

221. Kuasa memasuki, menggeledah dan menyita dengan waran

222. Kuasa memasuki, menggeledah dan menyita tanpa waran

223. Senarai harta disita, dsb.

224. Pelepasan harta yang disita, dsb.

225. Pemeriksaan atas orang

226. Halangan terhadap pelaksanaan kuasa pegawai penyiasat

227. Kehendak menyediakan terjemahan

228. Kuasa untuk memeriksa orang

229. Penyampaian perintah atau notis secara am, dsb.

230. Penyerahan dokumen perjalanan

231. _Agent provocateur_

232. Bantuan kepada pegawai polis atau pegawai awam lain

233. Pegawai penyiasat disifatkan sebagai pekhidmat awam dan pegawai
awam

Penggal 2

_Tindakan pentadbiran_

234. Kuasa Bank untuk mengambil tindakan

235. Menyerah simpan amaun yang tidak diagihkan dengan Pendaftar Wang
Tak Dituntut

236. Kuasa Bank untuk menetapkan penalti monetari

Penggal 3

_Tindakan sivil_

237. Permohonan bagi rayuan keputusan

238. Jawatankuasa Semakan Penalti Monetari

239. Tindakan sivil oleh Bank

240. Perintah oleh mahkamah

241. Tindakan sivil untuk menuntut pampasan


-----

16 _Rang Undang-Undang_

_Fasal_

242. Perintah interim

243. Pelanggaran perintah mahkamah

244. Tiada aku janji tentang ganti rugi

245. Tindakan lain

246. Keterangan yang diperoleh daripada penyiasatan boleh digunakan dalam
tindakan sivil

Penggal 4

_Kesalahan jenayah_

247. Pemenjaraan

248. Kesalahan berhubungan dengan catatan dalam dokumen

249. Kesalahan yang dilakukan oleh mana-mana orang yang bertindak dalam
keupayaan rasmi

250. Kesalahan oleh pekerja, dsb.

251. Kesalahan boleh tangkap

252. Kewajipan pegawai penyiasat untuk menyerahkan orang yang ditangkap
kepada pihak polis

253. Kuasa untuk mengkompaun

254. Percubaan, persubahatan dan pakatan

255. Pendakwaan

Penggal 5

_Perkara am_

256. Perlindungan berhubungan dengan pendedahan maklumat kepada Bank

257. Peruntukan keterangan

258. Kuasa Bank untuk menyiarkan maklumat

Bahagian XVI

PERUNTUKAN AM

259. Aku janji yang boleh dikuatkuasakan

260. Peraturan-peraturan


-----

_Perkhidmatan Kewangan_ 17

_Fasal_

261. Peruntukan yang berhubungan dengan kelulusan, keizinan, penentuan,
notis, kehendak, arahan, standard, kod atau langkah-langkah

262. Peluang untuk membuat representasi

263. Pengecualian

264. Kuasa Menteri untuk meminda Jadual

265. Keputusan Menteri adalah muktamad

266. Kuasa Bank untuk mengeluarkan panduan

267. Perlindungan terhadap guaman dan prosiding undang-undang

268. Pemakaian Akta Syarikat 1965

269. Pemakaian peruntukan tertentu Akta ini bagi entiti Labuan

270. Kemungkiran atau pelanggaran tidak menjejaskan kontrak, perjanjian
atau perkiraan

Bahagian xvii

PEMANSUHAN, KECUALIAN dAN PERALIHAN

271. Pemansuhan

272. Kecualian dan peralihan

273. Kecualian berkenaan dengan lesen yang diberikan di bawah Akta yang
dimansuhkan

274. Kecualian berkenaan dengan perniagaan kewangan Islam

275. Peruntukan kecualian dan peralihan berkenaan dengan peruntukan khusus
Akta Insurans 1996 yang dimansuhkan

276. Penukaran kepada perniagaan insurans tunggal

277. Sistem pembayaran ditetapkan disifatkan diperakui

278. Kecualian berkenaan dengan kelulusan yang diberikan, pemberitahuan
yang diberikan dan penetapan yang dibuat di bawah Akta Sistem
Pembayaran 2003 yang dimansuhkan

279. Kecualian berkenaan dengan kepentingan dalam syer

280. Kecualian berkenaan dengan syarikat pemegangan kewangan


-----

18 _Rang Undang-Undang_

_Fasal_

281. Kecualian berkenaan dengan deposit yang disetuju terima oleh
koperasi

Jadual 1

Jadual 2

Jadual 3

Jadual 4

Jadual 5

Jadual 6

Jadual 7

Jadual 8

Jadual 9

Jadual 10

Jadual 11

Jadual 12

Jadual 13

Jadual 14

Jadual 15

Jadual 16


-----

_Perkhidmatan Kewangan_ 19

RANG UNDANG-UNDANG

_b e r n a m a_

Suatu Akta untuk mengadakan peruntukan bagi pengawalseliaan
dan penyeliaan institusi kewangan, sistem pembayaran dan entiti
berkaitan yang lain dan pengawasan pasaran wang dan pasaran
pertukaran asing untuk menggalakkan kestabilan kewangan dan
bagi perkara yang berhubungan, berbangkit atau bersampingan
dengannya.

[ ]

**DIPERBUAT oleh Parlimen Malaysia seperti yang berikut:**

Bahagian I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Perkhidmatan Kewangan**
2012.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan kuat
kuasa bahagian yang berlainan atau peruntukan yang berlainan
dalam Akta ini.


-----

20 _Rang Undang-Undang_

**Tafsiran**

**2. (1) Dalam Akta ini, melainkan jika konteksnya menghendaki**
makna yang lain—

“ajuster” ertinya seorang yang menjalankan perniagaan
pengajusteran;

“ajuster berdaftar” ertinya orang berdaftar yang menjalankan
perniagaan pengajusteran;

“akaun pelaburan” mempunyai pengertian yang sama yang
diberikan kepadanya dalam subseksyen 2(1) Akta Perkhidmatan
Kewangan Islam 2012 [Akta ];

“Akta yang dimansuhkan” ertinya Akta Bank dan InstitusiInstitusi Kewangan 1989 [Akta 372], Akta Kawalan Pertukaran
Wang 1953 [Akta 17], Akta Insurans 1996 [Akta 553] dan Akta
Sistem Pembayaran 2003 [Akta 627];

“aktuari yang dilantik” ertinya aktuari yang dilantik oleh
penanggung insurans berlesen di bawah subseksyen 74(1) atau
oleh Bank di bawah seksyen 75;

“anak” termasuklah anak tidak sah taraf, anak tiri dan anak yang
diangkat di bawah mana-mana undang-undang bertulis Malaysia
atau mana-mana tempat di luar Malaysia, atau di bawah suatu
adat yang diiktiraf oleh suatu kelas, kategori atau perihalan orang
di dalam atau di luar Malaysia;

“anggota”, berhubungan dengan suatu pertubuhan perbadanan
atau yang tidak diperbadankan yang ialah—

_(a)_ suatu perbadanan, ertinya pemegang syer;

_(b)_ suatu koperasi, ertinya anggota dalam koperasi itu;

_(c)_ suatu perkongsian, ertinya pekongsi;

_(d)_ mana-mana pertubuhan perbadanan lain yang mempunyai

keanggotaan, ertinya suatu anggota pertubuhan itu;
dan

_(e)_ suatu pertubuhan yang didaftarkan di bawah Akta Pertubuhan

1966 [Akta 335], ertinya suatu anggota pertubuhan
itu;


-----

_Perkhidmatan Kewangan_ 21

“anuiti” ertinya hak kepada suatu siri pembayaran berkala pada
lat tempoh satu tahun atau kurang di bawah suatu kontrak dengan
penanggung insurans hayat;

“anuiti pasti” ertinya suatu anuiti yang jangka masa pembayaran
berkala adalah ditentukan terlebih dahulu dan tidak bergantung
kepada mati atau hidupnya pemunya polisi itu;

“arahan pembayaran” atau “arahan penyelesaian” berhubungan
dengan suatu sistem pembayaran, termasuklah suatu arahan untuk
memindahkan, menjelaskan atau menyelesaikan transaksi mengenai
dana atau sekuriti, mengikut mana-mana yang berkenaan;

“badan berkanun” ertinya mana-mana pihak berkuasa atau badan,
sama ada diperbadankan atau tidak diperbadankan, yang ditubuhkan,
dilantik atau dibentuk oleh mana-mana undang-undang bertulis,
tetapi tidak termasuk mana-mana pihak berkuasa tempatan;

“Bank” mempunyai pengertian yang sama sebagaimana yang
ditakrifkan dalam subseksyen 2(1) Akta Bank Negara Malaysia
2009 [Akta 701];

“bank berlesen” ertinya seorang yang dilesenkan di bawah
seksyen 10 untuk menjalankan perniagaan perbankan;

“bank pelaburan berlesen” ertinya seorang yang dilesenkan
di bawah seksyen 10 untuk menjalankan perniagaan pelaburan
perbankan;

“berkaitan”, berhubungan dengan suatu perbadanan, ertinya
berkaitan mengikut pengertian seksyen 6 Akta Syarikat 1965

[Akta 125];

“broker insurans” ertinya seorang yang, sebagai kontraktor bebas,
menjalankan perniagaan pembrokeran insurans dan termasuklah
broker insurans semula;

“broker insurans yang diluluskan” ertinya seorang yang diluluskan
di bawah seksyen 11 untuk menjalankan perniagaan pembrokeran
insurans;

“broker wang yang diluluskan” ertinya seorang yang diluluskan
di bawah seksyen 11 untuk menjalankan perniagaan pembrokeran
wang;


-----

22 _Rang Undang-Undang_

“buku” mempunyai pengertian yang sama yang diberikan
kepadanya dalam subseksyen 4(1) Akta Syarikat 1965;

“deposit” ertinya sejumlah wang yang disetujuterima atau
dibayar atas terma yang di bawahnya ia akan dibayar balik
sepenuhnya, dengan atau tanpa faedah atau apa-apa balasan berupa
wang atau nilaian wang lain, sama ada bila dituntut atau pada
suatu masa atau dalam hal keadaan yang dipersetujui oleh atau
bagi pihak orang yang membuat pembayaran itu dan orang yang
menyetuju terimanya, tetapi tidak termasuk wang yang dibayar
secara _bona fide—_

_(a)_ sebagai suatu pendahuluan atau suatu pembayaran

sebahagian di bawah suatu kontrak jualan, sewaan atau
penyediaan harta atau perkhidmatan lain, dan hanya boleh
dibayar balik sekiranya harta atau perkhidmatan itu tidak
sebenarnya dijual, disewa atau disediakan selainnya;

_(b)_ sebagai jaminan bagi pelaksanaan suatu kontrak atau

sebagai jaminan berkenaan dengan apa-apa kerugian
yang boleh disebabkan oleh ketidaklaksanaan suatu
kontrak;

_(c)_ tanpa mengehadkan perenggan (b), sebagai jaminan bagi

penghantarserahan atau pemulangan apa-apa harta, sama
ada dalam keadaan baik tertentu atau selainnya; dan

_(d)_ dalam apa-apa hal keadaan lain, atau kepada atau oleh

mana-mana orang lain, sebagaimana yang dinyatakan
dalam Jadual 2;

“ditentukan” ertinya untuk menentukan secara bertulis melalui
standard atau apa-apa bentuk lain, dan suatu kuasa untuk menentukan
termasuklah kuasa untuk menentukan secara berlainan bagi orang,
sistem pembayaran atau instrumen pembayaran yang berlainan
atau kelas, kategori atau perihalan orang, sistem pembayaran atau
instrumen pembayaran yang berlainan;

“ditetapkan” ertinya untuk ditetapkan melalui suatu perintah
yang disiarkan dalam _Warta, dan suatu kuasa untuk menetapkan_
termasuklah kuasa untuk menetapkan secara berlainan bagi orang,
sistem pembayaran atau instrumen pembayaran yang berlainan
atau kelas, kategori atau perihalan orang, sistem pembayaran atau
instrumen pembayaran yang berlainan;


-----

_Perkhidmatan Kewangan_ 23

“dokumen” mempunyai pengertian yang sama yang diberikan
kepadanya dalam seksyen 3 Akta Keterangan 1950 [Akta 56] dan
termasuklah buku;

“dokumen konstituen” mempunyai pengertian yang sama yang
diberikan kepadanya dalam subseksyen 2(1) Akta Bank Negara
Malaysia 2009;

“ejen insurans” ertinya seorang yang melakukan semua atau
mana-mana yang berikut:

_(a)_ mensolisit atau mendapatkan cadangan insurans bagi pihak

penanggung insurans;

_(b)_ menawarkan atau mengambil alih untuk bertindak bagi

pihak penanggung insurans dalam merundingkan suatu
polisi; atau

_(c)_ melakukan apa-apa tindakan lain bagi pihak penanggung

insurans berhubungan dengan pengeluaran, pembaharuan
atau penerusan suatu polisi;

“Gabenor” dan “Timbalan Gabenor” mempunyai pengertian
yang sama yang diberikan kepada mereka dalam subseksyen 2(1)
Akta Bank Negara Malaysia 2009;

“harta” ertinya apa-apa harta alih atau tak alih, sama ada ketara
atau tidak ketara dan termasuklah—

_(a)_ apa-apa hak, kepentingan, hakmilik, tuntutan, hak dalam

tindakan, kuasa atau keistimewaan, sama ada sekarang
atau masa hadapan, atau sama ada terletak hak atau
kontingen, berhubungan dengan mana-mana harta, atau
yang selainnya mempunyai nilai;

_(b)_ apa-apa dokumen pemindahhakan yang disempurnakan

bagi memindahhakkan, menyerahhakkan, menguntukkan,
menyerahkan atau selainnya memindahkan atau melupuskan
harta tak alih yang orang yang menyempurnakan
dokumen pemindahhakan itu ialah tuan punya atau yang
memiliki atau padanya orang itu berhak kepada suatu
hak kontingen, sama ada bagi keseluruhan kepentingan
atau bagi apa-apa kepentingan yang kurang;


-----

24 _Rang Undang-Undang_

_(c)_ apa-apa sekuriti, termasuk apa-apa stok, syer, debentur

dan dana;

_(d)_ apa-apa surat cara boleh niaga, termasuk apa-apa nota bank,

nota pembawa, bil Perbendaharaan, waran dividen, bil
pertukaran, nota janji hutang, cek dan perakuan deposit
boleh niaga; atau

_(e)_ apa-apa gadai janji atau gadaian, sama ada di sisi undang
undang atau ekuiti, jaminan, lien atau sandaran, sama ada
sebenar atau konstruktif, surat hipotekasi, resit amanah,
tanggung rugi, aku janji atau cara lain menjaminkan
pembayaran atau penjelasan suatu hutang atau liabiliti,
sama ada sekarang atau pada masa hadapan, atau sama
ada terletak hak atau kontingen;

“iklan” ertinya penyebaran atau penyampaian maklumat, pelawaan
atau pensolisitan dengan apa-apa cara atau dalam apa-apa bentuk
termasuk komunikasi lisan atau bertulis dengan cara cetakan,
elektronik atau apa-apa media lain;

“individu” ertinya orang sebenar;

“institusi asing” ertinya suatu syarikat asing, yang bukan
orang yang diberi kuasa atau orang berdaftar, yang menjalankan
apa-apa perniagaan di luar Malaysia yang bersamaan, atau yang
serupa, dengan perniagaan mana-mana orang yang diberi kuasa
atau orang berdaftar, sama ada atau tidak orang itu mempunyai
pejabat wakil yang diluluskan;

“institusi perantaraan” ertinya suatu pertubuhan yang diperbadankan
yang ditubuhkan atau diperoleh oleh Bank, dan dinamakan sebagai
suatu institusi perantaraan di bawah subseksyen 176(1);

“instrumen pembayaran” ertinya apa-apa instrumen, sama ada yang
ketara atau tidak ketara, yang membolehkan seorang memperoleh
wang, barangan atau perkhidmatan atau untuk membuat apa-apa
pembayaran;

“instrumen pembayaran yang ditetapkan” ertinya suatu instrumen
pembayaran yang ditetapkan sebagai suatu instrumen pembayaran
yang ditetapkan di bawah seksyen 31;

“insurans” termasuklah insurans semula;


-----

_Perkhidmatan Kewangan_ 25

“insurans semula” ertinya perlindungan insurans yang
diambil oleh penanggung insurans dengan penanggung insurans
kedua atas risiko, keseluruhan atau sebahagiannya, yang telah
diterimanya dan termasuklah apa-apa perkiraan yang serupa
oleh suatu cawangan penanggung insurans itu di Malaysia
dengan cawangannya di luar Malaysia (ibu pejabat penanggung
insurans itu adalah, bagi maksud ini, dikira sebagai suatu
cawangan);

“kemudahan kredit” ertinya—

_(a)_ pemberian apa-apa pendahuluan, pinjaman atau kemudahan

lain dalam apa jua bentuk atau dengan apa jua namanya
disebut;

_(b) pemberian suatu jaminan; atau_

_(c)_ apa-apa urus niaga atau transaksi yang lain sebagaimana

yang ditetapkan di bawah seksyen 4;

“kepentingan dalam syer” hendaklah ditafsirkan sebagaimana
yang dinyatakan dalam Jadual 3;

“ketua pegawai eksekutif” berhubungan dengan—

_(a)_ suatu pertubuhan perbadanan atau yang tidak diperbadankan,

ertinya seorang individu, walau bagaimanapun digelar,
yang, sama ada secara individu atau secara bersesama
dengan satu atau lebih orang lain, bertanggungjawab di
bawah kuasa pengarah, bagi penjalanan perniagaan dan
pentadbiran pertubuhan itu; atau

_(b)_ seorang yang diberi kuasa yang ditubuhkan sebagai suatu

cawangan di Malaysia, ertinya seorang pegawai yang
terutamanya bertanggungjawab ialah bagi perniagaan
cawangan itu di Malaysia;

“komputer” mempunyai pengertian yang sama yang diberikan
kepadanya dalam seksyen 3 Akta Keterangan 1950;

“koperasi” mempunyai pengertian yang sama yang diberikan
kepadanya dalam seksyen 2 Akta Koperasi 1993 [Akta 502];


-----

26 _Rang Undang-Undang_

“kumpulan kewangan” ertinya syarikat pemegangan
kewangan dan suatu kumpulan perbadanan berkaitan di bawah
syarikat pemegangan kewangan itu yang terlibat terutamanya
dalam perkhidmatan kewangan atau dalam perkhidmatan lain
yang berkaitan dengan atau bagi maksud perkhidmatan
kewangan itu yang termasuklah sekurang-kurangnya satu orang
berlesen;

“kumpulan perbadanan” ertinya suatu kumpulan perbadanan
yang berkaitan antara satu dengan lain;

“kumpulan wang insurans” ertinya suatu kumpulan wang insurans
yang ditubuhkan dan disenggarakan di bawah seksyen 81;

“lesen” ertinya suatu lesen yang diberikan di bawah
seksyen 10;

“liabiliti” termasuklah hutang atau tiap-tiap jenis tanggungan
sama ada sekarang atau masa hadapan, atau sama ada terletak
hak atau kontinjen;

“mata wang asing” ertinya apa-apa mata wang selain ringgit;

“Menteri” ertinya Menteri yang pada masa ini dipertanggungkan
dengan tanggungjawab bagi kewangan;

“orang” termasuklah seorang individu, mana-mana perbadanan,
badan berkanun, pihak berkuasa tempatan, pertubuhan, kesatuan
sekerja, koperasi, perkongsian dan mana-mana badan, organisasi,
persatuan atau kumpulan orang yang lain, sama ada diperbadankan
atau tidak diperbadankan;

“orang berdaftar” ertinya seorang yang berdaftar di bawah
subseksyen 18(1);

“orang berlesen” ertinya seorang yang dilesenkan di bawah
seksyen 10 untuk menjalankan suatu perniagaan berlesen;

“orang yang diberi kuasa” ertinya seorang yang dilesenkan
di bawah seksyen 10 atau yang diluluskan di bawah seksyen 11
untuk menjalankan suatu perniagaan yang dibenarkan;


-----

_Perkhidmatan Kewangan_ 27

“orang yang diluluskan” ertinya seorang yang diluluskan di
bawah seksyen 11 untuk menjalankan suatu perniagaan yang
diluluskan;

“output komputer” ertinya suatu penyataan atau gambaran, sama
ada dalam bentuk bertulis, bercetak, bergambar, filem, grafik,
akustik atau bentuk yang lain—

_(a) dikeluarkan oleh suatu komputer;_

_(b) ditayangkan pada skrin suatu komputer; atau_

_(c)_ diterjemahkan dengan tepat daripada suatu penyataan atau

gambaran yang dikeluarkan sedemikian;

“pegawai” berhubungan dengan suatu pertubuhan perbadanan
atau yang tidak diperbadankan, termasuklah mana-mana pekerja
atau ketua pegawai eksekutif pertubuhan perbadanan atau yang
tidak diperbadankan itu;

“pegawai kanan” ertinya seorang, selain ketua pegawai eksekutif
atau pengarah, yang mempunyai kuasa dan tanggungjawab untuk
merancang, mengarah atau mengawal aktiviti orang yang diberi
kuasa, pengendali suatu sistem pembayaran yang ditetapkan atau
syarikat pemegangan kewangan termasuk ketua pegawai operasi,
anggota jawatankuasa pembuat keputusan dan orang lain yang
menjalankan fungsi penting seperti pengurusan risiko, pematuhan,
audit dalaman atau fungsi lain sebagaimana yang ditentukan oleh
Bank di bawah seksyen 47;

“pejabat” merujuk kepada suatu tempat di mana atau yang
apa-apa perniagaan mana-mana orang dijalankan, termasuk ibu
pejabat di Malaysia, atau mana-mana pejabat lain, suatu cawangan,
suatu agensi (kecuali agensi insurans dalam hal penanggung
insurans berlesen), suatu tempat perniagaan bergerak, suatu tempat
perniagaan diadakan dan disenggarakan hanya bagi satu tempoh
terhad sahaja atau suatu terminal elektronik;

“pejabat wakil yang diluluskan” ertinya suatu pejabat wakil di
Malaysia bagi institusi asing yang diluluskan oleh Bank di bawah
subseksyen 19(4);

“pemberikuasaan” ertinya pemberian suatu lesen di bawah
seksyen 10 atau pemberian suatu kelulusan di bawah seksyen 11;


-----

28 _Rang Undang-Undang_

“pemohon” ertinya—

_(a)_ dalam Bahagian III dan Jadual 5, orang yang mengemukakan,

bagi pihak dirinya sendiri atau melalui peguam, firma
kesetiausahaan atau wakil yang diberi kuasa dengan
sempurnanya yang lain, permohonan bagi pemberikuasaan
di bawah seksyen 9;

_(b)_ dalam Bahagian VI dan Jadual 6, orang yang mengemukakan,

bagi pihak dirinya sendiri atau melalui peguam, firma
kesetiausahaan atau wakil yang diberi kuasa dengan
sempurnanya yang lain, permohonan bagi kelulusan
di bawah Bahagian itu; atau

_(c)_ dalam Bahagian VII, orang yang mengemukakan permohonan

untuk menjadi syarikat pemegangan kewangan atau
mencadangkan syarikat lain menjadi syarikat pemegangan
kewangan;

“pemunya polisi” ertinya orang yang mempunyai hakmilik
di sisi undang-undang kepada polisi dan termasuklah—

_(a)_ jika polisi telah diserahkan, pemegang serah hak;

_(b)_ jika suatu wakil pemunya polisi yang mati berhak terhadap

penanggung insurans itu bagi manfaat polisi, wakil diri
itu;

_(c)_ berhubung dengan polisi yang memperuntukkan bagi

pembayaran anuiti, penerima anuiti; dan

_(d)_ jika di bawah polisi, wang kena atau kena dibayar, sama

ada secara berkala atau selainnya, orang yang kepadanya
wang itu kena atau kena dibayar;

“penanggung insurans” termasuklah penanggung insurans semula
profesional;

“penanggung insurans asing” ertinya penanggung insurans yang
diperbadankan di luar Malaysia;

“penanggung insurans berlesen” ertinya seorang yang
dilesenkan di bawah seksyen 10 untuk menjalankan perniagaan
insurans;


-----

_Perkhidmatan Kewangan_ 29

“penanggung insurans semula profesional” ertinya penanggung
insurans semula yang dilesenkan untuk menjalankan perniagaan
insurans semula semata-mata;

“penasihat kewangan yang diluluskan” ertinya seorang yang
diluluskan di bawah seksyen 11 untuk menjalankan perniagaan
nasihat kewangan;

“pendeposit” ertinya seorang yang berhak kepada pembayaran
balik suatu deposit, sama ada deposit itu telah dibuat olehnya
atau mana-mana orang lain;

“pengarah” termasuklah mana-mana orang yang memegang jawatan
pengarah, walau bagaimanapun digelar bagi suatu pertubuhan
perbadanan atau yang tidak diperbadankan, dan termasuklah—

_(a)_ seorang yang mengikut perintah dan arahan pengarah atau

pegawai badan itu akan lazimnya bertindak;

_(b)_ seorang pengarah gilir atau ganti; atau

_(c)_ dalam hal tertentu, tanpa mengehadkan yang disebut

sebelum ini, dalam hal—

(i) suatu perbadanan, mempunyai erti yang sama

yang diberikan kepadanya dalam subseksyen 4(1)
Akta Syarikat 1965;

(ii) suatu koperasi, ertinya seorang anggota lembaga,

atau badan pengelolaan lain, dengan apa cara
sekalipun disebut, koperasi itu;

(iii) suatu badan berkanun, ertinya seorang anggota

lembaga, jawatankuasa, majlis atau badan
pengelolaan lain, dengan apa cara sekalipun
disebut, badan berkanun itu;

(iv) suatu perkongsian, ertinya seorang rakan

kongsi;

(v) suatu ketuan punyaan tunggal, ertinya tuan punya

tunggal itu; dan


-----

30 _Rang Undang-Undang_

(vi) mana-mana badan, persatuan atau kumpulan orang

lain, sama ada yang diperbadankan atau yang
tidak diperbadankan, ertinya mana-mana orang
yang mempunyai arahan dan kawalan pengurusan
hal ehwal dan perniagaannya;

“pengeluar” ertinya mana-mana orang, bertindak berseorangan
atau di bawah suatu perkiraan dengan seorang yang lain, yang
mengaku janji untuk bertanggungjawab bagi obligasi pembayaran
berkenaan dengan instrumen pembayaran yang berbangkit daripada
seorang pengguna yang diberikan atau menggunakan instrumen
pembayaran itu;

“pengeluar suatu instrumen pembayaran yang ditetapkan
yang diluluskan” ertinya seorang yang diluluskan di bawah
seksyen 11 untuk mengeluarkan suatu instrumen pembayaran
yang ditetapkan;

“pengendali” ertinya mana-mana orang, bertindak berseorangan
atau di bawah suatu perkiraan dengan seorang lain,
bertanggungjawab bagi kaedah, tatacara dan pengendalian suatu
sistem pembayaran;

“pengendali suatu sistem pembayaran yang diluluskan” ertinya
seorang yang diluluskan di bawah seksyen 11 untuk mengendalikan
suatu sistem pembayaran yang dinyatakan dalam perenggan 1
Penggal 1 Bahagian I Jadual 1;

“pengendali suatu sistem pembayaran berdaftar” ertinya orang
berdaftar yang mengendalikan suatu sistem pembayaran yang
dinyatakan dalam perenggan 9 Bahagian II Jadual 1;

“pengendali suatu sistem pembayaran yang ditetapkan” ertinya
mana-mana orang yang mengendalikan suatu sistem pembayaran
yang ditetapkan;

“pengguna” ertinya mana-mana orang yang suatu instrumen
pembayaran yang ditetapkan telah dikeluarkan kepadanya atau manamana orang yang menggunakan suatu instrumen pembayaran yang
ditetapkan untuk mendapatkan wang, barangan atau perkhidmatan
atau untuk membuat apa-apa bayaran;


-----

_Perkhidmatan Kewangan_ 31

“penyediaan pembiayaan” termasuklah—

_(a)_ pemberian pinjaman wang;

_(b)_ perniagaan pemajakan;

_(c)_ perniagaan pemfaktoran;

_(d)_ pembelian bil pertukaran, nota janji hutang, perakuan

deposit, debentur atau surat cara boleh niaga lain; dan

_(e)_ penerimaan atau penjaminan apa-apa liabiliti, obligasi

atau kewajipan mana-mana orang;

“perbadanan” mempunyai pengertian yang sama yang diberikan
kepadanya dalam subseksyen 4(1) Akta Syarikat 1965;

“Perbadanan Insurans Deposit Malaysia” ertinya Perbadanan
Insurans Deposit Malaysia yang dirujuk dalam Akta Perbadanan
Insurans Deposit Malaysia 2011 [Akta 720];

“perbadanan sekutu” ertinya suatu perbadanan yang tidak
kurang daripada dua puluh peratus tetapi tidak lebih daripada
lima puluh peratus syer mengundi perbadanan itu dipegang oleh
perbadanan lain, yang perbadanan yang mula-mula disebut itu
ialah perbadanan sekutu bagi perbadanan yang lain itu;

“perjanjian” ertinya suatu perjanjian sama ada formal atau tidak
formal, lisan atau bertulis, nyata atau tersirat;

“perkhidmatan pemeroleh saudagar” ertinya suatu perniagaan
pengendali sistem pembayaran yang membuat suatu kontrak dengan
saudagar bagi maksud untuk menerima instrumen pembayaran
bagi bayaran untuk barangan atau perkhidmatan;

“perkiraan” ertinya suatu perkiraan sama ada formal atau tidak
formal, lisan atau bertulis, nyata atau tersirat;

“perniagaan berdaftar” ertinya mana-mana perniagaan yang
dinyatakan dalam Bahagian II Jadual 1;

“perniagaan berlesen” ertinya perniagaan perbankan, perniagaan
insurans atau perniagaan pelaburan perbankan;


-----

32 _Rang Undang-Undang_

“perniagaan hayat” ertinya perniagaan yang mengaku janji
liabiliti di bawah polisi hayat;

“perniagaan nasihat kewangan” ertinya mana-mana yang
berikut:

_(a)_ menganalisis keperluan perancangan kewangan seorang

yang berhubungan dengan suatu produk insurans;

_(b)_ mengesyorkan suatu produk insurans yang sesuai kepada

seseorang;

_(c)_ mendapatkan suatu produk insurans daripada penanggung

insurans berlesen untuk seseorang;

_(d)_ mengatur suatu kontrak berkenaan dengan produk insurans

untuk seseorang; atau

_(e)_ apa-apa perniagaan, perkhidmatan atau aktiviti lain

berhubungan dengan suatu perkhidmatan kewangan
sebagaimana yang ditetapkan di bawah seksyen 3;

“perniagaan pemajakan” ertinya—

_(a)_ perniagaan mempakkan atau mensubpakkan harta alih

atas sewaan bagi maksud kegunaan harta itu oleh penyewa
atau mana-mana orang lain dalam apa-apa perniagaan,
dagangan, profesion atau pekerjaan atau dalam apa-apa
jua pun perusahaan komersial, perindustrian, pertanian
atau ekonomi yang lain dan, jika pemberi pajak
adalah pemunya harta itu, tidak kira sama ada mempakkan
itu adalah dengan atau tanpa suatu opsyen untuk
membeli harta itu, tetapi tidak termasuk perniagaan
sewa beli yang tertakluk kepada Akta Sewa Beli 1967

[Akta 212] dan bagi maksud takrif ini, “harta alih”
termasuklah apa-apa loji, jentera, peralatan atau catel
lain yang dipasang atau akan dipasang pada bumi
atau dilekatkan atau akan dilekatkan, secara tetap atau
selainnya, pada apa-apa benda yang dipasang pada
bumi; dan

_(b)_ apa-apa perniagaan lain sebagaimana yang ditetapkan

di bawah seksyen 3;


-----

_Perkhidmatan Kewangan_ 33

“perniagaan pembrokeran insurans” ertinya perniagaan mensolisit,
merunding atau mendapatkan suatu polisi dengan penanggung
insurans, atau pembaharuan atau penerusan polisi itu oleh seseorang,
bagi pemunya polisi selain dirinya dan termasuklah pembrokeran
insurans semula bagi penanggung insurans;

“perniagaan pembrokeran wang” ertinya perniagaan yang
mengaturkan transaksi antara pembeli dan penjual dalam
pasaran wang atau pasaran pertukaran asing sebagai pengantara
dengan balasan fi brokeraj yang dibayar atau akan dibayar,
tetapi tidak termasuk pembelian atau penjualan mata wang
Malaysia atau mata wang asing sebagai prinsipal dalam pasaran
itu;

“perniagaan pemfaktoran” ertinya—

_(a)_ perniagaan bagi memperoleh hutang yang kena dibayar

kepada mana-mana orang; dan

_(b)_ apa-apa perniagaan lain sebagaimana yang ditetapkan

di bawah seksyen 3;

“perniagaan pengajusteran” ertinya perniagaan mengenai
penyiasatan sebab dan hal keadaan suatu kerugian dan menentukan
kuantum kerugian itu berhubungan dengan tuntutan insurans atau
takaful;

“perniagaan perbankan” ertinya—

_(a)_ perniagaan—

(i) menyetuju terima deposit atas akaun semasa,

akaun deposit, akaun simpanan atau akaun lain
yang serupa;

(ii) membayar atau memungut cek yang dikeluarkan

atau dibayar oleh pelanggan; dan

(iii) penyediaan pembiayaan; dan

_(b)_ apa-apa perniagaan lain sebagaimana yang ditetapkan

di bawah seksyen 3;


-----

34 _Rang Undang-Undang_

“perniagaan perbankan pelaburan” ertinya—

_(a)_ perniagaan—

(i) menyetuju terima deposit atas akaun deposit;

dan

(ii) penyediaan pembiayaan;

_(b)_ menjalankan apa-apa aktiviti yang dikawal selia yang

dijalankan menurut Lesen Perkhidmatan Pasaran Modal
di bawah Akta Pasaran Modal dan Perkhidmatan 2007

[Akta 671]; dan

_(c)_ apa-apa perniagaan lain sebagaimana yang ditetapkan

di bawah seksyen 3;

“perniagaan yang dibenarkan” ertinya suatu perniagaan berlesen
atau perniagaan yang diluluskan;

“perniagaan yang diluluskan” ertinya mana-mana perniagaan
yang dinyatakan dalam Penggal 1 Bahagian I Jadual 1;

“peserta” ertinya mana-mana orang yang dibenarkan oleh kaedahkaedah yang mengelola sistem pembayaran untuk menghantar
arahan pembayaran atau arahan penyelesaian kepada sistem
pembayaran dan yang terikat dengan kaedah yang mengelola
sistem pembayaran itu;

“peserta pasaran” ertinya mana-mana orang yang—

_(a)_ menerbitkan, menjual, membeli, membeli semula,

meminjam, meminjamkan atau selainnya berurusan
dengan mata wang atau instrumen kewangan yang lain
yang diperdagangkan dalam pasaran wang atau pasaran
pertukaran asing termasuk terbitan melalui kaunter yang
harga, nilai, dan tanggungan pembayaran adalah didapati
daripada, dirujukkan pada atau berdasarkan pada kadar
faedah atau kadar pertukaran; atau

_(b)_ mengatur transaksi dalam pasaran wang atau pasaran

pertukaran asing sebagai suatu perantara,

sama ada bertindak sebagai prinsipal atau ejen, dan termasuklah
mana-mana orang lain sebagaimana yang ditetapkan di bawah
seksyen 4;


-----

_Perkhidmatan Kewangan_ 35

“polisi” ertinya suatu polisi insurans dan termasuklah suatu nota
perlindungan atau suatu kontrak insurans, sama ada atau tidak
terkandung dalam atau ditunjukkan oleh suatu dokumen dalam
bentuk suatu polisi insurans, dan sebutan kepada—

_(a)_ pengeluaran suatu polisi hendaklah ditafsirkan sebagai

membuat suatu kontrak insurans, sama ada atau tidak
suatu kontrak formal telah dikeluarkan; dan

_(b)_ suatu polisi penanggung insurans termasuklah suatu polisi

atau bon yang berkenaan dengannya penanggung insurans
berada di bawah apa-apa liabiliti, sama ada polisi itu
dikeluarkan oleh penanggung insurans atau liabiliti
itu telah dipindahkan kepada penanggung insurans itu
daripada penanggung insurans lain;

“polisi berkaitan pelaburan” ertinya suatu kontrak insurans atas
hayat manusia atau anuiti yang mana faedahnya, secara keseluruhan
atau sebahagiannya, ditentukan dengan merujuk kepada unit, nilai
yang berhubungan dengan—

_(a)_ pendapatan daripada harta apa-apa perihalan; atau

_(b)_ nilai pasaran harta itu;

“polisi hayat” ertinya polisi yang pembayaran wang polisi
diinsuranskan atas kematian atau kehidupan, termasuk peluasan
perlindungan bagi kemalangan diri, penyakit atau keuzuran dan
termasuklah anuiti tetapi tidak termasuk polisi kemalangan diri;

“polisi hayat sertaan” ertinya mana-mana polisi hayat yang
memberikan suatu hak kepada pemunya polisi untuk menyertai
dalam untukan, yang jumlah atau masa adalah pada budi bicara
penanggung insurans, daripada aset suatu kumpulan wang insurans
di bawah subseksyen 81(2);

“polisi kemalangan diri” ertinya polisi yang memperuntukkan
faedah kewangan tetap atau faedah yang bersifat tanggung rugi,
atau kedua-duanya, terhadap risiko mengalami kecederaan atau
kematian orang yang diinsuranskan akibat suatu kemalangan atau
menjadi tidak upaya akibat daripada penyakit;


-----

36 _Rang Undang-Undang_

“polisi Malaysia” ertinya polisi yang dikeluarkan
di Malaysia oleh penanggung insurans berlesen dan yang
adalah—

_(a)_ suatu polisi hayat yang alamat polisi pemunya, sebagaimana

yang ditentukan dalam polisi atau mana-mana alamat
lain yang kemudiannya diberitahu secara bertulis oleh
pemunya polisi kepada penanggung insurans itu, adalah
atau dahulunya alamat di Malaysia;

_(b)_ suatu polisi am yang berhubung dengan risiko yang

berbangkit di Malaysia, atau jika pemunya polisi ialah
seorang pemastautin, atau menduduki perjawatan tetap
di Malaysia dalam pengertian Akta Cukai Pendapatan
1967 [Akta 53]; atau

_(c)_ suatu kontrak insurans semula dengan penanggung insurans

berlesen yang lain;

“premis” termasuklah apa-apa tanah, bangunan, struktur atau
tempat;

“premium” ertinya amaun yang kena dibayar kepada penanggung
insurans di bawah suatu polisi sebagai balasan bagi obligasi yang
diambil alih oleh penanggung insurans itu;

“risiko kepada kestabilan kewangan” mempunyai erti yang sama
yang diberikan kepadanya dalam seksyen 29 Akta Bank Negara
Malaysia 2009;

“risiko sistemik” berhubungan dengan sistem pembayaran yang
ditetapkan, ertinya—

_(a)_ risiko bahawa kegagalan peserta atau pengendali untuk

menunaikan obligasi pembayaran atau penyelesaiannya
akan menyebabkan peserta lain menjadi tidak upaya untuk
menunaikan obligasi pembayaran atau penyelesaiannya
apabila kena dibayar; atau

_(b)_ risiko bahawa kegagalan peserta atau pengendali untuk

menunaikan obligasi pembayaran atau penyelesaiannya
boleh menyebabkan masalah likuiditi atau kredit ketara
yang mungkin mengancam kestabilan sistem
kewangan;


-----

_Perkhidmatan Kewangan_ 37

“saudara” berhubungan dengan individu, tertakluk kepada
subseksyen (2), ertinya—

_(a)_ suami atau isteri individu itu;

_(b)_ abang atau adik lelaki atau kakak atau adik perempuan

individu itu, atau kepada suami atau isteri individu
itu;

_(c)_ mana-mana orang yang mempunyai pertalian nasab langsung

ke atas atau ke bawah dengan individu itu, atau dengan
suami atau isteri individu itu;

_(d)_ suami atau isteri kepada mana-mana individu yang

disebutkan dalam perenggan _(b)_ atau _(c);_

_(e)_ mana-mana orang yang mempunyai pertalian nasab

langsung ke bawah dengan individu yang disebutkan
dalam perenggan _(b) atau_ _(d);_

_(f)_ mana-mana bapa saudara, emak saudara atau sepupu kepada

individu itu, atau kepada suami atau isteri individu itu;
atau

_(g)_ mana-mana suami atau isteri, atau mana-mana orang

yang mempunyai pertalian nasab langsung ke atas
atau ke bawah dengan, individu yang disebut dalam
perenggan _(f);_

“sistem pembayaran” ertinya apa-apa sistem atau perkiraan bagi
pemindahan, penjelasan atau penyelesaian dana atau sekuriti;

“sistem pembayaran yang ditetapkan” ertinya suatu sistem
pembayaran yang ditetapkan sebagai suatu sistem pembayaran
yang ditetapkan di bawah subseksyen 30(1);

“skim pemindahan perniagaan” ertinya suatu skim pemindahan
bagi perniagaan perbankan, perniagaan perbankan pelaburan atau
perniagaan insurans;

“standard” termasuklah apa-apa obligasi atau kehendak
sebagaimana yang ditentukan oleh Bank di bawah Akta ini
dan standard itu boleh mengandungi apa-apa peruntukan yang
memberikan tafsiran, bersampingan, tambahan, berbangkit dan
peralihan sebagaimana yang Bank pertimbangkan wajar;


-----

38 _Rang Undang-Undang_

“subsidiari” mempunyai pengertian yang sama yang diberikan
kepadanya dalam seksyen 5 Akta Syarikat 1965;

“syarikat” mempunyai pengertian yang sama yang diberikan
kepadanya dalam subseksyen 4(1) Akta Syarikat 1965;

“syarikat asing” mempunyai pengertian yang sama yang diberikan
kepadanya dalam subseksyen 4(1) Akta Syarikat 1965;

“syarikat awam” mempunyai pengertian yang sama yang diberikan
kepadanya dalam subseksyen 4(1) Akta Syarikat 1965;

“syarikat pelaburan” mempunyai pengertian yang sama yang
diberikan kepadanya dalam subseksyen 319(1) dalam Akta Syarikat
1965;

“syarikat pemegangan” mempunyai erti yang sama yang diberikan
kepadanya dalam seksyen 5 Akta Syarikat 1965;

“syarikat pemegangan kewangan” ertinya syarikat yang—

_(a) memegang suatu agregat lebih daripada lima puluh peratus_

kepentingan dalam syer orang berlesen, atau mempunyai
suatu agregat kepentingan dalam syer sebanyak lima
puluh peratus atau kurang tetapi mempunyai kawalan
atas orang berlesen; dan

_(b)_ mendapat kelulusan Bank menurut subseksyen 112(3)

untuk menjadi suatu syarikat pemegangan kewangan
orang berlesen itu;

“syer” berhubungan dengan suatu perbadanan, ertinya syer yang
diterbitkan oleh perbadanan itu dan termasuklah stok kecuali
terdapat perbezaan antara stok dan syer yang dinyatakan secara
jelas atau tersirat;

“syer mengundi” mempunyai pengertian yang sama yang diberikan
kepadanya dalam subseksyen 4(1) Akta Syarikat 1965;

“tahun kewangan” mempunyai pengertian yang sama yang
diberikan kepadanya dalam subseksyen 4(1) Akta Syarikat 1965;


-----

_Perkhidmatan Kewangan_ 39

“tarikh yang ditetapkan” berkenaan dengan mana-mana peruntukan
di bawah Akta ini, ertinya tarikh yang ditetapkan oleh Menteri
di bawah subseksyen 1(2) sebagai tarikh mula kuat kuasa
peruntukan itu;

“terbitan” ertinya mana-mana perjanjian, termasuk suatu opsyen,
swap, kontrak niaga hadapan atau kontrak hadapan, yang harga
pasaran, nilai, penghantaran atau obligasi pembayarannya berpunca
daripada, dirujuk kepada atau berdasarkan, tetapi tidak terhad
kepada, sekuriti, komoditi, aset, kadar (termasuk kadar faedah
atau kadar pertukaran) atau indeks;

“terminal elektronik” ertinya suatu alat elektronik, dikendalikan
oleh atau bagi pihak orang yang diberi kuasa atau seorang berdaftar,
melaluinya seorang itu boleh memulakan suatu pemindahan dana
elektronik, dan termasuklah suatu terminal tempat-jualan, mesin
pengeluar automatik atau mesin deposit wang tunai atau mesin
deposit cek;

“tuntutan insurans” ertinya tuntutan bagi pembayaran suatu
amaun yang harus dibayar di bawah polisi;

“tuntutan takaful” mempunyai pengertian yang sama yang
diberikan kepadanya dalam subseksyen 2(1) Akta Perkhidmatan
Kewangan Islam 2012;

“wakil penasihat kewangan” ertinya individu, walau bagaimanapun
digelar dalam pekerjaan terus, bertindak bagi atau melalui perkiraan
dengan penasihat kewangan yang diluluskan, yang menjalankan bagi
penasihat kewangan itu apa-apa perkhidmatan yang berhubungan
dengan perniagaan nasihat kewangan;

“wang elektronik” ertinya mana-mana instrumen pembayaran,
sama ada ketara atau tidak ketara, yang—

_(a)_ menyimpan dana secara elektronik sebagai tukaran kepada

dana yang dibayar kepada pengeluar itu; dan

_(b)_ berupaya untuk digunakan sebagai suatu cara untuk

membuat pembayaran kepada mana-mana orang selain
pengeluar itu;


-----

40 _Rang Undang-Undang_

“wang polisi” termasuklah apa-apa faedah, sama ada kewangan
atau tidak, yang dijamin oleh polisi.

_Saudara_

(2) Bagi maksud takrif “saudara” dalam subseksyen (1)—

_(a)_ pengangkatan mana-mana orang oleh seorang yang lain

di bawah mana-mana undang-undang bertulis Malaysia
atau mana-mana negara, wilayah atau tempat di luar
Malaysia, atau di bawah mana-mana adat yang diiktiraf
oleh mana-mana golongan orang di Malaysia atau
di mana-mana negara, wilayah atau tempat di luar
Malaysia, hendaklah dikira sebagai mewujudkan antara
pengangkat dan orang yang diangkat itu pertalian semula
jadi yang sama seperti pertalian pengangkatan, dan
pertalian lain yang berhubungan dengannya hendaklah
diputuskan dengan sewajarnya; dan

_(b)_ sebutan dalamnya mengenai sesuatu pertalian termasuklah,

jika berkaitan, suatu pertalian seibu atau sebapa.

_Kawalan_

(3) Bagi maksud Akta ini, seseorang hendaklah dianggap
mempunyai kawalan atas orang berlesen atau perbadanan jika
orang itu—

_(a)_ mempunyai suatu kepentingan lebih daripada lima puluh

peratus syer dalam orang berlesen atau perbadanan itu;
atau

_(b)_ melainkan jika dibuktikan sebaliknya—

(i) mempunyai kuasa untuk memilih, melantik,

memecat atau menahan daripada pemilihan,
pelantikan atau pemecatan, atau menyebabkan
dipilih, dilantik, dipecat atau ditahan daripada
dipilih, dilantik atau dipecat, suatu majoriti
pengarah orang berlesen atau perbadanan itu;

(ii) mempunyai kuasa untuk membuat atau menyebabkan

dibuat keputusan berkenaan dengan perniagaan
atau pentadbiran orang berlesen atau perbadanan
itu, dan menguatkuasakan keputusan itu atau
menyebabkan keputusan itu dikuatkuasakan;
atau


-----

_Perkhidmatan Kewangan_ 41

(iii) adalah seorang yang arahannya, petunjuknya atau

kehendaknya diikuti oleh pengarah, ketua pegawai
eksekutif atau pegawai kanan orang berlesen
atau perbadanan itu mengikut kelaziman atau
di bawah obligasi, sama ada formal atau tidak
formal, untuk bertindak,

dan frasa “dikawal” atau “pengawal” hendaklah ditafsirkan dengan
sewajarnya.

_Bertindak bersama-sama_

(4) Bagi maksud Akta ini—

_(a)_ “orang yang bertindak bersama-sama” ertinya orang yang,

menurut suatu perjanjian, perkiraan atau persefahaman,
bekerjasama untuk—

(i) memperoleh secara bersesama atau berasingan

kepentingan dalam syer suatu perbadanan bagi
maksud mendapatkan atau menggabungkan
kawalan perbadanan itu; atau

(ii) bertindak secara bersesama bagi maksud menjalankan

kawalan atas suatu perbadanan; dan

_(b)_ tanpa mengehadkan keluasan perenggan (a), orang yang

berikut hendaklah dianggap sebagai orang yang bertindak
bersama-sama, melainkan jika dibuktikan sebaliknya:

(i) suatu perbadanan dan perbadanan berkaitan dan

sekutunya;

(ii) suatu perbadanan dan mana-mana pengarahnya,

atau ibu atau bapa, anak, abang atau adik lelaki
atau kakak atau adik perempuan mana-mana
pengarahnya, atau suami atau isteri kepada
mana-mana pengarah atau mana-mana saudara
yang sedemikian, atau mana-mana amanah
berkaitan;

(iii) suatu perbadanan dan apa-apa kumpulan wang

pencen yang ditubuhkan olehnya;

(iv) seorang dan mana-mana syarikat pelaburan,

kumpulan wang unit amanah atau mana-mana
kumpulan wang lain yang pelaburan orang itu
diuruskan atas dasar budi bicara;


-----

42 _Rang Undang-Undang_

(v) seorang dan kliennya yang adalah suatu perbadanan,

jika orang itu menguruskan atas dasar budi bicara
dana kliennya dan mempunyai sepuluh peratus
atau lebih kepentingan dalam syer klien itu;
atau

(vi) seorang yang mempunyai atau mengawal

dua puluh peratus atau lebih syer mengundi
suatu perbadanan yang tergolong dalam
subperenggan (i) dan mana-mana ibu, bapa,
anak, abang atau adik lelaki atau kakak atau
adik perempuan orang itu, atau isteri atau suami
orang itu atau mana-mana saudaranya, atau
mana-mana amanah berkaitan berserta dengan
satu atau lebih orang yang tergolong dalam
subperenggan (i).

_Perjanjian kewangan yang layak_

(5) Bagi maksud Akta ini—

_(a)_ “perjanjian kewangan yang layak” ertinya—

(i) suatu perjanjian induk berkenaan dengan satu

atau lebih transaksi kewangan yang layak yang
di bawahnya sekiranya hal tertentu yang
ditentukan oleh pihak-pihak kepada perjanjian
itu berlaku—

(a) transaksi yang disebut dalam perjanjian

itu tamat atau boleh ditamatkan;

(b) nilai penamatan transaksi di bawah

subperenggan (i) dikira atau boleh dikira;
dan

(c) nilai penamatan transaksi di bawah

subperenggan (i) adalah bersih atau boleh
bersih, supaya suatu amaun bersih kena
dibayar,

dan jika suatu perjanjian adalah juga berkenaan

dengan satu atau lebih transaksi yang bukan
transaksi kewangan yang layak, perjanjian itu
hendaklah disifatkan sebagai suatu perjanjian
kewangan yang layak hanya berkenaan dengan


-----

_Perkhidmatan Kewangan_ 43

transaksi yang adalah transaksi kewangan yang
layak dan apa-apa penguatkuasaan yang dibenarkan
oleh pihak-pihak mengenai hak mereka di bawah
perjanjian itu;

(ii) suatu perjanjian yang berhubungan dengan cagaran

kewangan, termasuk perjanjian sokongan kredit
pindah hakmilik, berkenaan dengan satu atau
lebih transaksi kewangan yang layak di bawah
suatu perjanjian induk yang disebut dalam
subperenggan (i); atau

(iii) mana-mana perjanjian lain sebagaimana yang

ditetapkan di bawah seksyen 4;

_(b)_ “transaksi kewangan yang layak” ertinya—

(i) suatu terbitan, sama ada akan diselesaikan melalui

pembayaran atau hantar serah; atau

(ii) suatu perjanjian beli semula, beli semula songsang

atau jual beli balik berkenaan dengan sekuriti;

_(c)_ “cagaran kewangan” ertinya mana-mana yang berikut

yang tertakluk kepada suatu kepentingan atau hak yang
menjamin pembayaran atau pelaksanaan suatu obligasi
berkenaan dengan perjanjian kewangan yang layak atau
yang tertakluk kepada perjanjian sokongan kredit pindah
hakmilik:

(i) wang tunai atau yang bersamaan dengan wang

tunai, termasuk surat cara boleh niaga dan deposit
tuntutan;

(ii) sekuriti, suatu akaun sekuriti atau suatu hak untuk

memperoleh sekuriti; atau

(iii) perjanjian niaga hadapan atau akaun niaga

hadapan;

_(d)_ “perjanjian sokongan kredit pindah hakmilik” ertinya suatu

perjanjian yang di bawahnya hakmilik kepada harta telah
diperuntukkan bagi maksud menjamin pembayaran atau
pelaksanaan suatu obligasi berkenaan dengan perjanjian
kewangan yang layak.


-----

44 _Rang Undang-Undang_

(6) Apa-apa sebutan dalam Akta ini kepada “Akta ini”, “Akta
Perkhidmatan Kewangan Islam 2012” atau “Akta Bank Negara
Malaysia 2009” hendaklah, melainkan jika dinyatakan sebaliknya
dengan nyata, disifatkan termasuklah sebutan mengenai apa-apa
kaedah, peraturan, perintah, pemberitahuan atau perundangan
subsidiari lain yang dibuat di bawah Akta ini, Akta Perkhidmatan
Kewangan Islam 2012 atau Akta Bank Negara Malaysia 2009,
mengikut mana-mana yang berkenaan.

**Penetapan perniagaan atau aktiviti tambahan oleh Menteri**

**3. Menteri boleh, atas syor Bank, menetapkan—**

_(a)_ apa-apa perniagaan atau aktiviti sebagai suatu tambahan

kepada takrif—

(i) “perniagaan perbankan”;

(ii) “perniagaan perbankan pelaburan”;

(iii) “aktiviti perantaraan kewangan”;

(iv) “perniagaan pemfaktoran”; atau

(v) “perniagaan pemajakan”,

dan apabila ditetapkan, takrif yang ditambah itu hendaklah

disifatkan sebagai suatu bahagian penting Akta ini dari
tarikh permulaan kuat kuasa penetapan itu, atau dari
apa-apa tarikh kemudian sebagaimana yang ditentukan
dalam perintah itu; dan

_(b)_ apa-apa perniagaan, perkhidmatan atau aktiviti berhubungan

dengan suatu perkhidmatan kewangan sebagai perniagaan
nasihat kewangan bagi maksud takrif “perniagaan nasihat
kewangan” di bawah subseksyen 2(1).

**Penetapan perjanjian, urus niaga, transaksi atau orang**
**tambahan oleh Bank**

**4.** Bank boleh, dengan persetujuan Menteri, menetapkan—

_(a) mana-mana perjanjian berkenaan dengan suatu transaksi_

kewangan yang boleh dibuat oleh pihak dalam pasaran
kewangan, selain suatu derivatif terselaras atau suatu


-----

_Perkhidmatan Kewangan_ 45

perjanjian berkenaan dengan transaksi sekuriti yang
dibuat di bawah kaedah-kaedah suatu bursa saham dan
pusat penjelasan yang diluluskan sebagaimana yang
ditakrifkan dalam subseksyen 2(1) Akta Pasaran Modal
dan Perkhidmatan 2007 sebagai perjanjian kewangan
yang layak bagi maksud takrif perjanjian kewangan yang
layak dalam subseksyen 2(5);

_(b) apa-apa urus niaga atau transaksi sebagai suatu kemudahan_

kredit bagi maksud takrif “kemudahan kredit” dalam
subseksyen 2(1); dan

_(c) mana-mana orang lain sebagai peserta pasaran bagi maksud_

takrif “peserta pasaran” dalam subseksyen 2(1).

**Pengelasan, dan tafsiran sebutan kepada, perniagaan insurans**

**5. (1) Bagi maksud Akta ini, perniagaan insurans hendaklah**
dibahagikan kepada dua kelas—

_(a)_ perniagaan hayat, yang sebagai tambahan kepada semua

perniagaan insurans berkenaan dengan polisi hayat
hendaklah termasuk apa-apa jenis perniagaan insurans yang
dijalankan hanya sebagai sampingan kepada perniagaan
insurans hayat penanggung insurans; dan

_(b)_ perniagaan am, yang ertinya semua perniagaan insurans

yang bukan perniagaan hayat.

(2) Bagi maksud Akta ini, insurans semula liabiliti di bawah
polisi insurans hendaklah dikira tergolong dalam kelas dan
perihalan yang sama dengan polisi insurans yang diinsuranskan
semula.

(3) Walau apa pun apa-apa jua dalam subseksyen (1) atau
penentuan suatu polisi kepada suatu kumpulan wang insurans
tertentu oleh penanggung insurans berlesen, sekiranya Bank
berpuas hati bahawa mana-mana bahagian perniagaan penanggung
insurans berlesen yang tergolong dalam suatu kelas atau perihalan
tertentu perniagaan insurans patut dalam hal penanggung insurans
berlesen itu dikira sebagai tergolong dalam kelas atau perihalan
lain, Bank boleh mengarahkan bahawa ia dikira sedemikian bagi
maksud Akta ini


-----

46 _Rang Undang-Undang_

(4) Bagi maksud Akta ini—

_(a)_ aktiviti—

(i) melaksanakan suatu kontrak insurans; atau

(ii) menjalankan suatu kontrak insurans,

melalui perniagaan hendaklah menjadi suatu penjalanan

perniagaan insurans;

_(b)_ seorang adalah disifatkan melaksanakan, atau menjalankan,

suatu kontrak insurans melalui perniagaan sekiranya
dia—

(i) terlibat dalam apa-apa aktiviti dengan cara yang

dengan sendirinya menjadi penjalanan suatu
perniagaan;

(ii) mengemukakan dirinya sebagai sanggup dan

berupaya untuk terlibat dalam aktiviti itu;
atau

(iii) mensolisit dengan tetap orang lain untuk terlibat

dengannya dalam transaksi yang menjadi aktiviti
itu; dan

_(c)_ suatu sebutan mengenai penjalanan perniagaan insurans

termasuklah menjalankannya melalui ejen, atau sebagai
ejen, tetapi “penanggung insurans” tidaklah termasuk ejen
insurans atau pun dalam hal seorang yang merupakan
kedua-dua penanggung insurans dan ejen insurans, apaapa perniagaan yang dibuat oleh orang itu sebagai ejen
insurans.

(5) Bagi maksud Akta ini—

_(a)_ Menteri boleh, atas syor Bank, menetapkan apa-apa

perniagaan atau aktiviti sebagai perniagaan insurans;

_(b)_ Bank boleh menentukan perniagaan atau aktiviti itu

sebagai tergolong dalam kelas tertentu yang disebut
dalam subseksyen (1) atau perihalan, perniagaan insurans;
dan

_(c)_ perniagaan yang dinyatakan dalam Jadual 4 tidak boleh

dikira sebagai perniagaan insurans.


-----

_Perkhidmatan Kewangan_ 47

Bahagian Ii

ObJEKTIF PENGAWALSELIAAN DAN KUASA DAN FUNGSI BANK

**Objektif pengawalseliaan**

**6.** Objektif pengawalseliaan utama Akta ini adalah untuk
menggalakkan kestabilan kewangan dan bagi mencapai objektif
ini, Bank hendaklah—

_(a)_ memupuk—

(i) keselamatan dan kekukuhan institusi kewangan;

(ii) integriti dan keteraturan fungsi pasaran wang dan

pasaran pertukaran wang asing;

(iii) keselamatan, kecekapan dan kebolehpercayaan

sistem pembayaran dan instrumen pembayaran;
dan

(iv) keadilan, kebertanggungjawaban dan pelakuan

perniagaan institusi kewangan yang profesional;
dan

_(b)_ berusaha untuk melindungi hak dan kepentingan pengguna

perkhidmatan dan produk kewangan.

**Kuasa dan fungsi Bank**

**7.** (1) Bank hendaklah menjalankan kuasa dan melaksanakan
fungsi di bawah Akta ini dengan cara yang ia berpendapat paling
wajar bagi maksud mencapai objektif pengawalseliaan Akta ini dan
Gabenor hendaklah menjalankan apa-apa kuasa dan melaksanakan
apa-apa fungsi Bank bagi pihaknya.

(2) Kuasa dan fungsi Bank di bawah Akta ini adalah sebagai
tambahan kepada, dan tidak mengurangkan, kuasa dan fungsi
Bank di bawah Akta Bank Negara Malaysia 2009.

(3) Bank hendaklah, dari semasa ke semasa, memaklumkan
Menteri mengenai perkara yang berhubungan dengan penjalanan
kuasanya dan pelaksanaan fungsinya di bawah Akta ini.


-----

48 _Rang Undang-Undang_

(4) Bank boleh memberi kuasa kepada Timbalan Gabenor
atau pegawai Bank untuk menjalankan apa-apa kuasanya atau
melaksanakan apa-apa fungsinya di bawah Akta ini.

(5) Bank boleh menubuhkan dan memberi kuasa kepada
jawatankuasa yang mengandungi anggota sebagaimana yang Bank
boleh putuskan bagi maksud menjalankan apa-apa kuasa atau
melaksanakan apa-apa fungsi Bank di bawah Akta ini.

(6) Bank boleh, sama ada secara amnya atau dalam hal tertentu,
melantik seseorang, sama ada di dalam atau di luar Malaysia,
yang bukan pegawai Bank—

_(a)_ untuk memberikan apa-apa bantuan dalam menjalankan

apa-apa kuasanya atau melaksanakan apa-apa fungsinya
di bawah Akta ini; atau

_(b)_ menjalankan apa-apa kuasanya atau melaksanakan apa-apa

fungsinya bagi pihak dan atas nama Bank,

sebagaimana yang ditentukan oleh Bank.

Bahagian III

PEMBERIKUASAAN DAN PENDAFTARAN

Penggal 1

_Perniagaan yang dibenarkan_

**Perniagaan yang dibenarkan dijalankan oleh orang yang**
**diberi kuasa**

**8. (1) Tiada seorang pun boleh menjalankan apa-apa perniagaan**
yang dibenarkan melainkan jika ia—

_(a)_ dilesenkan oleh Menteri, atas syor Bank, di bawah

seksyen 10 untuk menjalankan perniagaan perbankan,
perniagaan insurans atau perniagaan perbankan pelaburan;
atau

_(b)_ diluluskan oleh Bank di bawah seksyen 11 untuk

menjalankan apa-apa perniagaan yang dinyatakan dalam
Penggal 1 Bahagian I Jadual 1.


-----

_Perkhidmatan Kewangan_ 49

(2) Perenggan (1)(b) tidak terpakai, berkenaan dengan perniagaan
nasihat kewangan, kepada orang yang dinyatakan dalam Penggal 2
Bahagian I Jadual 1.

(3) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, dipenjarakan untuk
tempoh tidak melebihi sepuluh tahun atau didenda tidak melebihi
lima puluh juta ringgit atau kedua-duanya.

**Permohonan bagi pemberikuasaan**

**9. Seorang pemohon bagi suatu lesen di bawah seksyen 10 atau**
suatu kelulusan di bawah seksyen 11 untuk menjalankan perniagaan
yang dibenarkan hendaklah mengemukakan permohonan secara
bertulis kepada Bank berserta dengan apa-apa dokumen atau
maklumat sebagaimana yang ditentukan oleh Bank.

**Pemberian lesen oleh Menteri**

**10. (1) Dalam menilai suatu permohonan yang dibuat dengan**
sempurnanya di bawah seksyen 9 untuk menjalankan apa-apa
perniagaan berlesen, Bank hendaklah mengambil kira semua faktor
yang dinyatakan dalam Bahagian 1 dan Bahagian II Jadual 5 dan
apa-apa perkara lain yang Bank berpendapat adalah berkaitan.

(2) Apabila membuat suatu penilaian di bawah subseksyen (1)
dan jika Bank berpuas hati bahawa pemohon itu boleh diberikan
suatu lesen, Bank hendaklah membuat suatu syor kepada Menteri
untuk memberikan suatu lesen di bawah subseksyen (4) dengan
atau tanpa syarat.

(3) Bank hendaklah memberitahu pemohon secara bertulis
sekiranya Bank tidak membuat suatu syor kepada Menteri di
bawah subseksyen (2).

(4) Jika Bank membuat suatu syor menurut subseksyen (2),
Menteri boleh memberikan suatu lesen kepada pemohon untuk
menjalankan perniagaan perbankan, perniagaan insurans atau
perniagaan perbankan pelaburan, dengan atau tanpa syarat.


-----

50 _Rang Undang-Undang_

(5) Bank hendaklah memberitahu pemohon itu secara bertulis
keputusan Menteri di bawah subseksyen (4).

(6) Jika Menteri memberikan suatu lesen di bawah
subseksyen (4), orang berlesen hendaklah memulakan perniagaan
berlesennya dalam suatu tempoh atau mana-mana tempoh lanjut
sebagaimana yang ditentukan oleh Menteri, atas syor Bank.

**Kelulusan oleh Bank**

**11. (1) Dalam menilai suatu permohonan yang dibuat dengan**
sempurnanya di bawah seksyen 9 untuk menjalankan apa-apa
perniagaan yang diluluskan, Bank hendaklah mengambil kira
semua faktor yang dinyatakan dalam Bahagian I Jadual 5 dan
apa-apa perkara lain yang Bank berpendapat adalah berkaitan.

(2) Bank boleh—

_(a)_ meluluskan suatu permohonan untuk menjalankan apa-apa

perniagaan yang diluluskan, dengan atau tanpa syarat,
atau bagi suatu tempoh yang dinyatakan dalam kelulusan
itu; atau

_(b)_ menolak permohonan itu.

(3) Orang yang diluluskan di bawah perenggan (2)(a) untuk
menjalankan perniagaan pembrokeran insurans atau perniagaan
nasihat kewangan hendaklah pada setiap masa mempunyai insurans
atau takaful tanggung rugi profesional yang berkuat kuasa bagi
suatu amaun sebagaimana yang ditentukan oleh Bank.

(4) Bank hendaklah memberitahu pemohon itu secara bertulis
keputusannya di bawah subseksyen (2).

(5) Jika Bank meluluskan suatu permohonan di bawah
perenggan (2)(a), orang yang diluluskan hendaklah memulakan
perniagaannya yang diluluskan dalam suatu tempoh atau apa-apa
tempoh lanjut sebagaimana yang ditentukan oleh Bank.

(6) Mana-mana orang yang melanggar subseksyen (3) melakukan
suatu kesalahan dan boleh, apabila disabitkan, dipenjarakan untuk
tempoh tidak melebihi lima tahun atau didenda tidak melebihi
sepuluh juta ringgit atau kedua-duanya.


-----

_Perkhidmatan Kewangan_ 51

**Kehendak dana modal minimum atau lebihan aset berbanding**
**liabiliti**

**12. (1) Tiada seorang pun boleh diberikan suatu lesen**
di bawah seksyen 10 atau suatu kelulusan di bawah seksyen 11
sekiranya—

_(a)_ dalam hal suatu syarikat, dana modalnya; atau

_(b)_ dalam hal suatu cawangan yang ditubuhkan di Malaysia

oleh institusi asing, lebihan aset berbanding
liabilitinya,

kurang daripada amaun minimum sebagaimana yang ditetapkan
oleh Menteri dalam hal orang berlesen, atau Bank dalam hal
orang yang diluluskan.

(2) Tiap-tiap orang yang diberi kuasa hendaklah, dalam
menjalankan perniagaannya yang dibenarkan, menyenggara pada
setiap masa apa-apa amaun minimum yang terpakai baginya.

(3) Walau apa pun subseksyen (1) dan (2), Menteri boleh
memberikan suatu lesen di bawah seksyen 10 kepada seseorang
tertakluk kepada syarat bahawa orang itu mencapai amaun
minimum dengan cara dan dalam tempoh yang ditentukan oleh
Bank, dengan kelulusan Menteri.

(4) Bagi maksud seksyen ini, “dana modal” ertinya modal
berbayar dan apa-apa rizab sebagaimana yang ditentukan oleh
Bank.

(5) Mana-mana orang yang diberi kuasa yang melanggar
subseksyen (2) melakukan suatu kesalahan dan boleh, apabila
disabitkan, dipenjarakan untuk tempoh tidak melebihi lapan tahun
atau didenda tidak melebihi dua puluh lima juta ringgit atau
kedua-duanya.

**Syarat tambahan lesen atau kelulusan**

**13. (1) Menteri, atas syor Bank, dalam hal suatu lesen yang**
diberikan di bawah seksyen 10, atau Bank dalam hal suatu kelulusan
yang diberikan di bawah seksyen 11, boleh pada bila-bila masa


-----

52 _Rang Undang-Undang_

secara bertulis meminda atau membatalkan apa-apa syarat sedia
ada mengenai pemberikuasaan atau mengenakan apa-apa syarat
baru atasnya.

(2) Mana-mana orang yang diberi kuasa yang gagal mematuhi
apa-apa syarat yang dikenakan oleh Menteri atau Bank, mengikut
mana-mana yang berkenaan, di bawah subseksyen (1) atau 10(4),
perenggan 11(2)(a) atau subseksyen 12(3) melakukan suatu kesalahan
dan boleh, apabila disabitkan, dipenjarakan untuk tempoh tidak
melebihi lima tahun atau didenda tidak melebihi sepuluh juta
ringgit atau kedua-duanya.

Penggal 2

_Sekatan atas urus niaga orang yang diberi kuasa_

**Orang yang diberi kuasa menjalankan perniagaan yang**
**dibenarkan sahaja**

**14. (1) Melainkan jika Bank menentukan selainnya, orang yang**
diberi kuasa tidak boleh menjalankan apa-apa perniagaan atau
aktiviti di dalam atau di luar Malaysia kecuali berkaitan dengan
atau bagi maksud perniagaan yang dibenarkannya atau sebagaimana
yang diperuntukkan dalam seksyen 15.

(2) Walau apa pun subseksyen (1) dan tertakluk kepada
perenggan 15(1)(d) dan (e), pengendali suatu sistem pembayaran
yang diluluskan atau pengeluar suatu instrumen pembayaran
yang ditetapkan yang diluluskan yang bukan orang berlesen
boleh menjalankan apa-apa perniagaan atau aktiviti yang tidak
berhubungan dengan atau bagi maksud perniagaan yang
diluluskannya.

(3) Kecuali dengan kelulusan bertulis terdahulu Bank—

_(a)_ penanggung insurans berlesen tidak boleh menjalankan

perniagaan anuiti pasti, perniagaan insurans
jaminan kewangan atau perniagaan insurans jaminan
kredit; dan


-----

_Perkhidmatan Kewangan_ 53

_(b)_ bank pelaburan berlesen tidak boleh menyetuju terima

wang deposit yang boleh dibayar balik apabila dituntut
melalui cek, draf, perintah atau mana-mana instrumen
lain yang dikeluarkan oleh pendeposit daripada bank
pelaburan berlesen itu.

(4) Mana-mana orang yang diberi kuasa yang melanggar
subseksyen (1) atau (3) melakukan suatu kesalahan dan boleh,
apabila disabitkan, dipenjarakan untuk tempoh tidak melebihi
lapan tahun atau didenda tidak melebihi dua puluh lima juta
ringgit atau kedua-duanya.

**Orang yang diberi kuasa dan pengendali sistem pembayaran**
**yang ditetapkan dibenarkan menjalankan perniagaan kewangan**
**Islam tertentu**

**15.** (1) Apabila suatu permohonan dibuat kepada Bank dan jika
Bank telah memberikan kelulusan bertulisnya—

_(a)_ bank berlesen atau bank pelaburan berlesen boleh

menjalankan perniagaan perbankan Islam;

_(b)_ broker insurans yang diluluskan boleh menjalankan

perniagaan pembrokeran takaful;

_(c)_ penasihat kewangan yang diluluskan boleh menjalankan

perniagaan nasihat kewangan Islam;

_(d)_ pengendali suatu sistem pembayaran yang ditetapkan atau

pengendali suatu sistem pembayaran yang diluluskan
boleh memudahkan peserta yang terlibat dalam perniagaan
kewangan Islam untuk memindahkan, menjelaskan atau
menyelesaikan dana atau sekuriti; atau

_(e)_ pengeluar instrumen pembayaran yang ditetapkan yang

diluluskan boleh mengeluarkan suatu instrumen pembayaran
Islam yang ditetapkan.

(2) Orang yang diluluskan di bawah subseksyen (1) hendaklah
tertakluk kepada—

_(a)_ peruntukan Akta Perkhidmatan Kewangan Islam 2012,

khususnya peruntukan Bahagian IV, VI, IX, X dan
XIII Akta itu, setakat peruntukan itu berhubung dengan
perniagaan orang yang diluluskan itu untuk menjalankan
di bawah subseksyen itu; dan


-----

54 _Rang Undang-Undang_

_(b)_ apa-apa standard, notis, arahan, syarat, penentuan atau

kehendak yang ditentukan atau dibuat di bawah Akta
itu yang berhubungan dengan perniagaan orang itu yang
diluluskan untuk menjalankan di bawah subseksyen
itu.

(3) Tanpa mengehadkan keluasan subseksyen (2), bank
berlesen atau bank pelaburan berlesen yang diluluskan di bawah
subseksyen (1) hendaklah, bagi maksud menjalankan perniagaan
perbankan Islam—

_(a)_ menubuhkan dan menyenggara pada setiap masa suatu

kumpulan wang perbankan Islam pada apa-apa amaun
minimum sebagaimana yang ditentukan oleh Bank untuk
membiayai pengendalian perniagaan perbankan Islamnya;
dan

_(b)_ menyimpan semua aset dan liabiliti perniagaan perbankan

Islamnya berasingan daripada aset dan liabilitinya yang
lain dengan cara sebagaimana yang ditentukan oleh
Bank.

(4) Kumpulan wang perbankan Islam yang ditubuhkan di bawah
perenggan (3)(a) hendaklah—

_(a)_ dibiayai daripada dana modal bank berlesen atau bank

pelaburan berlesen dan dana daripada sumber lain
sebagaimana yang ditentukan oleh Bank; dan

_(b)_ diasingkan daripada dana modal bank berlesen atau

bank pelaburan berlesen bagi pengendalian perniagaan
berlesennya di bawah Akta ini.

(5) Melainkan jika ditentukan selainnya oleh Bank, aset bank
berlesen atau bank pelaburan berlesen berhubungan dengan
perniagaan perbankan Islamnya tidak boleh—

_(a)_ digunakan untuk membiayai pengendalian perniagaan

berlesennya di bawah Akta ini; dan

_(b)_ tertakluk kepada hutang atau obligasi lain bank berlesen

atau bank pelaburan berlesen itu berhubungan dengan
perniagaan berlesennya di bawah Akta ini.


-----

_Perkhidmatan Kewangan_ 55

(6) Pengendali suatu sistem pembayaran yang ditetapkan
atau pengendali suatu sistem pembayaran yang diluluskan
yang telah mendapat kelulusan Bank di bawah subseksyen (1)
hendaklah—

_(a)_ menyediakan perkiraan pengendalian sistem pembayaran,

termasuk kemudahan likuiditi yang; atau

_(b)_ memastikan pelakuan perniagaannya,

tidak bertentangan dengan Shariah setakat mana perkiraan
pengendalian dan pelakuan perniagaan itu berhubung dengan
perniagaan yang pengendali itu diluluskan untuk menjalankan di
bawah subseksyen (1).

(7) Lembaga pengarah—

_(a)_ bank berlesen atau bank pelaburan berlesen; atau

_(b)_ orang yang diluluskan atau pengendali suatu sistem

pembayaran yang ditetapkan yang dikehendaki oleh Bank
di bawah subseksyen 30(3) Akta Perkhidmatan Kewangan
Islam 2012 untuk menubuhkan suatu jawatankuasa
Shariah,

hendaklah, tanpa menjejaskan seksyen 56, mengambil kira nasihat
jawatankuasa Shariahnya berkenaan dengan perniagaan kewangan
Islam yang dijalankan oleh orang itu.

(8) Bagi maksud seksyen ini—

“instrumen pembayaran Islam yang ditetapkan”, “perniagaan

perbankan Islam”, “perniagaan nasihat kewangan Islam”,
“jawatankuasa Shariah” dan “perniagaan pembrokeran takaful”
mempunyai erti yang sama sebagaimana yang ditakrifkan
dalam subseksyen 2(1) Akta Perkhidmatan Kewangan Islam
2012;

“perniagaan kewangan Islam” mempunyai erti yang sama

sebagaimana yang ditakrifkan dalam subseksyen 2(1) Akta
Bank Negara Malaysia 2009.


-----

56 _Rang Undang-Undang_

(9) Mana-mana orang yang gagal mendapatkan kelulusan Bank
untuk menjalankan apa-apa perniagaan yang disebut di bawah
subseksyen (1) melakukan suatu kesalahan dan boleh, apabila
disabitkan, dipenjarakan untuk tempoh tidak melebihi sepuluh
tahun atau didenda tidak melebihi lima puluh juta ringgit atau
kedua-duanya.

**Penanggung insurans berlesen menjalankan perniagaan hayat**
**atau am**

**16. (1) Penanggung insurans berlesen, selain penanggung insurans**
semula profesional berlesen, tidak boleh menjalankan kedua-dua
perniagaan hayat dan perniagaan am.

(2) Walau apa pun subseksyen (1), penanggung insurans hayat
berlesen boleh menjalankan perniagaan menginsurans sematamata terhadap penyakit atau keuzuran atau semata-mata terhadap
perbelanjaan perubatan tertakluk kepada apa-apa kehendak dan
syarat sebagaimana yang ditentukan oleh Bank.

(3) Mana-mana penanggung insurans berlesen yang melanggar
subseksyen (1) melakukan suatu kesalahan dan boleh, apabila
disabitkan, dipenjarakan untuk tempoh tidak melebihi lapan tahun
atau didenda tidak melebihi dua puluh lima juta ringgit atau
kedua-duanya.

Penggal 3

_Perniagaan berdaftar_

**Perniagaan berdaftar dijalankan oleh orang berdaftar**

**17. (1) Tiada seorang pun boleh menjalankan perniagaan berdaftar**
melainkan jika ia telah—

_(a)_ memenuhi apa-apa kehendak dan mengemukakan apa-apa

dokumen atau maklumat sebagaimana yang ditetapkan
oleh Bank; dan

_(b)_ memberitahu secara bertulis kepada Bank tarikh permulaan

kuat kuasa perniagaannya.


-----

_Perkhidmatan Kewangan_ 57

(2) Subseksyen (1) tidak terpakai berkenaan dengan perniagaan
ajuster bagi—

_(a)_ peguam bela, peguam cara atau anggota mana-mana profesion

lain yang bertindak atau membantu dalam pengajusteran
tuntutan insurans atau takaful yang bersampingan dengan
amalannya dan yang tidak mengemukakan dirinya sebagai
ajuster;

_(b)_ ajuster bagi kerugian penerbangan atau maritim; atau

_(c)_ pekerja penanggung insurans berlesen atau pengendali

takaful berlesen di bawah Akta Perkhidmatan Kewangan
Islam 2012, yang dalam penjalanan pekerjaannya,
bertindak atau membantu dalam pengajusteran tuntutan
insurans atau takaful dan yang tidak mengemukakan
dirinya sebagai ajuster.

(3) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, dipenjarakan untuk
tempoh tidak melebihi lapan tahun atau didenda tidak melebihi
dua puluh lima juta ringgit atau kedua-duanya.

**Orang berdaftar mematuhi standard**

**18.** (1) Seseorang itu ialah orang berdaftar jika orang itu telah
mematuhi subseksyen 17(1) dan telah memulakan perniagaan
berdaftarnya.

(2) Bank boleh menentukan standard bagi orang berdaftar dan
orang berdaftar itu hendaklah pada setiap masa mematuhi standard
itu.

Penggal 4

_Pejabat wakil_

**Kehendak bagi pejabat wakil**

**19. (1) Tiada suatu institusi asing pun boleh—**

_(a)_ menubuhkan suatu pejabat wakil di Malaysia melainkan

jika ia telah mendapat kelulusan bertulis terdahulu Bank;
atau


-----

58 _Rang Undang-Undang_

_(b)_ melalui pejabat wakil yang diluluskan, menjalankan

apa-apa perniagaan yang dibenarkan atau berdaftar di
Malaysia.

(2) Tertakluk kepada larangan di bawah perenggan (1)(b),
institusi asing boleh menjalankan, melalui pejabat wakil yang
diluluskannya, aktiviti sebagaimana yang ditentukan oleh Bank
sahaja.

(3) Suatu permohonan untuk menubuhkan suatu pejabat wakil
hendaklah dibuat secara bertulis kepada Bank berserta dengan
apa-apa dokumen atau maklumat sebagaimana yang ditentukan
oleh Bank.

(4) Bank boleh atas suatu permohonan yang dibuat dengan
sempurna mengikut subseksyen (3) meluluskan permohonan itu,
dengan atau tanpa syarat, atau menolak permohonan itu.

(5) Bank boleh pada bila-bila masa secara bertulis meminda
atau membatalkan mana-mana syarat sedia ada suatu kelulusan
yang diberikan di bawah subseksyen (4) atau mengenakan apaapa syarat baru atasnya.

(6) Bank boleh membatalkan suatu kelulusan yang diberikan
di bawah subseksyen (4) sekiranya—

_(a)_ pejabat wakil yang diluluskan telah—

(i) mungkir atau melanggar mana-mana peruntukan

Akta ini atau Akta Bank Negara Malaysia 2009;
atau

(ii) gagal untuk mematuhi apa-apa syarat yang

dikenakan menurut kelulusan itu,

tidak kira bahawa tiada pendakwaan atau tindakan lain

berkenaan dengan kemungkiran, pelanggaran atau
ketidakpatuhan itu;

_(b)_ pejabat wakil yang diluluskan itu telah melanggar mana
mana undang-undang di dalam atau di luar Malaysia;
atau

_(c)_ ia adalah demi kepentingan pengguna perkhidmatan

dan produk kewangan di Malaysia untuk berbuat
sedemikian.


-----

_Perkhidmatan Kewangan_ 59

(7) Bank boleh, dengan kelulusan Menteri, membatalkan suatu
kelulusan yang diberikan di bawah subseksyen (4) sekiranya ia
demi kepentingan nasional untuk berbuat sedemikian.

(8) Mana-mana orang yang melanggar subseksyen (1) atau
(2) atau gagal untuk mematuhi apa-apa syarat yang dikenakan
di bawah subseksyen (4) atau (5) melakukan suatu kesalahan
dan boleh, apabila disabitkan, dipenjarakan untuk tempoh tidak
melebihi sepuluh tahun atau didenda tidak melebihi lima puluh
juta ringgit atau kedua-duanya.

Penggal 5

_Pembatalan, pembatalan pendaftaran, penyerahan balik atau_

_pemberhentian perniagaan atau pengendalian_

**Alasan bagi pembatalan pemberikuasaan**

**20. (1) Menteri boleh, atas syor Bank, membatalkan lesen orang**
berlesen, dan Bank boleh membatalkan kelulusan orang yang
diluluskan, atas alasan bahawa—

_(a)_ Bank telah, berkaitan dengan permohonan di bawah seksyen

9, diberikan maklumat yang palsu, mengelirukan, tidak
tepat atau tidak lengkap;

_(b)_ orang itu tidak memulakan perniagaan berkenaan yang ia

dilesenkan atau diluluskan dalam tempoh yang ditentukan
oleh Menteri di bawah subseksyen 10(6) atau oleh Bank
di bawah subseksyen 11(5);

_(c)_ orang itu telah terhenti daripada menjalankan perniagaan

yang ia dilesenkan atau diluluskan;

_(d)_ orang itu telah—

(i) memungkiri atau melanggar mana-mana peruntukan

Akta ini atau Akta Bank Negara Malaysia
2009;

(ii) gagal untuk mematuhi mana-mana syarat lesennya

atau kelulusannya; atau


-----

60 _Rang Undang-Undang_

(iii) gagal untuk mematuhi mana-mana arahan yang

dikeluarkan oleh Bank di bawah seksyen 156
atau suatu perintah di bawah Akta Bank Negara
Malaysia 2009,

tidak kira bahawa tiada pendakwaan atau tindakan lain

berkenaan dengan kemungkiran, pelanggaran atau
ketidakpatuhan itu;

_(e)_ orang itu telah terhenti menjadi berdaya maju pada

pendapat Bank;

_(f)_ Bank, menurut pelaksanaan kuasanya di bawah Bahagian XIII

yang berhubungan dengan orang itu, telah secara substantial
menyempurnakan semua pemindahan perniagaan, aset
atau liabiliti orang itu;

_(g)_ orang itu telah digulungkan atau dibubarkan selainnya;

atau

_(h) ia adalah demi kepentingan pengguna perkhidmatan dan_

produk kewangan untuk berbuat sedemikian.

(2) Menteri boleh, atas syor Bank, membatalkan lesen orang
berlesen, dan Bank boleh dengan persetujuan Menteri membatalkan
suatu kelulusan orang yang diluluskan, sekiranya ia demi kepentingan
awam untuk berbuat sedemikian.

(3) Sebagai tambahan kepada subseksyen (1) dan (2), Bank
boleh membatalkan kelulusan orang yang diluluskan atas alasan
bahawa—

_(a)_ pada pendapat Bank orang itu sedang melakukan atau akan

melakukan suatu perbuatan, atau sedang menuruti atau
akan menuruti penjalanan pelakuan, yang tidak selamat
atau tidak wajar atau telah gagal untuk melakukan suatu
perbuatan atau menuruti penjalanan pelakuan yang perlu
untuk mengekalkan keselamatan dan kekukuhan orang
itu;

_(b)_ pada pendapat Bank orang itu sedang menjalankan

perniagaan dengan cara yang memudaratkan kepentingan
pelanggannya, pemiutangnya, pesertanya, penggunanya
atau orang awam secara amnya;


-----

_Perkhidmatan Kewangan_ 61

_(c)_ penerima atau pengurus bagi harta orang itu telah dilantik;

atau

_(d)_ milikan harta orang itu telah diambil oleh atau bagi pihak

pemegang debentur menurut suatu gadaian atas harta
itu.

(4) Bank—

_(a)_ hendaklah menyiarkan dalam _Warta, dengan seberapa_

segera yang praktik, suatu notis pembatalan suatu lesen
di bawah subseksyen (1) atau (2); atau

_(b)_ boleh menyiarkan suatu notis pembatalan suatu kelulusan

di bawah subseksyen (1), (2) atau (3) mengikut apa-apa
cara yang Bank dapati sesuai.

**Alasan bagi pembatalan pendaftaran**

**21.** Bank boleh membatalkan pendaftaran orang berdaftar
sekiranya—

_(a)_ orang itu telah memberikan Bank maklumat yang palsu,

mengelirukan, tidak tepat atau tidak lengkap bagi maksud
subseksyen 17(1);

_(b)_ orang itu telah terhenti menjalankan perniagaan yang ia

didaftarkan;

_(c)_ orang itu telah—

(i) memungkiri atau melanggar mana-mana peruntukan

Akta ini atau Akta Bank Negara Malaysia 2009;
atau

(ii) gagal untuk mematuhi mana-mana penentuan atau

standard di bawah Akta ini,

tidak kira bahawa tiada pendakwaan atau tindakan lain

berkenaan dengan kemungkiran, pelanggaran atau
ketidakpatuhan itu;

_(d)_ pemegang syer, pengarah atau mana-mana orang yang

terlibat dengan pengendalian atau pengurusan orang
berdaftar itu telah disabitkan dengan suatu kesalahan


-----

62 _Rang Undang-Undang_

di bawah Akta ini atau suatu kesalahan yang melibatkan
fraud atau ketidakjujuran di bawah mana-mana undangundang bertulis lain; atau

_(e)_ orang itu telah digulungkan atau dibubarkan selainnya atau

penerima atau pengurus harta orang itu telah dilantik.

**Penyerahan balik lesen atau pemberitahuan pemberhentian**
**perniagaan atau pengendalian**

**22.** (1) Orang berlesen boleh menyerah balik lesennya kepada
Bank dan apabila diserah balik, orang berlesen itu hendaklah
memberi suatu notis bertulis mengenai penyerahan balik lesennya
kepada Bank.

(2) Orang yang diluluskan atau orang berdaftar, mengikut
mana-mana yang berkenaan, hendaklah mengemukakan suatu
notis bertulis kepada Bank sekiranya ia terhenti menjalankan
perniagaannya.

(3) Pejabat wakil yang diluluskan hendaklah mengemukakan
suatu notis bertulis kepada Bank sekiranya pengendaliannya
terhenti.

(4) Penyerahan balik di bawah subseksyen (1) atau pemberitahuan
di bawah subseksyen (2) atau (3) hendaklah berkuat kuasa pada
tarikh Bank menerima notis itu atau jika suatu tarikh terkemudian
ditentukan dalam notis itu, pada tarikh itu.

(5) Bank—

_(a)_ hendaklah menyiarkan dalam Warta, dengan seberapa segera

yang praktik, suatu notis mengenai suatu penyerahan
balik lesen di bawah subseksyen (1); atau

_(b)_ boleh menyiarkan suatu notis pemberhentian perniagaan

di bawah subseksyen (2) atau pemberhentian pengendalian
di bawah subseksyen (3) mengikut apa-apa cara yang
Bank dapati sesuai.

(6) Mana-mana orang yang melanggar subseksyen (1), (2) atau
(3) melakukan suatu kesalahan dan boleh, apabila disabitkan,
dipenjarakan untuk tempoh tidak melebihi satu tahun atau didenda
tidak melebihi lima juta ringgit atau kedua-duanya.


-----

_Perkhidmatan Kewangan_ 63

**Kesan pembatalan, pembatalan pendaftaran, penyerahan balik,**
**pemberitahuan pemberhentian perniagaan atau pengendalian,**
**dan habis tempoh**

**23.** (1) Jika—

_(a)_ Menteri membatalkan lesen orang berlesen di bawah

seksyen 20;

_(b)_ Bank—

(i) membatalkan kelulusan pejabat wakil yang

diluluskan di bawah subseksyen 19(6) atau
(7) atau orang yang diluluskan di bawah
seksyen 20; atau

(ii) membatalkan pendaftaran orang berdaftar di bawah

seksyen 21;

_(c)_ penyerahan balik lesen oleh orang berlesen atau

pemberitahuan oleh orang yang diluluskan atau orang
berdaftar mengenai pemberhentian perniagaannya atau
pejabat wakil yang diluluskan mengenai pemberhentian
pengendaliannya telah berkuat kuasa di bawah
subseksyen 22(4); atau

_(d)_ kelulusan yang diberikan kepada orang yang diluluskan

di bawah seksyen 11 telah habis tempoh,

orang atau pejabat wakil itu hendaklah dengan serta merta terhenti
menjalankan perniagaannya atau pengendaliannya, mengikut
mana-mana yang berkenaan.

(2) Walau apa pun pembatalan, pembatalan pendaftaran,
penyerahan balik, pemberitahuan pemberhentian perniagaan
atau pengendalian, atau habis tempoh yang disebutkan dalam
subseksyen (1), orang atau pejabat wakil yang disebutkan dalam
subseksyen (1) hendaklah terus—

_(a)_ tertakluk kepada Akta ini pada takat yang sama

sebagaimana orang yang diberi kuasa, orang berdaftar
atau pejabat wakil yang diluluskan, mengikut mana-mana
yang berkenaan; dan

_(b)_ menunaikan obligasinya,


-----

64 _Rang Undang-Undang_

sehingga Bank berpuas hati bahawa orang atau pejabat wakil
itu telah menunaikan obligasinya, atau bahawa perkiraan yang
mencukupi telah dibuat untuk menunaikan obligasinya, yang belum
selesai pada masa pembatalan, pembatalan pendaftaran, penyerahan
balik, pemberitahuan pemberhentian perniagaan atau pengendalian
atau habis tempoh mengikut mana-mana yang berkenaan.

(3) Suatu pembatalan, pembatalan pendaftaran, penyerahan
balik, pemberitahuan pemberhentian perniagaan atau pengendalian
atau habis tempoh yang disebutkan dalam subseksyen (1) tidak
boleh berfungsi untuk—

_(a)_ mengelak atau menjejaskan mana-mana perjanjian, perkiraan

atau transaksi yang dibuat oleh orang atau wakil pejabat
itu yang disebut dalam subseksyen (1) dengan manamana orang; atau

_(b)_ menjejaskan apa-apa hak, obligasi atau liabiliti yang

berbangkit di bawah mana-mana perjanjian, perkiraan
atau transaksi itu.

(4) Mana-mana orang yang melanggar subseksyen (1) atau gagal
untuk menunaikan obligasinya di bawah subseksyen (2) melakukan
suatu kesalahan dan boleh, apabila disabitkan, dipenjarakan untuk
tempoh tidak melebihi lima tahun atau didenda tidak melebihi
sepuluh juta ringgit atau kedua-duanya.

Penggal 6

_Perkara am_

**Bentuk penubuhan**

**24.** (1) Orang yang akan dilesenkan di bawah seksyen 10 untuk
menjalankan perniagaan perbankan, perniagaan insurans (selain
orang yang akan menjadi penanggung insurans semula profesional)
atau perniagaan perbankan pelaburan hendaklah suatu syarikat
awam.

(2) Bank boleh menentukan bentuk penubuhan—

_(a)_ orang yang akan dilesenkan sebagai penanggung insurans

semula profesional; atau

_(b)_ orang yang akan diluluskan di bawah seksyen 11 untuk

menjalankan perniagaan yang diluluskan.


-----

_Perkhidmatan Kewangan_ 65

**Penubuhan atau penempatan semula pejabat orang yang**
**diberi kuasa**

**25.** (1) Melainkan jika ditentukan selainnya oleh Bank, tiada
orang berlesen pun boleh menubuhkan atau menempatkan semula
suatu pejabat dalam atau di luar Malaysia tanpa kebenaran bertulis
terdahulu di Bank.

(2) Jika orang yang diluluskan menubuhkan atau menempatkan
semula suatu pejabat di dalam atau di luar Malaysia, orang yang
diluluskan itu hendaklah memberitahu Bank secara bertulis dalam
apa-apa tempoh sebagaimana yang ditentukan oleh Bank.

**Fi**

**26. (1) Peraturan-peraturan boleh dibuat di bawah seksyen 260**
untuk menetapkan—

_(a)_ apa-apa fi untuk dibayar oleh orang yang diberi kuasa atau

orang berdaftar berkenaan dengan pemberikuasaannya
atau pendaftarannya, penubuhan apa-apa pejabat atau fi
tahunan; dan

_(b)_ suatu fi pemprosesan untuk dibayar oleh seorang pemohon

bagi pemberikuasaan di bawah seksyen 9 atau seseorang
yang telah mematuhi perenggan 17(1)(a),

dalam apa-apa amaun, atau dihitung pada apa-apa kadar atau
dengan apa-apa cara sebagaimana yang dinyatakan dalam peraturanperaturan itu.

(2) Apa-apa fi yang dibayar kepada Bank di bawah seksyen ini
hendaklah dibayar ke dalam dan menjadi sebahagian Kumpulan
Wang Disatukan Persekutuan.

(3) Apa-apa fi yang tidak dibayar boleh dibawa guaman dan
didapatkan sebagai hutang sivil yang kena dibayar kepada Kerajaan
dan sebagai tambahan, mahkamah boleh memerintahkan bagi
pembayaran suatu penalti bagi pembayaran lewat sehingga suatu
amaun yang bersamaan dengan dua kali ganda amaun fi yang tidak
dibayar dan kos untuk mendapatkan kembali amaun itu termasuk
tetapi tidak terhad kepada kos prosiding undang-undang.


-----

66 _Rang Undang-Undang_

**Penyiaran nama orang yang diberi kuasa dan orang berdaftar**

**27.** (1) Bank hendaklah, dari semasa ke semasa, menyiarkan
dalam _Warta suatu senarai, semua orang berlesen dan apa-apa_
tambahan kepada atau pemotongan daripada senarai itu.

(2) Bank hendaklah, dari semasa ke semasa, menyiarkan suatu
senarai orang yang diluluskan dan orang berdaftar mengikut apa-apa
cara yang Bank dapati sesuai.

**Pengemukaan diri sebagai orang yang diberi kuasa atau orang**
**berdaftar**

**28. (1) Tiada seorang pun boleh mengemukakan dirinya**
sebagai—

_(a)_ orang yang diberi kuasa melainkan jika dia diberi kuasa;

atau

_(b)_ orang berdaftar melainkan jika dia berdaftar,

di bawah Akta ini.

(2) Mana-mana orang yang melanggar perenggan (1)(a) melakukan
suatu kesalahan dan boleh, apabila disabitkan, dipenjarakan untuk
tempoh tidak melebihi sepuluh tahun atau didenda tidak melebihi
lima puluh juta ringgit atau kedua-duanya.

(3) Mana-mana orang yang melanggar perenggan (1)(b) melakukan
suatu kesalahan dan boleh, apabila disabitkan, dipenjarakan untuk
tempoh tidak melebihi lapan tahun atau didenda tidak melebihi
dua puluh lima juta ringgit atau kedua-duanya.

**Bertindak bagi pihak orang tidak berlesen**

**29.** (1) Tiada seorang pun boleh bertindak bagi pihak suatu
institusi asing atau mana-mana orang yang tidak dilesenkan
di bawah Akta ini berhubungan dengan penjalanan perniagaan
perbankan, perniagaan pelaburan perbankan, perniagaan insurans
atau penyetujuterimaan deposit di Malaysia melainkan jika
diluluskan secara bertulis oleh Bank.


-----

_Perkhidmatan Kewangan_ 67

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, dipenjarakan untuk
tempoh tidak melebihi sepuluh tahun atau didenda tidak melebihi
lima puluh juta ringgit atau kedua-duanya.

Bahagian IV

SISTEM PEMBAYARAN

Penggal 1

_Penetapan sistem pembayaran dan instrumen pembayaran_

**Penetapan dan pembatalan penetapan sistem pembayaran**

**30. (1) Jika Bank berpendapat bahawa suatu gangguan dalam**
pengendalian sistem pembayaran boleh menjejaskan keyakinan
orang awam terhadap keseluruhan sistem pembayaran di Malaysia
atau memberikan kesan kepada kestabilan monetari atau kewangan
Malaysia—

_(a)_ dalam hal pengendali suatu sistem pembayaran

yang tertakluk kepada penyeliaan atau pengawasan
pihak berkuasa penyeliaan yang lain di Malaysia,
Menteri atas syor Bank dan pihak berkuasa penyeliaan
itu; atau

_(b) dalam mana-mana hal lain, Bank dengan persetujuan_

Menteri,

boleh, melalui suatu perintah yang disiarkan dalam _Warta,_
menetapkan sistem pembayaran itu sebagai suatu sistem pembayaran
yang ditetapkan.

(2) Dalam hal pengendali suatu sistem pembayaran yang tertakluk
kepada penyeliaan atau pengawasan pihak berkuasa penyeliaan
yang lain di Malaysia, Bank hendaklah berunding dengan pihak
berkuasa penyeliaan itu dalam membuat suatu pendapat di bawah
subseksyen (1).


-----

68 _Rang Undang-Undang_

(3) Sekiranya hal keadaan dalam subseksyen (1) tidak lagi terpakai,
penetapan suatu sistem pembayaran boleh dibatalkan—

_(a)_ dalam hal pengendali suatu sistem pembayaran yang

tertakluk kepada penyeliaan atau pengawasan pihak
berkuasa penyeliaan yang lain di Malaysia, oleh Menteri,
atas syor bersesama Bank dan pihak berkuasa penyeliaan
itu; atau

_(b)_ dalam mana-mana hal lain, oleh Bank,

melalui suatu perintah yang disiarkan dalam _Warta._

(4) Bank dan pihak berkuasa penyeliaan itu hendaklah dengan
tetap menyemak kedudukan sistem pembayaran yang ditetapkan
di bawah perenggan (1)(a), untuk memutuskan sama ada hal
keadaan di bawah subseksyen (1), tidak lagi terpakai bagi maksud
membuat syor bersesama di bawah perenggan (3)(a).

**Penetapan instrumen pembayaran**

**31. Jika pada pendapat Bank bahawa—**

_(a)_ suatu instrumen pembayaran yang penggunaannya boleh

tersebar luas sebagai suatu cara membuat pembayaran dan
boleh menjejaskan sistem pembayaran di Malaysia; dan

_(b)_ adalah perlu untuk mengekalkan integriti, kecekapan dan

kebolehpercayaan instrumen pembayaran itu,

Bank boleh, dengan persetujuan Menteri, melalui suatu perintah
yang disiarkan dalam _Warta, menetapkan instrumen pembayaran_
itu sebagai instrumen pembayaran yang ditetapkan.

Penggal 2

_Kehendak bagi pengendalian sistem pembayaran dan_

_pengeluaran instrumen pembayaran yang ditetapkan_

**Pemakaian Akta ini bagi sistem pembayaran**

**32.** Melainkan jika ditetapkan selainnya oleh Bank, Akta

ini hendaklah terpakai bagi seseorang di luar Malaysia yang
adalah pengendali suatu sistem pembayaran yang menerima
arahan pembayaran atau arahan penyelesaian daripada peserta di
Malaysia


-----

_Perkhidmatan Kewangan_ 69

**Kuasa Bank untuk menentukan standard bagi sistem**
**pembayaran**

**33. (1) Bank boleh menentukan standard bagi sistem**
pembayaran—

_(a)_ bagi menggalakkan keselamatan, integriti, kecekapan atau

kebolehpercayaan sistem pembayaran yang ditetapkan itu,
sistem pembayaran yang dinyatakan dalam Penggal 1
Bahagian 1 Jadual 1, sistem pembayaran yang dinyatakan
dalam Perenggan 9 Bahagian 2 Jadual 1 atau instrumen
pembayaran yang ditetapkan termasuk memudahkan
saling pengendalian, penentuan teknikal dan piawaian
keselamatan; atau

_(b)_ demi kepentingan peserta semasa atau bakal peserta sistem

pembayaran yang ditetapkan, sistem pembayaran yang
dinyatakan dalam Penggal 1 Bahagian 1 Jadual 1 atau
sistem pembayaran yang dinyatakan dalam perenggan 9
Bahagian 2 Jadual 1 atau pengguna.

(2) Pengendali sistem pembayaran yang ditetapkan, pengendali
sistem pembayaran yang diluluskan, pengendali sistem pembayaran
yang berdaftar atau pengeluar instrumen pembayaran yang ditetapkan
yang diluluskan hendaklah pada setiap masa mematuhi standard
yang ditentukan oleh Bank di bawah subseksyen (1) yang terpakai
bagi pengendali atau pengeluar itu.

**Arahan kepada peserta sistem pembayaran yang ditetapkan**

**34. Bank boleh mengeluarkan arahan secara bertulis kepada**
mana-mana peserta sistem pembayaran yang ditetapkan sekiranya
pada pendapat Bank bahawa ia perlu bagi memastikan integriti
dan pengurusan yang sempurna sistem pembayaran yang
ditetapkan itu atau ia demi kepentingan orang awam untuk berbuat
sedemikian.

**Perkiraan pengendalian**

**35. (1) Pengendali sistem pembayaran yang ditetapkan,**
pengendali sistem pembayaran yang diluluskan atau
pengeluar instrumen pembayaran yang ditetapkan yang


-----

70 _Rang Undang-Undang_

diluluskan hendaklah mengadakan perkiraan pengendalian
seperti yang berikut:

_(a)_ kaedah, tatacara dan kehendak yang menyatakan hak,

liabiliti atau apa-apa obligasi lain—

(i) pengendali dan peserta sistem pembayaran yang

ditetapkan;

(ii) pengendali sistem pembayaran yang diluluskan

dan pesertanya; dan

(iii) pengeluar instrumen pembayaran yang ditetapkan

yang diluluskan dan penggunanya,

termasuk risiko yang mungkin ditanggung oleh peserta

atau pengguna itu; dan

_(b)_ langkah-langkah bagi memastikan kekukuhan, keselamatan

dan kebolehpercayaan pengendalian sistem pembayaran
yang ditetapkan, sistem pembayaran yang dinyatakan
dalam Penggal 1 Bahagian 1 Jadual 1 atau instrumen
pembayaran yang ditetapkan termasuk perkiraan
kontingensi.

(2) Sebagai tambahan kepada perkiraan pengendalian
di bawah subseksyen (1), pengendali sistem pembayaran yang
ditetapkan atau pengendali sistem pembayaran yang diluluskan
hendaklah mengadakan perkiraan pengendalian seperti yang
berikut:

_(a)_ tatacara, kawalan dan langkah-langkah bagi pengurusan

kredit, likuiditi atau risiko penyelesaian, termasuk kaedah
pemutusan masa apabila suatu perintah pemindahan
adalah muktamad dalam hal sistem pembayaran yang sijil
kemuktamadan telah dikeluarkan oleh Bank di bawah
seksyen 38; dan

_(b)_ kriteria bagi penyertaan dalam sistem pembayaran yang

ditetapkan atau sistem pembayaran yang dinyatakan
dalam Penggal 1 Bahagian 1 Jadual 1.

(3) Tanpa mengehadkan keluasan subseksyen (1), pengeluar
instrumen pembayaran yang ditetapkan yang diluluskan itu
hendaklah mengadakan langkah-langkah untuk memastikan


-----

_Perkhidmatan Kewangan_ 71

pengurusan berhemat dana yang dipungut daripada pengguna,
termasuk langkah-langkah untuk memastikan bahawa dana itu
sentiasa sedia ada bagi pembayaran balik kepada pengguna
instrumen pembayaran yang ditetapkan itu.

**Kuasa Bank untuk memeriksa**

**36. Bank boleh, dalam mempertimbangkan sama ada—**

_(a)_ untuk menetapkan atau mengesyorkan kepada Menteri

untuk menetapkan suatu sistem pembayaran di bawah
seksyen 30;

_(b)_ untuk menetapkan suatu instrumen pembayaran di bawah

seksyen 31;

_(c)_ untuk mengesyorkan kepada Menteri untuk memasukkan

pengendalian sistem pembayaran dalam Penggal
1 Bahagian 1 Jadual 1 di bawah seksyen 264; atau

_(d)_ untuk mengesyorkan kepada Menteri untuk memasukkan

pengendalian suatu sistem pembayaran dalam Bahagian
2 Jadual 1 di bawah seksyen 264,

memeriksa premis, perkakas, kelengkapan, jentera, dokumen
dan transaksi yang berhubungan dengan sistem pembayaran atau
instrumen pembayaran itu apabila notis bertulis diberikan kepada
pengendali atau pengeluar itu.

Penggal 3

_Kemuktamadan pembayaran dan perkiraan penghasilan_

_bersih_

**Tafsiran**

**37. Bagi maksud Penggal ini—**

“pentadbir ketidaksolvenan” termasuklah penerima, pengurus,
penerima dan pengurus, pelikuidasi, pelikuidasi sementara,
pengurus kehakiman, kurator, pentadbir khas atau mana-mana
orang lain, walau bagaimana pun digelar yang diberi kuasa di


-----

72 _Rang Undang-Undang_

bawah mana-mana undang-undang di dalam atau di luar Malaysia
untuk mengambil kawalan harta seseorang bagi faedah pemiutang
orang itu dalam hal orang itu, menjadi, atau mungkin menjadi,
tidak solven;

“perintah pemindahan” ertinya—

_(a)_ suatu arahan oleh seorang peserta sistem pembayaran yang

ditetapkan untuk memasukkan bagi kegunaan seorang
penerima suatu amaun wang dengan cara kemasukan ke
dalam buku akaun;

_(b)_ suatu arahan yang, apabila diselesaikan, menyebabkan

pengambilalihan atau penunaian suatu obligasi pembayaran
sebagaimana yang ditakrifkan oleh kaedah-kaedah sistem
pembayaran yang ditetapkan; atau

_(c)_ suatu arahan oleh seorang peserta sistem pembayaran yang

ditetapkan sama ada untuk menyelesaikan suatu obligasi
bagi pemindahan sekuriti dengan cara kemasukan buku
atau bagi pemindahan sekuriti itu;

“perkiraan penghasilan bersih” ertinya suatu perkiraan secara
bertulis untuk menukar beberapa tuntutan atau obligasi kepada
satu tuntutan bersih atau satu obligasi bersih.

“sijil kemuktamadan” ertinya suatu sijil yang dikeluarkan oleh
Bank kepada mana-mana sistem pembayaran yang ditetapkan di
bawah seksyen 38;

“sistem pembayaran yang ditetapkan terperaku” ertinya suatu
sistem pembayaran yang ditetapkan yang sijil kemuktamadan
telah dikeluarkan oleh Bank yang boleh termasuk suatu sistem
pembayaran yang dikendalikan oleh Bank, atau oleh mana-mana
pertubuhan perbadanan yang ditubuhkan atau diperoleh oleh Bank
di bawah Akta Bank Negara Malaysia 2009 atau oleh mana-mana
orang yang diberi kuasa oleh Bank.

**Kuasa Bank mengeluarkan sijil kemuktamadan**

**38.** Bank boleh, dengan persetujuan Menteri, melalui suatu
perintah yang disiarkan dalam _Warta, mengeluarkan suatu sijil_
kemuktamadan kepada sistem pembayaran yang ditetapkan jika
kriteria yang berikut dipenuhi:

_(a)_ sistem pembayaran itu menimbulkan atau mungkin

menimbulkan suatu risiko sistemik;


-----

_Perkhidmatan Kewangan_ 73

_(b)_ penyelesaian perintah pemindahan itu dikuatkuasakan

dalam sistem pembayaran yang ditetapkan itu sendiri;
dan

_(c)_ pengendali sistem pembayaran itu telah mematuhi kehendak

sebagaimana yang ditentukan oleh Bank.

**Pembatalan sijil kemuktamadan**

**39.** Bank boleh, dengan persetujuan Menteri, melalui suatu
perintah yang disiarkan dalam _Warta, membatalkan suatu sijil_
kemuktamadan sekiranya pada pendapat Bank bahawa—

_(a)_ mana-mana kriteria yang ditentukan dalam seksyen 38

tidak lagi dipenuhi; atau

_(b)_ pengendali sistem pembayaran yang ditetapkan terperaku

telah mungkir atau melanggar mana-mana peruntukan
Akta ini.

**Pemakaian Penggal ini**

**40. (1) Peruntukan Penggal ini hendaklah terpakai bagi—**

_(a)_ apa-apa perintah pemindahan yang dihantar melalui sistem

pembayaran yang ditetapkan terperaku; dan

_(b)_ apa-apa perkiraan bersih, berkenaan dengan tuntutan

atau obligasi yang berbangkit daripada suatu perintah
pemindahan yang muktamad di bawah subseksyen 42(1),
yang dibuat antara pengendali dan peserta atau antara
peserta sahaja berkenaan dengan suatu sistem pembayaran
yang ditetapkan terperaku.

(2) Mana-mana undang-undang bertulis yang berhubungan
dengan kebankrapan dan ketidaksolvenan hendaklah terus terpakai,
tetapi jika terdapat apa-apa percanggahan atau ketidakselarasan
antara peruntukan Penggal ini dan undang-undang bertulis yang
berhubungan dengan kebankrapan dan ketidaksolvenan, peruntukan
Penggal ini hendaklah terpakai.


-----

74 _Rang Undang-Undang_

**Arahan pemindahan yang dibuat selepas pelantikan pentadbir**
**ketidaksolvenan**

**41. Penggal ini tidak terpakai berhubungan dengan mana-mana**
perintah pemindahan yang dihantar melalui sistem pembayaran
yang ditetapkan terperaku selepas habis tempoh hari yang pentadbir
ketidaksolvenan dilantik berkenaan dengan pengendali atau peserta
sistem pembayaran yang ditetapkan terperaku.

**Kemuktamadan pembayaran dan perkiraan penghasilan**
**bersih**

**42. (1) Suatu perintah pemindahan hendaklah sah dan**
dikuatkuasakan oleh dan terhadap pengendali atau peserta sistem
pembayaran yang ditetapkan terperaku dan hendaklah muktamad
dan tidak boleh dibatalkan, berbalik atau diketepikan oleh
mana-mana orang dari masa perintah pemindahan itu diputuskan
sebagai muktamad di bawah kaedah sistem pembayaran yang
ditetapkan terperaku itu dikehendaki supaya diadakan di bawah
perenggan 35(2)(a) dan tiada perintah pun boleh dibuat oleh
mana-mana mahkamah bagi pembetulan atau penggantungan
perintah pemindahan itu.

(2) Suatu perkiraan bersih hendaklah sah dan boleh dikuatkuasakan
dan pengendali atau peserta sistem pembayaran yang ditetapkan
terperaku hendaklah melakukan apa-apa jua yang dibenarkan atau
dikehendaki di bawah perkiraan bersih itu bagi memberi kesan
kepada perkiraan bersih itu.

(3) Apa-apa pembayaran atau obligasi penyelesaian yang
terhutang kepada pengendali atau peserta sistem pembayaran yang
ditetapkan terperaku di bawah perkiraan penghasilan bersih yang
belum dijelaskan—

_(a)_ boleh dibuktikan dalam prosiding ketidaksolvenan; dan

_(b)_ boleh didapatkan semula bagi manfaat pemiutang.

(4) Tanpa mengehadkan keluasan subseksyen 40(2), apa-apa
perintah pemindahan yang muktamad dan tidak boleh dibatalkan
di bawah subseksyen (1) dan apa-apa perkiraan penghasilan


-----

_Perkhidmatan Kewangan_ 75

bersih yang sah dan boleh dikuatkuasakan di bawah subseksyen
(2) dan (3), hendaklah diberi kuat kuasa walau apa pun apa-apa
jua yang bertentangan yang terkandung dalam—

_(a)_ seksyen 223 dan 224 Akta Syarikat 1965 berhubungan

dengan pengelakan pelupusan harta;

_(b)_ seksyen 296 Akta Syarikat 1965, seksyen 59 Akta

Kebankrapan 1967 [Akta 360] atau subseksyen 40(1)
Akta Pengurusan Danaharta Nasional Berhad 1998

[Akta 587] berhubungan dengan ketidaktuntutan harta
yang membebankan;

_(c)_ seksyen 219 Akta Syarikat 1965 dan seksyen 47 Akta

Kebankrapan 1967 berhubungan dengan masa permulaan
ketidaksolvenan;

_(d)_ seksyen 293 Akta Syarikat 1965 dan seksyen 53 Akta

Kebankrapan 1967 berhubungan dengan keutamaan yang
tidak patut; dan

_(e)_ seksyen 222 Akta Syarikat 1965 dan seksyen 10 Akta

Kebankrapan 1967 berhubungan dengan kuasa untuk
menggantung atau menyekat prosiding.

**Pengekalan hak**

**43. Bagi mengelakkan keraguan, peruntukan Penggal ini**
tidak menyekat atau menghalang mana-mana orang daripada
menguatkuasakan haknya di bawah undang-undang setakat ia tidak
menjejaskan kemuktamadan perintah pemindahan atau keesahan
dan kebolehkuatkuasaan suatu perkiraan penghasilan bersih
di bawah Penggal ini.

**Perintah ketidaksolvenan oleh mahkamah asing tidak**
**diiktiraf**

**44. Walau apa pun mana-mana undang-undang bertulis lain,**
mahkamah tidak boleh mengiktiraf atau menguatkuasakan suatu
perintah mahkamah asing yang melaksanakan bidang kuasa di
bawah mana-mana undang-undang ketidaksolvenan di luar Malaysia
setakat pembuatan perintah itu akan menjadi tidak selaras atau
bertentangan dengan peruntukan Penggal ini.


-----

76 _Rang Undang-Undang_

**Kehendak untuk memberitahu dalam keadaan ketidaksolvenan,**
**dsb.**

**45. (1) Jika pengendali sistem pembayaran yang ditetapkan**
terperaku—

_(a)_ adalah tidak solven atau mungkin menjadi tidak solven;

_(b)_ telah menjadi atau mungkin menjadi tidak mampu untuk

memenuhi mana-mana atau semua obligasinya; atau

_(c)_ telah menggantung pembayaran atau telah membuat

penyelesaian dengan pemiutangnya,

pengendali itu hendaklah dengan serta-merta memberitahu peserta
sistem pembayaran yang ditetapkan terperaku itu.

(2) Jika peserta sistem pembayaran yang ditetapkan
terperaku—

_(a)_ adalah tidak solven atau mungkin menjadi tidak solven;

_(b)_ telah menjadi atau mungkin menjadi tidak mampu untuk

memenuhi mana-mana atau semua obligasinya; atau

_(c)_ telah menggantung pembayaran atau telah membuat

penyelesaian dengan pemiutangnya,

peserta itu hendaklah dengan serta-merta memberitahu pengendali
itu yang hendaklah memberitahu peserta lain sistem pembayaran
yang ditetapkan terperaku itu.

(3) Mana-mana orang yang melanggar subseksyen (1) atau
(2) melakukan suatu kesalahan dan boleh, apabila disabitkan,
dipenjarakan untuk tempoh tidak melebihi lapan tahun atau didenda
tidak melebihi dua puluh lima juta ringgit atau kedua-duanya.

Bahagian V

KEHENDAK BERHEMAT

**Tafsiran**

**46. Bagi maksud Penggal 1, 2, 3 dan 4, “institusi” merujuk kepada**
orang yang diberi kuasa atau pengendali sistem pembayaran yang
ditetapkan.


-----

_Perkhidmatan Kewangan_ 77

Penggal 1

_Standard perkara berhemat_

**Kuasa Bank untuk menentukan standard perkara berhemat**

**47.** (1) Bank boleh menentukan standard mengenai perkara
berhemat untuk menggalakkan—

_(a)_ kedudukan kewangan suatu institusi yang kukuh; atau

_(b)_ integriti, profesionalisme dan kepakaran dalam pelakuan

perniagaan, hal ehwal dan aktiviti institusi.

(2) Tanpa mengehadkan keluasan subseksyen (1), standard yang
ditentukan di bawah subseksyen itu boleh termasuk standard yang
berhubungan dengan—

_(a)_ kecukupan modal;

_(b)_ likuiditi;

_(c)_ tadbir urus korporat;

_(d)_ pengurusan risiko;

_(e)_ transaksi pihak yang berkaitan;

_(f)_ penyenggaraan kumpulan wang rizab;

_(g)_ kumpulan wang insurans; dan

_(h) pencegahan institusi daripada digunakan, dengan sengaja_

atau tidak sengaja, bagi aktiviti jenayah.

(3) Bagi maksud perenggan (2)(e), “transaksi pihak yang berkaitan”
ertinya transaksi dengan suatu institusi yang melibatkan—

_(a)_ pengarah, pegawai atau pemegang syer institusi itu;

_(b)_ mana-mana orang yang dalam suatu kedudukan untuk

mempengaruhi atau mengawal institusi itu atau menjejaskan
keputusan institusi itu;


-----

78 _Rang Undang-Undang_

_(c)_ saudara atau tanggungan mana-mana orang yang disebut

dalam perenggan _(a) atau_ _(b); atau_

_(d)_ mana-mana orang lain sebagaimana yang ditentukan oleh

Bank, yang pada pendapat Bank boleh menyebabkan
institusi itu berada dalam suatu keadaan percanggahan
kepentingan.

**Institusi,** **pengarah dan pegawai untuk mematuhi standard**

**48. (1) Tiap-tiap institusi hendaklah pada setiap masa—**

_(a)_ mematuhi standard sebagaimana yang ditentukan oleh

Bank di bawah subseksyen 47(1) yang terpakai bagi
institusi itu;

_(b)_ memastikan bahawa dasar dan tatacara dalamannya selaras

dengan standard sebagaimana yang ditentukan oleh Bank
di bawah subseksyen 47(1); dan

_(c)_ sama ada atau tidak standard telah ditentukan oleh Bank

di bawah subseksyen 47(1), menguruskan perniagaannya,
hal ehwalnya dan aktivitinya dengan cara yang selaras
dengan pengurusan risiko yang kukuh dan amalan tadbir
urus yang berkesan, bertanggungjawab dan telus.

(2) Tiap-tiap pengarah dan pegawai suatu institusi hendaklah pada
setiap masa mematuhi dasar dan tatacara dalaman yang diterima
pakai oleh institusi itu termasuk dasar dan tatacara dalaman untuk
melaksanakan standard sebagaimana yang ditentukan oleh Bank
di bawah subseksyen 47(1).

**Pengendali sistem pembayaran berdaftar untuk mematuhi**
**standard**

**49.** Bank boleh menghendaki pengendali sistem pembayaran
berdaftar untuk mematuhi semua atau mana-mana standard
sebagaimana yang ditentukan oleh Bank di bawah
subseksyen 47(1), atau mana-mana bahagian standard itu, dengan
apa-apa pindaan sebagaimana yang Bank fikirkan perlu, sekiranya
pada pendapat Bank bahawa ia perlu untuk menggalakkan keyakinan
orang awam dalam, atau bagi keselamatan, kebolehpercayaan dan
kecekapan, sistem pembayaran di Malaysia.


-----

_Perkhidmatan Kewangan_ 79

**Had pendedahan pihak balas tunggal bagi orang berlesen**

**50.** (1) Tiada orang berlesen pun boleh mempunyai
pendedahan kepada suatu pihak balas tunggal yang
melebihi had sebagaimana yang ditentukan oleh Bank di bawah
subseksyen 47(1).

(2) Suatu pendedahan kepada pihak balas tunggal yang disebut
dalam subseksyen (1) hendaklah termasuk suatu pendedahan
kepada mana-mana kumpulan orang berkaitan dengan pihak balas
tunggal itu tetapi tidak termasuk apa-apa pendedahan kepada, dan
apa-apa pendedahan yang dijamin secara nyata oleh, Bank atau
Kerajaan.

(3) Bagi maksud seksyen ini, Bank boleh menentukan apa yang
merupakan “berkaitan”, “pihak balas” atau “pendedahan”.

**Sekatan atas pembayaran dividen oleh orang berlesen**

**51. (1) Tiada orang berlesen pun boleh mengisytiharkan atau**
membayar apa-apa dividen atas syernya kecuali dengan kelulusan
bertulis terdahulu Bank atau jika Bank telah menentukan standard
yang membenarkan pengisytiharan pembayaran apa-apa dividen
di bawah subseksyen 47(1).

(2) Jika terdapat suatu permohonan yang dibuat oleh
orang berlesen untuk kelulusan di bawah subseksyen (1)
berkenaan dengan amaun dividen yang dicadangkan untuk
diisytiharkan, Bank hendaklah, dalam mempertimbangkan sama
ada untuk memberi suatu kelulusan bagi amaun yang dicadangkan
atau meluluskan suatu amaun pembayaran dividen yang
dikurangkan, mengambil kira keadaan kewangan semasa dan
hadapan orang berlesen itu termasuk keupayaannya untuk mematuhi
mana-mana standard yang ditentukan oleh Bank di bawah
perenggan 47(2)(a).

**Penyenggaraan aset di Malaysia oleh orang berlesen**

**52. Bank boleh menghendaki orang berlesen untuk memegang**
pada setiap masa semua atau mana-mana bahagian asetnya,
sebagaimana yang ditentukan oleh Bank, di Malaysia.


-----

80 _Rang Undang-Undang_

Penggal 2

_Tadbir urus korporat_

**Tafsiran**

**53. Bagi maksud Penggal ini, “pengerusi” ertinya pengerusi**
lembaga pengarah.

**Pengerusi, pengarah dan ketua pegawai eksekutif institusi**

**54. (1) Tiap-tiap institusi hendaklah pada setiap masa mempunyai**
seorang ketua pegawai eksekutif.

(2) Kecuali dengan kelulusan bertulis terdahulu Bank—

_(a)_ tiada orang berlesen pun boleh melantik atau memilih,

atau melantik semula atau memilih semula mana-mana
orang sebagai pengerusinya, pengarahnya atau ketua
pegawai eksekutifnya; dan

_(b)_ tiada seorang pun boleh menerima mana-mana pelantikan

atau pemilihan, atau pelantikan semula atau pemilihan
semula sebagai seorang pengerusi, pengarah atau ketua
pegawai eksekutif, orang berlesen.

(3) Orang berlesen hendaklah mengemukakan suatu permohonan
secara bertulis kepada Bank berserta dengan apa-apa dokumen atau
maklumat sebagaimana yang ditentukan oleh Bank bagi maksud
suatu kelulusan di bawah subseksyen (2).

(4) Orang yang diluluskan atau pengendali sistem pembayaran yang
ditetapkan hendaklah memberitahu Bank secara bertulis mengenai
pelantikan, pelantikan semula, pemilihan atau pemilihan semula
pengerusinya, pengarahnya atau ketua pegawai eksekutifnya dan
dalam hal seorang penasihat kewangan yang diluluskan, wakilnya,
dalam tempoh tujuh hari atau apa-apa tempoh lain sebagaimana
yang ditentukan oleh Bank berserta dengan apa-apa dokumen atau
maklumat sebagaimana yang ditentukan oleh Bank.


-----

_Perkhidmatan Kewangan_ 81

**Kehendak untuk menjadi pengerusi, pengarah, ketua pegawai**
**eksekutif atau pegawai kanan**

**55. (1) Suatu institusi itu tidak boleh melantik atau memilih,**
melantik semula atau memilih semula mana-mana orang sebagai
pengerusi, pengarah, ketua pegawai eksekutif atau pegawai kanan
institusi itu, melainkan jika orang itu—

_(a)_ ialah seorang individu;

_(b)_ tidak hilang kelayakan di bawah subseksyen 59(1); dan

_(c)_ telah mematuhi kehendak layak dan sesuai sebagaimana

yang ditentukan oleh Bank di bawah seksyen 60.

(2) Tiada seorang pun boleh menerima mana-mana pelantikan
atau pemilihan, pelantikan semula atau pemilihan semula sebagai
pengerusi, pengarah, ketua pegawai eksekutif atau pegawai kanan
suatu institusi, melainkan jika orang itu—

_(a)_ tidak hilang kelayakan di bawah subseksyen 59(1); dan

_(b)_ telah mematuhi kehendak layak dan sesuai sebagaimana

yang ditentukan oleh Bank di bawah seksyen 60.

(3) Melainkan jika Bank meluluskan selainnya, seorang ketua
pegawai eksekutif suatu institusi hendaklah mempunyai tempat
kediaman utamanya atau tempat kediamannya hanya di Malaysia dan
menumpukan keseluruhan masa profesionalnya untuk berkhidmat
bagi institusi itu.

**Fungsi dan kewajipan lembaga pengarah**

**56. (1) Perniagaan dan hal ehwal suatu institusi hendaklah**
diuruskan di bawah arahan dan pengawasan lembaga pengarahnya,
tertakluk kepada Akta ini dan mana-mana undang-undang bertulis
lain yang boleh terpakai bagi institusi itu.

(2) Tanpa mengehadkan keluasan subseksyen (1), lembaga
pengarah hendaklah—

_(a)_ menetapkan dan mengawasi pelaksanaan objektif dan

strategi perniagaan dan risiko dan dalam melakukan hal
sedemikian hendaklah mengambil kira daya maju jangka
panjang institusi itu dan standard urus niaga adil yang
munasabah;


-----

82 _Rang Undang-Undang_

_(b)_ memastikan dan mengawasi reka bentuk berkesan dan

pelaksanaan kawalan dalaman yang kukuh, pematuhan
dan sistem pengurusan risiko setara dengan jenis, skala
dan kerumitan perniagaan dan struktur institusi itu;

_(c)_ mengawasi pelaksanaan pengurusan kanan dalam

menguruskan perniagaan dan hal ehwal institusi itu;

_(d)_ memastikan bahawa terdapat suatu proses pelaporan

kewangan yang boleh dipercayai dan telus dalam institusi
itu; dan

_(e)_ menggalakkan komunikasi yang tepat pada masanya

dan berkesan antara institusi itu dan Bank mengenai
perkara yang menjejaskan atau yang boleh menjejaskan
keselamatan dan kekukuhan institusi itu.

(3) Dalam menjalankan fungsinya atau kewajipannya di bawah
Penggal ini, lembaga pengarah suatu institusi hendaklah mengambil
kira kepentingan pendeposit atau pemunya polisi institusi itu atau
peserta.

**Kewajipan pengarah**

**57. (1) Pengarah suatu institusi hendaklah pada setiap masa—**

_(a)_ bertindak dengan suci hati demi kepentingan terbaik

institusi itu;

_(b)_ melaksanakan jagaan, kemahiran dan ketekunan yang

munasabah dengan—

(i) pengetahuan, kemahiran dan pengalaman yang

semunasabahnya dijangka daripada pengarah
yang mempunyai tanggungjawab yang sama;
dan

(ii) apa-apa pengetahuan, kemahiran dan pengalaman

tambahan pengarah itu;

_(c)_ hanya melaksanakan kuasa yang diberikan kepadanya bagi

maksud kuasa itu diberikan; dan

_(d)_ melaksanakan pertimbangan waras dan bebas.


-----

_Perkhidmatan Kewangan_ 83

(2) Subseksyen (1) mempunyai kesan sebagai tambahan kepada,
dan tidak mengurangkan, mana-mana undang-undang bertulis
atau rukun undang-undang yang berhubungan dengan tugas atau
liabiliti pengarah.

(3) Mana-mana pengarah yang melanggar perenggan (1)(c)
melakukan suatu kesalahan dan boleh, apabila disabitkan,
dipenjarakan untuk tempoh tidak melebihi lapan tahun atau
didenda tidak melebihi dua puluh lima juta ringgit atau keduaduanya.

**Kewajipan untuk mendedahkan kepentingan dalam transaksi**
**material atau perkiraan material**

**58. (1) Pengarah suatu institusi hendaklah mendedahkan kepada**
lembaga pengarah institusi itu jenis dan takat kepentingannya, sama
ada secara langsung atau tidak langsung, dalam suatu transaksi
material atau perkiraan material dengan institusi itu.

(2) Sama ada atau tidak suatu pengisytiharan di bawah subseksyen
(1) telah dibuat, pengarah yang mempunyai, secara langsung atau
tidak langsung, suatu kepentingan dalam suatu transaksi material
atau perkiraan material tidak boleh hadir di mesyuarat lembaga
yang jika transaksi material atau perkiraan material itu sedang
dipertimbangkan oleh lembaga pengarah itu.

(3) Jika terdapat apa-apa perubahan dalam jenis dan takat
kepentingan pengarah dalam suatu transaksi material atau perkiraan
material berikutan pendedahan menurut subseksyen (1), pengarah
itu hendaklah membuat pendedahan lanjut mengenai perubahan
itu mengikut subseksyen (1).

(4) Bagi maksud subseksyen (1), Bank boleh menentukan—

_(a)_ masa, bentuk, cara, tatacara atau apa-apa perkara

sampingan atau dampingan lain yang pendedahan
di bawah subseksyen (1) kena dibuat; dan

_(b)_ perkara yang merupakan transaksi material atau perkiraan

material.


-----

84 _Rang Undang-Undang_

**Kehilangan kelayakan**

**59.** (1) Seseorang itu hilang kelayakan daripada dilantik atau
dipilih, dilantik semula atau dipilih semula, menerima apa-apa
pelantikan atau pemilihan, atau memegang jawatan, sebagai
pengerusi, pengarah, ketua pegawai eksekutif atau pegawai kanan
suatu institusi sekiranya—

_(a)_ dia seorang bankrap yang belum dilepaskan, telah

menggantung pembayaran atau telah membuat penyelesaian
pembayaran dengan pemiutangnya sama ada di dalam
atau di luar Malaysia;

_(b)_ suatu pertuduhan bagi suatu kesalahan jenayah yang

berhubungan dengan ketidakjujuran atau fraud di bawah
mana-mana undang-undang bertulis atau undang-undang
mana-mana negara, wilayah atau tempat di luar Malaysia
telah dibuktikan terhadapnya;

_(c)_ dia dilarang daripada menjadi pengarah suatu syarikat

atau dengan apa-apa cara, sama ada secara langsung
atau tidak langsung terlibat atau mengambil bahagian
dalam pengurusan suatu syarikat di Malaysia menurut
suatu perintah mahkamah yang dibuat di bawah seksyen
130(A) Akta Syarikat 1965 dan tidak mendapat apa-apa
kebenaran daripada mahkamah di bawah seksyen yang
sama; atau

_(d)_ di bawah mana-mana undang-undang yang berhubungan

dengan pencegahan jenayah, pengedaran dadah atau
imigresen—

(i) suatu perintah tahanan, pengawasan atau pengusiran

telah dibuat terhadap orang itu; atau

(ii) apa-apa bentuk sekatan atau pengawasan melalui

bon atau selainnya, telah dikenakan atasnya.

(2) Jika apa-apa prosiding jenayah belum selesai dalam manamana mahkamah bagi apa-apa kesalahan yang disebut dalam
perenggan (1)(b) terhadap pengerusi, pengarah, ketua pegawai
eksekutif atau pegawai kanan suatu institusi, maka orang itu tidak
boleh—

_(a)_ bertindak atas keupayaan sedemikian, memegang apa-apa

jawatan lain atau bertindak atas apa-apa keupayaan lain,
dalam institusi itu; atau


-----

_Perkhidmatan Kewangan_ 85

_(b)_ kena mengena dengan, mengambil bahagian atau

terlibat dalam, apa-apa cara, sama ada secara
langsung atau tidak langsung, dalam mana-mana aktiviti,
hal ehwal atau perniagaan bagi, atau berhubungan dengan,
institusi itu,

kecuali sebagaimana yang dibenarkan oleh lembaga pengarah
institusi itu tertakluk kepada apa-apa syarat sebagaimana yang
ditentukan oleh Bank.

(3) Bagi maksud subseksyen (2), “prosiding jenayah”
hendaklah disifatkan belum selesai dari tarikh orang dituduh mula
dipertuduhkan dalam mahkamah bagi kesalahan itu sehinggalah tarikh
keputusan muktamad prosiding itu, sama ada di dalam mahkamah
berbidang kuasa asal atau, dalam keadaan apa-apa rayuan oleh
mana-mana pihak, dalam mahkamah berbidang kuasa rayuan
muktamad.

**Kehendak layak dan sesuai**

**60.** (1) Tanpa mengehadkan keluasan seksyen 47 dan bagi maksud
perenggan 55(1)(c) dan 55(2)(b), Bank boleh menentukan kehendak
layak dan sesuai untuk dipatuhi oleh seorang pengerusi, pengarah,
ketua pegawai eksekutif atau pegawai kanan suatu institusi atau
seorang wakil penasihat kewangan, yang boleh termasuk kriteria
minimum yang berhubungan dengan—

_(a)_ kejujuran, berintegriti dan reputasi;

_(b)_ kecekapan dan kebolehan; dan

_(c)_ integriti kewangan.

(2) Jika suatu perkara berbangkit sama ada pengerusi,
pengarah, ketua pegawai eksekutif, pegawai kanan atau wakil
penasihat kewangan telah mematuhi kehendak layak dan sesuai
sebagaimana yang ditentukan di bawah subseksyen (1), Bank
hendaklah mempunyai budi bicara penuh untuk memutuskan
perkara itu.


-----

86 _Rang Undang-Undang_

**Pemberhentian daripada jawatan**

**61. (1) Jika pengerusi, pengarah, ketua pegawai eksekutif atau**
pegawai kanan suatu institusi atau wakil penasihat kewangan,
mengikut mana-mana yang berkenaan—

_(a)_ menjadi hilang kelayakan di bawah subseksyen 59(1);

atau

_(b)_ tidak lagi mematuhi mana-mana kehendak layak dan

sesuai sebagaimana yang ditentukan oleh Bank di bawah
seksyen 60,

pengerusi, pengarah, ketua pegawai eksekutif, pegawai kanan atau
wakil penasihat kewangan itu hendaklah dengan serta-merta terhenti
memegang jawatan dan bertindak atas keupayaan sedemikian.

(2) Institusi itu hendaklah dengan serta-merta—

_(a)_ dalam hal perenggan (1)(a), menamatkan pelantikan

pengerusi, pengarah, ketua pegawai eksekutif, pegawai
kanan atau wakil penasihat kewangan itu; atau

_(b)_ dalam hal perenggan (1)(b), memecat pengerusi, pengarah,

ketua pegawai eksekutif, pegawai kanan atau wakil
penasihat kewangan itu daripada jawatan itu.

(3) Walau apa pun apa-apa jua yang terkandung dalam apaapa kontrak perkhidmatan atau apa-apa perjanjian lain yang
berhubungan dengan pelantikannya, pengerusi, pengarah, ketua
pegawai eksekutif, pegawai kanan atau wakil penasihat kewangan
itu yang ditamatkan di bawah perenggan (2)(a) tidak berhak untuk
menuntut apa-apa pampasan bagi penamatan itu.

**Notis pemberhentian daripada jawatan**

**62.** Institusi hendaklah memberitahu Bank secara bertulis hakikat
bahawa seseorang itu telah terhenti menjadi pengerusinya,
pengarahnya, ketua pegawai eksekutifnya, pegawai kanannya
atau wakil penasihat kewangannya, mengikut mana-mana yang
berkenaan, menurut Penggal ini atau di bawah mana-mana hal
keadaan lain dan sebab bagi pemberhentian itu dalam tempoh
tujuh hari dari tarikh pemberhentian itu.


-----

_Perkhidmatan Kewangan_ 87

Penggal 3

_Kehendak ketelusan_

**Tafsiran**

**63.** Bagi maksud Penggal ini—

“penyata kewangan” mempunyai pengertian yang sama sebagaimana
yang dinyatakan dalam piawaian perakaunan yang diluluskan yang
dikeluarkan atau diluluskan oleh Lembaga Piawaian Perakaunan
Malaysia di bawah Akta Pelaporan Kewangan 1997.

“piawaian perakaunan yang diluluskan” mempunyai pengertian
yang sama yang diberikan kepadanya dalam seksyen 2 Akta
Pelaporan Kewangan 1997 [Akta 558];

“rekod perakaunan” mempunyai pengertian yang sama yang
diberikan kepadanya dalam subseksyen 4(1) Akta Syarikat
1965;

**Penyenggaraan rekod perakaunan dan maklumat**

**64. Institusi hendaklah menyenggara atau menyebabkan untuk**
disenggara rekod perakaunan dan maklumat yang betul dengan
apa-apa cara yang membolehkan secukupnya institusi itu untuk
menyediakan penyata kewangannya di bawah seksyen 65 dan
hendaklah menyebabkan rekod itu disimpan dengan cara yang
membolehkan rekod itu diaudit dengan mudah dan sepatutnya.

**Pematuhan piawaian perakaunan yang diluluskan**

**65. Institusi hendaklah menyediakan penyata kewangannya**
mengikut—

_(a)_ piawaian perakaunan yang diluluskan tertakluk kepada

mana-mana standard sebagaimana yang ditentukan oleh
Bank di bawah subseksyen 47(1); atau

_(b)_ dalam ketiadaan apa-apa piawaian perakaunan yang

diluluskan, mana-mana standard sebagaimana yang
ditentukan oleh Bank di bawah subseksyen 47(1).


-----

88 _Rang Undang-Undang_

**Penyiaran penyata kewangan**

**66. (1) Institusi hendaklah menyiarkan penyata kewangannya yang**
disediakan di bawah seksyen 65 dari semasa ke semasa tertakluk
kepada mana-mana standard sebagaimana yang ditentukan oleh
Bank di bawah subseksyen 47(1).

(2) Walau apa pun subseksyen (1), Bank boleh menghendaki
supaya penyata kewangan itu hendaklah diaudit sebelum apa-apa
penyiaran di bawah subseksyen (1).

Penggal 4

_Juruaudit_

**Pelantikan juruaudit oleh institusi**

**67. (1) Tiap-tiap institusi hendaklah melantik suatu juruaudit**
pada setiap tahun kewangan yang memenuhi apa-apa kehendak
atau mempunyai apa-apa kelayakan yang dinyatakan dalam manamana standard sebagaimana yang ditentukan oleh Bank di bawah
subseksyen 47(1).

(2) Kecuali dengan kelulusan bertulis terdahulu Bank, tiada
orang berlesen pun boleh melantik mana-mana orang sebagai
juruauditnya dan tiada seorang pun boleh menerima apa-apa
pelantikan sebagai juruaudit orang berlesen.

(3) Orang yang diluluskan atau pengendali sistem pembayaran
yang ditetapkan hendaklah memberitahu Bank mengenai pelantikan
juruauditnya dalam apa-apa tempoh sebagaimana yang diputuskan
oleh Bank.

(4) Bagi maksud Penggal ini—

_(a)_ seseorang itu tidak boleh disifatkan sebagai seorang

pegawai institusi hanya disebabkan dia telah dilantik
sebagai juruaudit institusi itu; dan

_(b)_ terma “pelantikan” termasuklah pelantikan semula.


-----

_Perkhidmatan Kewangan_ 89

**Pelantikan juruaudit oleh Bank**

**68. Tanpa menjejaskan seksyen 67, Bank boleh melantik suatu**
juruaudit bagi institusi—

_(a)_ sekiranya institusi itu gagal untuk melantik juruaudit

sebagaimana yang dikehendaki di bawah subseksyen
67(1); atau

_(b)_ untuk bertindak dengan juruaudit sedia ada institusi itu

yang dilantik di bawah subseksyen 67(1),

dan saraan dan perbelanjaan berhubungan dengan pelantikan itu
hendaklah ditanggung oleh institusi itu.

**Kewajipan juruaudit**

**69. (1) Juruaudit yang dilantik di bawah Penggal ini**
hendaklah—

_(a)_ menjalankan suatu audit perniagaan, hal ehwal dan buku

institusi;

_(b)_ mengemukakan laporan audit kepada anggota institusi

dan Bank;

_(c)_ mengemukakan apa-apa maklumat tambahan sebagaimana

yang ditentukan oleh Bank yang berhubungan dengan
audit yang dijalankan di bawah perenggan _(a);_

_(d)_ memperbesar atau memperluas ruang lingkup audit yang

dijalankan di bawah perenggan (a) dalam apa-apa tempoh,
dengan apa-apa cara atau pada apa-apa takat sebagaimana
yang ditentukan oleh Bank; atau

_(e)_ menjalankan apa-apa penilaian tertentu bagi perniagaan,

hal ehwal dan buku institusi sebagaimana yang ditentukan
oleh Bank dan mengemukakan laporan mengenai penilaian
itu kepada Bank.

(2) Saraan dan perbelanjaan juruaudit berhubung dengan manamana ruang lingkup audit yang diperbesarkan atau diperluaskan di
bawah perenggan (1)(d) atau apa-apa penilaian tertentu di bawah
perenggan (1)(e) hendaklah ditanggung oleh institusi.


-----

90 _Rang Undang-Undang_

(3) Mana-mana audit yang dijalankan di bawah subseksyen (1)
hendaklah menurut piawaian pengauditan yang diterima pakai
secara amnya di Malaysia.

**Notis pemberhentian sebagai juruaudit**

**70. Jika semasa audit dijalankan atas suatu institusi juruaudit**
yang dilantik di bawah seksyen 67 atau 68 telah terhenti menjadi
juruaudit institusi itu, juruaudit itu hendaklah memberitahu Bank
secara bertulis mengenai hakikat itu dan sebab pemberhentian
dalam tempoh tujuh hari dari tarikh pemberhentian itu.

**Maklumat** **untuk diberikan kepada juruaudit**

**71. Institusi dan mana-mana pengarah, pegawai atau pengawal**
institusi itu hendaklah—

_(a)_ memberi kepada juruaudit yang dilantik di bawah

seksyen 67 atau 68 semua maklumat yang berada dalam
pengetahuannya atau yang boleh didapati olehnya yang
dikehendaki oleh juruaudit itu; dan

_(b)_ memastikan bahawa semua maklumat yang diberi di

bawah perenggan _(a) adalah tepat, lengkap, tidak palsu_
atau mengelirukan dalam mana-mana butir material,

bagi membolehkan juruaudit itu menjalankan kewajipannya di bawah
Akta ini.

**Obligasi pelaporan juruaudit**

**72. Juruaudit hendaklah melaporkan perkara sedemikian kepada**
Bank dengan serta-merta secara bertulis sekiranya, semasa
menjalankan kewajipannya sebagai juruaudit suatu institusi di
bawah Akta ini, dia berpuas hati bahawa—

_(a)_ terdapat suatu kemungkiran atau pelanggaran mana-mana

peruntukan Akta ini atau suatu ketidakpatuhan manamana standard sebagaimana yang ditentukan oleh Bank
di bawah Akta ini yang boleh memberi kesan material
kepada kedudukan kewangan institusi itu;


-----

_Perkhidmatan Kewangan_ 91

_(b)_ suatu kesalahan yang melibatkan fraud atau ketidakjujuran

di bawah mana-mana undang-undang bertulis telah
dilakukan oleh institusi itu atau oleh mana-mana pengarah
atau pegawai institusi itu;

_(c)_ apa-apa ketidakteraturan yang boleh memberi suatu

kesan material kepada kedudukan kewangan institusi itu,
termasuk apa-apa ketidakteraturan yang membahayakan
atau boleh membahayakan kepentingan pendeposit,
pemunya polisi, pemiutang institusi itu, peserta atau
pengguna, atau apa-apa ketidakteraturan serius lain,
telah berlaku;

_(d)_ dia tidak dapat mengesahkan bahawa tuntutan pendeposit,

pemunya polisi, pemiutang institusi itu, peserta atau
pengguna, mengikut mana-mana yang berkenaan, adalah
dilindungi oleh aset institusi itu atau kumpulan wang
insurans, mengikut mana-mana yang berkenaan;

_(e)_ terdapat apa-apa kelemahan dalam kawalan dalaman

yang berkaitan dengan proses pelaporan kewangan yang
dijalankan oleh institusi itu; atau

_(f)_ kedudukan kewangan institusi itu mungkin atau telah terjejas

secara material oleh mana-mana keadaan, penjalanan
aktiviti oleh institusi itu atau apa-apa kelemahan dalam
kawalan dalaman institusi itu.

**Perlindungan bersyarat dan kewajipan kerahsiaan**

**73. (1) Subseksyen 133(1) tidak terpakai bagi mana-mana dokumen**
atau maklumat yang berhubungan dengan hal ehwal atau akaun
mana-mana pelanggan suatu institusi kewangan tertakluk kepada
apa-apa syarat sebagaimana yang ditentukan oleh Bank, yang
dizahirkan oleh juruaudit institusi kewangan kepada Lembaga
Pengawasan Audit yang ditubuhkan di bawah Akta Suruhanjaya
Sekuriti 1993 [Akta 498] atau seorang pegawai atau orang lain
yang diberi kuasa secara bertulis oleh Lembaga Pengawasan
Audit untuk melaksanakan tanggungjawab Lembaga Pengawasan
Audit.


-----

92 _Rang Undang-Undang_

(2) Juruaudit suatu institusi tidak bertanggungan—

_(a)_ bagi kemungkiran kewajipan kerahsiaan antara juruaudit

itu dan institusi itu berkenaan dengan apa-apa pelaporan
kepada Bank yang dibuat dengan suci hati di bawah
Penggal ini; atau

_(b)_ untuk dibawa guaman dalam mana-mana mahkamah bagi

fitnah berkenaan dengan apa-apa penyataan yang dibuat
oleh juruaudit itu tanpa niat jahat dalam penunaian
kewajipannya di bawah Akta ini.

Penggal 5

_Aktuari yang dilantik_

**Pelantikan aktuari oleh penanggung insurans berlesen**

**74. (1) Tiap-tiap penanggung insurans berlesen hendaklah**
melantik aktuari berkenaan dengan perniagaan hayat atau am
yang dijalankan oleh penanggung insurans berlesen itu.

(2) Mana-mana aktuari yang akan dilantik di bawah
subseksyen (1) hendaklah memenuhi apa-apa kehendak atau
mempunyai apa-apa kelayakan yang dinyatakan dalam manamana standard sebagaimana yang ditentukan oleh Bank di bawah
subseksyen 47(1).

(3) Kecuali dengan kebenaran bertulis terdahulu Bank, tiada
penanggung insurans berlesen pun boleh melantik mana-mana
orang sebagai aktuarinya di bawah subseksyen (1) dan tiada
seorang pun boleh menerima pelantikan itu.

(4) Suatu pelantikan di bawah subseksyen (1) hendaklah
bagi setiap tahun kewangan atau apa-apa tempoh lebih panjang
sebagaimana yang diluluskan oleh Bank.

**Pelantikan aktuari oleh Bank**

**75.** Tanpa menjejaskan seksyen 74, Bank boleh melantik suatu
aktuari bagi penanggung insurans berlesen sekiranya penanggung
insurans berlesen itu gagal untuk melantik aktuari sebagaimana


-----

_Perkhidmatan Kewangan_ 93

yang dikehendaki di bawah subseksyen 74(1) dan saraan dan
perbelanjaan yang berhubungan dengan pelantikan itu hendaklah
ditanggung oleh penanggung insurans berlesen itu.

**Kewajipan aktuari yang dilantik**

**76. Aktuari yang dilantik hendaklah mempunyai apa-apa**
kewajipan dan fungsi yang dinyatakan dalam mana-mana
standard sebagaimana yang ditentukan oleh Bank di bawah
subseksyen 47(1).

**Pemberhentian sebagai aktuari yang dilantik**

**77. Seseorang itu hendaklah terhenti menjadi aktuari yang dilantik**
bagi penanggung insurans berlesen sekiranya—

_(a)_ orang itu telah meletak jawatan;

_(b)_ penanggung insurans berlesen itu menamatkan

pelantikannya; atau

_(c)_ orang itu, pada pendapat Bank, tidak lagi memenuhi

kehendak atau tidak lagi mempunyai kelayakan
sebagaimana yang ditentukan oleh Bank di bawah
subseksyen 74(2).

**Notis pemberhentian sebagai aktuari yang dilantik**

**78.** (1) Jika seseorang itu terhenti menjadi aktuari yang dilantik
bagi penanggung insurans berlesen di bawah seksyen 77, orang
itu hendaklah memberitahu Bank secara bertulis mengenai hakikat
itu dan sebab pemberhentian tidak lewat daripada tujuh hari dari
tarikh pemberhentian itu.

(2) Jika seseorang itu terhenti menjadi aktuari yang dilantik
bagi penanggung insurans berlesen di bawah subseksyen (1),
penanggung insurans itu hendaklah melantik orang lain sebagai


-----

94 _Rang Undang-Undang_

aktuari yang dilantiknya di bawah subseksyen 74(1) tidak lewat
daripada apa-apa tempoh sebagaimana yang ditentukan oleh Bank
dari tarikh pemberhentian itu.

**Maklumat** **untuk diberikan kepada aktuari yang dilantik**

**79. Penanggung insurans berlesen dan mana-mana pengarah, pegawai**
atau pengawal penanggung insurans berlesen itu hendaklah—

_(a)_ memberikan kepada aktuari yang dilantik semua maklumat

yang berada dalam pengetahuannya atau yang boleh
didapati olehnya yang dikehendaki oleh aktuari yang
dilantik itu; dan

_(b)_ memastikan bahawa semua maklumat yang diberi di

bawah perenggan _(a)_ adalah tepat, lengkap, tidak palsu
atau mengelirukan, dalam mana-mana butir material,

bagi membolehkan aktuari yang dilantik itu menjalankan
kewajipannya dan fungsinya di bawah Akta ini.

**Perlindungan bersyarat dan kewajipan kerahsiaan**

**80. Aktuari yang dilantik tidak bertanggungan—**

_(a)_ bagi kemungkiran kewajipan kerahsiaan antara aktuari

yang dilantik itu dan penanggung insurans berlesen
berkenaan dengan—

(i) apa-apa pelaporan kepada Bank; atau

(ii) penunaian kewajipannya dan pelaksanaan

fungsinya,

menurut mana-mana standard sebagaimana yang ditentukan

di bawah subseksyen 47(1) yang dilakukan atau dibuat
dengan suci hati; atau

_(b)_ untuk dibawa guaman dalam mana-mana mahkamah bagi

fitnah berkenaan dengan apa-apa penyataan yang dibuat
oleh aktuari yang dilantik itu tanpa niat jahat dalam
penunaian kewajipannya di bawah Akta ini.


-----

_Perkhidmatan Kewangan_ 95

Penggal 6

_Kumpulan wang insurans_

**Penubuhan dan penyenggaraan kumpulan wang** **insurans**

**81.** (1) Penanggung insurans berlesen hendaklah menubuhkan
dan menyenggarakan satu atau lebih kumpulan wang insurans
bagi mana-mana kelas atau perihalan perniagaan insuransnya
sebagaimana yang ditentukan oleh Bank.

(2) Walau apa pun subseksyen (1), penanggung insurans hayat
berlesen hendaklah menubuhkan dan menyenggarakan suatu
kumpulan wang insurans berasingan bagi perniagaan insurans
hayatnya yang berhubungan dengan polisi hayat sertaan.

(3) Bank boleh menentukan bahawa penanggung insurans
hayat berlesen hendaklah menubuhkan dan menyenggarakan lebih
daripada satu kumpulan wang insurans bagi polisi hayat sertaannya
di bawah subseksyen (2).

**Kehendak yang berhubungan dengan kumpulan wang**
**insurans**

**82. (1) Penanggung insurans berlesen hendaklah—**

_(a)_ membayar ke dalam suatu kumpulan wang insurans semua

penerimaaan berkenaan dengan polisi yang kumpulan
wang insurans itu berhubungan dan yang dikeluarkan
olehnya atau yang di bawahnya ia telah mengaku janji
liabiliti, termasuk semua pendapatan kumpulan wang
insurans itu;

_(b)_ menyenggara pada setiap masa aset dalam kumpulan wang

insurans yang bernilai setara dengan atau lebih tinggi
daripada liabiliti kumpulan wang insurans itu;

_(c)_ menggunakan aset kumpulan wang insurans semata-mata

untuk memenuhi liabiliti dan perbelanjaan yang sepatutnya
dilakukan oleh kumpulan wang insurans itu; dan


-----

96 _Rang Undang-Undang_

_(d)_ mematuhi apa-apa kehendak lain sebagaimana yang

ditentukan oleh Bank di bawah perenggan 47(2)(g)
termasuk kehendak mengenai jenis aset yang akan, atau
tidak akan termasuk, sebagai aset bagi kumpulan wang
insurans itu.

(2) Bagi maksud subseksyen (1), Bank boleh menentukan
perkara yang menjadi “penerimaan”, “pendapatan”, “liabiliti”
atau “perbelanjaan” dan cara untuk menentukan atau menilaikan
penerimaan, pendapatan, aset, liabiliti atau perbelanjaan itu.

(3) Melainkan jika Bank meluluskan selainnya, penanggung
insurans berlesen hendaklah menyenggarakan kumpulan wang
insurans yang ditubuhkan di bawah seksyen 81 selagi ia berada di
bawah liabiliti berkenaan dengan mana-mana polisi atau tuntutan
insurans yang berhubungan dengan kumpulan wang insurans
itu.

**Pengeluaran daripada kumpulan wang** **insurans**

**83. Penanggung insurans berlesen tidak boleh membuat apa-apa**
pengeluaran daripada kumpulan wang insurans, sama ada daripada
lebihan atau selainnya daripada kumpulan wang insurans itu,
melainkan jika—

_(a)_ ia telah mematuhi apa-apa kehendak mengenai pengeluaran

sebagaimana yang ditentukan oleh Bank;

_(b)_ pengeluaran itu tidak menjejaskan kekukuhan kumpulan

wang insurans itu untuk memenuhi liabilitinya; dan

_(c)_ berkenaan dengan kumpulan wang insurans bagi polisi

hayat sertaan, kepentingan dan layanan adil bagi pemunya
polisi, termasuk jangkaan munasabah mereka, telah
diambil kira dengan sewajarnya.

**Pengambilalihan risiko**

**84. (1) Tiada penanggung insurans berlesen pun boleh mengambil**
alih apa-apa risiko berkenaan dengan apa-apa perihalan polisi
sebagaimana yang ditetapkan oleh Bank melainkan jika dan
sehingga premium yang kena dibayar diterima oleh penanggung
insurans berlesen itu dengan apa-apa cara dan dalam apa-apa
tempoh sebagaimana yang ditetapkan oleh Bank.


-----

_Perkhidmatan Kewangan_ 97

(2) Jika premium yang kena dibayar di bawah subseksyen (1)
diterima oleh seseorang bagi pihak penanggung insurans berlesen,
penerimaan itu hendaklah disifatkan sebagai penerimaan oleh
penanggung insurans berlesen itu bagi maksud subseksyen itu
dan beban membuktikan bahawa premium itu telah diterima oleh
seorang yang tidak diberi kuasa untuk menerima premium itu
terletak pada penanggung insurans berlesen itu.

Penggal 7

_Subsidiari_

**Penubuhan atau pemerolehan subsidiari dan pemerolehan atau**
**pemegangan kepentingan material dalam perbadanan**

**85. (1) Tiada seorang yang diberi kuasa pun boleh—**

_(a)_ menubuhkan atau memperoleh suatu subsidiari di dalam

atau di luar Malaysia; atau

_(b)_ memperoleh atau memegang mana-mana kepentingan

material dalam mana-mana perbadanan,

tanpa kebenaran bertulis terdahulu daripada Bank.

(2) Bank boleh menentukan perkara yang menjadi “kepentingan
material” bagi maksud perenggan (1)(b).

Bahagian VI

PEMUNYAAN, KAWALAN DAN PEMINDAHAN PERNIAGAAN

**Pemakaian dan ketidakpakaian**

**86.** (1) Penggal 1 dan 2 hendaklah terpakai bagi orang berlesen
yang diperbadankan di Malaysia.

(2) Seksyen 87, 88, 89, 99 dan 100 tidak terpakai bagi Perbadanan
Insurans Deposit Malaysia, subsidiarinya, institusi perantaraannya
atau mana-mana orang yang dilantik di bawah perenggan 99(1)(c)
atau seksyen 106 Akta Perbadanan Insurans Deposit Malaysia
2011, yang orang itu menjalankan kuasanya di bawah Akta itu.


-----

98 _Rang Undang-Undang_

Penggal 1

_Kepentingan dalam syer orang berlesen_

**Pemerolehan kepentingan dalam syer menghendaki kelulusan**

**87.** (1) Tertakluk kepada seksyen 92 dan kecuali dengan kelulusan
bertulis terdahulu Bank, tiada seorang pun—

_(a)_ boleh membuat suatu perjanjian atau perkiraan, untuk

memperoleh mana-mana kepentingan dalam syer orang
berlesen yang, sekiranya perjanjian atau perkiraan itu
dijalankan, orang itu akan memegang (berserta dengan
apa-apa kepentingan dalam syer orang berlesen itu yang
telah ada dipegang olehnya) suatu kepentingan agregat
lima peratus atau lebih dalam syer orang berlesen itu;
atau

_(b)_ yang telah mendapatkan suatu kelulusan Bank

di bawah perenggan 90(3)(a), atau Menteri di bawah
subseksyen 90(6) berkenaan dengan larangan di bawah
subseksyen (2), mengikut mana-mana yang berkenaan, boleh
membuat apa-apa perjanjian atau perkiraan kemudiannya
yang, sekiranya perjanjian atau perkiraan itu dijalankan,
orang itu akan memegang suatu agregat kepentingan
dalam syer orang berlesen pada atau melebihi—

(i) apa-apa gandaan lima peratus; atau

(ii) peratusan pemegangan bagi suatu tawaran

mandatori di bawah Kod Malaysia Mengenai
Pengambilalihan dan Percantuman 2010 yang
ditetapkan di bawah seksyen 217 Akta Pasaran
Modal dan Perkhidmatan 2007.

(2) Walau apa pun subseksyen (1), tiada seorang pun boleh
membuat suatu perjanjian atau perkiraan untuk memperoleh
apa-apa kepentingan dalam syer orang berlesen yang, sekiranya
perjanjian atau perkiraan yang dijalankan itu, orang itu akan
memegang (berserta dengan apa-apa kepentingan dalam syer orang
berlesen yang telah ada dipegang oleh orang itu) suatu agregat
yang lebih daripada lima puluh peratus kepentingan dalam syer
orang berlesen itu, tanpa mendapat kelulusan bertulis terdahulu
Menteri, atas syor Bank.


-----

_Perkhidmatan Kewangan_ 99

(3) Bagi mengelakkan keraguan, seseorang itu tidak dikehendaki
untuk mendapatkan—

_(a)_ kelulusan Bank—

(i) di bawah subseksyen (1), bagi mana-mana

pemerolehan kepentingan dalam syer kemudiannya
orang berlesen, sekiranya—

(a) orang itu telah mendapatkan kelulusan

Bank di bawah subseksyen itu; dan

(b) pemerolehan itu akan mengakibatkan orang

itu memegang kepentingan dalam syer
yang kurang daripada apa-apa gandaan
lima peratus; atau

(ii) di bawah subperenggan (1)(b)(i), sekiranya

kelulusan Menteri di bawah subseksyen (2) juga
dikehendaki bagi pemerolehan itu; atau

_(b)_ kelulusan Menteri di bawah subseksyen (2) bagi mana
mana pemerolehan kepentingan dalam syer kemudiannya
orang berlesen sekiranya orang itu telah mendapatkan
kelulusan Menteri di bawah subseksyen 90(6) untuk
memegang suatu agregat yang melebihi lima puluh
peratus kepentingan dalam syer orang berlesen itu.

**Kawalan atas orang berlesen dilarang dalam beberapa hal**

**88.** (1) Tertakluk kepada subseksyen (2), tiada seorang pun boleh
mempunyai kawalan atas orang berlesen, melainkan jika orang itu
mendapat kelulusan bertulis terdahulu Menteri, atas syor Bank.

(2) Subseksyen (1) tidak terpakai bagi—

_(a)_ mana-mana pengarah atau ketua pegawai eksekutif orang

berlesen berkenaan dengan penjalanan kewajipan dan
fungsinya dalam pengurusan orang berlesen itu; dan

_(b)_ seseorang yang telah mendapat suatu kelulusan Menteri di

bawah subseksyen 90(6) untuk memegang lebih daripada
lima puluh peratus kepentingan dalam syer orang berlesen
itu.


-----

100 _Rang Undang-Undang_

**Pelupusan kepentingan dalam syer menghendaki kelulusan**

**89.** Kecuali dengan kelulusan bertulis terdahulu Menteri, atas
syor Bank, tiada seorang pun yang mempunyai suatu agregat
kepentingan dalam syer orang berlesen yang—

_(a)_ lebih daripada lima puluh peratus; atau

_(b)_ lima puluh peratus atau kurang tetapi mempunyai kawalan

atas orang berlesen itu,

boleh membuat suatu perjanjian atau perkiraan untuk melupuskan
mana-mana kepentingan dalam syer orang berlesen yang, sekiranya
perjanjian atau perkiraan itu dijalankan, pelupusan sedemikian akan
mengakibatkan orang itu memegang suatu kepentingan dalam syer
kurang daripada lima puluh peratus atau dalam apa-apa jua cara
terhenti untuk mempunyai kawalan atas orang berlesen itu.

**Tatacara permohonan bagi seksyen 87, 88 atau 89**

**90.** (1) Suatu permohonan bagi suatu kelulusan oleh—

_(a)_ Bank di bawah subseksyen 87(1); atau

_(b)_ Menteri di bawah subseksyen 87(2) atau 88(1), atau

seksyen 89,

mengikut mana-mana yang berkenaan, hendaklah dibuat dengan
mengemukakan permohonan itu kepada Bank berserta dengan
apa-apa dokumen atau maklumat sebagaimana yang ditentukan
oleh Bank.

(2) Dalam menilai kesesuaian seseorang pemohon bagi
maksud—

_(a)_ Bank memberikan suatu kelulusan di bawah subseksyen

87(1); atau

_(b)_ mengesyorkan kepada Menteri di bawah subseksyen 87(2)

atau 88(1),

Bank hendaklah memberi pertimbangan atas perkara yang Bank
berpendapat adalah berkaitan termasuk apa-apa faktor yang
dinyatakan dalam Jadual 6, dan mana-mana standard sebagaimana
yang ditentukan oleh Bank di bawah subseksyen 91(1).


-----

_Perkhidmatan Kewangan_ 101

(3) Apabila membuat suatu penilaian di bawah subseksyen (2)
dan jika Bank berpuas hati dengan kesesuaian pemohon itu,
Bank—

_(a)_ boleh meluluskan suatu permohonan berkenaan dengan

subseksyen 87(1), dengan atau tanpa syarat; atau

_(b)_ boleh membuat suatu syor kepada Menteri untuk meluluskan

permohonan itu di bawah subseksyen 87(2) atau 88(1),
dengan atau tanpa syarat.

(4) Jika suatu permohonan yang dibuat di bawah subseksyen
(1) bagi suatu kelulusan Menteri berkenaan dengan seksyen 89,
Bank hendaklah mempertimbangkan permohonan itu dan boleh
membuat suatu syor kepada Menteri untuk memberikan kelulusan
itu sekiranya Bank berpendapat bahawa ia tidak akan memudaratkan
keselamatan dan kekukuhan orang berlesen itu.

(5) Bank hendaklah memberitahu pemohon secara bertulis
sekiranya Bank tidak membuat suatu syor kepada Menteri di
bawah perenggan (3)(b) atau subseksyen (4).

(6) Jika Bank membuat suatu syor menurut perenggan (3)(b)
atau subseksyen (4), Menteri boleh meluluskan permohonan itu,
dengan atau tanpa syarat, atau menolak permohonan itu.

(7) Menteri, atas syor Bank, dalam hal suatu kelulusan di
bawah subseksyen (6), atau Bank, dalam hal suatu kelulusan di
bawah perenggan (3)(a), boleh, pada bila-bila masa meminda atau
membatalkan apa-apa syarat yang dikenakan atas kelulusan itu
di bawah subseksyen (6) atau perenggan (3)(a), mengikut manamana yang berkenaan.

(8) Bank hendaklah memberitahu pemohon itu mengenai
keputusannya di bawah perenggan (3)(a) atau keputusan Menteri di
bawah subseksyen (6), mengikut mana-mana yang berkenaan.

(9) Bank boleh, pada bila-bila masa melalui notis secara bertulis,
menghendaki seseorang yang telah mendapat kelulusan Bank di
bawah perenggan (3)(a) atau Menteri subseksyen (6) berkenaan
dengan suatu permohonan subseksyen 87(2) atau 88(1), untuk
mengemukakan apa-apa maklumat atau butir apa-apa syer yang
diperoleh atau dipegang secara langsung atau tidak langsung sama
ada bagi faedahnya sendiri atau mana-mana orang lain.


-----

102 _Rang Undang-Undang_

(10) Mana-mana orang yang telah disampaikan dengan suatu
notis di bawah subseksyen (9) hendaklah mengemukakan kepada
Bank apa-apa maklumat dan butir sebagaimana yang ditentukan
oleh Bank.

**Kuasa Bank untuk menentukan standard mengenai kesesuaian**
**pemegang syer**

**91.** (1) Bank boleh menentukan standard mengenai kesesuaian
pemegang syer untuk memberi kesan sepenuhnya kepada
Jadual 6.

(2) Mana-mana orang yang telah mendapat kelulusan Bank
di bawah perenggan 90(3)(a) atau Menteri di bawah subseksyen
90(6) berkenaan dengan subseksyen 87(2) atau 88(1), hendaklah
pada setiap masa mematuhi standard itu sebagaimana yang
ditentukan oleh Bank di bawah subseksyen (1) sehingga Bank
berpuas hati.

**Pemegangan maksimum yang dibenarkan**

**92.** Tiada individu pun boleh memegang lebih daripada sepuluh
peratus kepentingan dalam syer orang berlesen.

**Pemberitahuan mengenai pemerolehan atau pelupusan**
**kepentingan dalam syer orang berlesen**

**93. (1) Jika sampai kepada pengetahuan seorang pengarah atau**
seorang pegawai orang berlesen atau suatu syarikat pemegangan
kewangan bahawa—

_(a)_ apa-apa perjanjian atau perkiraan yang disebut dalam

seksyen 87 atau 89 telah atau hampir akan dilaksanakan;
atau

_(b)_ mana-mana orang yang diluluskan oleh Bank di

bawah perenggan 90(3)(a) atau Menteri di bawah
subseksyen 90(6) berkenaan dengan suatu permohonan
di bawah subseksyen 87(2) atau 88(1), telah gagal
untuk mematuhi atau berkemungkinan untuk gagal
mematuhi standard sebagaimana yang ditentukan di bawah
subseksyen 91(1),

pengarah atau pegawai itu hendaklah dengan serta-merta memberitahu
Bank semua maklumat itu yang dalam pengetahuannya.


-----

_Perkhidmatan Kewangan_ 103

(2) Tiada pengarah atau pegawai pun boleh bertanggungan bagi
apa-apa tindakan fitnah yang dibawa guaman oleh mana-mana
orang atau tertakluk kepada apa-apa prosiding disiplin berkenaan
dengan pemberitahuan di bawah subseksyen (1) yang dibuat oleh
pengarah atau pegawai itu tanpa niat jahat.

Penggal 2

_Tindakan oleh Bank dalam keadaan kemungkiran_

**Perintah terhadap orang yang ingkar**

**94.** (1) Jika Bank berpuas hati bahawa mana-mana orang (dalam
seksyen ini disebut sebagai “orang yang ingkar”)—

_(a)_ telah memungkiri seksyen 87, 88, 89 atau 92;

_(b)_ telah gagal untuk mematuhi apa-apa syarat yang dikenakan

menurut kelulusan Bank atau Menteri, mengikut manamana yang berkenaan, di bawah seksyen 87, 88 atau
89; atau

_(c)_ telah gagal untuk mematuhi mana-mana standard

sebagaimana yang ditentukan oleh Bank di bawah
subseksyen 91(1),

Bank boleh melaksanakan kuasanya di bawah subseksyen (2)
sebagaimana yang terpakai atau wajar dalam hal keadaan
kemungkiran atau ketidakpatuhan itu.

(2) Tertakluk kepada seksyen 262, jika mana-mana hal keadaan
yang diperihalkan dalam subseksyen (1) wujud, Bank boleh
membuat perintah yang berikut:

_(a)_ berkenaan dengan apa-apa syer yang menjadi perkara

kemungkiran atau ketidakpatuhan itu—

(i) melarang pemindahan, atau penjalanan perjanjian

untuk memindahkan, syer itu, atau, dalam hal
syer tidak terbit, melarang pemindahan, atau
penjalanan perjanjian untuk memindahkan, hak
untuk menerbitkan apa-apa syer tidak terbit
itu;


-----

104 _Rang Undang-Undang_

(ii) melarang pelaksanaan apa-apa hak mengundi

berkenaan dengan syer itu;

(iii) melarang penerbitan apa-apa syer tambahan sebagai

hak syer itu atau menurut apa-apa tawaran yang
dibuat kepada pemegangnya;

(iv) kecuali dalam suatu likuidasi, melarang pembayaran

apa-apa jumlah yang kena dibayar oleh orang
berlesen itu atas syer itu, sama ada berkenaan
dengan modal atau selainnya; atau

(v) mengarahkan orang yang ingkar untuk menyerah

balik syer itu kepada Bank dalam suatu tempoh
tertentu sebagaimana yang ditentukan oleh Bank;
atau

_(b)_ berkenaan dengan suatu kemungkiran seksyen 88,

mengarahkan orang yang ingkar itu untuk mengambil
apa-apa tindakan yang perlu sebagaimana yang ditentukan
oleh Bank untuk berhenti melaksanakan atau melepaskan
kawalannya atas orang berlesen.

(3) Suatu perintah yang dibuat di bawah subseksyen (2) hendaklah
disampaikan kepada orang yang ingkar itu seberapa segera yang
praktik, dan boleh disiarkan oleh Bank dalam apa-apa cara yang
difikirkan sesuai oleh Bank.

(4) Jika orang yang ingkar yang telah disampaikan dengan suatu
perintah di bawah subseksyen (2), dia hendaklah memberitahu
mana-mana orang yang pada ketika itu memegang apa-apa syer
yang perintah itu terpakai, mana-mana orang lain yang ditentukan
dalam perintah itu atau mana-mana orang yang perintah itu
ditujukan.

(5) Suatu perintah di bawah subseksyen (2) hendaklah mengikat
orang yang ingkar itu, mana-mana orang yang pada ketika itu
sedang memegang apa-apa syer yang baginya perintah itu terpakai
dan mana-mana orang lain yang ditentukan dalam perintah itu
atau mana-mana orang yang kepadanya perintah itu ditujukan,
walau apa pun—

_(a)_ apa-apa jua yang terkandung dalam mana-mana dokumen

konstituen orang berlesen itu; atau


-----

_Perkhidmatan Kewangan_ 105

_(b)_ apa-apa jua yang terkandung dalam mana-mana kontrak

yang dibuat oleh orang itu yang menjejaskan syer yang
berhubungan dengan orang berlesen itu.

(6) Bank boleh memberikan apa-apa petunjuk atau arahan
kepada pengarah atau pegawai orang berlesen itu sebagaimana
yang perlu atau dikehendaki untuk memberi kesan atas apa-apa
perintah Bank di bawah seksyen ini, atau sebagaimana yang
bersampingan, berdampingan atau berbangkit dengan perintah
itu.

(7) Apa-apa transaksi yang dibuat oleh orang yang ingkar itu,
termasuk apa-apa perjanjian atau perkiraan berhubung dengan apaapa syer, kepentingan dalam syer, atau cagaran, yang melanggar
mana-mana perintah di bawah subseksyen (2) atau apa-apa petunjuk
atau arahan yang diberikan oleh Bank di bawah subseksyen (6),
hendaklah terbatal dan tidak mempunyai kuat kuasa.

(8) Hal puas hati Bank di bawah subseksyen (1) bahawa
seseorang telah memungkiri atau gagal mematuhi seksyen
87, 88 atau 89 atau standard yang ditentukan oleh Bank
di bawah subseksyen 91(1), boleh dicapai tidak kira bahawa tiada
pelaksanaan apa-apa tindakan berkenaan dengan kemungkiran
atau ketidakpatuhan itu.

(9) Seseorang yang gagal mematuhi suatu perintah yang
dikeluarkan di bawah subseksyen (2) atau melanggar subseksyen
(4) melakukan suatu kesalahan dan boleh, apabila disabitkan,
dipenjarakan untuk tempoh tidak melebihi lapan tahun atau didenda
tidak melebihi dua puluh lima juta ringgit atau kedua-duanya.

**Peruntukan tambahan yang berhubungan dengan perintah di**
**bawah subperenggan 94(2)(a)(v)**

**95. (1) Setelah mempertimbangkan representasi yang dibuat**
oleh orang yang ingkar di bawah seksyen 262 itu dan jika Bank
mengesahkan suatu perintah yang dibuat di bawah subperenggan
94(2)(a)(v), Bank boleh melupuskan syer yang diserahkan balik
kepadanya menurut perintah yang dibuat di bawah subperenggan
itu kepada orang itu dan pada apa-apa takat yang hendaklah
selaras dengan had yang sama dipegang oleh pembeli menurut
undang-undang yang memperoleh syer di bawah Akta ini.


-----

106 _Rang Undang-Undang_

(2) Hasil pelupusan syer di bawah subseksyen (1) hendaklah
dibayar kepada Mahkamah Tinggi, dan mana-mana orang yang
menuntut sebagai berhak secara benefisial kepada semua atau
mana-mana bahagian hasil itu boleh, dalam tempoh tiga puluh hari
dari tarikh pembayaran itu kepada Mahkamah Tinggi, memohon
kepada hakim Mahkamah Tinggi dalam kamar supaya pembayaran
daripada hasil itu dibuat kepadanya.

Penggal 3

_Kepentingan dalam syer orang yang diluluskan_

**Tafsiran**

**96.** Bagi maksud Penggal ini, “orang yang diluluskan” tidak
termasuk pengendali sistem pembayaran yang diluluskan dan
pengeluar suatu instrumen pembayaran yang ditetapkan.

**Pemerolehan kepentingan dalam syer orang yang diluluskan**

**97.** (1) Jika seseorang itu membuat suatu perjanjian atau perkiraan
untuk memperoleh mana-mana kepentingan dalam syer orang yang
diluluskan yang, sekiranya perjanjian atau perkiraan itu dijalankan,
dia akan memegang, berserta dengan apa-apa kepentingan dalam
syer orang yang diluluskan itu yang ketika itu telah dipegang
olehnya, suatu agregat kepentingan dalam syer yang tidak kurang
daripada lima peratus syer orang yang diluluskan itu, orang
itu hendaklah memberitahu Bank hakikat itu apabila membuat
perjanjian atau perkiraan itu dalam tempoh sebagaimana yang
ditentukan oleh Bank.

(2) Sebagai tambahan kepada subseksyen (1), tiada seorang pun
boleh membuat apa-apa perjanjian atau perkiraan bagi maksud
memperoleh kepentingan dalam syer menurut subseksyen (1),
sekiranya pemerolehan itu akan menyebabkan perubahan kawalan
orang yang diluluskan, melainkan jika orang itu mendapat kelulusan
bertulis terdahulu Bank apabila membuat perjanjian atau perkiraan
itu.


-----

_Perkhidmatan Kewangan_ 107

(3) Bank boleh menentukan standard mengenai kesesuaian
pemegang syer untuk memberi kesan penuh kepada subseksyen
(1) dan (2).

(4) Mana-mana orang yang telah memberitahu Bank di bawah
subsekyen (1) atau mendapatkan kelulusan Bank di bawah
subseksyen (2), hendaklah pada setiap masa mematuhi standard
yang ditentukan oleh Bank di bawah subseksyen (3) sehingga
Bank berpuas hati.

(5) Bagi maksud seksyen ini, Bank boleh, pada bila-bila masa
melalui notis secara bertulis, menghendaki mana-mana orang yang
telah memberitahu Bank di bawah subseksyen (1) atau mendapatkan
kelulusan Bank di bawah subseksyen (2) untuk mengemukakan
apa-apa maklumat atau butir mengenai apa-apa syer yang diperoleh
atau dipegang secara langsung atau tidak langsung sama ada bagi
faedahnya sendiri atau bagi mana-mana orang lain.

(6) Mana-mana orang yang telah disampaikan kepadanya suatu
notis di bawah subseksyen (5) hendaklah mengemukakan kepada
Bank maklumat dan butir itu sebagaimana yang ditentukan oleh
Bank.

Penggal 4

_Pemindahan perniagaan, pembentukan semula, atau_

_penggabungan orang berlesen_

**Tafsiran**

**98.** Bagi maksud Penggal ini—

“cagaran” termasuklah suatu gadai janji atau gadaian, sama ada
di sisi undang-undang atau ekuiti, debentur, bil pertukaran, nota
janji hutang, jaminan, lien atau sandaran, sama ada sebenar atau
konstruktif, hipotekasi, tanggung rugi, aku janji atau cara lain
menjaminkan pembayaran atau penunaian hutang atau liabiliti,
sama ada masa sekarang atau masa hadapan, atau sama ada
terletak hak atau kontingen;

“penerima pindahan” ertinya seseorang, termasuk orang berlesen,
yang keseluruhan atau mana-mana bahagian perniagaan berlesen
seorang pemindah dipindahkan di bawah suatu skim pemindahan
perniagaan;


-----

108 _Rang Undang-Undang_

“pemindah” ertinya orang berlesen yang memindahkan keseluruhan
atau mana-mana bahagian perniagaan berlesennya di bawah suatu
skim pemindahan perniagaan.

**Kelulusan dikehendaki bagi pembentukan semula atau**
**penggabungan orang berlesen**

**99.** Tiada seorang pun boleh membuat suatu perjanjian atau
perkiraan bagi pembentukan semula atau penggabungan di bawah
Akta Syarikat 1965 bagi orang berlesen kecuali dengan kelulusan
terdahulu Menteri atas syor Bank.

**Kelulusan dikehendaki bagi skim pemindahan perniagaan**

**100.** (1) Tiada seorang pun boleh membuat suatu perjanjian
atau perkiraan bagi skim untuk memindahkan keseluruhan, atau
mana-mana bahagian perniagaan orang berlesen, kecuali dengan
kelulusan bertulis terdahulu Bank.

(2) Bagi maksud subseksyen (1), dalam hal orang berlesen yang
ialah penanggung insurans asing, suatu sebutan bagi “perniagaan”
dalam subseksyen (1) ialah suatu sebutan bagi perniagaannya di
Malaysia sebagaimana yang ditentukan oleh Bank.

(3) Pemindah dan penerima pindahan hendaklah bersesama
mengemukakan suatu permohonan untuk kelulusan Bank berserta
dengan apa-apa dokumen atau maklumat sebagaimana yang
ditentukan oleh Bank.

(4) Jika suatu perjanjian atau perkiraan bagi suatu skim
pemindahan perniagaan bercadang untuk memindahkan keseluruhan
perniagaan, atau suatu bahagian material perniagaan orang berlesen,
Bank hendaklah, sebelum memberikan kelulusan—

_(a)_ berpuas hati bahawa perjanjian atau perkiraan yang

dicadangkan itu tidak memudaratkan—

(i) kepentingan mana-mana orang yang berkemungkinan

menjadi terjejas oleh skim itu; dan

(ii) keselamatan dan kekukuhan orang berlesen itu;

dan


-----

_Perkhidmatan Kewangan_ 109

_(b)_ mendapat persetujuan Menteri berkenaan dengan perjanjian

atau perkiraan yang dicadangkan itu.

(5) Bagi maksud subseksyen (4), Bank boleh, selepas berunding
dengan Menteri, menentukan perkara yang menjadi suatu bahagian
material perniagaan orang berlesen.

(6) Bank boleh meluluskan suatu permohonan yang dikemukakan
di bawah subseksyen (3), dengan atau tanpa syarat, atau menolak
permohonan itu.

(7) Bank hendaklah memberitahu pemindah atau
penerima pindahan itu keputusannya secara bertulis di bawah
subseksyen (6).

**Pemberitahuan skim pemindahan perniagaan**

**101.** (1) Sebelum suatu permohonan dibuat ke Mahkamah
Tinggi di bawah subseksyen 102(1), suatu pemindah hendaklah
menyiarkan dalam _Warta suatu notis menyatakan niatnya untuk_
membuat permohonan ke Mahkamah Tinggi bagi pengesahan skim
pemindahan perniagaan itu.

(2) Sebagai tambahan kepada notis di bawah subseksyen (1),
Bank boleh menghendaki pemindah itu untuk memberikan apaapa notis lain berkenaan dengan skim pemindahan perniagaan itu
dan bagi maksud sedemikian, Bank boleh menentukan kehendak
yang berikut:

_(a)_ orang yang kepadanya, dan bila, notis itu hendaklah

diberikan;

_(b) bentuk atau cara notis itu diberikan; dan_

_(c)_ tempoh yang orang yang ditentukan di bawah

perenggan (a) boleh membantah skim yang dicadangkan
itu.

(3) Jika mana-mana orang memfailkan suatu bantahan kepada
skim yang dicadangkan itu, pemindah itu, dengan kelulusan Bank,
boleh mengubahsuai skim itu.


-----

110 _Rang Undang-Undang_

**Permohonan ke Mahkamah Tinggi bagi mengesahkan skim**
**pemindahan perniagaan**

**102.** (1) Apabila mendapat kelulusan Bank di bawah subseksyen
100(6), pemindah dan penerima pindahan itu boleh membuat
suatu permohonan ke Mahkamah Tinggi untuk suatu perintah
bagi pengesahan skim pemindahan perniagaan itu

(2) Suatu permohonan ke Mahkamah Tinggi berkenaan dengan
apa-apa perkara berkaitan dengan suatu skim pemindahan perniagaan
boleh dibuat oleh seseorang, yang pada pendapat Mahkamah
Tinggi, berkemungkinan menjadi terjejas oleh skim itu, pada bilabila masa sebelum Mahkamah Tinggi memberikan suatu perintah
di bawah subseksyen (3) mengesahkan skim itu.

(3) Mahkamah Tinggi boleh mengesahkan skim pemindahan
perniagaan itu dengan memberikan suatu perintah menurut terma
yang dipohon, atau dengan ubah suaian atas terma yang dipohon
itu, atau menolak untuk mengesahkan skim itu.

(4) Apabila Mahkamah Tinggi membuat suatu perintah
mengesahkan skim pemindahan perniagaan itu di bawah
subseksyen (3) selepas mendengar semua pihak yang berkenaan,
Mahkamah Tinggi hendaklah menetapkan suatu tarikh, untuk
dipohon oleh pemindah dan penerima pindahan dan hendaklah
dikenali sebagai tarikh pemindahan, yang skim pemindahan
perniagaan itu hendaklah berkuat kuasa.

**Bank menjadi pihak kepada prosiding**

**103.** (1) Seseorang yang membuat suatu permohonan ke Mahkamah
Tinggi di bawah subseksyen 102(2) berhubung dengan suatu skim
pemindahan perniagaan hendaklah—

_(a)_ menyerahkan suatu salinan permohonan itu kepada

Bank;

_(b)_ memberikan notis kepada Bank mengenai semua

prosiding yang berhubungan dengan permohonan itu;
dan


-----

_Perkhidmatan Kewangan_ 111

_(c)_ memberikan kepada Bank suatu salinan apa-apa dokumen

yang berhubungan dengan prosiding itu,

pada masa yang sama prosiding itu dimulakan atau dokumen itu
diserah simpan, di Mahkamah Tinggi atau dokumen itu disampaikan
atas pihak kepada prosiding itu.

(2) Bank berhak untuk didengar dalam prosiding yang berhubungan
dengan permohonan di bawah subseksyen (1).

(3) Walau apa pun Bank telah memberikan kelulusannya
kepada suatu skim pemindahan perniagaan di bawah subseksyen
100(6), Bank boleh mencadangkan apa-apa ubahsuaian kepada
skim itu.

**Perintah yang dipohon oleh pemindah dan penerima**
**pindahan**

**104.** (1) Dalam suatu permohonan yang dibuat di bawah
subseksyen 102(1), pemindah dan penerima pindahan itu boleh
memohon semua atau mana-mana perintah yang berikut:

_(a)_ bagi hak dan hakmilik pemindah atas aset yang akan

dipindahkan kepada penerima pindahan itu di bawah
suatu skim pemindahan perniagaan tanpa perlu untuk
memberi kesan bagi memindah hak dan hakmilik bagi
setiap aset secara individu;

_(b)_ berhubung dengan suatu skim pemindahan perniagaan

perbankan atau perbankan pelaburan, bagi apa-apa akaun
antara pemindah itu dan pelanggannya untuk menjadi
akaun antara penerima pindahan itu dan pelanggan itu,
tertakluk kepada syarat yang sama dan keadaan sedia
ada antara pemindah itu dan pelanggannya, dan akaun
sedemikian untuk disifatkan bagi semua maksud untuk
menjadi suatu akaun berterusan tunggal;

_(c)_ berhubung dengan suatu skim pemindahan perniagaan

insurans, bagi penerima pindahan itu untuk bertanggungjawab
sepenuhnya bagi liabiliti yang dipindahkan oleh skim
pemindahan perniagaan itu sama ada yang berbangkit


-----

112 _Rang Undang-Undang_

daripada polisi atau selainnya seolah-olah liabiliti itu
pada asalnya diambil alih oleh penerima pindahan
itu tanpa keperluan bagi penerima pindahan itu untuk
mengesahkan setiap liabiliti secara individu;

_(d)_ bagi apa-apa instrumen sedia ada, sama ada dalam bentuk

suatu surat ikatan, wasiat atau selainnya, atau perintah
mana-mana mahkamah, yang di bawahnya atau menurutnya
apa-apa harta menjadi terletak hak pada pemindah itu,
hendaklah diertikan dan mempunyai kuat kuasa seolaholah apa-apa sebutan di dalamnya mengenai pemindah
telah digantikan dengan sebutan mengenai penerima
pindahan itu;

_(e)_ bagi apa-apa perjanjian sedia ada yang pemindah itu

ialah suatu pihak untuk mempunyai kuat kuasa seolaholah penerima pindahan itu telah menjadi suatu pihak
kepadanya sebagai ganti pemindah;

_(f)_ bagi apa-apa petunjuk, perintah, arahan, mandat, surat kuasa

wakil, kuasa, aku janji atau keizinan sedia ada, sama
ada atau tidak berhubungan dengan suatu akaun, yang
diberikan kepada pemindah itu, sama ada bersendirian
atau bersesama dengan seorang lain, untuk mempunyai
kuat kuasa, berkenaan dengan apa-apa jua yang kena
dilakukan seolah-olah diberikan kepada penerima pindahan
itu sama ada bersendirian atau, mengikut mana-mana
yang berkenaan, bersesama dengan orang lain itu;

_(g)_ bagi apa-apa surat cara boleh niaga atau perintah pembayaran

wang yang dikeluarkan, atau diberikan kepada, atau
disetujuterima atau diendorskan oleh, pemindah itu atau
yang kena dibayar di pejabat pemindah itu sama ada
dikeluarkan, diberikan, disetujuterima atau diendorskan
sedemikian sebelum, pada, atau selepas, tarikh pemindahan
itu, untuk mempunyai kuat kuasa yang sama pada
dan dari tarikh pemindahan itu, seolah-olah ia telah
dikeluarkan, atau diberikan kepada, atau disetujuterima
atau diendorskan oleh, penerima pindahan itu atau kena
dibayar di pejabat penerima pindahan itu;

_(h)_ bagi jagaan apa-apa dokumen, barangan atau benda yang

dipegang oleh pemindah itu sebagai baili sebelum sahaja
tarikh pemindahan untukberalih kepada penerima pindahan


-----

_Perkhidmatan Kewangan_ 113

dan hak serta obligasi pemindah di bawah apa-apa
kontrak bailmen yang berhubungan dengan mana-mana
dokumen, barangan atau benda itu dipindahkan kepada
penerima pindahan itu;

_(i)_ bagi apa-apa cagaran yang dipegang sebelum sahaja tarikh

pemindahan itu oleh pemindah itu, atau oleh seorang
penerima namaan, atau pemegang amanah, bagi pemindah
itu, sebagai jaminan untuk pembayaran atau penunaian
apa-apa liabiliti mana-mana orang, untuk dipegang
oleh penerima pindahan itu atau, mengikut mana-mana
yang berkenaan, untuk dipegang oleh penerima namaan
atau pemegang amanah sebagai penerima namaan, atau
pemegang amanah itu, bagi penerima pindahan itu, dan
setakat liabiliti itu, tersedia ada kepada penerima pindahan
itu sebagai jaminan bagi pembayaran atau penunaian
liabiliti itu; dan jika apa-apa cagaran itu meliputi
pendahuluan masa hadapan atau liabiliti masa hadapan,
untuk dipegang oleh, dan tersedia ada sebagaimana
yang disebut terdahulu kepada, penerima pindahan itu
sebagai jaminan bagi pendahuluan masa hadapan oleh,
dan liabiliti masa hadapan kepada, penerima pindahan
itu mengikut cara yang sama dalam semua yang berkenaan
sebagai pendahuluan masa hadapan oleh, atau liabiliti
masa hadapan kepada, pemindah itu yang dijamin
dengan demikian itu sebelum sahaja tarikh pemindahan
itu;

_(j)_ jika apa-apa hak atau liabiliti pemindah itu dipindahkan

kepada penerima pindahan itu, bagi penerima pindahan
untuk mempunyai hak, kuasa dan remedi yang sama
(dan khususnya hak dan kuasa yang sama tentang
pengambilan atau penolakan prosiding undang-undang
atau pembuatan atau penolakan permohonan kepada
mana-mana pihak berkuasa) bagi memastikan, melindungi
atau menguatkuasakan hak itu atau menolak liabiliti itu
seolah-olah ia telah pada setiap masa menjadi hak atau
liabiliti penerima pindahan itu, termasuk hak atau liabiliti
itu berkenaan dengan apa-apa prosiding undang-undang
atau permohonan kepada mana-mana pihak berkuasa
yang belum selesai sebelum sahaja tarikh pemindahan
oleh atau terhadap pemindah itu;


-----

114 _Rang Undang-Undang_

_(k)_ apa-apa penghakiman atau award yang didapati oleh

atau terhadap pemindah itu dan yang tidak diselesaikan
sepenuhnya sebelum tarikh pemindahan itu untuk
dikuatkuasakan oleh atau, mengikut mana-mana yang
berkenaan, terhadap penerima pindahan itu; dan

_(l)_ bagi semua perintah yang bersampingan, berbangkit dan

tambahan sebagaimana yang perlu untuk menjamin bahawa
skim pemindahan perniagaan itu hendaklah dijalankan
dengan sepenuhnya dan berkesan.

(2) Jika perintah bagi pengesahan Mahkamah Tinggi di bawah
subseksyen 102(3) memperuntukkan bagi pemindahan manamana perniagaan, termasuk aset dan liabiliti, yang terletak hak
atau dipegang oleh pemindah itu, sama ada bersendirian atau
bersesama dengan mana-mana orang lain, maka, menurut perintah
itu, bahawa perniagaan, termasuk aset dan liabiliti hendaklah,
pada dan dari tarikh pemindahan itu, menjadi terletak hak atau
dipegang oleh penerima pindahan itu sama ada bersendirian
atau, mengikut mana-mana yang berkenaan, bersesama dengan
orang lain itu, dan perintah itu hendaklah mempunyai kuat kuasa
mengikut termanya walau apa pun apa-apa jua dalam mana-mana
undang-undang dan hendaklah mengikat semua orang yang terjejas
olehnya, tidak kira bahawa orang itu bukan suatu pihak kepada
prosiding itu di bawah Penggal ini atau mana-mana prosiding
lain yang berhubungan atau tidak mendapat notis prosiding itu
di bawah Penggal ini atau prosiding lain yang berhubungan.

(3) Jika suatu perintah Mahkamah Tinggi meletakhakan manamana tanah beri milik, atau mana-mana bahagian atau kepentingan
dalam mana-mana tanah beri milik, pada penerima pindahan
itu—

_(a)_ Mahkamah Tinggi hendaklah, jika tanah beri milik

itu terletak di Semenanjung Malaysia, menurut
subseksyen 420(2) Kanun Tanah Negara [Akta 56/1965],
menyebabkan suatu salinan perintah itu disampaikan
kepada Pendaftar Hakmilik atau Pentadbir Tanah, mengikut
mana-mana yang berkenaan, selepas sahaja perintah itu
dibuat supaya Pendaftar Hakmilik atau Pentadbir Tanah
itu, mengikut mana-mana yang berkenaan, memberi
kesan kepada subseksyen 420(2), (3) dan (4) Kanun
Tanah Negara;


-----

_Perkhidmatan Kewangan_ 115

_(b)_ jika tanah beri milik itu terletak di Sabah, penerima

pindahan itu hendaklah, dengan seberapa segera yang
praktik selepas perintah itu dibuat, menyerahkan suatu
salinan disahkan perintah itu kepada Pendaftar bagi
pendaftaran perletakhakan tanah beri milik itu atau bahagian
atau kepentingan dalam tanah beri milik sebagaimana
yang diperuntukkan di bawah Ordinan Tanah Sabah

[Sabah Bab 68]; atau

_(c)_ jika tanah beri milik itu terletak di Sarawak, penerima

pindahan itu hendaklah, dengan seberapa segera yang
praktik selepas perintah itu dibuat, mengemukakan
suatu salinan disahkan perintah itu kepada Pendaftar
bagi pendaftaran perletakhakan tanah beri milik itu atau
bahagian atau kepentingan dalam tanah beri milik, pada
penerima pindahan itu, sebagaimana yang diperuntukkan
di bawah seksyen 171 Kanun Tanah Sarawak [Sarawak
_Bab 81]._

(4) Suatu perintah Mahkamah Tinggi di bawah subseksyen 102(3)
boleh berhubung dengan apa-apa aset atau perniagaan pemindah
itu di luar Malaysia dan, sekiranya ia berhubungan sedemikian,
kesan boleh diberikan atasnya sama ada mengikut apa-apa perkiraan
bersaling yang berhubungan dengan penguatkuasaan penghakiman
yang mungkin wujud antara Malaysia dan negara, wilayah atau
tempat di luar Malaysia yang aset atau perniagaan itu berada,
atau jika tiada perkiraan sedemikian, mengikut undang-undang
yang terpakai di negara, wilayah atau tempat itu.

**Penyiaran perintah mahkamah di bawah seksyen 102**

**105.** (1) Perintah Mahkamah Tinggi yang dibuat di bawah
subseksyen 102(3) hendaklah, tertakluk kepada arahan Mahkamah
Tinggi, disiarkan oleh penerima pindahan itu dalam tidak kurang
daripada dua surat khabar harian yang disiarkan di Malaysia
dan diluluskan oleh Bank, salah satu hendaklah dalam bahasa
kebangsaan dan yang lain dalam bahasa Inggeris.

(2) Pemindah hendaklah, dalam masa tiga puluh hari selepas
skim pemindahan perniagaan telah berkuat kuasa, menyerah
simpan—

_(a)_ apa-apa dokumen atau maklumat yang berhubungan

dengan skim pemindahan perniagaan sebagaimana yang
ditentukan oleh Bank, dengan Bank; dan


-----

116 _Rang Undang-Undang_

_(b)_ suatu salinan perintah itu yang diperakui yang dibuat oleh

Mahkamah Tinggi di bawah subseksyen 102(3) berserta
dengan suatu salinan kelulusan Bank yang diperakui,
dengan—

(i) Pendaftar Syarikat; dan

(ii) pihak berkuasa berkenaan, sekiranya ada, yang

berkenaan dengan pendaftaran atau perekodan
urus niaga dalam apa-apa harta alih, atau apa-apa
kepentingan dalam harta alih yang dipindahkan
menurut perintah itu.

**Pembayaran balik perbelanjaan Bank**

**106.** Pemindah dan penerima pindahan itu hendaklah bersesama
dan berasingan bertanggungan untuk membayar balik kepada Bank
mana-mana perbelanjaan yang dilakukan oleh Bank di bawah
Penggal ini.

**Larangan pembayaran daripada kumpulan wang** **insurans**

**107.** Melainkan jika diluluskan sebaliknya oleh Bank, tiada
penanggung insurans berlesen pun boleh membayar kepada manamana orang apa-apa saraan daripada aset kumpulan wang insurans
yang berhubungan dengan suatu skim pemindahan perniagaan.

Bahagian VII

KUMPULAN KEWANGAN

**Maksud Bahagian ini**

**108.** Bank diberi kuasa di bawah Bahagian ini untuk melaksanakan
pengawasan atas kumpulan kewangan bagi maksud menggalakkan
keselamatan dan kekukuhan orang berlesen.

**Seksyen 110 dan 111 tidak terpakai kepada orang berlesen**

**109.** Seksyen 110 dan 111 tidak terpakai bagi orang berlesen.


-----

_Perkhidmatan Kewangan_ 117

**Permohonan untuk menjadi syarikat pemegangan kewangan**

**110.** (1) Mana-mana syarikat yang perlu mendapatkan kelulusan
bertulis terdahulu Menteri di bawah seksyen 87 untuk memegang
suatu agregat kepentingan dalam syer yang melebihi lima puluh
peratus dalam orang berlesen hendaklah mengemukakan suatu
permohonan kepada Bank baginya untuk diluluskan sebagai
syarikat pemegangan kewangan.

(2) Suatu syarikat yang disebut dalam subseksyen (1) boleh
mencadangkan syarikat lain dalam kumpulan perbadanannya untuk
diluluskan sebagai syarikat pemegangan kewangan sekiranya ia
dapat menunjukkan bahawa syarikat yang dicadangkan itu dalam
kedudukan untuk mempunyai kawalan atas orang berlesen dan
kumpulan kewangan yang dicadangkannya.

(3) Seseorang, selain institusi asing atau suatu syarikat yang
disebut dalam subseksyen (1) dan (2), yang dikehendaki untuk
mendapatkan kebenaran bertulis terdahulu Menteri di bawah
seksyen 87 untuk memegang suatu agregat kepentingan dalam syer
yang melebihi lima puluh peratus dalam orang berlesen hendaklah
mencadangkan suatu syarikat dalam kumpulan perbadanannya
yang akan mempunyai kawalan atas orang berlesen dan syarikat
yang dicadangkan itu hendaklah mengemukakan kepada Bank
suatu permohonan untuk diluluskan sebagai syarikat pemegangan
kewangan.

**Kuasa Bank untuk menghendaki pengemukaan permohonan**

**111.** Jika Bank berpendapat adalah perlu bagi maksud untuk
mengekalkan pengawalseliaan dan penyeliaan yang berkesan atas
orang berlesen, Bank boleh menghendaki—

_(a)_ mana-mana syarikat lain dalam kumpulan perbadanan

pemohon itu, sekiranya pada pendapat Bank sama
ada pemohon atau syarikat lain yang dicadangkan itu
oleh pemohon itu di bawah seksyen 110 hendaklah
diluluskan sebagai syarikat pemegangan kewangan;
atau


-----

118 _Rang Undang-Undang_

_(b)_ suatu syarikat yang mempunyai suatu agregat kepentingan

dalam syer sebanyak lima puluh peratus atau kurang
dalam orang berlesen tetapi mempunyai kawalan atas
orang berlesen itu,

untuk mengemukakan kepada Bank suatu permohonan untuk
diluluskan sebagai syarikat pemegangan kewangan.

**Kelulusan permohonan sebagai syarikat pemegangan kewangan**
**di bawah seksyen 110 atau 111**

**112. (1) Suatu permohonan untuk menjadi syarikat pemegangan**
kewangan di bawah seksyen 110 atau 111, mengikut mana-mana
yang berkenaan, hendaklah dikemukakan kepada Bank berserta
dengan apa-apa dokumen atau maklumat sebagaimana yang
ditentukan oleh Bank.

(2) Dalam menilai suatu permohonan di bawah seksyen
110 atau 111 bagi syarikat pemohon untuk diluluskan sebagai
suatu syarikat pemegangan kewangan yang dikemukakan
di bawah subseksyen (1), Bank hendaklah mengambil kira semua
perkara yang pada pendapat Bank berkaitan termasuk faktor
yang dinyatakan dalam Jadual 6 dan mana-mana standard yang
ditentukan oleh Bank di bawah subseksyen 91(1).

(3) Jika Bank berpuas hati bahawa apa-apa perkara yang disebut
dalam subseksyen (2) telah pun dipenuhi oleh pemohon itu, Bank
boleh meluluskan suatu permohonan yang dibuat menurut seksyen
110 atau 111, mengikut mana-mana yang berkenaan, dengan atau
tanpa syarat, atau menolak permohonan itu.

(4) Bank boleh, pada bila-bila masa, secara bertulis meminda
atau membatalkan apa-apa syarat kelulusan sedia ada syarikat
pemegangan kewangan di bawah subseksyen (3) atau mengenakan
apa-apa syarat baru padanya dan syarat itu hendaklah mempunyai
kuat kuasa ke belakang.

(5) Bank hendaklah memberitahu pemohon itu keputusannya
secara bertulis di bawah subseksyen (3).


-----

_Perkhidmatan Kewangan_ 119

**Bank boleh meluluskan lebih daripada satu syarikat pemegangan**
**kewangan**

**113.** Bank boleh menghendaki lebih daripada satu syarikat dalam
kumpulan perbadanan pemohon itu untuk diluluskan sebagai
syarikat pemegangan kewangan.

**Perniagaan syarikat pemegangan kewangan**

**114.** (1) Melainkan jika diluluskan sebaliknya oleh Bank, syarikat
pemegangan kewangan orang berlesen tidak boleh menjalankan
apa-apa perniagaan, selain perniagaan pemegangan pelaburan
secara langsung atau tidak langsung dalam perbadanan yang
terlibat terutamanya dalam perkhidmatan kewangan atau dalam
perkhidmatan lain yang berkaitan dengan atau bagi maksud
perkhidmatan kewangan itu.

(2) Bank boleh menentukan standard untuk memberi kesan
penuh kepada subseksyen (1).

**Kehendak berhemat atas syarikat pemegangan kewangan dan**
**subsidiari**

**115.** (1) Tertakluk kepada subseksyen (2), Bahagian V hendaklah
terpakai bagi syarikat pemegangan kewangan seolah-olah sebutan
dalam Bahagian itu mengenai “institusi” atau “orang berlesen”
ialah sebutan mengenai “syarikat pemegangan kewangan”.

(2) Menteri boleh, atas syor Bank, melalui suatu perintah yang
disiarkan dalam _Warta, memperuntukkan bahawa semua atau_
mana-mana peruntukan Bahagian V—

_(a)_ tidak terpakai bagi syarikat pemegangan kewangan;

atau

_(b)_ terpakai dengan apa-apa ubahsuaian selaras dengan objektif

pengawalseliaan Akta ini.

(3) Bank boleh menentukan standard mengenai perkara berhemat
di bawah seksyen 47 atas subsidiari suatu syarikat pemegangan
kewangan, sekiranya pada pendapat Bank bahawa aktiviti subsidiari
itu boleh menimbulkan risiko kepada orang berlesen atau kumpulan
kewangannya.


-----

120 _Rang Undang-Undang_

(4) Suatu subsidiari syarikat pemegangan kewangan yang disebut
dalam subseksyen (3) hendaklah pada setiap masa memastikan
bahawa dasar dan tatacara dalamannya selaras dengan standard
yang ditentukan oleh Bank di bawah subseksyen itu.

(5) Syarikat pemegangan kewangan atau mana-mana subsidiarinya
yang melanggar mana-mana peruntukan Akta ini atau apa-apa
standard, notis, arahan, syarat, penentuan atau kehendak yang
ditentukan atau dikeluarkan oleh Bank di bawah mana-mana
peruntukan Akta ini yang terpakai baginya di bawah seksyen
ini melakukan suatu kemungkiran dan Bank boleh mengambil
suatu tindakan di bawah perenggan 234(3)(b) sebagai tambahan
kepada tindakan penguatkuasaan lain yang Bank diberi kuasa
untuk mengambil di bawah Akta ini.

**Kuasa untuk mengeluarkan arahan kepada syarikat pemegangan**
**kewangan dan subsidiari**

**116.** (1) Bank boleh mengeluarkan satu atau lebih arahan yang
ditentukan dalam subseksyen (2) atau (3), sekiranya pada pendapat
Bank bahawa—

_(a)_ syarikat pemegangan kewangan itu, subsidiarinya atau

pengarah, ketua pegawai eksekutif atau pegawai kanan
syarikat pemegangan kewangan itu atau subsidiari
itu—

(i) melakukan atau akan melakukan suatu perbuatan,

atau menuruti atau akan menuruti apa-apa pelakuan
atau menjalankan perniagaannya, dengan cara
yang memudaratkan keselamatan dan kekukuhan
orang berlesen;

(ii) telah gagal untuk mematuhi mana-mana standard,

notis, syarat, penentuan, kehendak, sekatan,
arahan atau kod yang ditentukan, dikeluarkan atau
dibuat di bawah Akta ini atau suatu arahan
di bawah subseksyen 214(6) atau seksyen 216
tidak kira sama ada tiada pendakwaan atau
tindakan lain berkenaan dengan ketidakpatuhan
itu; atau


-----

_Perkhidmatan Kewangan_ 121

(iii) telah memungkiri atau melanggar mana-mana

peruntukan Akta ini yang terpakai bagi syarikat
pemegangan kewangan itu atau mana-mana
subsidiarinya, Akta Bank Negara Malaysia
2009 atau mana-mana undang-undang bertulis,
selain undang-undang sekuriti sebagaimana yang
ditakrifkan dalam Akta Suruhanjaya Sekuriti
1993, tidak kira sama ada tiada pendakwaan atau
tindakan lain berkenaan dengan kemungkiran
atau pelanggaran itu; atau

_(b)_ mana-mana keadaan yang wujud berkenaan dengan suatu

kumpulan kewangan yang boleh memberi kesan secara
langsung atau tidak langsung kepada keselamatan atau
kekukuhan orang berlesen.

(2) Tertakluk kepada seksyen 262, Bank boleh mengeluarkan
suatu arahan secara bertulis kepada syarikat pemegangan kewangan,
mana-mana subsidiarinya atau pengarah atau ketua pegawai
eksekutif syarikat pemegangan kewangan itu atau subsidiari
itu untuk terhenti atau menahan daripada melakukan suatu
perbuatan atau menuruti suatu pelakuan atau melakukan apa-apa
perbuatan, berhubung dengan perniagaannya, hal ehwalnya atau
hartanya sekiranya pada pendapat Bank bahawa ia perlu untuk
memperbetulkan mana-mana hal keadaan dalam subseksyen (1).

(3) Tanpa mengehadkan keluasan subseksyen (2) dan tertakluk
kepada seksyen 262, suatu arahan di bawah subseksyen (2) boleh
termasuk mana-mana satu atau lebih arahan yang berikut:

_(a)_ untuk mengubah atau menamatkan apa-apa perjanjian

atau perkiraan selain apa-apa perjanjian kewangan yang
layak yang dibuat oleh syarikat pemegangan kewangan
itu atau mana-mana subsidiarinya dengan mana-mana
orang berhubung dengan perniagaannya, hal ehwalnya
atau hartanya;

_(b)_ untuk melupus semua atau mana-mana pelaburan atau

aset yang dipegang oleh syarikat pemegangan kewangan
itu atau mana-mana subsidiarinya dalam mana-mana
pertubuhan yang diperbadankan;

_(c)_ untuk melarang syarikat pemegangan kewangan itu atau

mana-mana subsidiarinya daripada menjalankan manamana bahagian perniagaannya;


-----

122 _Rang Undang-Undang_

_(d)_ untuk melarang syarikat pemegangan kewangan itu

atau mana-mana subsidiarinya daripada membuat apaapa transaksi atau kelas transaksi lain, atau untuk
membuat transaksi tertakluk kepada apa-apa sekatan
atau syarat sebagaimana yang ditentukan oleh Bank;
atau

_(e)_ berkenaan dengan syarikat pemegangan kewangan, untuk

menaikkan modalnya kepada apa-apa amaun sebagaimana
yang ditentukan oleh Bank.

**Peruntukan am memperkatakan mengenai arahan**

**117.** (1) Arahan yang dikeluarkan di bawah subseksyen 116(2)
atau (3) hendaklah menentukan—

_(a)_ alasan yang Bank bercadang untuk mengeluarkan arahan

itu; dan

_(b)_ masa yang, atau tempoh yang, arahan itu untuk

dipatuhi.

(2) Bank boleh pada bila-bila masa—

_(a)_ meminda atau membatalkan suatu arahan; atau

_(b)_ menggantikan suatu arahan dengan arahan yang lain.

(3) Apa-apa arahan yang dikeluarkan di bawah subseksyen
116(2) atau (3) tidak menjejaskan penguatkuasaan hak oleh pihak
di bawah perjanjian kewangan yang layak.

**Akibat kegagalan mematuhi arahan**

**118.** Syarikat pemegangan kewangan, subsidiarinya, pengarah
atau ketua pegawai eksekutif syarikat pemegangan kewangan
itu atau subsidiari itu yang gagal untuk mematuhi suatu arahan
yang dikeluarkan di bawah subseksyen 116(2) atau (3) melakukan
suatu kesalahan dan boleh, apabila disabitkan, dipenjarakan untuk
tempoh tidak melebihi sepuluh tahun atau didenda tidak melebihi
lima puluh juta ringgit atau kedua-duanya.


-----

_Perkhidmatan Kewangan_ 123

**Peruntukan tambahan yang berhubungan dengan perenggan**
**116(3)(e)**

**119. (1) Suatu arahan yang dikeluarkan menurut perenggan**
116(3)(e) boleh mengarahkan syarikat pemegangan kewangan itu
untuk menerbitkan syer atau instrumen modal lain dalam jenis
yang ditentukan dalam arahan itu.

(2) Jika syarikat pemegangan kewangan itu menerbitkan
syer atau instrumen modal lain yang mematuhi suatu arahan
menurut subseksyen (1), syarikat pemegangan kewangan itu
hendaklah memberikan suatu notis secara bertulis kepada anggota
syarikat pemegangan kewangan itu, bagi melanggan syer itu
atau instrumen modal lain dalam tempoh yang ditentukan dalam
notis itu.

(3) Jika suatu anggota syarikat pemegangan kewangan itu tidak
melanggan syer atau instrumen modal lain dalam tempoh yang
ditentukan dalam notis yang diberikan oleh syarikat pemegangan
kewangan itu menurut subseksyen (2), Bank boleh mengeluarkan
suatu arahan lanjut menurut subseksyen 116(2) kepada syarikat
pemegangan kewangan itu untuk menghendaki syarikat pemegangan
kewangan itu menguntukkan syer atau instrumen modal lain itu
kepada orang yang diputuskan oleh Bank.

**Kuasa untuk memecat pengarah atau ketua pegawai eksekutif**
**syarikat pemegangan kewangan**

**120.** (1) Tertakluk kepada seksyen 262, Bank boleh melalui suatu
perintah secara bertulis, memecat pengarah atau ketua pegawai
eksekutif syarikat pemegangan kewangan sekiranya pada pendapat
Bank pengarah atau ketua pegawai eksekutif syarikat pemegangan
kewangan itu—

_(a)_ tidak lagi memenuhi kehendak layak dan sesuai yang

ditentukan oleh Bank di bawah seksyen 60 yang
terpakai bagi syarikat pemegangan kewangan menurut
seksyen 115, dan gagal untuk terhenti memegang
jawatan itu atau bertindak dalam sifat sedemikian;
atau


-----

124 _Rang Undang-Undang_

_(b)_ telah gagal untuk mematuhi atau melalui tindakan atau

kecuaian telah menyumbang kepada kemungkiran atau
pelanggaran, mana-mana peruntukan Akta ini, suatu
arahan Bank yang disebut dalam seksyen 116 atau suatu
akujanji yang boleh dikuatkuasakan yang diterima oleh
Bank di bawah seksyen 259.

(2) Pengarah atau ketua pegawai eksekuti yang dipecat daripada
jawatan atau pekerjaan dalam syarikat pemegangan kewangan
di bawah subseksyen (1) hendaklah terhenti memegang jawatan
yang dia dipecat berkuat kuasa dari tarikh yang dinyatakan dalam
perintah itu dan hendaklah terhenti terlibat dengan perniagaan
atau hal ehwal syarikat pemegangan kewangan itu.

(3) Walau apa pun apa-apa jua yang terkandung dalam manamana kontrak perkhidmatan atau mana-mana perjanjian lain yang
berhubungan dengan pelantikannya, pemecatan pengarah atau ketua
pegawai eksekutif itu di bawah subsekyen (1) tidak memberi hak
kepadanya untuk menuntut apa-apa pampasan bagi pemecatan
itu.

Bahagian VIII

PELAKUAN PERNIAGAAN DAN PERLINDUNGAN PENGGUNA

Penggal 1

_Tafsiran_

**Tafsiran**

**121. Bagi maksud Penggal ini, Penggal 2 dan Jadual 7—**

“pengadu yang layak” ertinya seorang yang layak untuk merujuk
suatu pertikaian kepada suatu skim ombudsman kewangan mengikut
terma rujukan skim itu;

“pengguna kewangan” ertinya mana-mana orang yang
menggunakan, telah menggunakan atau mungkin bercadang untuk
menggunakan, apa-apa perkhidmatan atau produk kewangan—

_(a)_ bagi maksud persendirian, domestik atau rumah;

_(b)_ berkaitan dengan suatu perniagaan kecil sebagaimana yang

ditentukan oleh Bank di bawah seksyen 123; atau


-----

_Perkhidmatan Kewangan_ 125

_(c)_ sama ada atau tidak bagi maksud yang dinyatakan dalam

perenggan _(a)_ atau _(b), sekiranya—_

(i) nilai perkhidmatan atau produk kewangan itu

tidak melebihi suatu amaun sebagaimana yang
ditentukan oleh Bank di bawah seksyen 123;
atau

(ii) orang itu adalah suatu kelas, kategori atau perihalan

orang sebagaimana yang ditentukan oleh Bank
di bawah seksyen 123;

“penyedia perkhidmatan kewangan” ertinya orang yang diberi

kuasa atau orang berdaftar tetapi tidak termasuk suatu broker
wang yang diluluskan.

“perkhidmatan atau produk kewangan” ertinya perkhidmatan

kewangan atau produk kewangan yang dibangunkan, ditawarkan
atau dipasarkan, oleh suatu penyedia perkhidmatan kewangan
atau bagi dan bagi pihak seorang yang lain oleh suatu penyedia
perkhidmatan kewangan;

“skim ombudsman kewangan” ertinya suatu skim untuk

menyelesaikan pertikaian antara seorang pengadu yang layak
dan suatu penyedia perkhidmatan kewangan berkenaan dengan
perkhidmatan atau produk kewangan;

Penggal 2

_Pelakuan perniagaan, aduan, pertikaian,_ dsb.

**Pemakaian**

**122.** (1) Seksyen 123 dan 124 hendaklah terpakai tanpa
memudaratkan peruntukan Akta Pasaran Modal dan Perkhidmatan
2007 setakat peruntukan sedemikian berhubung dengan produk
pasaran modal atau perkhidmatan pasaran modal sebagaimana
yang ditakrifkan dalam subseksyen 2(1) Akta Pasaran Modal dan
Perkhidmatan 2007, yang dibangunkan, ditawarkan atau dipasarkan
oleh bank berlesen, penanggung insurans berlesen atau bank
pelaburan berlesen.


-----

126 _Rang Undang-Undang_

(2) Bank hendaklah membuat suatu perkiraan secara bertulis
dengan Suruhanjaya Sekuriti untuk menyelaraskan pengawalseliaan
pelakuan perniagaan yang berhubungan dengan produk pasaran modal
atau perkhidmatan pasaran modal sebagaimana yang ditakrifkan
dalam subseksyen 2(1) Akta Pasaran Modal dan Perkhidmatan
2007, yang dibangunkan, ditawarkan atau dipasarkan oleh bank
berlesen, penanggung insurans berlesen atau bank pelaburan
berlesen.

**Standard mengenai pelakuan perniagaan**

**123.** (1) Bank boleh menentukan standard mengenai pelakuan
perniagaan kepada suatu penyedia perkhidmatan kewangan bagi
maksud memastikan bahawa suatu penyedia perkhidmatan kewangan
adalah adil, bertanggungjawab dan profesional apabila berurusan
dengan pengguna kewangan.

(2) Tanpa mengehadkan keluasan subseksyen (1), standard yang
ditentukan di bawah subseksyen itu boleh termasuk standard yang
berhubungan dengan—

_(a)_ kehendak ketelusan dan pendedahan termasuk

pemberian maklumat yang tepat, jelas, tepat pada
masanya dan tidak mengelirukan kepada pengguna
kewangan;

_(b)_ terma yang adil dalam suatu kontrak pengguna kewangan

bagi perkhidmatan atau produk kewangan;

_(c)_ promosi perkhidmatan atau produk kewangan;

_(d)_ pemberian syor atau nasihat termasuk penilaian

kesesuaian dan kemampuan perkhidmatan atau produk
kewangan yang ditawarkan kepada pengguna kewangan;
dan

_(e)_ aduan dan mekanisme penyelesaian pertikaian.

(3) Bank boleh menentukan apa-apa kelas, kategori atau
perihalan orang bagi maksud takrif “pengguna kewangan” dalam
seksyen 121.


-----

_Perkhidmatan Kewangan_ 127

(4) Jika Bank menentukan suatu standard mengenai pelakuan
perniagaan di bawah subseksyen (1) yang berhubung secara
khusus kepada produk pasaran modal atau perkhidmatan pasaran
modal sebagaimana yang ditakrifkan dalam subseksyen 2(1)
Akta Pasaran Modal dan Perkhidmatan 2007, standard itu
hendaklah ditentukan secara bersesama dengan Suruhanjaya
Sekuriti.

**Perlakuan perniagaaan dilarang**

**124. (1) Penyedia perkhidmatan kewangan tidak boleh terlibat**
dalam apa-apa pelakuan perniagaan dilarang yang dinyatakan
dalam Jadual 7.

(2) Tanpa mengehadkan keluasan seksyen 266, Bank boleh
mengeluarkan panduan secara bertulis mengenai—

_(a) perihalan pelakuan yang menjadi; atau_

_(b) faktor yang perlu diambil kira dalam menentukan sama_

ada suatu penyedia perkhidmatan kewangan telah terlibat
dalam,

apa-apa pelakuan perniagaan dilarang yang dinyatakan dalam
Jadual 7.

(3) Jika Bank mengeluarkan panduan yang berhubungan dengan
pelakuan perniagaan dilarang yang dinyatakan dalam perenggan
5 dan 6 Jadual 7, panduan itu hendaklah dikeluarkan setelah
berunding dengan Suruhanjaya Persaingan.

(4) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, dipenjarakan untuk
tempoh tidak melebihi lima tahun atau didenda tidak melebihi
sepuluh juta ringgit atau kedua-duanya.

(5) Berhubungan dengan apa-apa aduan daripada seorang yang
terkilan melibatkan pelakuan perniagaan dilarang yang dinyatakan
dalam perenggan 5 dan 6 Jadual 7, Bank hendaklah merujuk
aduan itu kepada Suruhanjaya Persaingan.


-----

128 _Rang Undang-Undang_

**Broker insurans yang diluluskan, penasihat kewangan yang**
**diluluskan dan pengeluar instrumen pembayaran yang ditetapkan**
**yang diluluskan untuk mengadakan akaun pelanggan**

**125. (1) Jika—**

_(a) broker insurans yang diluluskan atau penasihat kewangan_

yang diluluskan menerima apa-apa wang—

(i) daripada atau bagi pihak seorang yang diinsuranskan

atau bakal diinsuranskan bagi atau bagi pihak
seorang penanggung insurans berlesen berkaitan
dengan suatu kontrak insurans atau suatu kontrak
insurans yang dicadangkan; atau

(ii) daripada atau bagi pihak penanggung insurans

berlesen bagi atau bagi pihak seorang orang
yang diinsuranskan; atau

_(b)_ pengeluar instrumen pembayaran yang ditetapkan yang

diluluskan sebagaimana yang diputuskan oleh Bank,
menerima apa-apa wang daripada atau bagi pihak
penggunanya sebagai pertukaran bagi instrumen pembayaran
yang dikeluarkan,

orang yang diluluskan itu hendaklah, bagi maksud seksyen
ini, mengadakan dan menyenggara satu atau lebih akaun untuk
pelanggannya dalam bank berlesen yang berasingan daripada
akaunnya sendiri.

(2) Bagi maksud subseksyen (1)—

_(a)_ suatu lien atau tuntutan atas, atau suatu hak untuk menolak,

wang dalam mana-mana akaun yang diadakan untuk
pelanggan di bawah subseksyen (1) hendaklah terbatal
melainkan jika wang itu adalah untuk fi yang kena
dibayar dan terhutang kepada orang yang diluluskan itu;
dan

_(b) suatu gadaian, gadai janji atau suatu penahanan atas wang_

dalam mana-mana akaun yang diadakan untuk pelanggan
di bawah subseksyen (1) hendaklah terbatal.

(3) Wang dalam akaun yang diadakan untuk pelanggan di bawah
subseksyen (1) adalah dikira untuk dipegang sebagai amanah oleh
orang yang diluluskan bagi manfaat pelanggan itu.


-----

_Perkhidmatan Kewangan_ 129

**Skim ombudsman kewangan**

**126.** (1) Bagi maksud memastikan pengendalian aduan yang
berkesan dan adil dan bagi penyelesaian pertikaian berkaitan dengan
perkhidmatan atau produk kewangan, peraturan-peraturan boleh
dibuat di bawah seksyen 260 untuk menghendaki mana-mana kelas,
kategori atau perihalan penyedia perkhidmatan kewangan—

_(a)_ menjadi suatu anggota suatu skim ombudsman kewangan

yang diluluskan di bawah subseksyen (2); dan

_(b)_ pada setiap masa, mematuhi terma keanggotaan skim

itu.

(2) Bank boleh meluluskan mana-mana skim ombudsman
kewangan bagi maksud perenggan (1)(a).

(3) Peraturan-peraturan boleh dibuat di bawah seksyen 260 bagi
maksud memastikan suatu skim ombudsman kewangan adalah
adil, mudah diakses dan berkesan, termasuk peraturan-peraturan
mengenai yang berikut:

_(a)_ perkara yang Bank boleh mengambil kira dalam memutuskan

sama ada untuk meluluskan suatu skim ombudsman
kewangan di bawah subseksyen (2);

_(b)_ fungsi dan kewajipan, atau kehendak lain untuk dipatuhi

oleh mana-mana orang yang mengendalikan suatu skim
ombudsman kewangan;

_(c)_ terma suatu skim ombudsman kewangan yang menyatakan

ruang lingkup termasuk jenis pertikaian yang boleh
dirujuk kepadanya dan pengadunya yang layak, kehendak
keanggotaan, permohonan, pengendalian, tatacara, fi yang
boleh dicajkan dan jenis award yang boleh diberikan di
bawah skim ombudsman kewangan;

_(d)_ pelantikan pengarah bagi mana-mana orang yang

mengendalikan suatu skim ombudsman kewangan;

_(e)_ dokumen atau maklumat yang hendaklah dikemukakan

oleh mana-mana orang yang mengendalikan suatu skim
ombudsman kewangan kepada Bank; dan

_(f)_ penarikan atau penggantungan suatu kelulusan di bawah

subseksyen (2).


-----

130 _Rang Undang-Undang_

(4) Suatu penyedia perkhidmatan kewangan, yang ialah suatu
anggota suatu skim ombudsman kewangan yang diluluskan di
bawah subseksyen (2), hendaklah—

_(a)_ memberikan dokumen atau maklumat sebagaimana yang

dikehendaki bagi maksud menyelesaikan pertikaian yang
dirujuk kepada skim ombudsman kewangan itu; dan

_(b)_ mematuhi apa-apa award yang diberikan di bawah skim

ombudsman kewangan itu, termasuk suatu arahan yang
menghendaki penyedia perkhidmatan kewangan itu untuk
mengambil apa-apa langkah berhubung dengan suatu
pertikaian.

(5) Jika suatu pertikaian telah dirujuk kepada skim ombudsman
kewangan oleh pengadu yang layak, pengadu yang layak itu tidak
berhak untuk membuat suatu tuntutan atas pertikaian itu dengan
Tribunal Tuntutan Pengguna yang ditubuhkan di bawah Akta
Perlindungan Pengguna 1999 [Akta 599].

Penggal 3

_Perkara insurans_

**Pemerolehan insurans di luar Malaysia**

**127. (1) Kecuali dengan kelulusan bertulis terdahulu Bank,**
tiada seorang pun boleh membuat atau menyebabkan untuk
dibuat, suatu kontrak insurans am yang perihalannya sebagaimana
yang ditetapkan oleh Bank dengan penanggung insurans selain
penanggung insurans am berlesen.

(2) Bank boleh memberikan suatu kelulusan di bawah subseksyen
(1) setelah berunding dengan Menteri.

(3) Seseorang itu hendaklah memberi kepada Bank apa-apa
maklumat mengenai apa-apa kontrak insurans am yang dibuat,
atau menyebabkan untuk dibuat dengan penanggung insurans selain
penanggung insurans am berlesen, sebagaimana yang dikehendaki
oleh Bank melalui notis secara bertulis dalam apa-apa tempoh
sebagaimana yang ditentukan dalam notis itu.


-----

_Perkhidmatan Kewangan_ 131

**Peruntukan yang berhubungan dengan polisi**

**128. Jadual 8 menyatakan peruntukan yang berhubungan dengan**
polisi.

**Pendedahan dan representasi prakontrak, dan remedi bagi**
**salah nyataan**

**129.** (1) Jadual 9 menyatakan kewajipan pendedahan dan
representasi prakontrak bagi kontrak insurans dalam Bahagian
2, dan remedi bagi representasi salah nyataan yang berhubungan
dengan kontrak insurans dalam Bahagian 3.

(2) Mana-mana orang yang melanggar kewajipan pendedahan
di bawah perenggan 11 Jadual 9 melakukan suatu kesalahan dan
boleh, apabila disabitkan, dipenjarakan untuk tempoh tidak melebihi
lima tahun atau didenda tidak melebihi sepuluh juta ringgit atau
kedua-duanya.

**Pembayaran wang polisi di bawah polisi hayat atau polisi**
**kemalangan diri**

**130. Jadual 10 menyatakan peruntukan bagi pembayaran wang**
polisi apabila kematian pemunya polisi di bawah suatu polisi
hayat, termasuk suatu polisi hayat di bawah seksyen 23 Akta
Undang-Undang Sivil 1956 [Akta 67] atau polisi kemalangan diri
yang diambilnya atas hayatnya sendiri.

Penggal 4

_Maklumat dan kerahsiaan_

**Tafsiran**

**131.** Bagi maksud Penggal ini—

“institusi kewangan” merujuk kepada—

_(a)_ bank berlesen;

_(b)_ bank pelaburan berlesen;

_(c)_ pengendali suatu sistem pembayaran diluluskan;


-----

132 _Rang Undang-Undang_

_(d)_ pengendali sistem pembayaran berdaftar;

_(e) pengendali sistem pembayaran yang ditetapkan; atau_

_(f)_ pengeluar instrumen pembayaran yang ditetapkan yang

diluluskan.

“pelanggan” termasuklah seorang peserta atau pengguna.

**Sekatan menyiasat secara khusus hal ehwal pelanggan**
**tertentu**

**132. (1) Tiada apa-apa pun dalam Akta ini boleh—**

_(a)_ memberi kuasa kepada Menteri untuk mengarah Bank;

atau

_(b)_ memberi kuasa kepada Bank,

untuk menyiasat secara khusus hal ehwal atau akaun mana-mana
pelanggan mana-mana orang yang diberi kuasa.

(2) Walau apa pun perenggan (1)(b), Bank boleh menyiasat hal
ehwal atau akaun seorang pelanggan orang yang diberi kuasa bagi
maksud melaksanakan kuasanya atau fungsinya di bawah Akta
ini, Akta Perkhidmatan Kewangan Islam 2012 atau seksyen 47
Akta Bank Negara Malaysia 2009.

**Kerahsiaan**

**133. (1) Tiada seorang pun yang mempunyai akses kepada**
apa-apa dokumen atau maklumat yang berhubungan dengan hal
ehwal atau akaun mana-mana pelanggan suatu institusi kewangan,
termasuk—

_(a)_ institusi kewangan itu; atau

_(b)_ mana-mana orang yang ialah atau pernah menjadi pengarah,

pegawai atau ejen institusi kewangan itu,

boleh mendedahkan kepada seorang lain apa-apa dokumen atau
maklumat yang berhubungan dengan hal ehwal atau akaun manamana pelanggan institusi kewangan itu.


-----

_Perkhidmatan Kewangan_ 133

(2) Subseksyen (1) tidak terpakai bagi apa-apa dokumen atau
maklumat yang berhubungan dengan hal ehwal atau akaun manamana pelanggan suatu institusi kewangan—

_(a)_ yang didedahkan kepada Bank, mana-mana pegawai Bank

atau mana-mana orang yang dilantik di bawah Akta ini
atau Akta Bank Negara Malaysia 2009 bagi maksud
melaksanakan mana-mana kuasa atau fungsi Bank di bawah
Akta ini atau Akta Bank Negara Malaysia 2009;

_(b)_ yang berbentuk ringkasan atau himpunan maklumat yang

dinyatakan dengan apa-apa cara yang tidak membolehkan
maklumat yang berhubungan dengan mana-mana pelanggan
tertentu institusi kewangan itu ditentukan daripadanya;
atau

_(c)_ yang pada masa pendedahan itu adalah, atau telah pun

sedia ada dibuat menurut undang-undang kepada orang
awam daripada apa-apa sumber selain institusi kewangan
itu.

(3) Tiada seorang pun yang mempunyai apa-apa dokumen atau
maklumat yang pada pengetahuannya telah didedahkan dengan
melanggar subseksyen (1) boleh mendedahkannya kepada manamana orang lain.

(4) Mana-mana orang yang melanggar subseksyen (1) atau
(3) melakukan suatu kesalahan dan boleh, apabila disabitkan,
dipenjarakan selama tempoh tidak melebihi lima tahun atau
didenda tidak melebihi sepuluh juta ringgit atau kedua-duanya.

**Pendedahan yang dibenarkan**

**134. (1) Suatu institusi kewangan atau mana-mana pengarahnya**
atau pegawainya boleh—

_(a)_ untuk apa-apa maksud atau dalam apa-apa hal keadaan

yang dinyatakan dalam ruang pertama Jadual 11,
mendedahkan apa-apa dokumen atau maklumat yang
berhubungan dengan hal ehwal atau akaun pelanggannya
kepada mana-mana orang yang ditentukan dalam ruang
kedua Jadual itu; atau


-----

134 _Rang Undang-Undang_

_(b)_ mendedahkan apa-apa dokumen atau maklumat yang

berhubungan dengan hal ehwal atau akaun pelanggannya
itu kepada mana-mana orang jika pendedahan itu diluluskan
secara bertulis oleh Bank.

(2) Institusi kewangan itu atau pengarahnya atau pegawainya
yang membuat pendedahan bagi maksud atau dalam mana-mana
hal keadaan yang dinyatakan dalam Jadual 11 dan perenggan (1)
_(b), hendaklah tertakluk kepada apa-apa syarat sebagaimana yang_
ditentukan oleh Bank.

(3) Bagi maksud subseksyen (2), Bank boleh pada bila-bila
masa meminda atau membatalkan apa-apa syarat sedia ada atau
mengenakan apa-apa syarat baru berkenaan dengan pendedahan
yang dibenarkan oleh institusi kewangan itu sebagaimana yang
dinyatakan dalam Jadual 11 atau perenggan (1)(b).

(4) Mana-mana orang yang menerima apa-apa dokumen atau
maklumat yang berhubungan dengan hal ehwal atau akaun seorang
pelanggan sebagaimana yang dibenarkan di bawah subseksyen
(1) tidak boleh mendedahkan dokumen atau maklumat itu kepada
mana-mana orang lain.

(5) Dalam mana-mana prosiding di bawah perenggan 3, 4,
5, 6 atau 7 ruang pertama Jadual 11 atau hal keadaan yang
diluluskan oleh Bank di bawah perenggan (1)(b), jika apa-apa
dokumen atau maklumat berkemungkinan akan didedahkan yang
berhubungan dengan akaun seorang pelanggan, mahkamah boleh atas
usulnya sendiri, atau atas permohonan suatu pihak kepada
prosiding itu atau pelanggan yang dokumen atau maklumat itu
berhubungan—

_(a)_ memerintahkan supaya prosiding itu dijalankan secara

tertutup dan dalam hal itu, dokumen atau maklumat
itu hendaklah menjadi rahsia antara mahkamah dan
pihakpadanya, dan tiada pihak pun boleh mendedahkan
dokumen atau maklumat itu kepada mana-mana orang
lain; dan

_(b)_ membuat apa-apa perintah lanjut sebagaimana yang

mahkamah berpendapat adalah perlu untuk memastikan
kerahsiaan maklumat pelanggan itu.


-----

_Perkhidmatan Kewangan_ 135

(6) Melainkan jika diperintahkan sebaliknya oleh mahkamah,
tiada seorang pun boleh menyiarkan nama, alamat atau fotograf
mana-mana pihak kepada prosiding itu sebagaimana yang disebutkan
dalam subseksyen (5), atau apa-apa dokumen atau maklumat
bermungkinan membawa kepada pengenalpastian pihak padanya,
sama ada semasa berlangsungnya prosiding itu atau pada bila-bila
masa selepas prosiding itu tamat.

(7) Mana-mana orang yang gagal untuk mematuhi syarat
yang dikenakan oleh Bank menurut subseksyen (2) atau (3) atau
melanggar subseksyen (4) atau (6) melakukan suatu kesalahan
dan boleh, apabila disabitkan, dipenjarakan selama tempoh tidak
melebihi lima tahun atau didenda tidak melebihi sepuluh juta
ringgit atau kedua-duanya.

Penggal 5

_Sekatan yang berhubungan dengan perlindungan pengguna_

**Pemakaian Penggal ini**

**135. Penggal ini tidak terpakai bagi suatu bank Islam berlesen**
di bawah Akta Perkhidmatan Kewangan Islam 2012.

**Deposit**

**136. Bagi maksud seksyen 137 dan 138, “deposit” ertinya sejumlah**
wang atau apa-apa logam berharga atau batu berharga, atau apaapa artikel atau benda sebagaimana yang ditetapkan oleh Menteri,
atas syor Bank, disetujuterima, dibayar atau diserah atas terma
yang akan dibayar balik atau dipulangkan secara penuh, tidak
kira sama ada pembayaran balik atau pemulangan itu melalui
cara ansuran, dengan atau tanpa faedah atau apa-apa balasan lain
dengan wang atau nilai wang, sama ada atas permintaan atau pada
suatu masa atau dalam hal keadaan yang dipersetujui oleh atau
bagi pihak orang yang membuat pembayaran atau penyerahan
dan orang yang menerimanya, tetapi tidak termasuk wang yang
dibayar secara _bona fide—_

_(a)_ melalui suatu pendahuluan atau suatu bahagian pembayaran

di bawah suatu kontrak untuk jualan, sewaan atau
penyediaan harta atau perkhidmatan lain, dan yang


-----

136 _Rang Undang-Undang_

hanya boleh dibayar balik dalam hal apabila harta atau
perkhidmatan itu pada hakikatnya tidak dijual, disewa
atau disediakan selainnya;

_(b)_ melalui cagaran bagi pelaksanaan suatu kontrak atau

melalui cagaran berkenaan dengan apa-apa kerugian yang
berbangkit daripada kontrak yang tidak dilaksanakan;

_(c)_ tanpa mengehadkan perenggan (b), melalui cagaran bagi

penyerahan atau pemulangan apa-apa harta, sama ada
dalam keadaan bagi pembaikan atau selainnya; dan

_(d)_ dalam apa-apa hal keadaan lain, atau untuk atau oleh

mana-mana orang lain, sebagaimana yang dinyatakan
dalam Jadual 2.

**Sekatan atas menyetujuterima deposit**

**137. (1) Tiada seorang pun boleh menyetujuterima deposit**
kecuali di bawah suatu lesen yang diberikan di bawah seksyen
10 tidak kira sama ada transaksi itu diperihalkan sebagai suatu
pinjaman, suatu pendahuluan, suatu pelaburan, suatu simpanan,
suatu jualan atau suatu jualan dan belian semula atau oleh apa
jua namanya disebut.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, dipenjarakan selama
tempoh tidak melebihi sepuluh tahun atau didenda tidak melebihi
lima puluh juta ringgit atau kedua-duanya.

**Iklan bagi deposit**

**138.** (1) Tiada seorang pun, selain bank berlesen atau bank
pelaburan berlesen, boleh menerbitkan, atau selainnya memudahkan
mana-mana orang untuk menerbitkan, suatu iklan yang—

_(a)_ mengandungi suatu tawaran atau pelawaan—

(i) untuk membuat apa-apa deposit; atau

(ii) untuk membuat atau menawar untuk membuat apa
apa perjanjian untuk membuat apa-apa deposit;
atau


-----

_Perkhidmatan Kewangan_ 137

_(b)_ berniat, secara langsung atau tidak langsung, untuk

membawa atau mendorong kepada pembuatan apa-apa
deposit.

(2) Subseksyen (1) tidak terpakai bagi penerbitan oleh manamana orang bagi apa-apa iklan untuk atau bagi pihak bank berlesen
atau bank pelaburan berlesen.

(3) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, dipenjarakan selama
tempoh tidak melebihi lima tahun atau didenda tidak melebihi
sepuluh juta ringgit atau kedua-duanya.

**Sekatan atas penggunaan perkataan tertentu**

**139. (1) Kecuali dengan kelulusan bertulis terdahulu Bank, tiada**
seorang pun boleh—

_(a)_ dalam namanya, perihalannya atau gelarannya yang

di bawahnya orang itu menjalankan perniagaan atau
melakukan perniagaannya, menggunakan—

(i) perkataan “bank” melainkan jika orang itu

dilesenkan di bawah Akta ini untuk menjalankan
perniagaan perbankan atau perniagaan perbankan
pelaburan;

(ii) perkataan “insurans” atau “asurans” melainkan

jika orang itu diberi kuasa atau berdaftar di
bawah Akta ini untuk menjalankan perniagaan
insurans, perniagaan pembrokeran insurans,
perniagaan nasihat kewangan atau perniagaan
pengajusteran;

(iii) perkataan “penasihat kewangan” melainkan jika

orang itu diluluskan di bawah Akta ini untuk
menjalankan perniagaan nasihat kewangan;

(iv) apa-apa terbitan perkataan dalam subperenggan (i),

(ii) atau (iii) dalam mana-mana bahasa; atau

(v) apa-apa perkataan lain dalam mana-mana

bahasa,

yang boleh ditafsirkan sebagai menunjukkan penjalanan apa-apa
perniagaan dibenarkan atau berdaftar; atau


-----

138 _Rang Undang-Undang_

_(b)_ membuat apa-apa representasi yang mempunyai kesan

seperti dalam perenggan _(a) dalam apa-apa dokumen_
yang berhubungan dengan perniagaannya atau dokumen
yang digunakan dalam penjalanan perniagaannya atau
dalam apa-apa cara lain walau apa jua.

(2) Sekatan dalam subseksyen (1) tidak terpakai bagi—

_(a)_ orang yang ditentukan dalam Bahagian 1 Jadual 12 bagi

perkataan “bank” dalam subperenggan (1)(a)(i);

_(b)_ orang yang ditentukan dalam Bahagian 2 Jadual 12 bagi

perkataan “insurans” atau “asurans” dalam subperenggan
(1)(a)(ii); dan

_(c)_ orang yang ditentukan dalam Bahagian 3 Jadual 12 bagi

perkataan “penasihat kewangan” dalam subperenggan
(1)(a)(iii).

(3) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, dipenjarakan selama
tempoh tidak melebihi lapan tahun atau didenda tidak melebihi
dua puluh lima juta ringgit atau kedua-duanya.

Bahagian IX

PASARAN WANG DAN PASARAN PERTUKARAN ASING

**Kuasa Bank untuk menentukan standard atau mengeluarkan**
**kod**

**140. (1) Bank boleh menentukan standard atau mengeluarkan**
kod bagi maksud membangunkan, atau memelihara keadaan yang
teratur atau berintegriti, pasaran wang atau pasaran pertukaran
asing.

(2) Tanpa mengehadkan keluasan subseksyen (1), standard yang
ditentukan atau kod yang dikeluarkan di bawah subseksyen itu
termasuklah standard atau kod yang berhubungan dengan—

_(a)_ obligasi dan kewajipan mana-mana peserta pasaran atau

mana-mana pegawai peserta pasaran itu; dan


-----

_Perkhidmatan Kewangan_ 139

_(b)_ pengeluaran, penjualan, pembelian, pembelian semula,

pinjaman atau pemberian pinjaman, atau urus niaga
lain dalam, mata wang atau instrumen kewangan yang
lain yang diniagakan dalam pasaran wang atau pasaran
pertukaran asing termasuk terbitan melalui kaunter yang
harga, nilai atau obligasi pembayaran didapati daripada,
merujuk kepada atau berdasarkan atas kadar faedah atau
kadar pertukaran.

(3) Standard atau kod hanya boleh ditentukan atau dikeluarkan
di bawah perenggan (2)(b) berkenaan dengan terbitan
melalui kaunter yang didapati daripada, merujuk kepada atau
berdasarkan kadar faedah bagi maksud memelihara kestabilan
monetari.

(4) Mana-mana peserta pasaran atau mana-mana pegawai
peserta pasaran dalam pasaran wang atau pasaran pertukaran
asing hendaklah pada setiap masa mematuhi apa-apa standard
yang ditentukan atau kod yang dikeluarkan oleh Bank di bawah
seksyen ini.

(5) Tanpa mengehadkan kuasa Bank untuk mengambil tindakan
di bawah mana-mana peruntukan Akta ini, Bank boleh mengenakan
apa-apa syarat, sekatan atau larangan termasuk, penggantungan
dalam berdagang dan sekatan atas urus niaga dalam pasaran ini
atas mana-mana peserta pasaran atau mana-mana pegawai peserta
pasaran yang gagal mematuhi atau menguatkuasakan apa-apa
standard yang ditentukan atau kod yang dikeluarkan di bawah
seksyen ini.

**Pelakuan dilarang dalam pasaran wang dan pasaran pertukaran**
**asing**

**141.** (1) Tiada seorang pun boleh—

_(a)_ mengambil bahagian dalam atau menjalankan suatu

transaksi yang telah atau bermungkinan mempunyai
kesan yang mewujudkan suatu kadar yang bukan kadar
pasaran yang mengakibatkan suatu kadar buatan bagi
urus niaga instrumen kewangan dalam pasaran wang
atau pasaran pertukaran asing;


-----

140 _Rang Undang-Undang_

_(b)_ mewujudkan, atau menyebabkan untuk diwujudkan, atau

melakukan apa-apa jua yang dikira untuk mewujudkan,
suatu gambaran palsu atau mengelirukan mengenai urus
niaga aktif instrumen kewangan dalam pasaran wang
atau pasaran pertukaran asing;

_(c)_ membuat suatu penyataan, atau menyebarkan maklumat

yang palsu atau mengelirukan dalam suatu butir material
dan berkemungkinan mendorong orang lain untuk berurus
niaga dalam instrumen kewangan atau berkemungkinan
mempunyai kesan menaikkan, menurunkan, mengekalkan
atau menstabilkan kadar pasaran instrumen kewangan itu
dalam pasaran wang atau pasaran pertukaran asing dan
apabila orang itu membuat penyataan, atau menyebarkan
maklumat itu—

(i) orang itu tidak melaksanakan kecermatan sewajarnya

sama ada penyataan atau maklumat itu adalah
benar atau palsu; atau

(ii) orang itu mengetahui, atau semunasabahnya patut

mengetahui bahawa penyataan atau maklumat
itu adalah palsu atau mengelirukan secara
material;

_(d)_ mengambil bahagian dalam atau menjalankan suatu transaksi

berdasarkan maklumat yang tidak tersedia ada secara
umum kepada orang yang berurus niaga secara tetap
dalam pasaran wang atau pasaran pertukaran asing yang
akan, atau berkecenderungan untuk memberi suatu kesan
material kepada harga atau nilai instrumen kewangan;
atau

_(e)_ terlibat dalam apa-apa pelakuan lain yang berhubungan

dengan pasaran wang atau pasaran pertukaran asing
sebagaimana yang ditetapkan oleh Menteri, atas syor
Bank.

(2) Tanpa mengehadkan keluasan seksyen 266, Bank boleh
mengeluarkan panduan secara bertulis mengenai—

_(a)_ perihalan pelakuan yang menjadi; atau

_(b) faktor yang perlu diambil kira dalam menentukan sama_

ada seseorang itu telah terlibat dalam,

apa-apa pelakuan yang dinyatakan dalam subseksyen (1).


-----

_Perkhidmatan Kewangan_ 141

(3) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, dipenjarakan untuk
tempoh tidak melebihi sepuluh tahun atau didenda tidak melebihi
lima puluh juta ringgit atau kedua-duanya.

**Perkiraan dengan pihak berkuasa penyeliaan berkaitan**

**142. (1)** Bank hendaklah membuat perkiraan dengan pihak
berkuasa penyeliaan berkaitan untuk menyelaras pengawalseliaan
instrumen kewangan yang didagangkan dalam pasaran wang yang
dalam bidang kuasa dan pengawasan pihak berkuasa penyeliaan
berkaitan itu.

(2) Bagi maksud seksyen ini, ”pihak berkuasa penyeliaan
berkaitan” ertinya mana-mana pihak berkuasa, badan atau agensi
di Malaysia selain Bank yang bertanggungjawab bagi penyeliaan
atau pengawasan pasaran modal, atau pengantara pasaran modal
atau peserta pasaran modal.

Bahagian X

PENGEMUKAAN DOKUMEN ATAU MAKLUMAT

**Pengemukaan dokumen atau maklumat kepada Bank**

**143.** (1) Jika di bawah Akta ini atau mana-mana undang-undang
bertulis lain, mana-mana orang termasuk—
_(a)_ orang yang diberi kuasa;

_(b)_ orang berdaftar;

_(c)_ pengendali sistem pembayaran yang ditetapkan;

_(d)_ syarikat pemegangan kewangan;

_(e)_ peserta pasaran;

_(f)_ pejabat wakil yang diluluskan;

_(g)_ suatu institusi kewangan yang ditetapkan di bawah

seksyen 212;


-----

142 _Rang Undang-Undang_

_(h) perbadanan sekutu atau perbadanan berkaitan dengan orang_

yang disebut dalam perenggan _(a)_ hingga _(g); atau_

_(i) peserta, pengguna atau mana-mana orang yang mempunyai_

urus niaga dengan orang yang disebut dalam perenggan
_(a)_ hingga _(g),_

adalah dikehendaki untuk mengemukakan apa-apa dokumen atau
maklumat kepada Bank, orang itu hendaklah mengemukakan
dokumen atau maklumat itu kepada Bank.

(2) Jika, bagi maksud penjalanan mana-mana kuasanya atau
pelaksanaan mana-mana fungsinya di bawah Akta ini atau manamana undang-undang bertulis, Bank menghendaki apa-apa dokumen
atau maklumat daripada mana-mana orang termasuk orang yang
disebut dalam subseksyen (1), orang itu hendaklah mengemukakan
dokumen atau maklumat itu kepada Bank.

(3) Mana-mana orang yang dikehendaki untuk mengemukakan
apa-apa dokumen atau maklumat di bawah subseksyen (1) atau
(2) tidak boleh mengemukakan apa-apa dokumen atau
maklumat—

_(a)_ yang dia mengetahui, atau mempunyai sebab untuk

mempercayai, adalah palsu atau mengelirukan dalam
butir material; atau

_(b)_ yang tidak tepat atau tidak lengkap berkenaan dengan

kesalahan atau ketinggalan material, atau apa-apa kesalahan
atau ketinggalan berulang.

(4) Bagi maksud subseksyen (1) atau (2), apa-apa dokumen
atau maklumat yang dikehendaki untuk dikemukakan hendaklah
dikemukakan dalam suatu tempoh, pada apa-apa lat tempoh,
dengan cara atau bentuk sebagaimana yang ditentukan oleh
Bank.

(5) Mana-mana orang yang mematuhi subseksyen (1) atau (2)
tidak dikira sebagai memungkiri mana-mana kontrak, perjanjian
atau perkiraan.


-----

_Perkhidmatan Kewangan_ 143

(6) Bank boleh menghendaki—

_(a)_ apa-apa dokumen atau maklumat yang dikemukakan di

bawah subseksyen (1) atau (2) untuk ditentusahkan;
atau

_(b)_ apa-apa dokumen yang dikeluarkan untuk diperakui sebagai

salinan sah,

oleh mana-mana orang atau dengan apa-apa cara sebagaimana
yang ditentukan oleh Bank, termasuk juruaudit bagi orang yang
disebut dalam subseksyen (1).

(7) Tertakluk kepada seksyen 145, jika suatu dokumen atau
maklumat yang diperoleh oleh Bank di bawah subseksyen (1)
berhubung dengan akaun atau hal ehwal mana-mana pelanggan
mana-mana orang yang disebut dalam subseksyen (1), dokumen
atau maklumat itu adalah rahsia antara Bank dan orang yang
mengemukakan dokumen atau maklumat itu.

(8) Mana-mana orang yang melanggar perenggan (3)(a) melakukan
suatu kesalahan dan boleh, apabila disabitkan, dipenjarakan untuk
suatu tempoh tidak melebihi lapan tahun atau didenda tidak
melebihi dua puluh lima juta ringgit atau kedua-duanya.

**Pengemukaan maklumat statistik, dsb.**

**144.** (1) Bagi maksud mengumpul maklumat statistik atau
maklumat lain mengenai pengantaraan kewangan atau rangkuman
kewangan di Malaysia atau bagi maksud lain berhubung dengan
objektif pengawalseliaan Akta ini, Bank boleh menghendaki
mana-mana orang untuk mengemukakan apa-apa dokumen atau
maklumat kepada Bank.

(2) Tertakluk kepada seksyen 145, Bank tidak boleh mendedahkan
kepada mana-mana orang apa-apa dokumen atau maklumat yang
dikemukakan di bawah subseksyen (1) melainkan jika pendedahan
itu adalah dalam bentuk ringkasan atau gabungan dan tidak dalam
apa-apa cara yang membawa kepada pengenalpastian mana-mana
orang yang dokumen atau maklumat itu berhubungan.


-----

144 _Rang Undang-Undang_

**Kehendak kerahsiaan di bawah seksyen 143 dan 144 tidak**
**terpakai**

**145.** Kehendak kerahsiaan dalam subseksyen 143(8) dan 144(2)
tidak terpakai—

_(a)_ bagi maksud penjalanan mana-mana kuasanya atau

pelaksanaan mana-mana fungsinya oleh Bank di bawah
Akta ini atau Akta Bank Negara Malaysia 2009 termasuk
bagi maksud—

(i) biro kredit yang ditubuhkan di bawah seksyen 47

Akta Bank Negara Malaysia 2009; atau

(ii) pengemukaan apa-apa cadangan kepada Jawatankuasa

Eksekutif Kestabilan Kewangan;

_(b)_ berkenaan dengan maklumat yang diberikan oleh Bank

di bawah seksyen 95 Akta Perbadanan Insurans Deposit
Malaysia 2011;

_(c)_ jika pendedahan itu adalah dalam bentuk ringkasan atau

gabungan dan tidak dalam mana-mana cara yang membawa
kepada pengenalpastian mana-mana orang yang dokumen
atau maklumat itu berhubungan termasuk penyiaran penyata
atau laporan yang digabungkan berkenaan dengan setiap
kelas, kategori atau perihalan orang sebagaimana yang
disifatkan wajar oleh Bank dengan mengagregatkan angka
dalam semua atau mana-mana dokumen atau maklumat
yang dikemukakan kepada Bank di bawah seksyen 143
atau 144; dan

_(d)_ bagi maksud pendakwaan mana-mana orang bagi apa
apa kesalahan di bawah mana-mana undang-undang
bertulis.

Bahagian XI

PEMERIKSAAN

**Pemeriksaan orang yang diberi kuasa, dsb.**

**146.** (1) Bank boleh memeriksa, tanpa apa-apa notis terdahulu,
perniagaan dan hal ehwal orang yang berikut:

_(a)_ orang yang diberi kuasa, orang berdaftar, pengendali

suatu sistem pembayaran yang ditetapkan atau syarikat


-----

_Perkhidmatan Kewangan_ 145

pemegangan kewangan, dan pejabat, syarikat berkaitan
dan mana-mana ejen mana-mana orang itu, di dalam
atau di luar Malaysia;

_(b)_ peserta pasaran; atau

_(c)_ pejabat wakil yang diluluskan.

(2) Bank boleh, bagi maksud suatu pemeriksaan di bawah
subseksyen (1), memeriksa mana-mana pengarah, pegawai
atau pengawal mana-mana orang yang disebut dalam
subseksyen (1).

**Kewajipan untuk memberi akses kepada, dan mengemukakan**
**dokumen, maklumat, dsb.**

**147.** (1) Bagi maksud suatu pemeriksaan di bawah seksyen 146,
seseorang di bawah pemeriksaan dan pengarahnya, pegawainya
atau pengawalnya—

_(a)_ hendaklah memberikan kepada Bank akses kepada

dokumennya, termasuk dokumen hakmilik kepada asetnya,
semua cagaran yang dipegang olehnya berkenaan dengan
transaksi pelanggannya dan pelaburan yang dipegang
olehnya, wang tunai, premis, perkakas, kelengkapan atau
jentera, dan mengemukakan kepada Bank semua dokumen
atau wang tunai itu, sebagaimana yang dikehendaki oleh
Bank dalam apa-apa tempoh sebagaimana yang ditentukan
olehnya;

_(b)_ hendaklah membenarkan Bank untuk membuat salinan atau

membuat cabutan bagi apa-apa dokumen sebagaimana
yang disebut dalam perenggan _(a); dan_

_(c)_ hendaklah memberikan kepada Bank, secara lisan

atau bertulis, semua maklumat dan penjelasan yang
berhubungan dengan perniagaannya dan hal ehwalnya
atau ejennya sebagaimana yang dikehendaki oleh Bank
dalam apa-apa tempoh sebagaimana yang ditentukan
olehnya.


-----

146 _Rang Undang-Undang_

(2) Bank boleh mengambil milik apa-apa dokumen, hakmilik,
cagaran, wang tunai, perkakas, kelengkapan atau jentera yang
ia mempunyai akses di bawah subseksyen (1), sekiranya pada
pendapat Bank bahawa dokumen, hakmilik, cagaran, wang tunai,
perkakas, kelengkapan atau jentera itu boleh—

_(a)_ diganggu, dimusnahkan, disembunyikan atau dialihkan

melainkan jika Bank mengambil milik atas mereka;
atau

_(b)_ diperlukan sebagai keterangan dalam mana-mana prosiding

undang-undang, sama ada sivil atau jenayah, yang boleh
dimulakan di bawah Akta ini, Akta Bank Negara Malaysia
2009 atau mana-mana undang-undang bertulis lain.

(3) Mana-mana orang yang melanggar subseksyen (1) atau
enggan membenarkan Bank untuk mengambil milik dokumen,
hakmilik, cagaran, wang tunai, perkakas, kelengkapan atau jentera
di bawah subseksyen (2), melakukan suatu kesalahan dan boleh,
apabila disabitkan, dipenjarakan untuk tempoh tidak melebihi
lapan tahun atau didenda tidak melebihi dua puluh lima juta
ringgit atau kedua-duanya.

**Pemeriksaan ke atas orang lain**

**148. (1) Bank boleh, bagi maksud suatu pemeriksaan di bawah**
seksyen 146, memeriksa—

_(a)_ seseorang yang pernah pada bila-bila masa, pengarah atau

pegawai orang yang disebut dalam subseksyen 146(1);

_(b)_ seseorang yang ialah, atau pernah pada bila-bila masa

mempunyai urus niaga dengan orang yang disebut dalam
subseksyen 146(1); atau

_(c)_ seseorang yang Bank percaya mengetahui tentang hakikat

dan hal keadaan kes itu, termasuk juruaudit orang yang
disebut dalam subseksyen 146(1),

dan orang itu hendaklah memberikan kepada Bank dokumen,
maklumat atau penjelasan itu sebagaimana yang dikehendaki
oleh Bank dalam apa-apa tempoh sebagaimana yang ditentukan
olehnya.


-----

_Perkhidmatan Kewangan_ 147

(2) Mana-mana orang yang tergolong di bawah perenggan (1)
_(b), atau juruaudit yang disebut dalam perenggan (1)(c)_ tidak
bertanggungan bagi kemungkiran suatu kontrak yang berhubungan
dengan, atau kewajipan, kerahsiaan kerana memberikan suatu
dokumen, maklumat atau penjelasan di bawah subseksyen (1).

(3) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, dipenjarakan untuk
tempoh tidak melebihi lapan tahun atau didenda tidak melebihi
dua puluh lima juta ringgit atau kedua-duanya.

**Kehadiran di hadapan Bank**

**149. (1) Mana-mana orang yang diperiksa di bawah seksyen 146**
dan 148 hendaklah hadir di hadapan Bank di tempat, dan pada
suatu masa, sebagaimana yang ditentukan oleh Bank.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, dipenjarakan untuk
tempoh tidak melebihi lapan tahun atau didenda tidak melebihi
dua puluh lima juta ringgit atau kedua-duanya.

**Pemeriksaan atau penilaian oleh juruaudit atau aktuari**

**150.** (1) Bank boleh menghendaki orang yang diberi kuasa,
pengendali suatu sistem pembayaran yang ditetapkan atau
syarikat pemegangan kewangan untuk melantik juruaudit, atau
aktuari, mengikut mana-mana yang berkenaan, untuk menjalankan
apa-apa pemeriksaan atau penilaian tertentu berkenaan dengan
perniagaannya atau hal ehwalnya sebagaimana yang ditentukan
oleh Bank dan mengemukakan suatu laporan pemeriksaan atau
penilaian itu kepada Bank.

(2) Jika suatu pemeriksaan atau penilaian dikehendaki di bawah
subseksyen (1), saraan bagi juruaudit atau aktuari dan perbelanjaan
lain berhubung dengan pemeriksaan atau penilaian itu hendaklah
ditanggung oleh orang yang diberi kuasa, pengendali suatu
sistem pembayaran yang ditetapkan atau syarikat pemegangan
kewangan.


-----

148 _Rang Undang-Undang_

**Maklumat rahsia**

**151.** (1) Mana-mana dokumen atau maklumat yang dikeluarkan
oleh Bank sebagaimana yang diperuntukan dalam subseksyen (2)
yang berbangkit daripada pentadbiran atau penguatkuasaan Akta
ini, Akta Bank Negara Malaysia 2009 atau mana-mana undangundang bertulis lain yang ditadbir oleh Bank, atau daripada suatu
pemeriksaan oleh suatu pihak berkuasa penyeliaan berkaitan
di bawah seksyen 152, tidak boleh didedahkan oleh mana-mana
orang yang diberi kuasa, pengendali suatu sistem pembayaran
yang ditetapkan atau syarikat pemegangan kewangan, atau
mana-mana pengarah, pegawai, juruaudit atau aktuari
orang itu, kepada mana-mana orang kecuali dalam apa-apa hal
keadaan sebagaimana yang ditentukan oleh Bank.

(2) Suatu dokumen atau maklumat yang disebut dalam subseksyen
(1) yang tidak boleh didedahkan sama ada secara menyeluruh
atau sebahagiannya, hendaklah termasuk—

_(a)_ apa-apa perkadaran yang diberikan oleh Bank atau pihak

berkuasa penyeliaan berkaitan, mengikut mana-mana yang
berkenaan, kepada orang yang diberi kuasa, pengendali
suatu sistem pembayaran yang ditetapkan atau syarikat
pemegangan kewangan;

_(b)_ apa-apa peringkat campur tangan yang diberikan kepada

orang yang diberi kuasa, pengendali suatu sistem
pembayaran yang ditetapkan atau syarikat pemegangan
kewangan;

_(c)_ apa-apa penilaian atas orang yang diberi kuasa, pengendali

suatu sistem pembayaran yang ditetapkan atau syarikat
pemegangan kewangan yang dibuat oleh Bank atau
pihak berkuasa penyeliaan berkaitan, mengikut manamana yang berkenaan, yang berbangkit daripada suatu
pemeriksaan atau ulasan penyeliaan lain atas orang itu
termasuk apa-apa laporan, surat-menyurat atau syor yang
dibuat kepada orang itu;

_(d)_ apa-apa akujanji yang boleh dikuatkuasakan yang diterima

oleh Bank di bawah seksyen 259;


-----

_Perkhidmatan Kewangan_ 149

_(e)_ apa-apa perintah yang dibuat, atau arahan yang dikeluarkan

oleh Bank di bawah Akta ini atau oleh pihak berkuasa
penyeliaan berkaitan, mengikut mana-mana yang berkenaan,
kepada orang yang diberi kuasa, pengendali suatu sistem
pembayaran yang ditetapkan atau syarikat pemegangan
kewangan; atau

_(f)_ apa-apa maklumat lain sebagaimana yang ditentukan oleh

Bank.

(3) Dalam mana-mana prosiding mahkamah, jika apa-apa dokumen
atau maklumat yang disebut dalam seksyen ini berkemungkinan
akan didedahkan, mahkamah, atas usulnya sendiri, atau atas
permohonan suatu pihak kepada prosiding atau Bank, boleh
memerintahkan prosiding itu dijalankan secara tertutup dan dalam
kes itu, dokumen atau maklumat hendaklah menjadi rahsia antara
mahkamah dan pihak atau Bank itu, dan tiada pihak pun boleh
mendedahkan dokumen atau maklumat itu kepada mana-mana
orang lain.

(4) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
dipenjarakan untuk tempoh tidak melebihi lapan tahun atau
didenda tidak melebihi dua puluh lima juta ringgit atau keduaduanya.

**Pemeriksaan oleh pihak berkuasa penyeliaan luar negara**
**berkaitan**

**152. (1) Suatu pihak berkuasa penyeliaan berkaitan di luar**
Malaysia yang melaksanakan fungsi berpadanan dengan Bank di
bawah Akta ini boleh, dengan kelulusan Bank, memeriksa buku
dan transaksi—

_(a)_ pejabat wakil yang diluluskan di Malaysia bagi institusi

asing;

_(b)_ orang yang diberi kuasa yang beroperasi di Malaysia

sebagai suatu cawangan institusi asing; atau


-----

150 _Rang Undang-Undang_

_(c)_ orang yang diberi kuasa, orang berdaftar, pengendali

suatu sistem pembayaran yang ditetapkan atau syarikat
pemegangan kewangan yang adalah suatu subsidiari
institusi asing,

yang ditubuhkan atau diperbadankan dalam negara, wilayah
atau tempat itu, dengan syarat bahawa pemeriksaan oleh pihak
berkuasa penyeliaan berkaitan itu bagi maksud tunggal fungsi
penyeliaannya.

(2) Pihak berkuasa penyeliaan berkaitan itu hendaklah memberi
kepada Bank suatu akujanji bertulis untuk melindungi kerahsiaan
apa-apa maklumat yang diperolehnya semasa, atau yang timbul
daripada pemeriksaannya di bawah subseksyen (1) dan maksud
yang maklumat itu boleh digunakan.

(3) Jika Bank telah memberikan kelulusannya di bawah
subseksyen (1), peruntukan seksyen 133 tidak terpakai berhubung
dengan pemeriksaan yang akan dijalankan di bawah kelulusan itu,
setakat yang ditentukan dalam kelulusan itu.

(4) Suatu salinan laporan pemeriksaan di bawah subseksyen
(1) hendaklah diserahsimpan dengan Bank apabila pemeriksaan
itu tamat.

**Pendedahan maklumat oleh Bank kepada pihak berkuasa**
**penyeliaan luar negara berkaitan**

**153. Bank boleh, tertakluk kepada apa-apa terma dan syarat yang**
disifatkannya patut, memberi kepada pihak berkuasa penyeliaan
berkaitan di luar Malaysia yang melaksanakan fungsi berpadanan
dengan fungsi Bank di bawah Akta ini, apa-apa dokumen atau
maklumat yang berhubungan dengan—

_(a)_ hal ehwal—

(i) mana-mana orang yang diberi kuasa, orang

berdaftar, pengendali suatu sistem pembayaran
yang ditetapkan atau syarikat pemegangan
kewangan yang adalah suatu subsidiari institusi
asing; atau


-----

_Perkhidmatan Kewangan_ 151

(ii) mana-mana orang yang diberi kuasa, orang

berdaftar, pengendali suatu sistem pembayaran
yang ditetapkan atau syarikat pemegangan
kewangan yang adalah suatu sekutu institusi
asing;

_(b)_ mana-mana pejabat orang yang diberi kuasa, orang

berdaftar, pengendali suatu sistem pembayaran yang
ditetapkan atau syarikat pemegangan kewangan; atau

_(c)_ mana-mana orang yang diberi kuasa, orang berdaftar,

pengendali suatu sistem pembayaran yang ditetapkan
atau syarikat pemegangan kewangan bagi maksud menilai
suatu cadangan penubuhan mana-mana pejabat orang yang
diberi kuasa, orang berdaftar, pengendali suatu sistem
pembayaran yang ditetapkan atau syarikat pemegangan
kewangan itu,

sekiranya Bank berpendapat adalah perlu bagi dokumen atau
maklumat itu didedahkan kepada pihak berkuasa penyeliaan
berkaitan di luar Malaysia bagi maksud tunggal untuk menjalankan
fungsi penyeliaannya.

Bahagian XII

ARAHAN PEMATUHAN

**Tafsiran**

**154.** Bagi maksud Bahagian ini, “institusi” merujuk kepada orang
yang diberi kuasa atau pengendali suatu sistem pembayaran yang
ditetapkan.

**Hal keadaan bagi melaksanakan kuasa untuk mengeluarkan**
**arahan**

**155. Bank boleh mengeluarkan satu atau lebih arahan yang**
ditentukan dalam seksyen 156 sekiranya pada pendapat Bank
bahawa suatu institusi, pengarahnya, ketua pegawai eksekutifnya
atau pegawai kanannya—

_(a)_ sedang melakukan atau akan melakukan suatu perbuatan,

atau sedang menuruti atau akan menuruti apa-apa
pelakuan, yang tidak selamat atau tidak wajar atau gagal


-----

152 _Rang Undang-Undang_

untuk melakukan suatu perbuatan atau menuruti suatu
pelakuan yang perlu untuk mengekalkan keselamatan
dan kekukuhan suatu institusi;

_(b)_ sedang menjalankan perniagaan dengan cara yang

memudaratkan kepentingan pendeposit, pemunya polisi,
peserta, pengguna, pemiutang atau orang awam secara
am;

_(c)_ telah gagal untuk menguruskan perniagaannya atau hal

ehwalnya dengan cara yang selaras dengan pengurusan
risiko yang wajar dan amalan tadbir urus yang baik;

_(d)_ telah gagal untuk mematuhi apa-apa standard, notis,

syarat, penentuan, kehendak, sekatan, arahan atau kod
yang ditentukan, dikeluarkan atau dibuat di bawah Akta
ini atau suatu arahan di bawah subseksyen 214(6) atau
seksyen 216 tidak kira bahawa tiada pendakwaan atau
tindakan lain berkenaan dengan ketidakpatuhan itu;

_(e)_ telah memungkiri atau melanggar mana-mana peruntukan

Akta ini, Akta Bank Negara Malaysia 2009 atau mana-mana
undang-undang bertulis, selain undang-undang sekuriti
sebagaimana yang diertikan dalam Akta Suruhanjaya
Sekuriti 1993, tidak kira bahawa tiada pendakwaan
atau tindakan lain berkenaan dengan kemungkiran atau
pelanggaran itu; atau

_(f)_ telah gagal untuk memastikan keselamatan, kecekapan

dan kebolehpercayaan sistem pembayaran atau
instrumen pembayaran itu, mengambil kira, antara lain,
kemunasabahan kriteria kemasukan untuk menyertai
sistem pembayaran dan kos keseluruhan kepada peserta
atau pengguna, atau mana-mana orang lain yang terlibat
dengan, sistem pembayaran atau instrumen pembayaran
itu.

**Kuasa untuk mengeluarkan arahan kepada institusi**

**156. (1) Tertakluk kepada seksyen 262, Bank boleh mengeluarkan**
suatu arahan secara bertulis kepada institusi itu, pengarahnya,
ketua pegawai eksekutifnya atau pegawai kanannya, untuk berhenti


-----

_Perkhidmatan Kewangan_ 153

atau menahan daripada melakukan suatu perbuatan atau menuruti
suatu pelakuan atau membuat apa-apa perbuatan, berhubungan
dengan perniagaannya, hal ehwalnya atau hartanya sekiranya
pada pendapat Bank bahawa adalah perlu untuk memperbetulkan
apa-apa hal keadaan dalam seksyen 155.

(2) Tanpa mengehadkan keluasan subseksyen (1), arahan di
bawah subseksyen (1) boleh termasuk—

_(a)_ berkenaan dengan mana-mana institusi, mana-mana satu

atau lebih arahan yang berikut:

(i) untuk mengubah atau menamatkan apa-apa

perjanjian atau perkiraan selain apa-apa perjanjian
kewangan yang layak yang dibuat oleh institusi
itu dengan mana-mana orang berhubung
dengan perniagaannya, hal ehwalnya atau
hartanya;

(ii) untuk melupuskan semua atau mana-mana

pelaburan atau aset yang dipegang oleh
institusi itu dalam mana-mana pertubuhan yang
diperbadankan;

(iii) untuk melarang institusi itu daripada menjalankan

mana-mana bahagian perniagaannya termasuk,
mengenakan apa-apa had atas atau melarang
pemberian kemudahan kredit, membuat pelaburan,
atau dalam hal bank berlesen atau bank pelaburan
berlesen, penyetujuterimaan deposit, atau dalam
hal penanggung insurans berlesen, pelaksanaan
polisi; atau

(iv) untuk melarang institusi itu daripada membuat

apa-apa transaksi atau kelas transaksi lain, atau
untuk membuatnya tertakluk kepada apa-apa
sekatan atau syarat sebagaimana yang ditentukan
oleh Bank;

_(b)_ berkenaan dengan suatu institusi yang ialah orang

berlesen, untuk menaikkan modalnya kepada apaapa amaun sebagaimana yang ditentukan oleh Bank;
dan


-----

154 _Rang Undang-Undang_

_(c)_ berkenaan dengan suatu institusi yang ialah pengendali

sistem pembayaran yang diluluskan, pengeluar instrumen
pembayaran yang ditetapkan yang diluluskan atau
pengendali sistem pembayaran yang ditetapkan, manamana satu atau lebih arahan yang berikut:

(i) untuk membuat apa-apa ubahsuaian kepada sistem

pembayaran atau instrumen pembayaran itu,
mengikut mana-mana yang berkenaan, termasuk
apa-apa perkiraan pengendalian;

(ii) berhenti mengeluarkan instrumen pembayaran

yang ditetapkan itu; atau

(iii) berhenti mengendalikan sistem pembayaran yang

ditetapkan itu atau suatu sistem pembayaran
yang dinyatakan dalam Penggal 1 Bahagian 1
Jadual 1.

**Peruntukan am memperkatakan mengenai arahan**

**157.** (1) Suatu arahan yang dikeluarkan di bawah seksyen 156
hendaklah menentukan—

_(a)_ alasan yang Bank bercadang untuk mengeluarkan arahan

itu; dan

_(b)_ masa yang, atau tempoh yang, arahan itu akan dipatuhi.

(2) Bank boleh pada bila-bila masa—

_(a)_ meminda atau membatalkan suatu arahan; atau

_(b)_ menggantikan suatu arahan dengan arahan yang lain.

(3) Apa-apa arahan yang dikeluarkan di bawah seksyen 156
tidak menjejaskan penguatkuasaan oleh pihak atas hak mereka di
bawah perjanjian kewangan yang layak.

**Akibat daripada kegagalan mematuhi arahan**

**158.** Suatu institusi, pengarahnya, ketua pegawai eksekutifnya
atau pegawai kanannya yang gagal untuk mematuhi suatu arahan
yang dikeluarkan di bawah seksyen 156 melakukan suatu kesalahan


-----

_Perkhidmatan Kewangan_ 155

dan boleh, apabila disabitkan, dipenjarakan untuk tempoh tidak
melebihi sepuluh tahun atau didenda tidak melebihi lima puluh
juta ringgit atau kedua-duanya.

**Peruntukan tambahan yang berhubungan dengan perenggan**
**156(2)(b)**

**159. (1) Suatu arahan yang dikeluarkan menurut perenggan**
156(2)(b) boleh mengarahkan orang berlesen untuk menerbitkan
syer atau instrumen modal lain dalam suatu jenis yang ditentukan
dalam arahan itu.

(2) Jika orang berlesen itu telah menerbitkan syer atau
instrumen modal lain dengan mematuhi suatu arahan menurut
subseksyen (1), orang berlesen itu hendaklah memberikan suatu
notis secara bertulis kepada anggota orang berlesen itu, bagi
melanggan syer atau instrumen modal lain itu dalam tempoh yang
ditentukan dalam notis itu.

(3) Jika seorang anggota orang berlesen itu tidak melanggan
syer atau instrumen modal lain dalam tempoh yang ditentukan
dalam notis yang diberikan oleh orang berlesen itu menurut
subseksyen (2), Bank boleh mengeluarkan suatu arahan lanjut
menurut subseksyen 156(1) kepada orang berlesen itu menghendaki
orang berlesen itu untuk menguntukkan syer atau instrumen modal
lain itu kepada orang yang diputuskan oleh Bank.

Bahagian XIII

CAMPUR TANGAN DAN TINDAKAN REMEDI

**Pemakaian Bahagian ini kepada institusi anggota**

**160.** (1) Walau apa pun apa-apa peruntukan lain dalam Bahagian
ini, berkenaan dengan suatu institusi yang ialah suatu institusi
anggota sebagaimana yang ditakrifkan di bawah Akta Perbadanan
Insurans Deposit Malaysia 2011—

_(a) Bank boleh melaksanakan kuasa yang berikut:_

(i) kuasa di bawah seksyen 161 hingga 163 dan

perenggan 188(a); dan


-----

156 _Rang Undang-Undang_

(ii) bagi maksud tunggal untuk mengelakkan atau

mengurangkan apa-apa risiko kepada kestabilan
kewangan dan jika institusi itu tidak terhenti
menjadi berdaya maju atau tidak dipertimbangkan
oleh Bank untuk berkemungkinan menjadi tidak
berdaya maju, kuasa di bawah peruntukan yang
berikut:

(A) perenggan 188(b);

(B) seksyen 189 dan 190; dan

(C) seksyen 208; dan

_(b)_ peruntukan yang berikut hendaklah terus terpakai:

(i) subseksyen 173(1) dan (2) kecuali jika permohonan

untuk pelantikan seorang penerima dan pengurus
untuk menguruskan keseluruhan atau sebahagian
daripada perniagaan, hal ehwal atau harta suatu
institusi anggota dibuat oleh Perbadanan Insurans
Deposit Malaysia;

(ii) subseksyen 173(3) dan seksyen 194; dan

(iii) seksyen 195 kecuali jika permohonan untuk

menggulungkan suatu institusi anggota
dikemukakan oleh Perbadanan Insurans Deposit
Malaysia.

(2) Bagi mengelakkan keraguan, berkenaan dengan suatu
institusi yang ialah suatu institusi anggota sebagaimana yang
ditakrifkan di bawah Akta Perbadanan Insurans Deposit Malaysia
2011, berhubung dengan seksyen 208, peruntukan itu hendaklah
dibaca untuk terpakai hanya berhubungan dengan kuasa yang
boleh dilaksanakan oleh Bank di bawah subseksyen (1).

Penggal 1

_Pemecatan pengarah, ketua pengawai eksekutif atau_

_pegawai kanan_

**Tafsiran**

**161.** Bagi maksud Penggal ini, “institusi” merujuk kepada
orang berlesen atau pengendali suatu sistem pembayaran yang
ditetapkan.


-----

_Perkhidmatan Kewangan_ 157

**Kuasa untuk memecat pengarah, ketua pegawai eksekutif**
**atau pegawai kanan**

**162. Tertakluk kepada seksyen 262, Bank boleh, melalui perintah**
secara bertulis, memecat pengarah, ketua pegawai eksekutif atau
pegawai kanan daripada jawatan atau pekerjaan dalam suatu
institusi sekiranya pada pendapat Bank bahawa pengarah, ketua
pegawai eksekutif atau pegawai kanan institusi itu—

_(a)_ tidak lagi memenuhi kehendak layak dan sesuai yang

ditentukan di bawah seksyen 60 dan gagal berhenti
memegang jawatan sedemikian atau bertindak dalam
sifat sedemikian; atau

_(b)_ telah memungkiri, melanggar atau gagal mematuhi atau,

melalui tindakan atau kecuaian, telah menyumbang kepada
kemungkiran atau pelanggaran, atau ketidakpatuhan
dengan mana-mana peruntukan Akta ini, suatu arahan
di bawah seksen 156 atau suatu akujanji yang boleh
dikuatkuasakan yang diterima oleh Bank di bawah
seksyen 259.

**Peruntukan yang berhubungan dengan pemecatan**

**163.** (1) Pengarah, ketua pegawai eksekutif atau pegawai kanan
yang dipecat daripada jawatan atau pekerjaan dalam suatu institusi
di bawah seksyen 162 hendaklah terhenti memegang jawatan
yang dia dipecat berkuat kuasa dari tarikh yang dinyatakan dalam
perintah itu dan hendaklah terhenti daripada terlibat dengan
perniagaan atau hal ehwal institusi itu.

(2) Pemecatan pengarah, ketua pegawai eksekutif atau pegawai
kanan di bawah seksyen 162 adalah menurut undang-undang dan
sah walau apa pun apa-apa jua yang terkandung dalam suatu
kontrak perkhidmatan atau mana-mana perjanjian lain yang
berhubungan dengan pelantikannya dan sama ada atau tidak dibuat
atau diperuntukkan di bawah mana-mana undang-undang bertulis,
dan seorang yang dipecat daripada jawatan atau pekerjaan itu
tidak berhak untuk menuntut pampasan bagi kehilangan jawatan
itu.


-----

158 _Rang Undang-Undang_

Penggal 2

_Kuasa untuk melakukan campurtangan dan tindakan remedi_

_Subpenggal 1 – Hal keadaan bagi melaksanakan campur_

_tangan dan tindakan remedi_

**Tafsiran**

**164. Bagi maksud Subpenggal ini, “institusi” merujuk kepada orang**
berlesen, pengeluar suatu instrumen pembayaran yang ditetapkan
yang diluluskan atau pengendali suatu sistem pembayaran yang
ditetapkan.

**Hal keadaan bagi pelaksanaan kuasa Bank**

**165.** Jika pada pendapat Bank bahawa mana-mana hal keadaan
yang berikut wujud berkenaan dengan suatu institusi:

_(a)_ institusi itu telah mungkir atau melanggar mana-mana

peruntukan Akta ini, Akta Perkhidmatan Kewangan Islam
2012, Akta Bank Negara Malaysia 2009 atau mana-mana
undang-undang bertulis, tidak kira tiada pendakwaan
atau tindakan lain berkenaan dengan kemungkiran atau
pelanggaran itu;

_(b)_ institusi itu telah gagal mematuhi apa-apa arahan di bawah

seksyen 156;

_(c)_ aset institusi itu tidak mencukupi bagi memberikan

perlindungan yang memadai kepada pendepositnya,
pemunya polisinya, pesertanya, penggunanya atau
pemiutangnya, mengikut mana-mana yang berkenaan;

_(d)_ modal institusi itu telah mencapai suatu tahap atau

merosot dengan cara yang boleh memberi kesan yang
memudaratkan pendepositnya, pemunya polisinya,
pesertanya, penggunanya atau pemiutangnya atau orang
awam secara am;

_(e)_ institusi itu telah menjadi atau berkemungkinan untuk

menjadi tidak solven atau berkemungkinan untuk menjadi
tidak berupaya untuk memenuhi semua atau mana-mana
obligasinya; atau


-----

_Perkhidmatan Kewangan_ 159

_(f)_ apa-apa hal ehwal keadaan lain yang wujud berkenaan

dengan institusi itu yang boleh menjejaskan secara material
kepentingan pendeposit, pemunya polisi, peserta, pengguna
atau pemiutang institusi itu, termasuk jika prosiding di
bawah suatu undang-undang yang berhubungan dengan
kebankrapan atau ketidaksolvenan telah dimulakan di
Malaysia atau tempat lain berkenaan dengan syarikat
pemegangan kewangan institusi itu termasuklah syarikat
pemegangan kewangannya,

Bank boleh melaksanakan kuasanya di bawah Penggal ini atau
Penggal 3.

_Subpenggal 2 – Pengambilalihan kawalan_

**Tafsiran**

**166. Bagi maksud Subpenggal ini—**

“orang yang dilantik” merujuk kepada orang yang dilantik oleh
Bank di bawah subseksyen 167(1);

“institusi” merujuk kepada orang berlesen atau pengendali suatu
sistem pembayaran yang ditetapkan.

**Kuasa untuk mengambilalih kawalan**

**167. (1) Tertakluk kepada seksyen 262, jika apa-apa hal keadaan**
yang dinyatakan dalam seksyen 165 wujud berkenaan dengan
suatu institusi, Bank boleh, dengan kelulusan terdahulu Menteri,
melalui suatu perintah secara bertulis, mengambil alih kawalan
keseluruhan atau sebahagian perniagaan, hal ehwal atau harta
institusi itu dan menguruskan keseluruhan atau mana-mana bahagian
perniagaannya dan hal ehwalnya, atau melantik mana-mana orang
untuk berbuat sedemikian bagi pihak Bank.

(2) Terma dan syarat orang yang dilantik hendaklah diputuskan
oleh Bank.

(3) Jika suatu perintah telah dibuat di bawah subseksyen (1)
atau dibatalkan di bawah subseksyen 168(1), Bank hendaklah—

_(a)_ memberitahu hakikat itu dalam _Warta; dan_


-----

160 _Rang Undang-Undang_

_(b)_ memberi notis permulaan pengambilalihan kawalan di

bawah subseksyen (1), atau pembatalan perintah secara
bertulis di bawah subseksyen 168(1), seberapa yang
praktik melalui penyiaran dalam sekurang-kurangnya
dua surat khabar harian di Malaysia, salah satu daripada
surat khabar itu dalam bahasa kebangsaan.

(4) Semua kos dan perbelanjaan Bank, termasuk saraan orang
yang dilantik, hendaklah dibayar daripada dana dan harta institusi
itu, sebagai suatu caj pertama atas dana dan harta institusi itu.

**Kesan pengambilalihan kawalan**

**168. (1) Apabila mengambilalih kawalan atas keseluruhan**
atau sebahagian perniagaan, hal ehwal atau harta institusi itu,
Bank atau orang yang dilantik hendaklah mengambil jagaan dan
kawalan atas semua atau sebahagian perniagaan, hal ehwal atau
harta institusi itu dan hendaklah menguruskan keseluruhan atau
mana-mana bahagian perniagaan dan hal ehwal insitusi itu atas
nama dan bagi pihak institusi itu sehingga perintah itu dibatalkan
oleh Bank secara bertulis.

(2) Semasa tempoh suatu perintah di bawah Subpenggal ini
berkuat kuasa, fungsi, hak dan keistimewaan—

_(a)_ pengarah dan ketua pegawai eksekutif institusi itu hendaklah

tergantung melainkan jika Bank memberikan kelulusannya
secara bertulis kepada mana-mana pengarah supaya kekal
sebagai pengarah atau ketua pegawai eksekutif untuk
terus dalam pekerjaan dengan institusi itu atas terma dan
syarat sebagaimana yang diputuskan oleh Bank; dan

_(b)_ mana-mana pegawai kanan institusi itu sebagaimana yang

ditentukan oleh Bank, hendaklah digantung.

(3) Bank atau orang yang dilantik hendaklah diletak hak dengan
apa-apa kuasa dan fungsi institusi itu dan lembaga pengarahnya,
di bawah dokumen konstituennya atau yang boleh dilaksanakan
oleh institusi itu atau pengarahnya di bawah mana-mana undangundang bertulis tidak kira sama ada kuasa boleh dilaksanakan
melalui ketetapan atau dalam apa-apa jua cara lain.


-----

_Perkhidmatan Kewangan_ 161

(4) Bank atau orang yang dilantik, dalam memberi kesan atas
apa-apa tindakan di bawah Subpenggal ini, tidak dikehendaki untuk
memberitahu atau mendapatkan kelulusan anggota atau pemiutang
institusi itu dalam suatu mesyuarat agong atau sebaliknya walau
apa pun mana-mana kontrak atau undang-undang termasuklah
tanpa mengehadkan seksyen 132C, 132D atau 132E Akta Syarikat
1965 atau apa-apa jua dalam dokumen konstituennya.

(5) Bank atau orang yang dilantik boleh mengubah dokumen
konstituen institusi itu atau perkiraan lain bagi tadbir urus jika
pengubahan itu perlu untuk memudahkan penjalanan kuasa atau
pelaksanaan fungsi Bank atau orang yang dilantik di bawah
Subpenggal ini, berhubungan dengan institusi itu.

(6) Bank atau orang yang dilantik boleh menjual atau selainnya
melupuskan keseluruhan atau sebahagian perniagaan atau harta
institusi itu, atas apa-apa terma dan syarat yang diputuskan oleh
Bank.

(7) Seksyen 99, 100 dan 102 tidak terpakai bagi apa-apa
penjualan atau pelupusan keseluruhan atau sebahagian perniagaan
atau harta di bawah subseksyen (6).

**Maklumat dan kemudahan**

**169. (1) Jika kawalan atas keseluruhan atau sebahagian daripada**
perniagaan, hal ehwal atau harta suatu institusi telah diambilalih
menurut suatu perintah di bawah Subpenggal ini—

_(a)_ institusi itu, pengarahnya, ketua pegawai eksekutifnya dan

pegawainya hendaklah menyerahkan keseluruhan atau
sebahagian daripada perniagaan, hal ehwal atau harta
kepada kawalan itu dan mengemukakan kepada Bank
atau orang yang dilantik dengan apa-apa kemudahan,
dokumen atau maklumat sebagaimana yang dikehendaki
bagi memudahkan penjalanan kuasa atau pelaksanaan
fungsi Bank atau orang yang dilantik di bawah Subpenggal
ini; dan

_(b)_ Bank atau orang yang dilantik boleh menghendaki seseorang

yang telah, pada bila-bila masa, menjadi pengarah, ketua
pegawai eksekutif atau pegawai institusi itu untuk memberi
Bank atau orang yang dilantik apa-apa maklumat yang
berhubungan dengan perniagaan, hal ehwal atau harta
institusi itu yang dikehendaki oleh Bank atau orang yang
dilantik


-----

162 _Rang Undang-Undang_

(2) Mana-mana orang yang melanggar perenggan (1)(a) atau gagal
untuk mematuhi kehendak di bawah perenggan (1)(b) melakukan
suatu kesalahan dan boleh, apabila disabitkan, dipenjarakan untuk
tempoh tidak melebihi lapan tahun atau didenda tidak melebihi
dua puluh lima juta ringgit atau kedua-duanya.

**Peruntukan tambahan yang berhubungan dengan pengambilalihan**
**kawalan**

**170. (1) Apabila mengambil alih kawalan keseluruhan atau**
sebahagian perniagaan, hal ehwal atau harta institusi itu, jika
Bank memberikan kelulusannya secara bertulis bagi pengarah atau
ketua pegawai eksekutif untuk kekal dalam pelantikannya menurut
perenggan 168(2)(a), apa-apa ganjaran yang dibayar kepada pengarah
atau ketua pegawai eksekutif institusi itu hendaklah diputuskan
oleh Bank, berhubungan dengan aktiviti yang dikehendaki atau
diberi kuasa oleh Bank atau orang yang dilantik.

(2) Walau apa pun apa-apa jua terkandung dalam apa-apa kontrak
perkhidmatan atau apa-apa perjanjian lain yang berhubungan
dengan pelantikannya, penggantungan pengarah atau ketua pegawai
eksekutif di bawah perenggan 168(2)(a) tidak memberikannya
hak untuk menuntut apa-apa pampasan bagi penggantungan itu.

(3) Suatu perintah di bawah Subpenggal ini tidak memberikan
kesan—

_(a)_ pemberian atas, atau perletakhakan dalam, Bank atau

orang yang dilantik, apa-apa hak kepada, atau apa-apa
kepentingan benefisial dalam, apa-apa harta institusi itu
yang perintah itu berhubungan; atau

_(b)_ menjadikan Bank atau orang yang dilantik bertanggungan

bagi apa-apa obligasi atau liabiliti institusi itu, sama
ada yang dilakukan sebelum atau selepas perintah itu
berkuat kuasa.

(4) Jika Bank atau orang yang dilantik menjual atau melupuskan
keseluruhan atau sebahagian daripada perniagaan atau harta institusi
itu menurut subseksyen 168(6), mana-mana orang yang terkilan
oleh harga urus niaga boleh merayu atas harga urus niaga kepada
Jawatankuasa Pentaksir dan seksyen 210 hendaklah terpakai.


-----

_Perkhidmatan Kewangan_ 163

_Subpenggal 3 – Kuasa untuk melantik penerima dan pengurus_

**Tafsiran**

**171. Bagi tujuan Subpenggal ini, “institusi” merujuk kepada orang**
berlesen, pengeluar instrumen pembayaran yang diluluskan atau
pengendali sistem pembayaran yang ditetapkan.

**Pelantikan penerima dan pengurus oleh Bank**

**172. (1) Tertakluk kepada seksyen 262, jika apa-apa hal keadaan**
yang diperihalkan dalam seksyen 165 wujud berkenaan dengan suatu
institusi, Bank boleh membuat suatu permohonan ke Mahkamah
Tinggi bagi suatu perintah—

_(a)_ untuk melantik seorang penerima dan pengurus untuk

menguruskan keseluruhan atau sebahagian perniagaan,
hal ehwal atau harta institusi itu; dan

_(b)_ bagi semua hal yang berkaitan, bersampingan atau

berbangkit daripada perintah atau arahan Mahkamah
Tinggi berhubungan dengan pelantikan itu sebagaimana
yang, pada pendapat Bank, adalah perlu atau wajar.

(2) Atas suatu permohonan oleh Bank, Mahkamah Tinggi
hendaklah melantik sebagai penerima dan pengurus, seorang
sebagaimana yang ditentukan oleh Bank dalam permohonannya
termasuk mana-mana orang sebagaimana yang ditentukan oleh Bank
bagi memenuhi kekosongan atau bagi memecat dan menggantikan
seorang penerima dan pengurus yang dilantik di bawah Subpenggal
ini.

(3) Semua kos dan perbelanjaan Bank, termasuk saraan
penerima dan pengurus itu hendaklah dibayar daripada dana dan
harta institusi itu, sebagai suatu caj pertama atas dana dan harta
institusi itu.

(4) Seorang penerima dan pengurus yang dilantik di bawah
Subpenggal ini boleh memohon kepada Mahkamah Tinggi bagi
arahan berhubungan dengan apa-apa perkara yang berbangkit di
bawah pelantikan itu.


-----

164 _Rang Undang-Undang_

(5) Perintah 30 Kaedah-kaedah Mahkamah 2012

[P.U. (A) 205/2012] tidak terpakai bagi suatu permohonan bagi
pelantikan seorang penerima dan pengurus di bawah Subpenggal
ini.

(6) Suatu permohonan bagi pelantikan penerima dan pengurus
di bawah Subpenggal ini boleh dibuat secara _ex-parte saman_
pemula.

**Pelantikan penerima dan pengurus oleh orang selain Bank**

**173. (1) Mana-mana orang boleh membuat suatu permohonan ke**
Mahkamah Tinggi bagi pelantikan penerima dan pengurus untuk
menguruskan keseluruhan atau sebahagian daripada perniagaan,
hal ehwal atau harta orang berlesen, orang yang diluluskan, orang
berdaftar atau pengendali suatu sistem pembayaran yang ditetapkan,
mengikut mana-mana yang berkenaan, dengan memberikan notis
bertulis tiga puluh hari kepada Bank tentang niatnya untuk
melakukan sedemikian.

(2) Jika suatu permohonan dibuat ke Mahkamah Tinggi bagi
suatu perintah untuk melantik seorang penerima dan pengurus bagi
menguruskan keseluruhan atau sebahagian daripada perniagaan,
hal ehwal atau harta orang berlesen, orang yang diluluskan, orang
berdaftar atau pengendali suatu sistem pembayaran yang ditetapkan,
mengikut mana-mana yang berkenaan, seberapa yang praktik,
menyampaikan satu salinan permohonan orang itu hendaklah
dimeterai kepada Bank.

(3) Jika, menurut suatu debentur atau apa-apa instrumen yang
lain, penerima atau pengurus telah dilantik bagi keseluruhan atau
sebahagian daripada perniagaan, hal ehwal atau harta orang berlesen,
orang yang diluluskan, orang berdaftar atau pengendali suatu
sistem pembayaran yang ditetapkan, mengikut mana-mana yang
berkenaan, oleh seorang yang selain Bank, orang itu hendaklah
dengan serta-merta memberitahu Bank tentang pelantikan itu.

(4) Mana-mana orang yang melanggar subseksyen (1), (2) atau
(3) melakukan suatu kesalahan dan boleh, apabila disabitkan,
dipenjarakan untuk tempoh tidak melebihi lima tahun atau didenda
tidak melebihi sepuluh juta ringgit atau kedua-duanya.


-----

_Perkhidmatan Kewangan_ 165

**Peruntukan berhubungan dengan pelantikan penerima dan**
**pengurus**

**174. Jika seorang penerima dan pengurus telah dilantik oleh Bank**
untuk menguruskan keseluruhan atau sebahagian perniagaan, hal
ehwal atau harta suatu institusi menurut seksyen 172, penerima
dan pengurus itu hendaklah mempunyai kuasa—

_(a)_ untuk masuk ke dalam mana-mana premis institusi itu

dan mengambil milik dan kawalan atas keseluruhan atau
sebahagian perniagaan, hal ehwal atau harta institusi itu
dan menghendaki mana-mana orang di dalam premis itu
untuk mengambil kira dan menyerahhantar kepada Bank
atau penerima dan pengurus, pemilikan dan kawalan atas
keseluruhan atau mana-mana bahagian perniagaan atau
harta itu;

_(b)_ tertakluk kepada perenggan _(c), untuk menjual atau_

selainnya melupuskan keseluruhan atau sebahagian
perniagaan atau harta institusi itu menurut apa-apa terma
dan syarat sebagaimana yang diputuskan oleh Bank;

_(c)_ untuk menjual atau selainnya melupuskan mana-mana

harta institusi itu yang tertakluk kepada suatu perjanjian
yang mewujudkan suatu kepentingan cagaran kepada
mana-mana orang yang bersetuju untuk mengambil alih
obligasi yang dijamin oleh kepentingan cagaran itu;

_(d)_ untuk mengatur bagi pengambilalihan semua atau mana
mana bahagian liabiliti institusi itu oleh mana-mana
orang;

_(e)_ untuk menjalankan keseluruhan atau mana-mana bahagian

perniagaan institusi itu setakat yang penerima dan
pengurus menyifatkannya perlu atau benefisial;

_(f)_ untuk membawa guaman, membela, berkompromi dan

menyelesaikan, atas nama institusi itu, apa-apa tuntutan
yang dibuat olehnya atau terhadapnya;

_(g)_ atas nama institusi, melakukan semua tindakan dan

melaksanakan semua penerimaan dan dokumen lain dan
bagi maksud itu, apabila perlu, menggunakan meterai
rasminya; dan


-----

166 _Rang Undang-Undang_

_(h) melakukan semua apa-apa perkara lain sebagaimana yang_

perlu atau bersampingan dengan pelaksanaan hak dan
kuasa penerima dan pengurus.

_Subpenggal 4 – Pemindahan wajib perniagaan, aset atau_

_liabiliti_

**Tafsiran**

**175.** Bagi maksud Subpenggal ini—

“harga urus niaga” ertinya harga yang keseluruhan atau sebahagian
perniagaan, aset atau liabiliti orang berlesen yang disebut dalam
seksyen 176 telah diletak hak kepada penerima pindahan;

“institusi baki” ertinya orang berlesen yang perniagaan, aset atau
liabilitinya telah terletakhak kepada penerima pindahan mengikut
seksyen 176;

“pemindah” ertinya orang berlesen di bawah Subpenggal ini
yang disebut dalam seksyen 176;

“penerima pindahan” ertinya suatu institusi perantaraan atau
mana-mana orang lain, mengikut mana-mana yang berkenaan, yang
diletak hak di bawah Subpenggal ini keseluruhan atau sebahagian
perniagaan, aset atau liabiliti orang berlesen yang disebut dalam
seksyen 176;

“perniagaan yang dipindahkan” ertinya keseluruhan atau
sebahagian perniagaan, aset atau liabiliti orang berlesen yang
telah diletak hak kepada penerima pindahan.

**Perintah bagi pemindahan wajib perniagaan, aset atau**
**liabiliti**

**176.** (1) Menteri boleh, atas syor Bank, menamakan secara
bertulis suatu pertubuhan yang diperbadankan yang ditubuhkan
atau diperoleh oleh Bank di bawah perenggan 48(1)(da) Akta Bank
Negara Malaysia 2009 sebagai suatu institusi perantaraan bagi
maksud meletakhakan dalam pertubuhan yang diperbadankan itu
perniagaan, aset atau liabiliti orang berlesen yang disebut dalam
subseksyen (2).


-----

_Perkhidmatan Kewangan_ 167

(2) Jika mana-mana hal keadaan yang dinyatakan dalam
seksyen 165 wujud berkenaan dengan orang berlesen, Bank boleh,
dengan kelulusan terdahulu Menteri, melalui suatu perintah secara
bertulis, meletakhakan pada suatu institusi perantaraan atau manamana orang lain, keseluruhan atau sebahagian perniagaan, aset
atau liabiliti orang berlesen itu.

(3) Bagi maksud subseksyen (2), Jadual 3 Akta Bank Negara
Malaysia 2009 hendaklah terpakai berhubungan dengan suatu
perintah oleh Bank di bawah Subpenggal ini dan perintah itu
hendaklah mengikat semua orang yang perintah itu dibuat kepada
atau terjejas oleh perintah itu.

**Peruntukan tambahan yang berhubungan dengan pemindahan**
**wajib**

**177.** (1) Jadual 3 Akta Bank Negara Malaysia 2009 hendaklah
terpakai berhubungan dengan suatu perintah oleh Bank di bawah
Subpenggal ini, dengan ubah suaian, seperti yang diperuntukkan
dalam Jadual 13 dan Menteri boleh menetapkan apa-apa ubah
suaian lain sebagaimana perlu bagi memberi kesan kepada perintah
itu.

(2) Jika Bank membuat suatu perintah di bawah Subpenggal
ini atas orang berlesen, Bank hendaklah—

_(a)_ memberitahu hakikat itu dalam _Warta; dan_

_(b)_ memberi notis tentang perintah itu seberapa yang praktik

melalui penyiaran dalam sekurang-kurangnya dua surat
khabar harian yang disiarkan di Malaysia, salah satu
daripada surat khabar itu hendaklah dalam bahasa
kebangsaan.

(3) Notis di bawah perenggan (2)(b) hendaklah termasuklah
harga urus niaga bagi pemindahan dan hak mana-mana orang yang
terkilan untuk merayu atas harga urus niaga kepada Jawatankuasa
Pentaksir.

(4) Harga urus niaga yang disebut dalam subseksyen (3)
hendaklah diputuskan oleh penilai bebas.


-----

168 _Rang Undang-Undang_

(5) Tertakluk kepada subseksyen (9), penerima pindahan dan
pemindah hendaklah bersetuju secara bersama akan orang yang
dilantik oleh Bank sebagai penilai bebas yang disebut dalam
subseksyen (4).

(6) Jika suatu persetujuan di bawah subseksyen (5) tidak dapat
dipersetujui antara penerima pindahan dan pemindah itu dalam
suatu tempoh yang Bank putuskan sebagai munasabah, Bank
hendaklah merujuk perkara ini kepada Menteri dan pelantikan
penilai bebas hendaklah dibuat oleh Menteri.

(7) Saraan bagi penilai bebas yang dilantik di bawah subseksyen
(5) atau (6) hendaklah dibayar daripada harga urus niaga melainkan
jika diputuskan selainnya oleh Bank.

(8) Dalam menentukan harga urus niaga di bawah subseksyen
(4) bagi perniagaan, aset atau liabiliti pemindah itu, penilai bebas
hendaklah—

_(a)_ mengambil kira perkara yang penilai bebas itu berpendapat

berkaitan termasuk keadaan pasaran semasa bagi jualan
atau pelupusan perniagaan, aset atau liabiliti serupa bagi
pemindah itu; dan

_(b)_ tidak mengambil kira apa-apa manfaat yang diperoleh

daripada bantuan kewangan khas yang diperuntukkan
secara langsung atau tidak langsung oleh Bank atau
Kerajaan kepada pemindah itu.

(9) Jika peletakhakan di bawah Subpenggal ini bagi suatu
institusi perantaraan, penilai bebas yang disebut dalam subseksyen
(4) hendaklah dilantik oleh Menteri.

(10) Jika mana-mana orang yang terkilan dengan harga urus
niaga merayu atas harga urus niaga kepada Jawatankuasa Pentaksir,
seksyen 210 hendaklah terpakai.

**Obligasi berterusan**

**178.** (1) Bank boleh mengarahkan institusi baki dan mana-mana
orang yang telah menyediakan perkhidmatan dan kemudahan
kepada pemindah itu bagi pengendalian perniagaannya, untuk terus
menyediakan kepada penerima pindahan itu, apa-apa perkhidmatan
dan kemudahan sebagaimana yang dikehendaki untuk membolehkan
penerima pindahan itu untuk mengendalikan perniagaan yang
dipindahkan secara berkesan.


-----

_Perkhidmatan Kewangan_ 169

(2) Kewajipan untuk menyediakan perkhidmatan dan kemudahan
menurut arahan Bank dalam subseksyen (1) adalah tertakluk
kepada hak untuk menerima balasan yang munasabah daripada
penerima pindahan itu.

(3) Mana-mana institusi baki atau orang yang gagal mematuhi
suatu arahan di bawah subseksyen (1) melakukan suatu kesalahan
dan boleh, apabila disabitkan, dipenjarakan untuk tempoh tidak
melebihi lapan tahun atau didenda tidak melebihi dua puluh lima
juta ringgit atau kedua-duanya.

_Subpenggal 5 – Peruntukan yang berhubungan dengan institusi_

_perantaraan_

**Penamaan institusi perantaraan**

**179.** (1) Jika Menteri telah menamakan suatu institusi perantaraan
di bawah seksyen 176—

_(a)_ penamaan itu hendaklah habis tempoh dua tahun selepas

ia dibuat, melainkan jika penamaan itu—

(i) dilanjutkan di bawah perenggan _(b); atau_

(ii) ditamatkan di bawah perenggan _(c);_

_(b)_ Menteri boleh, atas syor Bank, melanjutkan penamaan itu

untuk satu tempoh atau lebih, yang setiap satunya tidak
boleh melebihi satu tahun; dan

_(c)_ penamaan hendaklah tamat pada tarikh berlakunya mana
mana salah satu peristiwa yang berikut, mengikut manamana yang lebih awal:

(i) Bank berhenti memegang syer dalam institusi

perantaraan itu;

(ii) semua atau sebahagian besar aset institusi perantaraan

diperoleh, atau semua atau sebahagian besar
liabiliti institusi perantaraan diambil alih, atau
kedua-duanya, oleh seorang yang bukan suatu
institusi perantaraan; atau

(iii) Menteri, atas syor Bank, memutuskan bahawa

penamaan itu hendaklah ditamatkan.


-----

170 _Rang Undang-Undang_

(2) Jika suatu institusi perantaraan menukar nama syarikatnya
dalam tempoh dua belas bulan sebelum atau selepas penamaan itu,
institusi perantaraan hendaklah dikecualikan daripada menyatakan
atau selainnya menunjukkan nama lamanya atas apa-apa jua apaapa meterai, dokumen atau surat cara.

**Penyiaran notis**

**180.** Apabila suatu institusi perantaraan dinamakan atau jika
penamaan itu dilanjutkan di bawah perenggan 179(1)(b) atau
ditamatkan di bawah perenggan 179(1)(c), Bank hendaklah
seberapa yang praktik menyiarkan suatu notis, yang menyatakan
tarikh peristiwa itu berlaku dalam sekurang-kurangnya dua surat
khabar harian di Malaysia, salah satu daripadanya hendaklah
dalam bahasa kebangsaan.

**Institusi perantaraan diberi kuasa untuk menjalankan**
**perniagaan**

**181.** (1) Apabila ia dinamakan sedemikan, dan selama mana
penamaan itu berterusan, suatu institusi perantaraan hendaklah
disifatkan sebagai dilesenkan untuk menjalankan perniagaan orang
berlesen itu yang perniagaan, aset atau liabilitinya telah diletak
hak dalam institusi perantaraan itu.

(2) Bank boleh mengecualikan institusi perantaraan itu daripada
apa-apa kehendak, atau memberikan apa-apa kelulusan, di bawah
Akta ini sebagaimana perlu bagi memudahkan penjalanan perniagaan
berlesennya.

**Institusi perantaraan tidak bertanggungan atas obligasi**
**terdahulu berkenaan dengan pegawai**

**182.** Jika suatu institusi perantaraan menjadi majikan mana-mana
individu yang adalah pegawai atau bekas pegawai orang berlesen,
institusi perantaraan itu tidak—

_(a)_ bertanggungan bagi apa-apa obligasi orang berlesen atau

pendulunya berkenaan dengan individu itu yang wujud
sebelum institusi perantaraan itu menjadi majikan individu
itu atau berkenaan dengan apa-apa rancangan pencen atau
rancangan manfaat lain selepas pekerjaan bagi individu


-----

_Perkhidmatan Kewangan_ 171

itu atau penakatnya, atau berkenaan dengan apa-apa
perjanjian kolektif dengan suatu kesatuan sekerja atau
suatu majlis kesatuan sekerja; atau

_(b)_ bertanggungan bagi apa-apa upah atau gaji yang dikira

dengan merujuk kepada suatu tempoh masa sebelum institusi
perantaraan itu menjadi majikan individu berkenaan.

**Penangguhan berkenaan dengan institusi perantaraan**

**183.** Semasa tempoh sembilan puluh hari berikutan penamaan
suatu institusi perantaraan—

_(a)_ tiada tindakan, guaman atau prosiding dalam mana-mana

mahkamah atau tribunal, boleh dimulakan atau diteruskan
terhadap institusi perantaraan itu atau berkenaan dengan
asetnya;

_(b)_ tiada penahanan, garnisan, pelaksanaan atau kaedah lain

bagi menguatkuasakan suatu penghakiman, award atau
perintah terhadap institusi perantaraan itu atau asetnya
boleh dibuat atau diteruskan; dan

_(c)_ tiada pemiutang institusi perantaraan itu mempunyai

apa-apa remedi terhadap institusi perantaraan itu atau
asetnya.

**Bantuan kewangan kepada institusi perantaraan**

**184. Walau apa pun seksyen 76 Akta Bank Negara Malaysia 2009,**
Bank boleh memberi suatu institusi perantaraan apa-apa bantuan
kewangan sebagaimana yang Bank fikirkan wajar dan institusi
perantaraan itu hendaklah, apabila dituntut atau pada mana-mana
masa lain sebagaimana yang Bank tentukan, membayar balik atau
membayar ganti kepada Bank, bantuan kewangan itu atas apa-apa
terma dan syarat yang diputuskan oleh Bank.

_Subpenggal 6 – Penstrukturan semula modal syer_

**Tafsiran**

**185.** Bagi maksud Subpenggal ini, “institusi” merujuk kepada
orang berlesen atau pengendali suatu sistem pembayaran yang
ditetapkan


-----

172 _Rang Undang-Undang_

**Kuasa untuk mengurangkan modal syer institusi**

**186.** (1) Walau apa pun apa-apa dokumen konstituen suatu
institusi, Bank boleh memohon kepada Mahkamah Tinggi untuk
suatu perintah—

_(a)_ jika modal berbayar institusi itu telah hilang atau tidak

diwakili oleh aset yang sedia ada, untuk membatalkan
modal berbayar institusi itu yang telah hilang atau tidak
diwakili oleh aset sedia ada; atau

_(b)_ jika suatu panggilan telah dibuat oleh institusi itu atas

anggotanya untuk membayar bahagian syer masingmasing yang belum berbayar, jika ada, dan bayaran
belum dibuat dalam tempoh yang ditetapkan dalam
panggilan itu, untuk menggabungkan bahagian syer yang
telah berbayar sebagai berbayar sepenuhnya dan untuk
membatalkan apa-apa syer yang masih tidak berbayar.

(2) Jika Bank memohon untuk membatalkan modal syer di
bawah subseksyen (1), institusi itu tidak dikehendaki untuk
memberi notis atau mendapatkan kelulusan daripada anggota atau
pemiutangnya dalam suatu mesyuarat agung atau selainnya.

(3) Tertakluk kepada subseksyen (1) dan (2), peruntukan seksyen
64 Akta Syarikat 1965 hendaklah terpakai.

_Subpenggal 7 – Bantuan kewangan_

**Tafsiran**

**187.** Bagi maksud Subpenggal ini, “institusi” merujuk kepada
orang berlesen atau pengendali sistem pembayaran yang
ditetapkan.

**Bantuan likuiditi atau kewangan kepada institusi**

**188.** Walau apa pun seksyen 76 Akta Bank Negara Malaysia
2009 dan tertakluk kepada subseksyen 160(1)—

_(a)_ Bank boleh menyediakan bantuan likuiditi atas apa-apa

terma dan syarat sebagaimana yang disifatkan layak
oleh Bank, kepada suatu institusi yang pada pendapat
Bank hampir atau berkemungkinan untuk menggantung
pembayaran pada apa-apa takat; atau


-----

_Perkhidmatan Kewangan_ 173

_(b)_ jika apa-apa hal keadaan yang dinyatakan dalam seksyen

165 wujud berkenaan dengan suatu institusi, Bank boleh,
dengan kelulusan terdahulu Menteri, menyediakan bantuan
kewangan kepada institusi yang lain atau mana-mana
orang lain untuk membeli apa-apa syer, atau keseluruhan
atau mana-mana bahagian perniagaan, aset atau liabiliti,
institusi yang pertama kali disebut.

_Subpenggal 8 – Moratorium_

**Tafsiran**

**189.** Bagi maksud Subpenggal ini, “institusi” merujuk kepada
orang berlesen atau pengendali sistem pembayaran yang ditetapkan.

**Permohonan bagi moratorium**

**190.** (1) Jika Bank, bagi kepentingan pendeposit, pemunya
polisi atau peserta suatu institusi, telah mengeluarkan suatu
arahan melarang suatu institusi daripada menjalankan semua atau
sebahagian daripada perniagaannya di bawah Akta ini, Bank boleh
memohon kepada Mahkamah Tinggi dan Mahkamah Tinggi boleh,
atas permohonan Bank, membuat suatu perintah penggantungan
bagi suatu tempoh yang tidak lebih dari enam bulan, bermula
atau bersambung daripada apa-apa prosiding secara sivil oleh atau
terhadap institusi berkenaan dengan mana-mana perniagaannya dan
Mahkamah Tinggi boleh, apabila mendengar suatu permohonan
_ex-parte yang difailkan oleh Bank, membuat perintah itu._

(2) Jika suatu perintah telah dibuat di bawah subseksyen (1),
Bank hendaklah memberitahu hakikat itu dalam _Warta._

Penggal 3

Penggulungan

_Subpenggal 1 – Peruntukan am mengenai penggulungan_

**Tafsiran**

**191.** Bagi maksud Penggal ini—

“institusi” merujuk kepada orang berlesen atau pengendali suatu
sistem pembayaran yang ditetapkan.

“pelikuidasi” termasuklah pelikuidasi sementara, jika
terpakai;


-----

174 _Rang Undang-Undang_

**Pemakaian Akta Syarikat 1965 berhubungan dengan**
**penggulungan institusi**

**192.** Peruntukan Akta Syarikat 1965 berhubungan dengan
penggulungan syarikat hendaklah terpakai bagi penggulungan suatu
institusi, melainkan jika diperuntukkan secara khusus selainnya
dalam Penggal ini.

**Bank membuat permohonan bagi penggulungan**

**193.** Tertakluk kepada seksyen 262, jika apa-apa hal keadaan
yang ditentukan dalam seksyen 165 wujud berkenaan dengan
suatu institusi, Bank boleh mengesyorkan kepada Menteri dan
Menteri boleh atas syor sedemikian, memberi kuasa kepada Bank
untuk mengemukakan suatu permohonan kepada Mahkamah Tinggi
bagi penggulungan suatu institusi dan Mahkamah Tinggi boleh
memerintahkan penggulungan suatu institusi menurut permohonan
yang dikemukakan oleh Bank di bawah Penggal ini.

**Sekatan atas penggulungan secara sukarela**

**194.** (1) Suatu institusi, sama ada atau tidak lesennya atau
penamaannya telah dibatalkan, atau orang yang diluluskan, tidak
boleh digulung secara sukarela tanpa kelulusan bertulis terdahulu
Bank.

(2) Orang berdaftar tidak boleh digulungkan secara sukarela
tanpa memberikan notis bertulis terdahulu kepada Bank.

(3) Mana-mana orang yang melanggar subseksyen (1) atau
(2) melakukan suatu kesalahan dan boleh, apabila disabitkan,
dipenjarakan untuk tempoh tidak melebihi lapan tahun atau didenda
tidak melebihi dua puluh lima juta ringgit atau kedua-duanya.

**Penggulungan oleh Mahkamah Tinggi atas permohonan oleh**
**orang selain Bank**

**195.** (1) Tiada permohonan bagi penggulungan suatu institusi
atau orang yang diluluskan boleh dikemukakan ke Mahkamah
Tinggi oleh mana-mana orang tanpa kelulusan bertulis terdahulu
Bank.


-----

_Perkhidmatan Kewangan_ 175

(2) Tertakluk kepada subseksyen (1), jika suatu permohonan
bagi penggulungan suatu institusi atau orang yang diluluskan telah
dikemukakan ke Mahkamah Tinggi oleh orang selain Bank—

_(a)_ orang itu hendaklah menyampaikan satu salinan permohonan

kepada Bank pada masa yang sama ia dikemukakan;
dan

_(b)_ Bank hendaklah menjadi pihak kepada prosiding

penggulungan dan berhak untuk hadir dan didengar dalam
segala prosiding yang berhubungan dengan permohonan
itu dan memanggil, memeriksa dan memeriksa balas
mana-mana saksi.

(3) Mana-mana orang yang melanggar subseksyen (1) atau
perenggan (2)(a) melakukan suatu kesalahan dan boleh, apabila
disabitkan, dipenjarakan untuk tempoh tidak melebihi lima tahun
atau didenda tidak melebihi sepuluh juta ringgit atau keduaduanya.

**Pelantikan dan saraan pelikuidasi**

**196.** (1) Mahkamah Tinggi, jika suatu perintah penggulungan dibuat
berkenaan dengan suatu institusi menurut seksyen 193, hendaklah
melantik sebagai pelikuidasi mana-mana orang sebagaimana
yang ditentukan oleh Bank dalam permohonannya dan hendaklah
menentukan bahawa saraan pelikuidasi itu hendaklah diputuskan
oleh Bank.

(2) Atas suatu permohonan oleh Bank, Mahkamah Tinggi hendaklah
melantik sebagai pelikuidasi mana-mana orang sebagaimana yang
ditentukan oleh Bank dalam permohonannya—

_(a)_ untuk mengisi suatu kekosongan; atau

_(b)_ untuk memecat dan menggantikan pelikuidasi yang dilantik

di bawah subseksyen (1).

**Kawalan atas pelikuidasi**

**197.** Tertakluk kepada suatu perintah Mahkamah Tinggi, pelikuidasi,
selain Pegawai Penerima, yang dilantik di bawah seksyen 196
hendaklah menjalankan fungsinya di bawah arahan dan pengawasan
Bank.


-----

176 _Rang Undang-Undang_

**Penyata hal ehwal**

**198.** Penyata hal ehwal suatu institusi pada tarikh perintah
penggulungan yang dibuat menurut seksyen 234 Akta Syarikat
1965 hendaklah dikemukakan kepada Bank pada masa yang sama
sebagaimana ia dikemukakan kepada Pegawai Penerima.

**Kesalahan oleh pegawai institusi**

**199. Seksyen 300 Akta Syarikat 1965 hendaklah terpakai bagi**
suatu institusi seolah-olah sebutan dalam seksyen itu kepada
“pegawai atau penyumbang” adalah sebutan mengenai pengarah,
pegawai, ejen atau penyumbang suatu institusi.

_Subpenggal 2- Peruntukan tertentu untuk penanggung_

_insurans berlesen_

**Penilaian aset dan liabiliti**

**200. Dalam penggulungan penanggung insurans berlesen, sama ada**
atau tidak lesennya telah dibatalkan dan sama ada ia tidak solven
atau tidak, nilai aset dan liabilitinya, termasuk liabiliti berkenaan
dengan polisi, hendaklah dipastikan atas dasar sebagaimana yang
ditentukan oleh Bank dan undang-undang yang berhubungan
dengan kebankrapan atau ketidaksolvenan tidak terpakai kepada
penilaian liabilitinya.

**Penamatan polisi insurans**

**201.** (1) Suatu polisi penanggung insurans berlesen hendaklah
terhenti daripada berkuat kuasa mulai dari tarikh perintah
penggulungan telah dibuat berkenaan dengan penanggung insurans
berlesen itu.

(2) Jika suatu polisi terhenti daripada berkuat kuasa di bawah
subseksyen (1), pemunya polisi itu hanya layak untuk menuntut
sebagai hutang yang kena dibayar kepadanya—

_(a)_ dalam hal suatu polisi am, pemulangan sebahagian daripada

premium yang sepadan dengan baki tempoh polisi;

_(b)_ dalam hal suatu polisi hayat, nilai polisi hayat itu;

_(c)_ nilai pelaburan atau simpanan yang dipegang berasingan

berkenaan dengan polisi itu; atau


-----

_Perkhidmatan Kewangan_ 177

_(d)_ apa-apa pemulangan atau amaun lain,

yang hendaklah dipastikan atas apa-apa dasar sebagaimana yang
ditetapkan oleh Bank.

(3) Pelikuidasi hendaklah memberitahu setiap pemunya polisi
dan, dalam hal suatu polisi kumpulan, pemunya polisi kumpulan,
tentang pemberhentian suatu polisi insurans melalui pos berdaftar
ke alamat kediaman atau pejabatnya yang terakhir diketahui dan
melalui iklan dalam mana-mana surat khabar sebagaimana yang
ditentukan oleh Bank.

**Penepian beban bukti ketat mengenai hutang**

**202.** Jika didapati oleh pelikuidasi itu bahawa oleh sebab
dokumennya yang tidak mencukupi, atau apa-apa hal keadaan yang
lain, kesulitan akan timbul jika dia menghendaki beban bukti yang
ketat mengenai hutang, dia boleh bertindak atas keterangan yang
difikirkannya patut dan pembayaran hutang yang dibuat secara
suci hati oleh pelikuidasi kepada mana-mana orang yang berhak
atas tuntutan itu hendaklah melepaskan pelikuidasi itu daripada
semua liabiliti berkenaan dengan hutang itu.

**Larangan terhadap pengeluaran polisi**

**203.** Tiada pengarah, pekerja, ejen atau penyumbang, dahulu
atau sekarang, penanggung insurans berlesen pun yang sedang
digulungkan selepas pemberhentian suatu perniagaan insuransnya,
boleh meneruskan pengeluaran suatu polisi.

**Penerusan perniagaan hayat**

**204.** (1) Walau apa pun perenggan 236(1)(a) Akta Syarikat 1965,
pelikuidasi penanggung insurans hayat berlesen itu—

_(a)_ boleh menjalankan perniagaan hayatnya dengan tujuan

untuk ia dipindahkan sebagai perniagaan yang sudah
berjalan kepada penanggung insurans berlesen yang lain
tetapi tidak boleh mengeluarkan polisi baru; dan


-----

178 _Rang Undang-Undang_

_(b)_ tertakluk kepada subseksyen (2), boleh memindahkan

asetnya dan liabilitinya kepada penanggung insurans
berlesen lain, termasuk liabiliti di bawah polisi hayat
dan Penggal 4 Bahagian VI hendaklah terpakai bagi
pemindahan itu.

(2) Pelikuidasi boleh, bagi maksud suatu pemindahan di bawah
perenggan (1)(b), memohon kepada Mahkamah Tinggi bagi suatu
perintah untuk mengurangkan—

_(a)_ amaun liabiliti di bawah polisi hayat penanggung insurans

berlesen itu; atau

_(b)_ amaun liabilitinya yang lain,

dan Mahkamah Tinggi boleh mengurangkan liabiliti itu setakat
perlu dengan mempertimbangkan nilai aset penanggung insurans
sedia ada tertakluk kepada apa-apa syarat yang pada pendapatnya
patut.

_Subpenggal 3- Keutamaan pembayaran dalam penggulungan_

**Keutamaan pembayaran dalam penggulungan bank pelaburan**
**berlesen**

**205. Dalam penggulungan bank pelaburan berlesen, aset bank**
pelaburan berlesen itu hendaklah menjadi sedia ada untuk memenuhi
semua liabiliti bank pelaburan berlesen berkenaan dengan semua
deposit di Malaysia diutamakan berbanding semua liabiliti tidak
bercagar yang lain bank pelaburan berlesen itu di Malaysia selain
hutang keutamaan yang dinyatakan dalam subseksyen 292(1) Akta
Syarikat 1965 dalam turutan yang dinyatakan dalam subseksyen
itu dan hutang yang kena dibayar dan tuntutan terhutang kepada
Kerajaan di bawah seksyen 10 Akta Prosiding Kerajaan 1956

[Akta 359].

**Keutamaan pembayaran dalam penggulungan bank pelaburan**
**berlesen yang menjalankan perniagaan perbankan Islam**

**206. (1) Bagi maksud seksyen ini, “deposit Islam” mempunyai**
erti yang sama yang diberikan kepadanya dalam subseksyen 2(1)
Akta Perkhidmatan Kewangan Islam 2012.


-----

_Perkhidmatan Kewangan_ 179

(2) Tanpa menjejaskan seksyen 205, dalam penggulungan bank
pelaburan berlesen yang telah diluluskan di bawah perenggan 15(1)(a)
untuk menjalankan perniagaaan perbankan Islam—

_(a)_ aset bank pelaburan berlesen itu yang diperoleh dalam

penjalanan perniagaannya selain perniagaan perbankan
Islamnya, hendaklah digunakan untuk memenuhi liabiliti
yang ditanggung dalam penjalanan perniagaannya selain
perniagaan perbankan Islam, dalam turutan yang dinyatakan
dalam subseksyen 205; dan

_(b)_ jika aset bank pelaburan berlesen yang disebut dalam

perenggan (a) berlebihan selepas pembayaran dibuat
bagi memenuhi liabilitinya di bawah perenggan (a), apaapa lebihan aset bank pelaburan berlesen itu hendaklah
digunakan untuk memenuhi liabiliti bank pelaburan
berlesen itu di bawah subseksyen (3).

(3) Tanpa menjejaskan seksyen 205, dalam penggulungan bank
pelaburan berlesen—

_(a)_ aset yang diperoleh oleh bank pelaburan berlesen dalam

penjalanan perniagaan perbankan Islamnya termasuk
kumpulan wang perbankan Islam atau mana-mana akaun
yang diadakan di bawah subseksyen 15(3), tertakluk
kepada perenggan _(b)—_

(i) tidak tertakluk kepada hutang bank pelaburan

berlesen itu kecuali berkenaan dengan perniagaan
perbankan Islamnya atau sebagaimana yang
diperuntukkan dalam perenggan _(c); dan_

(ii) hendaklah menjadi sedia ada untuk memenuhi

semua liabiliti bank pelaburan berlesen itu
berkenaan dengan deposit Islamnya di Malaysia
dalam keutamaan daripada semua liabiliti tidak
bercagar lain yang ditanggung dalam penjalanan
perniagaan perbankan Islamnya, selain hutang
keutamaan yang dinyatakan dalam subseksyen
292(1) Akta Syarikat 1965 dalam turutan yang
dinyatakan dalam subseksyen itu dan hutang
yang kena dibayar dan tuntutan terhutang kepada
Kerajaan di bawah seksyen 10 Akta Prosiding
Kerajaan 1956, yang berpunca daripada perniagaan
perbankan Islamnya sebagaimana yang ditentukan
oleh Bank;


-----

180 _Rang Undang-Undang_

_(b)_ walau apa pun subseksyen 292(1) Akta Syarikat 1965,

tetapi tertakluk kepada apa-apa kos dan perbelanjaan
penggulungan yang dinyatakan dalam perenggan 292(1)(a)
Akta Syarikat 1965 yang dibelanjakan secara langsung
dalam menyelesaikan aset akaun pelaburan itu dan apa-apa
cukai yang dinyatakan dalam perenggan 292(1)(f) Akta
Syarikat 1965 yang berpunca daripada akaun pelaburan,
aset akaun pelaburan yang diuruskan oleh bank pelaburan
berlesen itu di Malaysia, hendaklah menjadi sedia ada,
dalam turutan yang dinyatakan seperti yang berikut:

(i) untuk membayar kos atau perbelanjaan akaun

pelaburan yang belum selesai;

(ii) untuk membayar apa-apa keuntungan, fi, perolehan

atau saraan lain yang kena dibayar kepada bank
pelaburan berlesen itu; dan

(iii) untuk memenuhi liabiliti kepada pemegang akaun

pelaburan; dan

_(c)_ jika aset bank pelaburan berlesen yang disebut dalam

perenggan _(a) berlebihan selepas pembayaran dibuat_
untuk memenuhi liabilitinya di bawah subperenggan
_(a)(ii), apa-apa lebihan aset bank pelaburan berlesen_
itu hendaklah digunakan untuk memenuhi liabiliti bank
pelaburan berlesen itu termasuk liabiliti bank pelaburan
berlesen itu di bawah seksyen 205 menurut aturan
keutamaan yang dinyatakan di dalamnya.

(4) Bagi maksud subperenggan (3)(a)(ii), peraturan-peraturan
boleh dibuat di bawah seksyen 260 untuk menetapkan aturan
keutamaan bagi pembayaran kategori yang berlainan bagi deposit
Islam.

**Pemakaian kumpulan wang insurans dalam penggulungan**

**207. (1) Dalam penggulungan penanggung insurans berlesen,**
aset suatu kumpulan wang insurans hendaklah digunakan untuk
memenuhi liabilitinya kepada pemunya polisi dan penuntut di
bawah polisi kumpulan wang itu dan liabiliti ini hendaklah
mempunyai keutamaan berbanding dengan liabiliti tidak bercagar
kumpulan wang itu, selain hutang keutamaan yang dinyatakan


-----

_Perkhidmatan Kewangan_ 181

dalam subseksyen 292(1) Akta Syarikat 1965 dan hutang yang kena
dibayar dan tuntutan terhutang kepada Kerajaan di bawah seksyen 10
Akta Prosiding Kerajaan 1956, setakat yang ia dikadarkan kepada
kumpulan wang insurans.

(2) Tertakluk kepada subseksyen (1)—

_(a)_ aset suatu kumpulan wang insurans yang ditubuhkan di

bawah seksyen 81 hendaklah digunakan pertamanya
untuk memenuhi liabiliti kumpulan wang itu;

_(b)_ jika aset suatu kumpulan wang insurans, selain suatu

kumpulan wang hayat yang berhubungan dengan polisi
hayat sertaan, melebihi liabilitinya, lebihan aset itu
boleh digunakan untuk memenuhi liabiliti kumpulan
wang insuransnya yang lain yang tidak mencukupi dan
sekiranya lebihan aset bagi dua atau lebih kumpulan
wang insurans digunakan, kumpulan wang itu hendaklah
digunakan mengikut kadar atas amaun lebihan itu dan
sekiranya lebihan aset itu digunakan untuk memenuhi
liabiliti dua atau lebih kumpulan wang insurans yang
tidak mencukupi, kumpulan wang itu hendaklah digunakan
mengikut kadar amaun yang tidak mencukupi itu;

_(c)_ apa-apa ketidakcukupan yang masih ada selepas penggunaan

aset kumpulan wang insurans di bawah perenggan _(a)_
dan _(b) hendaklah dipenuhi daripada aset kumpulan_
wang pemegang syer, dan liabiliti kepada pemunya
polisi dan penuntut di bawah suatu polisi yang tidak
dipenuhi hendaklah mempunyai keutamaan berbanding
dengan liabiliti tidak bercagar yang lain selain hutang
keutamaan yang ditentukan di bawah subseksyen 292(1)
Akta Syarikat 1965 dan hutang yang kena dibayar dan
tuntutan terhutang kepada Kerajaan di bawah seksyen
10 Akta Prosiding Kerajaan 1956; dan

_(d)_ apa-apa aset lain yang dipegang oleh penanggung insurans

berlesen itu, termasuk lebihan aset dalam suatu kumpulan
wang hayat yang berhubungan dengan polisi hayat
sertaan, hendaklah digunakan dengan cara sebagaimana
yang ditetapkan oleh Bank.


-----

182 _Rang Undang-Undang_

(3) Tanpa mengehadkan keluasan subseksyen (2), jika Bank di
bawah subseksyen 81(1) telah menentukan bahawa penanggung
insurans asing berlesen hendaklah menubuhkan dan menyenggarakan
kumpulan wang insurans berasingan bagi polisi Malaysianya,
dalam penggulungan penanggung insurans asing berlesen itu, aset
kumpulan wang ini—

_(a)_ hendaklah hanya digunakan untuk memenuhi liabiliti

kumpulan wang itu; dan

_(b)_ berkuat kuasa dari tarikh penggulungan penanggung insurans

asing berlesen itu, tidak boleh dijual, dialih, dilesapkan,
diberi milik, dipindahkan, diserahhakkan, dibebankan,
diagihkan atau diuruskan selainnya dengan apa-apa cara
jua tanpa kelulusan bertulis terdahulu Bank.

(4) Walau apa pun apa-apa jua yang bertentangan dalam
seksyen 340 Akta Syarikat 1965 atau suatu perintah penggulungan
bagi penanggung insurans asing berlesen, peruntukan seksyen
ini hendaklah mengatasi dan mempunyai kuat kuasa penuh dan
berkesan.

(5) Mana-mana orang yang melanggar perenggan (3)(b) melakukan
suatu kesalahan dan boleh, apabila disabitkan, dihukum penjara
bagi suatu tempoh tidak melebihi sepuluh tahun atau didenda
tidak melebihi lima puluh juta ringgit atau kedua-duanya.

Penggal 4

Peruntukan am berhubungan dengan tindakan yang diambil

oleh Bank

**Kuasa Bank untuk mengambil tindakan di bawah Bahagian**
**ini**

**208. Tidak ada apa pun dalam Bahagian ini boleh menghalang**
Bank daripada mengambil mana-mana satu atau lebih tindakan
yang ia diberi kuasa untuk mengambil di bawah Bahagian ini.

**Perjanjian kewangan yang layak**

**209. (1) Bagi maksud seksyen ini, “institusi” merujuk kepada orang**
berlesen, pengeluar suatu instrumen pembayaran yang ditetapkan
yang diluluskan atau pengendali suatu sistem pembayaran yang
ditetapkan


-----

_Perkhidmatan Kewangan_ 183

(2) Pihak di bawah perjanjian kewangan yang layak boleh
meneruskan penguatkuasaan haknya di bawah perjanjian kewangan
yang layak itu dan tidak terjejas oleh—

_(a)_ pengambilalihan kawalan orang berlesen atau pengendali

suatu sistem pembayaran yang ditetapkan menurut seksyen
167;

_(b)_ pelantikan penerima dan pengurus perniagaan, hal ehwal

atau harta mana-mana institusi menurut seksyen 172;
atau

_(c)_ pembuatan suatu perintah bagi pemindahan wajib

perniagaan, aset atau liabiliti orang berlesen mengikut
seksyen 176,

kecuali semasa apa-apa tempoh sebagaimana yang ditetapkan
dalam peraturan-peraturan yang dibuat di bawah seksyen 260
apabila pengambilalihan kawalan atau pelantikan penerima atau
pengurus bermula.

(3) Jika perjanjian kewangan yang layak dipindahkan kepada
mana-mana orang menurut pelaksanaan kuasa di bawah subseksyen
168(6) atau seksyen 174 atau institusi perantaraan atau mana-mana
orang lain di bawah seksyen 176—

_(a)_ orang atau institusi perantaraan yang memperoleh itu

hendaklah mengambil alih semua hak dan obligasi di
bawah mana-mana perjanjian kewangan yang layak
institusi itu yang daripada perjanjian itu dipindahkan;
dan

_(b)_ penguatkuasaan oleh pihak atas hak mereka di bawah

perjanjian kewangan yang layak itu hendaklah mengikut
terma perjanjian itu seolah-olah orang atau institusi
perantaraan yang memperoleh itu sentiasa menjadi suatu
pihak kepada perjanjian sedemikian.

(4) Sekiranya perjanjian kewangan yang layak tidak dipindahkan
kepada institusi perantaraan atau orang lain, pihak kepada perjanjian
kewangan yang layak itu hendaklah berhak untuk menguatkuasakan
haknya di bawah perjanjian itu pada habis tempoh yang disebut
dalam subseksyen (2).


-----

184 _Rang Undang-Undang_

(5) Jika perjanjian kewangan yang layak suatu institusi
dipindahkan kepada orang atau institusi perantaraan yang
memperoleh itu semasa tempoh yang ditetapkan oleh Bank di
bawah subseksyen (2), dan jika orang itu ialah seorang pihak balas
kepada dua atau lebih transaksi kewangan yang layak di bawah
perjanjian itu dengan institusi yang sama, semua atau tiada satu
pun transaksi kewangan yang layak itu hendaklah dipindahkan
kepada orang atau institusi perantaraan yang memperoleh itu.

(6) Sekiranya perjanjian kewangan yang layak yang berhubungan
dengan cagaran kewangan yang terpakai bagi apa-apa harta
institusi itu dipindahkan, harta itu hendaklah juga dipindahkan
kepada orang atau institusi perantaraan yang memperoleh itu.

**Jawatankuasa Pentaksir**

**210.** (1) Mana-mana orang yang terkilan dengan harga urus
niaga yang berbangkit daripada—

_(a)_ suatu penjualan atau pelupusan keseluruhan atau sebahagian

perniagaan atau harta orang berlesen atau pengendali
suatu sistem pembayaran yang ditetapkan oleh Bank
atau orang yang dilantik di bawah subseksyen 168(6);
atau

_(b)_ suatu pemindahan wajib bagi keseluruhan atau sebahagian

perniagaan, aset atau liabiliti orang berlesen menurut
seksyen 176,

boleh, dalam tempoh dua puluh satu hari dari tarikh penjualan,
pelupusan atau pemindahan itu, merayu atas harga urus niaga
itu kepada Jawatankuasa Pentaksir dengan mengemukakan suatu
rayuan secara bertulis kepada Bank.

(2) Jika mana-mana orang merayu di bawah subseksyen (1),

Bank hendaklah menubuhkan suatu Jawatankuasa Pentaksir yang
terdiri daripada tiga orang bebas sebagai anggota Jawatankuasa
Pentaksir, dipilih daripada suatu panel sepuluh orang yang dilantik
oleh Menteri atas syor Bank dan merujuk rayuan itu kepada
Jawatankuasa Pentaksir untuk menaksir kemunasabahan harga
urus niaga itu.


-----

_Perkhidmatan Kewangan_ 185

(3) Jawatankuasa Pentaksir yang ditubuhkan di bawah
subseksyen (2) boleh memutuskan tatacaranya sendiri.

(4) Dalam menaksir kemunasabahan harga urus niaga itu,
Jawatankuasa Pentaksir hendaklah mengambil kira apa-apa perkara
yang ia berpendapat berkaitan termasuk keadaan pasaran semasa
bagi penjualan atau pemindahan harta, perniagaan, aset atau
liabiliti yang serupa bagi orang berlesen atau pengendali suatu
sistem pembayaran yang ditetapkan itu.

(5) Jika Jawatankuasa Pentaksir memutuskan bahawa—

_(a)_ harga urus niaga kurang daripada harga yang pada

pendapatnya harga yang munasabah bagi harta, perniagaan,
aset atau liabiliti itu, ia hendaklah menasihati Bank untuk
membayar perbezaan antara harga urus niaga dan harga
yang munasabah itu; atau

_(b)_ harga urus niaga pada pendapatnya harga yang munasabah,

ia hendaklah menasihati Bank dengan sewajarnya.

(6) Bank hendaklah memberitahu orang yang terkilan secara
bertulis tentang keputusan Jawatankuasa Pentaksir di bawah
subseksyen (5).

(7) Walau apa pun subseksyen (5), jika institusi itu tidak
solven dan keseluruhan harta, perniagaan, aset atau liabiliti orang
berlesen atau pengendali suatu sistem pembayaran yang ditetapkan
itu dijual atau dilupuskan oleh Bank atau orang yang dilantik di
bawah subseksyen 168(6), atau dipindahkan oleh Bank di bawah
seksyen 176, suatu balasan sebanyak satu ringgit hendaklah
disifatkan sebagai munasabah sebagai harga urus niaga itu.

(8) Penjualan atau pelupusan keseluruhan atau sebahagian
perniagaan atau harta itu di bawah subseksyen 168(6) atau
pemindahan keseluruhan atau sebahagian perniagaan, aset atau
liabiliti di bawah seksyen 176 hendaklah berkuat kuasa walaupun
apa-apa rayuan kepada atau apa-apa keputusan dibuat oleh,
Jawatankuasa Pentaksir.

(9) Suatu keputusan Jawatankuasa Pentaksir adalah muktamad
dan mengikat pihak yang membuat rayuan.


-----

186 _Rang Undang-Undang_

Bahagian XIV

KUASA BANK YANG LAIN

Penggal 1

_Pengawalseliaan institusi kewangan yang ditetapkan_

**Tafsiran**

**211.** Bagi maksud Penggal ini, “aktiviti pengantaraan kewangan”
termasuklah—

_(a)_ penyetujuterimaan deposit;

_(b)_ pemberian apa-apa pendahuluan, pinjaman atau kemudahan

lain dalam apa jua bentuk atau tidak kira dengan apa
jua namanya disebut;

_(c)_ perniagaan pemajakan;

_(d)_ perniagaan pemfaktoran;

_(e)_ pembelian bil pertukaran, nota janji hutang, sijil deposit,

debentur atau surat cara boleh niaga lain;

_(f)_ penyetujuterimaan, atau pemberian apa-apa jaminan

berhubungan dengan, liabiliti, obligasi atau kewajipan
mana-mana orang;

_(g)_ sewa-beli, termasuk transaksi sewa-beli menurut Akta

Sewa Beli 1967;

_(h) pemerolehan hak atau kepentingan dalam suatu sewa beli,_

pemajakan atau transaksi seumpama yang lain;

_(i) apa-apa aktiviti yang bersampingan, berkaitan atau selainnya_

yang memudahkan atau berhubung rapat dengan aktiviti
yang disebut dalam perenggan _(a) hingga_ _(h) di atas;_
dan

_(j) mana-mana perniagaan atau aktiviti lain sebagaimana_

yang ditetapkan di bawah seksyen 3.


-----

_Perkhidmatan Kewangan_ 187

**Kuasa Menteri untuk menetapkan institusi kewangan**

**212.** (1) Menteri boleh menetapkan mana-mana orang yang tidak
berada di bawah penyeliaan atau pengawasan Bank dan terlibat
dalam aktiviti pengantaraan kewangan sebagai suatu institusi
kewangan yang ditetapkan—

_(a)_ atas syor bersesama oleh Bank dan pihak berkuasa

berkaitan yang bertanggungjawab bagi pengawalseliaan
dan penyeliaan orang itu; atau

_(b)_ atas syor Bank, dalam mana-mana hal lain,

sekiranya orang itu, pada pendapat Bank, menimbulkan atau
berkemungkinan untuk menimbulkan suatu risiko kepada kestabilan
kewangan berbangkit daripada—

(i) aktiviti pengantaraan kewangannya yang termasuklah

penjanaan kematangan atau transformasi likuiditi,
melibatkan pemindahan risiko kredit yang tidak
sempurna, mewujudkan atau memudahkan
pergantungan berlebihan atau menimbulkan
kebimbangan mengenai arbitraj kawal selia;

(ii) sifat, ruang lingkup, saiz, skala atau penumpuan

aktiviti pengantaraan kewangannya; atau

(iii) kesalingkaitannya dengan orang yang diberi kuasa

atau mana-mana orang lain yang dikawal selia
oleh Bank di bawah mana-mana undang-undang
bertulis yang dikuatkuasakan oleh Bank.

(2) Bagi maksud membuat suatu syor di bawah subseksyen
(1), Bank boleh, dengan kelulusan Menteri, melaksanakan kuasa
pemeriksaannya di bawah Bahagian XI atas orang yang disebut
dalam subseksyen (1) seolah-olah sebutan dalam peruntukan itu
mengenai “orang yang diberi kuasa” adalah suatu sebutan kepada
orang yang disebut dalam subseksyen (1).

(3) Menteri boleh, atas syor Bank, memakai semua atau manamana peruntukan Akta ini bagi suatu institusi kewangan yang
ditetapkan dari suatu tarikh yang ditentukan dalam perintah di
bawah subseksyen (1) dan dengan apa-apa pindaan sebagaimana
Menteri, atas syor Bank, sifatkan perlu, seolah-olah sebutan


-----

188 _Rang Undang-Undang_

dalam peruntukan itu mengenai “orang yang diberi kuasa”, “orang
berlesen”, “bank berlesen”, “penanggung insurans berlesen”,
“bank pelaburan berlesen”, “institusi” dan “penyedia pekhidmatan
kewangan”, mengikut mana-mana yang berkenaan, adalah suatu
sebutan kepada institusi kewangan yang ditetapkan itu.

(4) Berkuat kuasa dari tarikh yang ditentukan dalam perintah
itu yang dibuat di bawah subseksyen (1), institusi kewangan yang
ditetapkan berkenaan hendaklah mematuhi, dan tertakluk kepada,
peruntukan Akta ini sebagaimana yang ditentukan dalam perintah
itu walau apa pun apa-apa jua yang bertentangan dengan manamana undang-undang bertulis.

(5) Menteri boleh, pada bila-bila masa, meminda atau membatalkan
suatu perintah yang dibuat di bawah subseksyen (1)—

_(a)_ atas syor bersesama oleh Bank dan pihak berkuasa

berkaitan, dalam hal suatu perintah yang dibuat di bawah
perenggan (1)(a); atau

_(b)_ atas syor Bank, dalam apa-apa hal yang lain.

(6) Suatu institusi kewangan yang ditetapkan yang melanggar
mana-mana peruntukan Akta ini atau mana-mana standard, notis,
arahan, syarat, penentuan atau kehendak yang ditentukan atau
dikeluarkan oleh Bank di bawah mana-mana peruntukan Akta
ini yang terpakai baginya di bawah subseksyen (1) melakukan
suatu kesalahan di bawah peruntukan itu dan boleh dikenakan
penalti sama yang terpakai bagi orang berlesen yang disabitkan
dengan suatu kesalahan di bawah peruntukan itu dan jika tiada
kesalahan diperuntukkan bagi pelanggaran itu, institusi kewangan
yang ditetapkan itu melakukan suatu kemungkiran dan Bank boleh
mengambil suatu tindakan di bawah perenggan 234(3)(b) sebagai
tambahan kepada tindakan penguatkuasaan lain yang Bank diberi
kuasa untuk mengambil di bawah Akta ini.

(7) Seksyen ini tidak terpakai bagi—

_(a)_ orang yang dilesenkan, diluluskan atau diiktirafkan oleh

Suruhanjaya Sekuriti di bawah undang-undang sekuriti;
atau

_(b)_ entiti berlesen di bawah Akta Perkhidmatan Kewangan

dan Sekuriti Labuan 2010 [Akta 704].


-----

_Perkhidmatan Kewangan_ 189

(8) Bagi maksud seksyen ini, dalam hal orang berdaftar
di bawah Akta Pasaran Modal dan Perkhidmatan 2007, Bank
hendaklah—

_(a)_ berunding dengan Suruhanjaya Sekuriti dalam membuat

suatu pendapat di bawah subseksyen (1);

_(b)_ memberitahu Suruhanjaya Sekuriti sebelum melakukan

suatu pemeriksaan di bawah subseksyen (2); dan

_(c)_ menyemak dengan tetap kedudukan institusi kewangan

yang ditetapkan itu, berserta dengan Suruhanjaya Sekuriti,
untuk memutuskan sama ada hal keadaan di bawah
subseksyen (1) tidak lagi terpakai.

Penggal 2

_Transaksi antarabangsa dan domestik_

**Tafsiran**

**213.** (1) Bagi maksud seksyen 214, melainkan jika konteksnya
menghendaki makna yang lain—

“akaun tentuan” ertinya suatu akaun yang dibuka bagi kemudahan
mana-mana orang oleh suatu institusi kewangan sebagaimana yang
diputuskan oleh Bank;

“bukan pemastautin” ertinya—

_(a)_ mana-mana orang selain seorang pemastautin;

_(b)_ suatu cawangan, subsidiari, pejabat serantau, pejabat

jualan atau pejabat wakil suatu syarikat pemastautin di
luar negara;

_(c)_ Kedutaan, Konsulat, Pesuruhjaya Tinggi, organisasi

supranasional atau antarabangsa; atau

_(d)_ seorang warganegara Malaysia yang telah mendapat status

pemastautin tetap di suatu negara atau wilayah di luar
Malaysia dan sedang menetap di luar Malaysia;


-----

190 _Rang Undang-Undang_

“emas” ertinya—

_(a)_ emas dalam apa jua keadaan atau bentuk selain emas

yang nilainya dipertingkatkan secara material melalui
kemahiran ketukangan; atau

_(b)_ apa-apa hak untuk menerima emas—

(i) berkenaan dengan apa-apa kredit atau baki di bank

berlesen atau mana-mana institusi seumpama
yang lain di dalam atau luar Malaysia; atau

(ii) daripada mana-mana orang di dalam atau luar

Malaysia;

“instrumen kewangan” termasuklah terbitan;

“jaminan” termasuklah cagaran apa-apa sekuriti yang diterbitkan
atau didaftarkan di Malaysia atau apa-apa harta lain di Malaysia
untuk menjamin pembayaran balik suatu hutang, obligasi atau
liabiliti;

“mata wang asing” termasuklah—

_(a)_ mata wang kertas atau syiling yang sah diperlakukan

di mana-mana negara, wilayah atau tempat di luar
Malaysia;

_(b)_ apa-apa hak untuk menerima mata wang asing—

(i) berkenaan dengan apa-apa kredit atau baki

di bank berlesen atau dengan institusi seumpama
yang lain di dalam atau di luar Malaysia; atau

(ii) mana-mana orang lain di dalam atau di luar

Malaysia; atau

_(c)_ apa-apa dokumen atau jenis peranti yang diniatkan untuk

membolehkan orang yang dokumen atau peranti itu
dikeluarkan kepadanya untuk mendapatkan mata wang
asing daripada seorang yang lain atas kredit daripada
orang yang mengeluarkannya, dan khususnya, apa-apa cek
kembara atau draf atau surat kredit lain yang diniatkan
sedemikian;


-----

_Perkhidmatan Kewangan_ 191

“memberi atau memperoleh jaminan” termasuklah suatu
pembaharuan atau pelanjutan jaminan itu;

“orang” mempunyai erti orang sebenar, apa-apa perbadanan,
badan berkanun, pihak berkuasa tempatan, pertubuhan, kesatuan
sekerja, koperasi, perkongsian atau apa-apa badan, organisasi,
persatuan atau kumpulan orang lain, sama ada diperbadankan atau
tidak diperbadankan dan sebagai tambahan termasuklah Kerajaan,
mana-mana Kerajaan Negeri atau mana-mana kerajaan lain;

“pemastautin” ertinya—

_(a)_ seorang warganegara Malaysia, tidak termasuk seorang

warganegara yang telah mendapat status pemastautin
tetap disuatu negara atau wilayah di luar Malaysia dan
sedang bermastautin di luar Malaysia;

_(b)_ seorang bukan warganegara Malaysia yang telah mendapat

status pemastautin tetap di Malaysia dan biasanya
bermastautin di Malaysia;

_(c)_ suatu pertubuhan perbadanan yang diperbadankan atau

ditubuhkan atau berdaftar dengan atau diluluskan oleh
mana-mana pihak berkuasa, di Malaysia;

_(d)_ suatu badan yang tidak diperbadankan yang berdaftar

dengan atau diluluskan oleh mana-mana pihak berkuasa
di Malaysia; atau

_(e)_ Kerajaan atau mana-mana Kerajaan Negeri;

“pembayaran” termasuklah tindakan memindah kepada, atau
memberi kredit kepada, seseorang, ringgit, mata wang asing,
instrumen kewangan, emas, logam berharga lain atau balasan
bernilai lain, mengikut mana-mana yang berkenaan, sama ada di
bawah suatu obligasi atau selainnya;

“pemindahan sekuriti” termasuklah pembelian, penjualan,
pinjaman atau pemberian pinjaman sekuriti;

“penyelesaian suatu harta” termasuklah pembuatan apa-apa
pelupusan, waad, perjanjian atau perkiraan yang harta itu merupakan
perkara bagi suatu amanah;


-----

192 _Rang Undang-Undang_

“ringgit” ertinya mata wang kertas atau syiling yang sah
diperlakukan di Malaysia dan termasuklah apa-apa hak untuk
menerima ringgit dalam apa-apa bentuk sebagaimana yang
ditentukan oleh Bank;

“sekuriti” ertinya syer, saham, bon, nota (selain nota janji
hutang), debentur, saham debentur, unit di bawah suatu skim
amanah saham, syer dalam suatu royalti minyak, suatu sekuriti
sekunder dan kupon, sama ada dalam bentuk tidak berskrip atau
mempunyai sijil pembawa, termasuk sijil hakmilik sekuriti atau
apa-apa surat perumpukan yang boleh dibatalkan, apa-apa surat hak,
apa-apa waran yang memberikan suatu opsyen untuk memperoleh
suatu sekuriti, apa-apa sijil deposit berkenaan dengan sekuriti
dan apa-apa dokumen lain yang memberikan, atau mengandungi
keterangan mengenai, hak atas sekuriti sebagaimana yang ditentukan
oleh Bank;

“terbit” berhubungan dengan sekuriti atau instrumen kewangan,
ertinya untuk mewujudkan atau untuk menyebabkan kewujudan
sekuriti atau instrumen kewangan itu, dan perkataan “diterbitkan”
atau “terbitan” hendaklah ditafsirkan dengan sewajarnya;

(2) Jika di bawah Penggal ini, kuasa diberikan kepada Bank
untuk menghendaki, mana-mana orang, atau jika mana-mana
orang, dikehendaki di bawah Penggal ini, untuk mengemukakan
kepada Bank apa-apa dokumen atau maklumat—

_(a)_ Bank boleh menentukan dokumen atau maklumat itu

hendaklah dikemukakan, dalam suatu tempoh, pada
apa-apa lat, dengan cara atau bentuk sebagaimana yang
ditentukan oleh Bank; dan

_(b)_ orang itu tidak boleh mengemukakan apa-apa dokumen

atau maklumat—

(i) yang dia mengetahui, atau mempunyai sebab untuk

mempercayai, adalah palsu atau mengelirukan
dalam butir material; atau

(ii) yang tidak tepat atau tidak lengkap berkenaan

dengan kesalahan atau ketinggalan material, atau
apa-apa kesalahan atau ketinggalan berulang.


-----

_Perkhidmatan Kewangan_ 193

**Langkah yang berhubungan dengan transaksi antarabangsa**
**dan domestik**

**214. (1) Bank diberi kuasa di bawah seksyen ini untuk**
melindungi kedudukan imbangan pembayaran dan nilai mata wang
Malaysia.

(2) Tiada seorang pun boleh menjalankan atau terlibat dalam
mana-mana transaksi yang dinyatakan dalam Jadual 14 kecuali
dengan kelulusan bertulis Bank.

(3) Tertakluk kepada apa-apa arahan yang dikeluarkan oleh
Bank di bawah perenggan (6)(e), larangan dalam subseksyen (2)
berkenaan dengan transaksi dalam perenggan 1 Jadual 14 tidak
terpakai bagi mana-mana bank berlesen.

(4) Melainkan jika diperuntukkan dengan nyata selainnya dalam
seksyen ini dan Jadual 14, subseksyen (2) hendaklah terpakai
bagi—

_(a)_ semua orang, kelas, kategori atau perihalan orang termasuk

penama mereka atau mana-mana orang yang bertindak
bagi pihak mereka walau pun mereka tidak berada di
Malaysia; dan

_(b)_ semua perbuatan yang dilakukan di dalam atau luar

Malaysia termasuk apa-apa perbuatan yang melibatkan,
bersekutu dengan atau dalam persediaan kepada, transaksi
yang dinyatakan dalam Jadual 14.

(5) Bank dalam memberikan apa-apa kelulusan bertulis di bawah
subseksyen (2) boleh mengenakan apa-apa kehendak, sekatan atau
syarat yang berkenaan dengan transaksi itu dalam Jadual 14.

(6) Bank boleh mengeluarkan arahan untuk—

_(a)_ mengisytiharkan seseorang itu adalah dikira sebagai seorang

pemastautin atau seorang bukan pemastautin walau apa
pun takrif “pemastautin” atau “bukan pemastautin” dalam
seksyen 213;

_(b)_ menghendaki mana-mana orang untuk mengemukakan

apa-apa dokumen atau maklumat kepada Bank atau
mana-mana orang sebagaimana yang ditentukan oleh
Bank;


-----

194 _Rang Undang-Undang_

_(c)_ menghendaki apa-apa pembayaran untuk dibuat ke dalam

akaun tentuan dan mengarahkan kegunaan apa-apa dana
dalam akaun tentuan itu sebagaimana yang ditentukan
oleh Bank;

_(d)_ menghendaki mana-mana orang yang berhak untuk menjual,

atau untuk memperoleh jualan daripada, mana-mana
mata wang asing, emas atau logam berharga lain, untuk
menawarkannya, atau menyebabkannya untuk ditawarkan,
bagi jualan kepada bank berlesen atau mana-mana orang
sebagaimana yang ditentukan oleh Bank;

_(e)_ menghendaki bank berlesen untuk menjalankan atau

terlibat dalam transaksi dalam perenggan 1 Jadual 14
atas apa-apa terma sebagaimana yang ditentukan oleh
Bank;

_(f)_ menghendaki bank berlesen, atau mana-mana orang lain

untuk mentadbir atau memastikan pematuhan seksyen ini
atas apa-apa terma sebagaimana yang ditentukan oleh
Bank; atau

_(g)_ menghendaki mana-mana orang untuk melakukan atau

menahan daripada melakukan apa-apa perbuatan bagi
maksud memastikan pematuhan seksyen ini.

(7) Apa-apa kelulusan bertulis yang diberikan di bawah
subseksyen (2) dan apa-apa arahan yang dikeluarkan di bawah
subseksyen (6) hendaklah terpakai bagi mana-mana orang, kelas,
kategori atau perihalan orang sebagaimana yang ditentukan oleh
Bank dalam kelulusan bertulis dan arahan itu, mengikut manamana yang berkenaan.

(8) Subseksyen (2) tidak menjejaskan penguatkuasaan pihak
atas hak mereka di bawah perjanjian kewangan yang layak.

(9) Kecuali bagi perenggan 7 dalam Jadual 14, mana-mana
orang yang melanggar subseksyen (2) atau gagal untuk mematuhi
apa-apa kehendak, sekatan atau syarat yang dikenakan di bawah
suatu kelulusan bertulis yang diberikan di bawah subseksyen (2)
atau apa-apa arahan yang dikeluarkan di bawah subseksyen (6)
melakukan suatu kesalahan di bawah Akta ini dan boleh, apabila
disabitkan, dipenjarakan bagi suatu tempoh tidak melebihi sepuluh
tahun atau didenda tidak melebihi lima puluh juta ringgit atau
kedua-duanya.


-----

_Perkhidmatan Kewangan_ 195

(10) Mana-mana ringgit, mata wang asing, emas, logam berharga
lain, sekuriti atau instrumen kewangan atau mana-mana artikel
lain yang tertakluk kepada suatu larangan di bawah subseksyen
(2) berkenaan dengan transaksi dalam perenggan 7 Jadual 14
hendaklah disifatkan sebagai barangan larangan di bawah Akta
Kastam 1967 [Akta 235] dan mana-mana orang yang gagal untuk
mematuhi larangan itu atau apa-apa kehendak, sekatan atau syarat
yang dikenakan di bawah suatu kelulusan bertulis yang diberikan
di bawah subseksyen (2) melakukan suatu kesalahan di bawah
Akta itu dan boleh, apabila disabitkan, didenda dengan penalti
yang diperuntukkan dalam Akta itu.

**Kuasa Bank untuk mengenakan levi atau caj**

**215.** (1) Bagi maksud melindungi kedudukan imbangan pembayaran
atau nilai mata wang Malaysia, peraturan-peraturan boleh dibuat
di bawah seksyen 260 untuk mengenakan levi atau caj berkenaan
dengan mana-mana transaksi yang ditentukan dalam Jadual 14,
sama ada secara am atau dengan syarat atau dalam hal keadaan
yang dinyatakan dalam peraturan-peraturan itu.

(2) Levi atau caj yang dikenakan menurut peraturan-peraturan
yang disebut dalam subseksyen (1) boleh—

_(a)_ tertentu;

_(b)_ suatu amaun minimum atau maksimum; atau

_(c)_ suatu peratusan atau perkadaran amaun yang menjadi hal

perkara transaksi dalam Jadual 14.

**Kuasa Bank, dengan kelulusan Menteri, untuk mengeluarkan**
**arahan**

**216. (1) Bank boleh, dengan kelulusan Menteri, demi kepentingan**
negara, mengeluarkan arahan kepada mana-mana orang di Malaysia,
untuk melarang, menyekat atau menghendaki pelakuan apa-apa
perbuatan sebagaimana yang ditentukan oleh Bank, dengan atau
tanpa syarat, berhubungan dengan urus niaga atau transaksi,
dengan mana-mana orang yang bermastautin di dalam suatu negara
atau wilayah, atau dalam apa-apa mata wang, sebagaimana yang
ditentukan oleh Bank.


-----

196 _Rang Undang-Undang_

(2) Mana-mana orang yang baginya arahan itu dikeluarkan di
bawah subseksyen (1) hendaklah mematuhi arahan itu walau apa
pun apa-apa kewajipan lain yang dikenakan atas orang itu oleh
mana-mana kontrak atau perjanjian antarabangsa.

(3) Tiada seorang pun boleh, dalam menjalankan apa-apa tindakan
yang mematuhi arahan yang dibuat di bawah subseksyen (1),
dianggap sebagai memungkiri mana-mana kontrak atau perjanjan
antarabangsa.

(4) Mana-mana orang yang gagal untuk mematuhi apa-apa
arahan atau syarat yang disebut dalam subseksyen (1) melakukan
suatu kesalahan dan boleh, apabila disabitkan, dipenjarakan bagi
suatu tempoh tidak melebihi sepuluh tahun atau didenda tidak
melebihi lima puluh juta ringgit atau kedua-duanya.

Penggal 3

_Hari kelepasan bagi orang berlesen_

**Kuasa Menteri untuk mengisytiharkan hari kelepasan bagi**
**orang berlesen**

**217.** (1) Menteri boleh, atas syor Bank, melalui notis dalam Warta,
mengisytiharkan mana-mana hari sebagai suatu hari kelepasan
bagi semua orang berlesen, atau bagi apa-apa kelas, kategori atau
perihalan orang berlesen, atau bagi mana-mana pejabat orang
berlesen itu, di seluruh, atau di mana-mana bahagian, Malaysia,
sebagaimana yang ditentukan dalam notis itu.

(2) Tiada orang berlesen atau pejabat orang berlesen itu ditentukan
dalam notis itu, boleh menjalankan apa-apa perniagaan pada
mana-mana hari yang diisytiharkan sebagai suatu hari kelepasan
bagi orang berlesen itu di bawah subseksyen (1) melainkan jika
Menteri, atas syor Bank, meluluskan sebaliknya.

(3) Jika suatu hari diisytiharkan sebagai suatu hari kelepasan
di bawah subseksyen (1)—

_(a)_ orang berlesen itu atau pejabatnya yang ditentukan dalam

notis itu tidak boleh dipaksa pada hari kelepasan itu
untuk membuat suatu pembayaran atau melakukan apaapa perbuatan lain yang ia tidak boleh dipaksa untuk
melakukan pada mana-mana hari yang adalah hari kelepasan
am dalam pengertian mana-mana undang-undang yang
berhubungan dengan hari kelepasan am; dan


-----

_Perkhidmatan Kewangan_ 197

_(b)_ tiada seorang pun boleh dipaksa untuk membuat apa-apa

pembayaran pada hari kelepasan itu dalam atau pada
orang berlesen atau pejabatnya yang ditentukan dalam
notis itu, atau melakukan dalam atau pada orang berlesen
atau pejabatnya yang ditentukan dalam notis itu apaapa perbuatan yang menghendaki perkhidmatan orang
berlesen itu,

dan obligasi untuk membuat pembayaran atau melakukan perbuatan
itu hendaklah disifatkan sebagai suatu obligasi untuk membuat
pembayaran atau melakukan perbuatan itu pada hari selepasnya
yang bukan merupakan suatu hari kelepasan am dalam pengertian
mana-mana undang-undang yang berhubungan dengan hari-hari
kelepasan am.

(4) Suatu hari yang diisytiharkan sebagai hari kelepasan bagi
orang berlesen atau pejabatnya di bawah subseksyen (1) tidak
semestinya menjadi suatu hari kelepasan am dan tiada apa-apa
jua dalam seksyen ini boleh menjejaskan operasi mana-mana
undang-undang yang berhubungan dengan hari kelepasan am.

(5) Apa-apa pengisytiharan suatu hari kelepasan yang dibuat
di bawah subseksyen (1) tidak boleh—

_(a)_ menidaksahkan apa-apa kontrak, perjanjian, transaksi atau

perkiraan yang dibuat oleh orang berlesen itu dengan
mana-mana orang; dan

_(b)_ menjejaskan apa-apa hak, obligasi atau liabiliti yang

berbangkit di bawah apa-apa perjanjian, transaksi atau
perkiraan itu.

Bahagian XV

PENGUATKUASAAN DAN PENALTI

Penggal 1

_Kuasa penyiasatan_

**Penyiasatan oleh Bank**

**218.** Jika Bank berpuas hati atau mempunyai apa-apa sebab untuk
mempercayai bahawa mana-mana orang telah melakukan suatu
kesalahan di bawah Akta ini, Bank boleh menyebabkan suatu
penyiasatan dibuat dan bagi maksud itu boleh melaksanakan semua
kuasa penyiasatan yang diperuntukkan di bawah Akta ini.


-----

198 _Rang Undang-Undang_

**Pelantikan pegawai penyiasat**

**219.** Bank boleh melantik seorang pegawai Bank atau mana-mana
orang lain yang dilantik di bawah subseksyen 7(6) untuk menjadi
seorang pegawai penyiasat bagi menjalankan suatu siasatan di
bawah Penggal ini.

**Kuasa pegawai penyiasat**

**220.** (1) Seorang pegawai penyiasat yang dilantik di bawah
seksyen 219 hendaklah mempunyai semua kuasa dan fungsi yang
diberikan kepada Bank di bawah Bahagian ini, dan jika pegawai
penyiasat itu bukan seorang pegawai Bank, dia hendaklah,
berhubungan dengan kuasa dan fungsi itu—

_(a)_ menjadi tertakluk kepada; dan

_(b)_ menikmati apa-apa hak, keistimewaan, perlindungan,

kekebalan dan tanggung rugi sebagaimana yang ditentukan
dalam,

peruntukan Akta ini, Akta Bank Negara Malaysia 2009 atau manamana undang-undang bertulis lain yang terpakai bagi seorang
pegawai Bank seolah-olah dia adalah seorang pegawai Bank.

(2) Seorang pegawai penyiasat, dalam menjalankan kuasanya
dan melaksanakan fungsinya, hendaklah tertakluk kepada dan
mematuhi arahan, kawalan, petunjuk, syarat, sekatan atau batasan
sebagaimana yang ditentukan oleh Bank, secara lisan atau bertulis,
sama ada secara am, atau dalam apa-apa hal atau hal keadaan
tertentu.

(3) Gabenor hendaklah mempunyai semua kuasa dan fungsi
seorang pegawai penyiasat.

(4) Seorang pegawai penyiasat yang melakukan apa-apa
pemeriksaan atas mana-mana orang di bawah Penggal ini hendaklah
mempunyai kuasa untuk mengendalikan suatu sumpah atau ikrar
kepada orang yang sedang diperiksa.


-----

_Perkhidmatan Kewangan_ 199

**Kuasa memasuki, menggeledah dan menyita dengan waran**

**221. (1) Jika ternyata pada seseorang Majistret, atas maklumat**
bertulis dengan bersumpah dan selepas apa-apa siasatan sebagaimana
yang difikirkannya perlu, bahawa terdapat sebab yang munasabah
untuk mempercayai bahawa—

_(a)_ mana-mana premis telah digunakan atau akan digunakan

bagi; atau

_(b)_ terdapat di dalam mana-mana premis keterangan yang

perlu bagi menjalankan suatu penyiasatan mengenai,

pelakuan suatu kesalahan di bawah Akta ini, Majistret itu boleh
mengeluarkan suatu waran yang memberi kuasa kepada pegawai
penyiasat yang dinamakan dalam waran itu, pada bila-bila masa
yang munasabah, pada waktu siang atau malam dan dengan atau
tanpa bantuan, untuk memasuki premis itu dan sekiranya perlu
dengan kekerasan.

(2) Suatu waran di bawah subseksyen (1) boleh member kuasa
kepada pegawai penyiasat itu untuk —

_(a)_ masuk ke dalam mana-mana premis dan menggeledah,

menyita dan menahan apa-apa harta, perkakas, kelengkapan,
jentera, komputer, output komputer, sistem, data, buku,
dokumen atau maklumat;

_(b)_ mempunyai akses untuk, memeriksa, membuat salinan

atau mengambil cabutan daripada, mana-mana komputer,
output komputer, sistem, data, buku, dokumen atau
maklumat yang disita dan ditahan sedemikian, termasuk
akses kepada mana-mana program atau data yang
disimpan dalam mana-mana komputer atau mempunyai
akses untuk, memeriksa atau menyemak operasi manamana komputer dan apa-apa perkakas atau bahan yang
berkaitan dengannya;

_(c)_ mengambil milikan, dan memindahkan dari premis itu,

apa-apa harta, perkakas, kelengkapan, jentera, komputer,
output komputer, sistem, data, buku, dokumen atau
maklumat yang disita dan ditahan sedemikian;


-----

200 _Rang Undang-Undang_

_(d)_ memeriksa mana-mana orang yang berada di dalam,

atau di, premis itu, dan bagi maksud pemeriksaan itu,
menahan orang itu, tertakluk kepada seksyen 225, dan
memindahkannya ke mana-mana tempat yang perlu untuk
membantu pemeriksaan itu, dan menyita dan menahan
apa-apa harta, perkakas, kelengkapan, jentera, komputer,
output komputer, sistem, data, buku, dokumen atau
maklumat yang dijumpai pada orang itu;

_(e)_ memecah buka, memeriksa, dan menggeledah, apa-apa

artikel, bejana atau bekas, termasuk mengakses suatu
komputer; atau

_(f)_ memberhentikan, menahan atau menggeledah mana-mana

kenderaan.

(3) Seorang pegawai penyiasat boleh jika adalah perlu untuk
berbuat demikian—

_(a)_ memecah buka mana-mana pintu luar atau dalam premis

itu atau halangan lain kepada premis itu, untuk masuki
ke dalam premis itu;

_(b)_ masuk dengan kekerasan premis itu dan tiap-tiap bahagian

premis itu;

_(c)_ memindah dengan menggunakan kekerasan apa-apa

halangan kepada kemasukan, penggeledahan, penyitaan,
penahanan atau pemindahan yang dia diberi kuasa untuk
melaksanakan di bawah seksyen ini; atau

_(d)_ menahan, tertakluk kepada seksyen 225, mana-mana orang

yang dijumpai dalam mana-mana premis, atau apa-apa
kenderaan, yang digeledah di bawah subseksyen (1)
sehingga premis atau kenderaan itu selesai digeledah.

(4) Seorang pegawai penyiasat hendaklah bagi maksud seksyen
ini disediakan dengan kata laluan yang perlu, kod enskripsi, kod
diskripsi, perisian atau perkakasan dan apa-apa cara lain yang
dikehendaki bagi membolehkan pemahaman apa-apa program atau
data yang disimpan dalam mana-mana komputer termasuk dalam
suatu bentuk yang maklumat terkandung dalam suatu komputer
dapat diambil dan yang ia dapat dilihat dan dibaca.


-----

_Perkhidmatan Kewangan_ 201

(5) Apa-apa output komputer, data, buku, dokumen, maklumat
atau penyataan yang diperoleh atau diberikan kepada seorang
pegawai penyiasat semasa berjalannya suatu penggeledahan di bawah
seksyen ini hendaklah, walau apa pun mana-mana undang-undang
yang bertentangan, menjadi boleh diterima sebagai keterangan
dalam apa-apa prosiding di bawah Akta ini.

**Kuasa memasuki, menggeledah dan menyita tanpa waran**

**222. Sekiranya seorang pegawai penyiasat berpuas hati atas**
maklumat yang diterima bahawa dia mempunyai sebab yang
munasabah untuk mempercayai bahawa oleh sebab kelengahan
dalam memperoleh suatu waran geledah di bawah seksyen 221
penyiasatan akan terjejas atau keterangan mengenai pelakuan
suatu kesalahan mungkin diganggu, dipindahkan, dirosakkan atau
dimusnahkan, pegawai penyiasat itu boleh memasuki premis itu
dan menjalankan di dalam, pada dan berkenaan dengan premis itu
semua kuasa yang disebut dalam seksyen 221 dengan cara yang
sepenuhnya dan secukupnya seolah-olah dia telah diberi kuasa
untuk berbuat demikian oleh suatu waran yang dikeluarkan di
bawah seksyen itu.

**Senarai harta yang disita,** **dsb.**

**223.** (1) Seorang pegawai penyiasat, dalam menjalankan
penyiasatannya atau penggeledahannya, hendaklah—

_(a)_ menyediakan dan menandatangani suatu senarai semua

harta, perkakas, kelengkapan, jentera, komputer, output
komputer, sistem, data, buku, dokumen atau maklumat
yang disita; dan

_(b)_ menyatakan dalam senarai itu lokasi di mana, atau orang

yang, harta, perkakas, kelengkapan, jentera, komputer,
output komputer, sistem, data, buku, dokumen atau
maklumat itu dijumpai atau diperoleh.

(2) Penghuni premis yang dimasuki di bawah subseksyen
221(1) atau seksyen 222 semasa penyiasatan itu, atau mana-mana
orang bagi pihaknya, hendaklah pada tiap-tiap masa dibenarkan
untuk hadir sepanjang penggeledahan itu, menandatangani senarai
geledah itu atau meletakkan cap ibu jarinya atas senarai itu, dan
diberikan satu salinan senarai geledah yang telah disiapkan dan
ditandatangani atau diletakkan cap ibu jari di bawah seksyen
ini.


-----

202 _Rang Undang-Undang_

(3) Jika penghuni premis itu atau orang yang bertindak bagi
pihak penghuni itu di bawah subseksyen (2) enggan menandatangani
senarai geledah itu atau meletakkan cap ibu jarinya atas senarai
itu, pegawai penyiasat itu hendaklah mengendorskan namanya
atas senarai geledah itu, hakikat dan sebab keengganan berbuat
demikian, jika ada, yang dinyatakan oleh penghuni itu atau orang
yang bertindak bagi penghuni itu.

**Pelepasan harta yang disita, dsb.**

**224.** (1) Seorang pegawai penyiasat hendaklah, melainkan jika
diperintahkan selainnya oleh mana-mana mahkamah—

_(a)_ pada penutupan penyiasatan atau apa-apa prosiding yang

berbangkit daripada penyiasatan itu; atau

_(b)_ dengan mendapat kebenaran bertulis terdahulu Bank pada

bila-bila masa sebelum penyiasatan ditutup,

melepaskan apa-apa harta, perkakas, kelengkapan, jentera, komputer,
output komputer, sistem, data, buku, dokumen atau maklumat yang
disita, ditahan atau dipindah olehnya atau mana-mana pegawai
penyiasat lain di bawah Bahagian ini, kepada mana-mana orang
yang diputuskannya berhak menurut undang-undang atas harta,
perkakas, kelengkapan, jentera, komputer, output komputer, sistem,
data, buku, dokumen atau maklumat sekiranya dia berpuas hati
bahawa ia tidak diperlukan bagi maksud apa-apa pendakwaan atau
prosiding di bawah Akta ini, atau bagi maksud apa-apa pendakwaan
di bawah mana-mana undang-undang bertulis lain.

(2) Suatu rekod secara bertulis hendaklah dibuat oleh pegawai
penyiasat itu yang menjalankan apa-apa pelepasan mana-mana
harta, perkakas, kelengkapan, jentera, komputer, output komputer,
sistem, data, buku, dokumen atau maklumat di bawah subseksyen
(1) berkenaan dengan pelepasan itu dengan menentukan secara
terperinci hal keadaan, dan sebab bagi, pelepasan itu.

(3) Jika seorang pegawai penyiasat tidak dapat mengesan
orang yang berhak menurut undang-undang atas harta, perkakas,
kelengkapan, jentera, komputer, output komputer, sistem, data,
buku, dokumen atau maklumat itu, pegawai penyiasat itu hendaklah
menyebabkan untuk disiarkan suatu notis di laman sesawang Bank
meminta mana-mana orang yang berhak menurut undang-undang


-----

_Perkhidmatan Kewangan_ 203

atas harta, perkakas, kelengkapan, jentera, komputer, output
komputer, sistem, data, buku, dokumen atau maklumat itu untuk
menuntut harta, perkakas, kelengkapan, jentera, komputer, output
komputer, sistem, data, buku, dokumen atau maklumat itu dalam
tempoh yang dinyatakan dalam notis itu.

(4) Jika tiada tuntutan dibuat apabila habis tempoh yang
ditentukan dalam notis itu yang disiarkan di bawah subseksyen
(3), pegawai penyiasat itu hendaklah membuat suatu permohonan
secara bertulis kepada mahkamah mengenai pelupusan harta,
perkakas, kelengkapan, jentera, komputer, output komputer, sistem,
data, buku, dokumen atau maklumat itu.

(5) Mahkamah apabila menerima permohonan di bawah subseksyen
(4) dan setelah berpuas hati bahawa orang di bawah subseksyen
(1) yang berhak menurut undang-undang atas harta, perkakas,
kelengkapan, jentera, komputer, output komputer, sistem, data,
buku, dokumen atau maklumat itu tidak dapat dikesan hendaklah
memerintahkan yang sama itu untuk dilucut hak atau dilupuskan
oleh Bank mengikut perintah yang dibuat oleh mahkamah itu.

**Pemeriksaan atas orang**

**225.** (1) Seorang pegawai penyiasat boleh memeriksa mana-mana
orang yang dia mempunyai sebab untuk mempercayai ada pada
dirinya apa-apa harta, perkakas, kelengkapan, jentera, komputer,
output komputer, sistem, data, buku, dokumen atau maklumat,
atau artikel lain yang perlu, pada pendapatnya, bagi maksud
penyiasatan apa-apa kesalahan di bawah Akta ini.

(2) Bagi maksud suatu pemeriksaan atas seseorang di bawah
subseksyen (1), seksyen 221 atau 222, seorang pegawai penyiasat
boleh, tertakluk kepada peruntukan Kanun Tatacara Jenayah [Akta
_593], menahan orang itu sebagaimana yang perlu untuk menjalankan_
pemeriksaan, dan boleh memindahkannya ke dalam jagaan di
mana-mana tempat yang perlu untuk memudahkan pemeriksaan
itu.

(3) Seorang pegawai penyiasat yang melakukan suatu pemeriksaan
atas orang di bawah subseksyen (1) boleh menyita, menahan
atau mengambil milik apa-apa harta, perkakas, kelengkapan,
jentera, komputer, output komputer, sistem, data, buku, dokumen,
maklumat atau artikel, yang dijumpai pada diri orang itu bagi
maksud penyiasatan yang sedang dijalankan olehnya.


-----

204 _Rang Undang-Undang_

(4) Apa-apa pemeriksaan atas seseorang yang dijalankan
di bawah Bahagian ini hendaklah menurut peruntukan dalam
Kanun Tatacara Jenayah.

(5) Tiada seorang pun boleh diperiksa kecuali oleh orang yang
sama jantinanya dengan orang yang diperiksa, dan pemeriksaan
itu hendaklah dijalankan dengan penuh kesopanan.

**Halangan terhadap pelaksanaan kuasa pegawai penyiasat**

**226.** Tiada seorang pun boleh—

_(a)_ menolak mana-mana pegawai penyiasat yang menjalankan

kuasanya di bawah seksyen 221, 222 atau 225, akses
kepada mana-mana premis atau mana-mana bahagian
premis itu, atau gagal untuk membenarkan dirinya
diperiksa;

_(b)_ menyerang, menghalang, menggalang atau melengah
lengahkan mana-mana pegawai penyiasat dalam
melaksanakan kuasanya di bawah Bahagian ini;

_(c)_ gagal untuk mematuhi apa-apa tuntutan yang sah mana-mana

pegawai penyiasat dalam melaksanakan kewajipannya di
bawah seksyen 221, 222 atau 225;

_(d)_ enggan memberi kepada seorang pegawai penyiasat

apa-apa maklumat yang semunasabahnya boleh
dikehendaki daripadanya dan yang dia berkuasa untuk
memberikannya;

_(e)_ gagal untuk mengemukakan kepada, atau menyembunyikan

atau cuba menyembunyikan daripada, seorang pegawai
penyiasat apa-apa harta, buku, dokumen atau artikel
lain berhubungan dengan yang pegawai penyiasat itu
mempunyai alasan yang munasabah bagi mengesyaki
bahawa suatu kesalahan atau kemungkiran telah atau
sedang dilakukan di bawah Akta ini;

_(f)_ mendapatkan balik atau berusaha untuk mendapatkan balik

apa-apa benda yang telah disita dengan sewajarnya;

_(g)_ memberikan kepada seorang pegawai penyiasat maklumat

sebagai benar, yang dia tahu atau mempunyai sebab bagi
mempercayai adalah palsu, mengelirukan, tidak tepat
atau tidak lengkap; atau


-----

_Perkhidmatan Kewangan_ 205

_(h)_ sebelum atau selepas apa-apa penyitaan, memecah atau

selainnya memusnah apa-apa benda untuk menghalang
penyitaan itu, atau melindungi benda itu.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, dipenjarakan selama
tempoh tidak melebihi lapan tahun atau didenda tidak melebihi
dua puluh lima juta ringgit atau kedua-duanya.

**Kehendak menyediakan terjemahan**

**227.** (1) Jika seorang pegawai penyiasat menjumpai, menyita,
menahan atau mengambil milik apa-apa komputer, output komputer,
sistem, data, buku, dokumen atau maklumat, dalam melaksanakan
mana-mana kuasa di bawah Bahagian ini, dan buku itu, dokumen
atau maklumat lain atau mana-mana bahagiannya adalah dalam
suatu bahasa selain bahasa kebangsaan atau bahasa Inggeris, atau
dalam apa-apa isyarat atau kod, pegawai penyiasat itu boleh, secara
lisan atau bertulis, menghendaki orang yang memiliki, menjaga atau
mengawal komputer, output komputer, sistem, data, buku, dokumen
atau maklumat itu, untuk memberi kepada pegawai penyiasat itu
suatu terjemahan dalam bahasa kebangsaan atau bahasa Inggeris
mengenai output komputer, sistem, data, buku, dokumen atau
maklumat itu dalam apa-apa tempoh yang munasabah sebagaimana
yang pegawai penyiasat itu boleh tentukan, dengan mengambil
kira panjang output komputer, sistem, data, buku, dokumen atau
maklumat, atau hal keadaan lain yang berhubungan dengannya.

(2) Tiada seorang pun boleh dengan pengetahuannya memberikan
suatu terjemahan di bawah subseksyen (1) yang bukan suatu
terjemahan yang tepat, jujur dan benar, atau dengan pengetahuannya
membuat suatu terjemahan di bawah subseksyen itu yang tidak
tepat, jujur dan benar.

(3) Jika orang yang dikehendaki untuk memberikan suatu
terjemahan di bawah subseksyen (1) bukan orang yang disyaki
melakukan kesalahan atau kemungkiran di bawah penyiasatan,
Bank hendaklah membayar kepadanya fi yang munasabah bagi
terjemahan itu.

(4) Mana-mana orang yang melanggar subseksyen (1) atau
(2) melakukan suatu kesalahan dan boleh, apabila disabitkan,
dipenjarakan selama tempoh tidak melebihi satu tahun atau didenda
tidak melebihi lima juta ringgit atau kedua-duanya.


-----

206 _Rang Undang-Undang_

**Kuasa untuk memeriksa orang**

**228.** (1) Jika seorang pegawai penyiasat mengesyaki mana-mana
orang telah melakukan suatu kesalahan atau suatu kemungkiran
di bawah Akta ini, dia boleh, jika pada pendapatnya adalah
semunasabahnya perlu untuk berbuat demikian bagi maksud suatu
penyiasatan atas kesalahan itu—

_(a)_ memerintahkan mana-mana orang secara bertulis supaya

hadir di hadapannya bagi maksud diperiksa secara lisan
berhubungan dengan apa-apa perkara yang boleh membantu
dalam penyiasatan atas kesalahan atau kemungkiran
itu;

_(b)_ memerintahkan mana-mana orang secara bertulis untuk

mengemukakan di hadapannya, dalam tempoh yang
ditentukan oleh pegawai itu, apa-apa harta, perkakas,
kelengkapan, jentera, komputer, output komputer, sistem,
data, buku, dokumen, maklumat, artikel atau benda yang
boleh membantu dalam penyiasatan atas kesalahan atau
kemungkiran itu; atau

_(c)_ dengan notis secara bertulis menghendaki mana-mana orang

untuk memberikan satu penyataan bertulis yang dibuat
atas sumpah atau ikrar menerangkan di dalamnya semua
maklumat yang mungkin dikehendaki di bawah notis itu,
maklumat yang boleh membantu dalam penyiasatan atas
kesalahan atau kemungkiran itu.

(2) Seseorang yang kepadanya suatu perintah di bawah perenggan
(1)(a) atau (b), atau suatu notis di bawah perenggan (1)(c), telah
diberikan hendaklah mematuhi terma perintah atau notis itu,
mengikut mana-mana yang berkenaan, dan, khususnya—

_(a)_ seseorang yang kepadanya suatu perintah di bawah

perenggan (1)(a) telah diberikan hendaklah—

(i) hadir mengikut terma perintah itu untuk diperiksa,

dan hendaklah terus hadir sedemikian dari sehari
ke sehari sebagaimana yang diarahkan oleh
pegawai penyiasat itu sehingga pemeriksaan itu
selesai; dan

(ii) di sepanjang pemeriksaan itu mendedahkan semua

maklumat yang ada dalam pengetahuannya, atau
yang tersedia ada untuknya, atau yang boleh
didapatkan olehnya, berkenaan dengan perkara


-----

_Perkhidmatan Kewangan_ 207

yang berhubungan dengannya yang dia sedang
diperiksa, sama ada atau tidak apa-apa soalan
dikemukakan kepadanya mengenai perkara itu,
dan jika apa-apa soalan dikemukakan kepadanya
dia hendaklah menjawab soalan itu dengan benar
dan sepanjang pengetahuan dan kepercayaannya,
dan tidak boleh menolak untuk menjawab apaapa soalan atas alasan yang soalan itu mungkin
menunjukkan dia atau suami atau isterinya
bersalah;

_(b)_ seseorang yang kepadanya suatu perintah telah diberikan

di bawah perenggan (1)(b) tidak boleh menyembunyikan,
menyorokkan, memusnahkan, mengubah, memindahkan dari
atau menghantar ke luar Malaysia, atau mengurusniagakan,
membelanjakan, atau melupuskan, apa-apa harta, perkakas,
kelengkapan, jentera, komputer, output komputer, sistem,
data, buku, dokumen, maklumat, artikel atau benda yang
ditentukan dalam perintah itu, atau mengubahkan atau
mencacatkan apa-apa catatan dalam output komputer,
sistem, data, buku, dokumen atau maklumat itu, atau
menyebabkan perbuatan itu dilakukan, atau membantu
atau berkomplot untuk melakukan perbuatan sedemikian;
dan

_(c)_ seorang yang kepadanya suatu notis bertulis telah diberikan

di bawah perenggan (1)(c) hendaklah, dalam penyataannya
yang dibuat atas sumpah atau ikrar, mengemukakan
dan mendedahkan dengan benar semua maklumat yang
dikehendaki di bawah notis itu yang berada dalam
pengetahuannya, atau yang tersedia ada untuknya, atau
yang boleh didapati olehnya, dan tidak boleh gagal untuk
memberikan atau mendedahkan yang sama itu atas alasan
yang ia mungkin menunjukkan bahawa dia atau suami
atau isterinya bersalah.

(3) Seorang yang kepadanya suatu perintah atau suatu notis
diberikan di bawah subseksyen (1) hendaklah mematuhi perintah atau
notis itu dan peruntukan subseksyen (2) berhubungan dengannya,
walau apa pun mana-mana undang-undang, sama ada diperbuat
sebelum atau selepas Akta ini berkuat kuasa, atau apa-apa sumpah,
akujanji atau kehendak kerahsiaan, atau apa-apa obligasi di bawah
apa-apa kontrak, perjanjian atau perkiraan, sama ada nyata atau
tersirat, yang bertentangan.


-----

208 _Rang Undang-Undang_

(4) Jika mana-mana orang mendedahkan apa-apa maklumat
atau mengemukakan apa-apa harta, perkakas, kelengkapan,
jentera, komputer, output komputer, sistem, data, buku, dokumen,
maklumat, artikel atau benda, menurut subseksyen (1) dan (2), baik
orang yang kali pertama disebut, mahupun mana-mana orang lain
yang bagi pihak atau atas arahan atau sebagai ejen atau pegawai
orang yang kali pertama disebut itu mungkin bertindak, tidak
boleh, disebabkan pendedahan atau pengemukaan itu, dikenakan
apa-apa pendakwaan bagi mana-mana kesalahan di bawah atau
menurut kuasa mana-mana undang-undang, atau dikenakan apaapa prosiding atau tuntutan dalam apa-apa bentuk atau apa-apa
perihalan oleh mana-mana orang di bawah atau menurut kuasa
mana-mana perjanjian atau perkiraan, atau selainnya.

(5) Seorang pegawai penyiasat boleh menyita, mengambil milik
dan menahan bagi apa-apa jangka masa yang disifatkannya perlu,
apa-apa harta, perkakas, kelengkapan, jentera, komputer, output
komputer, sistem, data, buku, dokumen, maklumat, artikel atau
benda yang dikemukakan di hadapannya semasa penjalanan suatu
penyiasatan di bawah subseksyen (1), atau pemeriksaan orang yang
sedang diperiksa olehnya di bawah perenggan (1)(a), atau yang
mengemukakan apa-apa benda kepadanya di bawah perenggan (1)
_(b), untuk memastikan sama ada apa-apa yang berkaitan dengan_
penyiasatan itu disembunyikan, atau selainnya pada diri orang
itu.

(6) Suatu pemeriksaan di bawah perenggan (1)(a) hendaklah
dibuat dalam bentuk tulisan oleh pegawai penyiasat itu dan
hendaklah dibacakan kepada dan ditandatangani oleh orang yang
sedang diperiksa atau diletakkan cap ibu jarinya, dan jika orang itu
menolak untuk menandatangani rekod itu atau meletakkan cap ibu
jarinya, pegawai penyiasat itu hendaklah mengendorskan padanya
di bawah tandatangannya dengan menyatakan hal penolakan itu
dan sebab baginya, jika ada, yang dinyatakan oleh orang yang
diperiksa itu.

(7) Rekod suatu pemeriksaan di bawah perenggan (1)(a), atau
suatu penyataan bertulis atas sumpah atau ikrar yang dibuat menurut
perenggan (1)(c), atau apa-apa harta, perkakas, kelengkapan,
jentera, komputer, output komputer, sistem, data, buku, dokumen,
maklumat, artikel atau benda yang dikemukakan di bawah perenggan
(1)(b) atau selainnya semasa penjalanan suatu pemeriksaan di


-----

_Perkhidmatan Kewangan_ 209

bawah perenggan (1)(a) atau di bawah suatu penyataan bertulis
atas sumpah atau ikrar yang dibuat menurut perenggan (1)(c)
hendaklah boleh diterima sebagai keterangan dalam mana-mana
prosiding dalam mana-mana mahkamah bagi, atau berhubungan
dengan—

_(a)_ suatu kesalahan atau kemungkiran di bawah Akta ini;

_(b)_ apa-apa perkara lain di bawah Akta ini; atau

_(c)_ apa-apa kesalahan di bawah mana-mana undang-undang

bertulis lain,

tidak kira sama ada prosiding itu adalah terhadap orang yang
telah diperiksa, atau yang mengemukakan harta, perkakas,
kelengkapan, jentera, komputer, output komputer, sistem, data,
buku, dokumen, maklumat, artikel atau benda itu, atau yang telah
membuat penyataan bertulis atas sumpah atau ikrar, atau terhadap
mana-mana orang lain.

(8) Mana-mana orang yang melanggar subseksyen (1) atau
(2) atau memberikan kepada seorang pegawai penyiasat apa-apa
maklumat atau penyataan yang palsu atau mengelirukan dalam
apa-apa butir material, melakukan suatu kesalahan dan boleh,
apabila disabitkan, dipenjarakan selama tempoh tidak melebihi
lapan tahun atau didenda tidak melebihi dua puluh lima juta
ringgit atau kedua-duanya.

**Penyampaian perintah atau notis secara am, dsb.**

**229.** (1) Apa-apa perintah atau notis yang diberikan di bawah
Bahagian ini, hendaklah, jika ia dikehendaki untuk disampaikan
kepada seorang individu, disampaikan dengan—

_(a)_ menyerah hantarnya secara peribadi kepada orang yang

notis itu diniatkan;

_(b)_ menyerah hantarnya kepada orang dewasa di tempat

kediaman, pekerjaaan atau perniagaan terkini diketahui
yang orang itu diniatkan; atau

_(c)_ menghantarnya melalui pos berdaftar kepada orang yang

diniatkan.


-----

210 _Rang Undang-Undang_

(2) Apa-apa perintah atau notis yang diberikan di bawah
Bahagian ini hendaklah, jika dikehendaki untuk disampaikan
kepada suatu pertubuhan perbadanan atau yang tidak diperbadankan,
disampaikan dengan menyerah hantar perintah atau notis itu
kepada seorang pegawai atau ejen pertubuhan perbadanan atau
yang tidak diperbadankan itu di alamat berdaftarnya atau alamat
perniagaannya.

(3) Sekiranya pegawai yang menjalankan apa-apa perintah
atau notis di bawah subseksyen (1) atau (2) berpuas hati, bagi
sebab yang akan direkodkan olehnya secara bertulis, bahawa
perintah atau notis itu tidak dapat disampaikan dengan cara yang
diperuntukkan di bawah subseksyen (1) atau (2), perintah atau
notis itu boleh disampaikan dengan meletakkan perintah atau
notis itu pada bahagian premis yang mudah dilihat—

_(a)_ yang individu bagi perintah atau notis itu diniatkan

diketahui terakhir tinggal, terakhir bekerja atau terakhir
menjalankan perniagaan; atau

_(b)_ di alamat berdaftar atau alamat perniagaan pertubuhan

perbadanan atau yang tidak diperbadankan terakhir
yang diketahui kepada siapa perintah atau notis itu
diniatkan,

dan dalam hal sedemikian perintah atau notis itu hendaklah
disifatkan sebagai telah disampaikan dengan sempurna.

(4) Sekiranya apabila suatu penyiasatan telah dibuat di bawah
Akta ini, pegawai penyiasat mendapati bahawa terdapat keterangan
yang mencukupi atau alasan munasabah untuk mengesyaki bagi
membenarkan pemulaan atau penerusan mana-mana prosiding
terhadap mana-mana orang, pegawai penyiasat itu hendaklah
menghendaki seorang pengadu, jika ada, dan seramai orang yang
pegawai penyiasat itu mendapati mengetahui hal keadaan kes itu
sebagaimana yang difikirkannya perlu, untuk melaksanakan suatu
jaminan untuk hadir di hadapan mana-mana mahkamah yang
dinamakan padanya atau untuk memberikan keterangan dalam
mana-mana prosiding mahkamah.

(5) Sekiranya mana-mana pengadu atau orang yang disebut
dalam subseksyen (4) menolak untuk melaksanakan suatu jaminan
di bawah subseksyen itu, pegawai penyiasat itu hendaklah
melaporkan penolakan sedemikian kepada mahkamah yang boleh
pada budi bicaranya mengeluarkan suatu waran atau saman untuk
memastikan kehadiran pengadu atau orang itu.


-----

_Perkhidmatan Kewangan_ 211

**Penyerahan dokumen perjalanan**

**230.** (1) Walau apa pun mana-mana undang-undang bertulis
yang bertentangan, seorang pegawai penyiasat boleh, melalui notis
secara bertulis, menghendaki mana-mana orang yang tertakluk
kepada suatu penyiasatan bagi suatu kesalahan di bawah Bahagian
ini, untuk menyerahkan dokumen perjalanannya termasuk pasport
atau permit keluar yang dalam milikannya, dalam apa-apa tempoh
sebagaimana yang ditentukan dalam notis itu.

(2) Suatu notis di bawah subseksyen (1) hendaklah disampaikan
secara peribadi kepada orang itu yang dialamatkan kepadanya
mengikut seksyen 229.

(3) Seseorang yang kepadanya suatu notis di bawah subseksyen
(1) disampaikan hendaklah mematuhi notis itu, jika dia gagal
boleh ditangkap dan dibawa ke hadapan seorang majistret.

(4) Jika seseorang itu dibawa ke hadapan seorang majistret,
melainkan jika orang itu mematuhi notis di bawah subseksyen
(1) atau memuaskan hati majistret bahawa dia tidak memiliki
suatu dokumen perjalanan, majistret itu hendaklah dengan waran
menahan orang itu dalam penjara—

_(a)_ sehingga habis tempoh empat belas hari dari tarikh

hukumannya itu; atau

_(b)_ sehingga dia mematuhi notis di bawah subseksyen (1),

yang mana berlaku lebih awal.

(5) Bagi maksud subseksyen (4), suatu sijil yang ditandatangani
oleh Pendakwa Raya yang memberi kesan bahawa orang itu
telah mematuhi notis bertulis di bawah subseksyen (1) hendaklah
menjadi kebenaran yang mencukupi bagi Pesuruhjaya Penjara
untuk melepaskan orang itu.

(6) Seorang pegawai penyiasat boleh, dengan kelulusan bertulis
Bank, melalui notis secara bertulis yang dikeluarkan oleh manamana pegawai imigresen, menghendaki bahawa mana-mana orang
yang tertakluk kepada suatu penyiasatan berkenaan dengan suatu
kesalahan di bawah Akta ini dicegah daripada meninggalkan
Malaysia.


-----

212 _Rang Undang-Undang_

(7) Pegawai imigresen itu boleh, apabila diberitahu melalui suatu
notis bertulis yang dibuat di bawah subseksyen (6), menghendaki
orang yang tertakluk kepada suatu penyiasatan berkenaan dengan
suatu kesalahan di bawah Akta ini, untuk menyerahkan pasportnya,
permit keluarnya atau mana-mana dokumen perjalanannya lain
dalam milikannya kepada seorang pegawai imigresen.

(8) Tertakluk kepada mana-mana perintah yang dikeluarkan
atau dibuat di bawah mana-mana undang-undang bertulis yang
berhubungan dengan imigresen, “pegawai imigresen” ertinya manamana orang yang dilantik di bawah seksyen 3 Akta Imigresen
1959/63 [Akta 155].

**_Agent provocateur_**

**231.** Walau apa pun mana-mana undang-undang atau rukun undangundang yang bertentangan, dalam mana-mana prosiding terhadap
mana-mana orang bagi suatu kesalahan di bawah Akta ini—

_(a)_ tiada agent provocateur pun, sama ada dia seorang pegawai

Bank atau tidak, boleh dianggap menjadi seorang rakan
jenayah atau tidak boleh dipercayai hanya kerana dia
telah cuba melakukan atau bersubahat dalam, atau telah
bersubahat atau terlibat dalam komplot jenayah untuk
melakukan, kesalahan itu sekiranya maksud utama
percubaan, persubahatan atau penglibatan itu ialah untuk
mendapatkan keterangan terhadap orang itu;

_(b)_ apa-apa penyataan sama ada secara lisan atau bertulis

yang dibuat kepada seorang _agent provocateur oleh_
mana-mana orang, termasuk mana-mana orang yang
kemudiannya didakwa dengan suatu kesalahan di bawah
Akta ini, hendaklah menjadi boleh diterima sebagai
keterangan dan diberikan kadar wajar dan pertimbangan
dalam mana-mana perbicaraan bagi suatu kesalahan di
bawah Akta ini; dan

_(c)_ suatu sabitan bagi apa-apa kesalahan di bawah Akta ini

yang semata-mata atas keterangan tanpa sokongan manamana _agent provocateur_ tidak boleh menjadi tidak sah
dan tiada sabitan sedemikian boleh diketepikan hanya
kerana mahkamah yang membicarakan kes itu tidak
menyebut dalam alasan penghakimannya keperluan supaya
mengingatkan dirinya terhadap bahaya membuat sabitan
atas keterangan sedemikian.


-----

_Perkhidmatan Kewangan_ 213

**Bantuan kepada pegawai polis atau pegawai awam lain**

**232.** Bank boleh atas usahanya sendiri, atau atas permintaan
seorang pegawai awam—

_(a)_ membekalkan kepada seorang pegawai polis atau mana
mana pegawai awam lain suatu salinan mana-mana buku,
output komputer, data, dokumen atau maklumat yang
disita, ditahan atau diambil milik di bawah seksyen 221,
222 atau 225, atau apa-apa rekod pemeriksaan di bawah
perenggan 228(1)(a), atau apa-apa penyataan bertulis
atas sumpah atau ikrar yang dibuat di bawah perenggan
228(1)(c) atau apa-apa buku, output komputer, data,
dokumen atau maklumat yang dikemukakan di bawah
perenggan 228(1)(b), atau selainnya dalam penjalanan apaapa pemeriksaan di bawah perenggan 228(1)(a), atau di
bawah apa-apa penyataan bertulis atas sumpah atau ikrar
yang dibuat menurut perenggan 228(1)(c), dan pegawai
polis atau pegawai awam lain itu boleh menggunakan
salinan rekod, penyataan, buku, output komputer, data,
dokumen atau maklumat itu sebagaimana yang perlu atau
suai manfaat berhubungan dengan penjalanan kuasanya,
pelaksanaan fungsinya, atau penunaian kewajipannya,
berkenaan dengan mana-mana orang; atau

_(b)_ membenarkan seorang pegawai polis atau mana-mana

pegawai awam lain untuk mempunyai akses kepada dan
memeriksa apa-apa harta, perkakas, kelengkapan, jentera,
komputer, output komputer, sistem, data, buku, dokumen,
maklumat, artikel atau benda yang telah dikemukakan
di hadapan, atau disita, ditahan atau diambil milik,
oleh seorang pegawai penyiasat di bawah Bahagian ini,
dan pegawai polis atau pegawai awam lain itu boleh
menggunakan apa-apa pengetahuan yang diperoleh daripada
akses atau pemeriksaan itu sebagaimana yang perlu atau
suai manfaat berhubungan dengan penjalanan kuasanya,
pelaksanaan fungsinya, atau penunaian kewajipannya,
berkenaan dengan mana-mana orang.

**Pegawai penyiasat disifatkan sebagai pekhidmat awam dan**
**pegawai awam**

**233.** Seorang pegawai penyiasat hendaklah disifatkan sebagai
seorang pekhidmat awam bagi maksud Kanun Keseksaan [Akta 574],
dan sebagai seorang pegawai awam bagi maksud Kanun Tatacara
Jenayah dan Akta Keterangan 1950 atau mana-mana undang-undang
bertulis lain yang ditetapkan oleh Menteri, atas syor Bank.


-----

214 _Rang Undang-Undang_

Penggal 2

Tindakan pentadbiran

**Kuasa Bank untuk mengambil tindakan**

**234.** (1) Seseorang telah melakukan suatu kemungkiran di bawah
Akta ini sekiranya orang itu gagal untuk mematuhi atau memberi
kesan kepada—

_(a)_ mana-mana peruntukan Akta ini;

_(b)_ mana-mana peraturan-peraturan yang dibuat di bawah

Akta ini;

_(c)_ apa-apa perintah yang dibuat atau apa-apa arahan

yang dikeluarkan di bawah Akta ini oleh Bank
termasuk suatu perintah yang dibuat di bawah seksyen
94 atau suatu arahan yang dikeluarkan di bawah
seksyen 116 atau 156, subseksyen 214(6) atau seksyen
216; atau

_(d)_ mana-mana standard, syarat, sekatan, penentuan, kehendak

atau kod di bawah Akta ini.

(2) Bank hendaklah mengambil kira perkara yang berikut dalam
memutuskan tindakan sewajarnya yang akan diambil dalam setiap
hal:

_(a)_ keberkesanan tindakan penguatkuasaan yang akan diambil

di bawah di Akta ini;

_(b)_ perkadaran tindakan yang akan diambil dengan kemungkiran

yang dilakukan;

_(c)_ pencegahan kemungkiran masa hadapan yang serupa

keadaannya oleh orang lain; dan

_(d) apa-apa perkara lain yang dipertimbangkan sebagai_

berkaitan pada pendapat Bank.


-----

_Perkhidmatan Kewangan_ 215

(3) Sekiranya pada pendapat Bank bahawa seseorang itu telah
melakukan suatu kemungkiran dan adalah wajar untuk mengambil
tindakan terhadap orang itu, Bank boleh, tertakluk kepada seksyen
262, mengambil mana-mana satu atau lebih daripada tindakan
yang berikut:

_(a)_ membuat suatu perintah secara bertulis menghendaki orang

yang mungkir—

(i) untuk mematuhi atau memberi kesan kepada;

atau

(ii) untuk melakukan atau tidak melakukan apa
apa perbuatan untuk memastikan pematuhan
dengan,

mana-mana peruntukan, peraturan-peraturan, perintah, arahan,
standard, syarat, sekatan, penentuan, kehendak atau kod yang
disebut dalam subseksyen (1);

_(b)_ tertakluk kepada subseksyen (4), mengenakan suatu penalti

monetari—

(i) mengikut perintah yang disiarkan dalam _Warta_

yang dibuat di bawah seksyen 236 atau sekiranya
tiada perintah dibuat, apa-apa amaun yang Bank
berpendapat patut, tetapi dalam apa-apa keadaan
tidak melebihi lima juta ringgit dalam hal suatu
kemungkiran yang dilakukan oleh suatu pertubuhan
yang diperbadankan atau pertubuhan yang tidak
diperbadankan atau satu juta ringgit dalam hal
suatu kemungkiran yang dilakukan oleh individu,
mengikut mana-mana yang berkenaan;

(ii) yang tidak melebihi tiga kali ganda amaun kasar

ganjaran yang diperoleh atau kehilangan yang
dielakkan oleh orang itu yang berbangkit daripada
kemungkiran itu; atau

(iii) yang tidak melebihi tiga kali ganda amaun wang

yang menjadi hal perkara kemungkiran itu,

yang mana lebih besar untuk setiap kemungkiran atau kegagalan
untuk mematuhi;


-----

216 _Rang Undang-Undang_

_(c)_ mencela secara bertulis orang yang mungkir atau menghendaki

orang yang mungkir itu untuk mengeluarkan suatu
kenyataan umum berhubungan dengan kemungkiran itu
sekiranya pada pendapat Bank kemungkiran itu berkaitan
bagi maklumat am orang awam;

_(d)_ membuat suatu perintah secara bertulis menghendaki orang

yang mungkir itu mengambil apa-apa langkah sebagaimana
yang diarahkan oleh Bank untuk mengurangkan kesan
kemungkiran itu; atau

_(e)_ membuat suatu perintah secara bertulis menghendaki orang

yang diberi kuasa, pengendali suatu sistem pembayaran
yang ditetapkan, orang berdaftar atau peserta pasaran
untuk meremedi kemungkiran itu termasuk membuat
restitusi kepada mana-mana orang lain yang terkilan
dengan kemungkiran itu.

(4) Bank boleh mengenakan suatu penalti monetari di bawah
perenggan (3)(b) hanya berkenaan dengan yang berikut:

_(a)_ kemungkiran mana-mana peruntukan yang dinyatakan

dalam Jadual 15;

_(b)_ kemungkiran apa-apa kehendak di bawah mana-mana

peruntukan yang lain di bawah Akta ini jika tiada
kesalahan diperuntukkan bagi ketidakpatuhan kehendak
itu;

_(c)_ kegagalan untuk mematuhi mana-mana kehendak yang

dikenakan di bawah peraturan-peraturan yang dibuat di
bawah Akta ini jika tiada peruntukan bagi pengenaan
penalti diperuntukkan mengikut perenggan 260(2)(d);
atau

_(d)_ kegagalan untuk mematuhi mana-mana standard, kod,

perintah, arahan, kehendak, syarat, penentuan, sekatan
atau selainnya yang dibuat atau dikenakan menurut
mana-mana peruntukan yang dinyatakan dalam Jadual
15.


-----

_Perkhidmatan Kewangan_ 217

(5) Sekiranya suatu kemungkiran dilakukan oleh suatu pertubuhan
yang diperbadankan atau pertubuhan yang tidak diperbadankan,
mana-mana tindakan di bawah subseksyen (3) boleh diambil
terhadap seseorang—

_(a)_ yang ialah pengarahnya, pengawalnya, pegawainya atau

rakan kongsinya, atau pernah berupa untuk bertindak
dalam apa-apa keupayaan sedemikian; atau

_(b)_ yang berkenaan dalam pengurusan hal ehwalnya,

pada masa kemungkiran itu melainkan jika orang itu menunjukkan
bahawa kemungkiran itu telah dilakukan tanpa keizinannya atau
dibiarkan olehnya dan dia telah melaksanakan segala usaha untuk
mencegah kemungkiran itu sebagaimana yang patut dilaksanakan
olehnya, dengan mengambil kira keadaan fungsinya dalam keupayaan
itu dan kepada hal keadaan itu.

(6) Sekiranya suatu kemungkiran dilakukan oleh seseorang—

_(a)_ pengarah, pengawal, pegawai atau rakan kongsi suatu

pertubuhan perbadanan atau yang tidak diperbadankan,
atau berupa untuk bertindak atas mana-mana keupayaan
sedemikian itu; atau

_(b)_ yang berkenaan dalam pengurusan hal ehwal suatu

pertubuhan perbadanan atau yang tidak diperbadankan,

suatu tindakan di bawah subseksyen (3) boleh diambil terhadap
pertubuhan perbadanan atau yang tidak diperbadankan.

(7) Bagi maksud perenggan (3)(e), dalam memutuskan sama
ada apa-apa amaun perlu dibayar oleh seseorang yang mungkir,
Bank hendaklah mengambil kira—

_(a)_ sama ada satu atau lebih orang telah mengalami kehilangan

atau terjejas selainnya berbangkit daripada kemungkiran
itu; atau

_(b)_ keuntungan yang terakru kepada orang yang mungkir

itu.

(8) Apa-apa penalti monetari yang dibayar oleh seseorang
mengikut perenggan (3)(b) hendaklah dibayar ke dalam dan menjadi
sebahagian daripada Kumpulan Wang Disatukan Persekutuan.


-----

218 _Rang Undang-Undang_

(9) Jika seseorang itu gagal membayar suatu penalti monetari
yang dikenakan oleh Bank di bawah perenggan _(3)(b) dalam_
tempoh yang ditetapkan oleh Bank, penalti yang dikenakan oleh
Bank boleh diambil tindakan guaman atau didapatkan kembali
sebagai suatu hutang sivil yang kena dibayar kepada Kerajaan.

(10) Jika seseorang itu gagal untuk meremedi kemungkiran
itu termasuk membuat restitusi kepada orang lain yang terkilan
disebabkan kemungkiran di bawah perenggan (3)(e), walau apa
pun apa-apa yang terkandung dalam undang-undang bertulis lain,
Bank boleh membawa guaman dan mendapatkan kembali amaun
itu sebagai suatu hutang sivil yang kena dibayar kepada orang
yang terkilan oleh kemungkiran itu.

(11) Tiada apa pun dalam seksyen ini boleh menghalang Bank
daripada mengambil apa-apa tindakan yang ia diberi kuasa untuk
mengambil di bawah Akta ini, secara khususnya, seksyen 94, 116
atau 156 atau mana-mana undang-undang bertulis.

**Menyerah simpan amaun yang tidak diagihkan dengan**
**Pendaftar Wang Tak Dituntut**

**235. Setakat apa-apa amaun yang dibayar di bawah perenggan**
234(3)(e) atau subseksyen 234(10) yang tidak dapat diagihkan
oleh orang yang mungkir selepas usaha yang munasabah untuk
memberitahu orang yang terkilan gagal oleh sebab kesulitan
memberitahu orang yang terkilan, amaun itu hendaklah diserah
simpan dengan Pendaftar Wang Tak Dituntut mengikut peruntukan
Akta Wang Tak Dituntut 1965 [Akta 370].

**Kuasa Bank untuk menetapkan penalti monetari**

**236.** Bank boleh, bagi memberi kuat kuasa penuh atau pelaksanaan
mudah subperenggan 234(3)(b)(i), atau bagi maksud objektif
pengawalseliaan Akta ini, menetapkan perkara yang berikut
sebagaimana yang disifatkannya perlu:

_(a)_ mengelaskan atau menetapkan kemungkiran di bawah

Akta ini dalam kategori kemungkiran yang berlainan;
dan

_(b)_ menetapkan, mengikut perenggan _(a), suatu penalti_

monetari, atau suatu julat penalti monetari, berkenaan
dengan setiap kategori.


-----

_Perkhidmatan Kewangan_ 219

**Permohonan bagi rayuan keputusan**

**237.** (1) Mana-mana orang yang terkilan oleh suatu keputusan
Bank di bawah perenggan 234(3)(b) atau (e) boleh dalam tempoh
dua puluh satu hari selepas orang itu telah diberitahu keputusan
itu, merayu dengan memfailkan suatu notis secara bertulis kepada
Jawatankuasa Semakan Penalti Monetari.

(2) Keputusan Bank di bawah perenggan 234(3)(b) atau _(e),_
mengikut mana-mana yang berkenaan, tidak boleh berkuat kuasa
sehingga rayuan itu diputuskan.

(3) Jawatankuasa Semakan Penalti Monetari boleh memutuskan
untuk mengesahkan keputusan Bank atau menghendaki Bank
untuk mempertimbangkan semula dan mencapai suatu keputusan
mengikut dapatan Jawatankuasa itu.

**Jawatankuasa Semakan Penalti Monetari**

**238. (1) Suatu jawatankuasa yang dikenali sebagai Jawatankuasa**
Semakan Penalti Monetari hendaklah ditubuhkan bagi maksud
seksyen 237.

(2) Jawatankuasa Semakan Penalti Monetari hendaklah terdiri
daripada tidak kurang daripada tiga tetapi tidak melebihi lima
orang anggota yang dilantik oleh Menteri daripada pengarah
bukan eksekutif Bank atau orang lain.

(3) Jawatankuasa Semakan Penalti Monetari boleh menentukan
tatacaranya sendiri.

Penggal 3

_Tindakan sivil_

**Tindakan sivil oleh Bank**

**239.** Jika Bank mendapati bahawa terdapat kebarangkalian
munasabah bahawa mana-mana orang akan melanggar atau
telah melanggar atau akan mungkir atau telah memungkiri atau
berkemungkinan untuk gagal mematuhi atau telah gagal mematuhi
mana-mana—

_(a)_ peruntukan Akta ini;

_(b)_ peruntukan mana-mana peraturan-peraturan yang dibuat

menurut Akta ini;


-----

220 _Rang Undang-Undang_

_(c)_ perintah yang dibuat atau arahan yang dikeluarkan oleh

Bank di bawah Akta ini termasuk suatu perintah yang
dibuat di bawah seksyen 94 atau suatu arahan yang
dikeluarkan di bawah seksyen 116 atau 156, subseksyen
214(6) atau seksyen 216;

_(d)_ standard, syarat, sekatan, penentuan, kehendak atau

kod yang dibuat atau dikeluarkan menurut mana-mana
peruntukan Akta ini; atau

_(e)_ tindakan yang diambil oleh Bank di bawah subseksyen

234(3),

Bank boleh memulakan prosiding sivil di mahkamah memohon
apa-apa perintah yang ditentukan di bawah subseksyen 240(1)
terhadap orang itu sama ada orang itu telah dituduh dengan suatu
kesalahan berkenaan dengan pelanggaran atau kemungkiran itu atau
sama ada suatu pelanggaran atau kemungkiran telah dibuktikan
dalam suatu pendakwaan.

**Perintah oleh mahkamah**

**240.** (1) Mahkamah boleh, atas suatu permohonan oleh Bank
di bawah seksyen 239, membuat satu atau lebih perintah yang
berikut:

_(a)_ suatu perintah menghendaki orang itu untuk membayar

suatu amaun yang tidak melebihi tiga kali ganda—

(i) amaun kasar ganjaran yang diperoleh atau kehilangan

yang dielakkan oleh orang itu berbangkit daripada
pelanggaran, kemungkiran atau ketidakpatuhan
itu; atau

(ii) amaun wang yang menjadi hal perkara pelanggaran,

kemungkiran atau ketidakpatuhan itu,

mengikut mana-mana yang berkenaan;

_(b)_ suatu perintah menghendaki orang itu membayar suatu

penalti sivil dalam apa-apa amaun sebagaimana yang
mahkamah berpendapat wajar setelah mengambil kira
seriusnya atau beratnya pelanggaran, kemungkiran atau
ketidakpatuhan itu, tetapi dalam apa-apa keadaan tidak
melebihi dua puluh lima juta ringgit;


-----

_Perkhidmatan Kewangan_ 221

_(c)_ suatu perintah—

(i) yang menahan orang itu daripada terlibat dalam

apa-apa kelakuan tertentu; atau

(ii) yang menghendaki pemberhentian pelanggaran,

kemungkiran atau ketidakpatuhan itu;

_(d)_ suatu perintah mengarahkan seseorang itu untuk melakukan

suatu perbuatan tertentu;

_(e)_ suatu perintah mengarahkan orang itu, atau mana-mana

orang lain yang didapati terlibat dalam pelanggaran,
kemungkiran atau ketidakpatuhan itu untuk mengambil
apa-apa langkah sebagaimana yang diarahkan oleh
mahkamah untuk mengurangkan kesan pelanggaran atau
ketidapatuhan kemungkiran itu;

_(f)_ suatu perintah yang mengarahkan orang yang diberi kuasa,

pengendali suatu sistem pembayaran yang ditetapkan,
orang berdaftar atau peserta pasaran untuk meremedi
pelanggaran, kemungkiran atau ketidakpatuhan itu
termasuk membuat restitusi kepada mana-mana orang
lain yang terkilan dengan pelanggaran, kemungkiran
atau ketidakpatuhan itu;

_(g)_ jika seorang itu telah enggan atau gagal untuk mematuhi

apa-apa tindakan yang diambil oleh Bank di bawah
subseksyen 234(3), suatu perintah mengarahkan orang
itu mematuhi tindakan yang diambil oleh Bank; dan

_(h)_ apa-apa perintah lain yang disifatkan wajar oleh mahkamah

termasuk perintah sampingan yang disifatkan perlu
berikutan dengan pembuatan suatu perintah di bawah
mana-mana peruntukan subseksyen ini.

(2) Mahkamah boleh membuat suatu perintah di bawah subseksyen
(1) terhadap seseorang—

_(a)_ yang ialah pengarah, pengawal, pegawai atau rakan kongsi,

atau pernah berupa untuk bertindak atas mana-mana
keupayaan sedemikian; atau

_(b)_ yang berkenaan dalam pengurusan hal ehwal,


-----

222 _Rang Undang-Undang_

suatu pertubuhan perbadanan atau yang tidak diperbadankan jika
pelanggaran, kemungkiran atau ketidakpatuhan telah dilakukan oleh
pertubuhan perbadanan atau pertubuhan yang tidak diperbadankan
melainkan jika orang itu membuktikan bahawa pelanggaran,
kemungkiran atau ketidakpatuhan telah dilakukan tanpa keizinannya
atau dibiarkan olehnya dan dia telah melaksanakan usaha
sedemikian untuk mencegah pelakuan pelanggaran, kemungkiran
atau ketidakpatuhan itu sebagaimana yang patut dilaksanakan
olehnya, dengan mengambil kira jenis fungsinya atas keupayaan
itu dan hal keadaan itu.

(3) Sekiranya suatu pelanggaran, kemungkiran atau ketidakpatuhan
dilakukan oleh seseorang—

_(a)_ yang ialah pengarah, pengawal, pegawai atau rakan kongsi

suatu pertubuhan yang diperbadankan atau pertubuhan
yang tidak diperbadankan, atau yang berupa untuk
bertindak atas mana-mana keupayaan sedemikian; atau

_(b)_ yang berkenaan dalam pengurusan hal ehwal pertubuhan

yang diperbadankan atau pertubuhan yang tidak
diperbadankan,

suatu perintah di bawah subseksyen (1) boleh dibuat terhadap
pertubuhan yang diperbadankan atau pertubuhan yang tidak
diperbadankan itu.

(4) Apa-apa jumlah yang diperintahkan oleh mahkamah
di bawah subseksyen (1), hendaklah digunakan—

_(a)_ pertamanya, untuk membayar ganti kepada Bank segala kos

prosiding berkenaan dengan pelanggaran, kemungkiran
atau ketidakpatuhan itu; dan

_(b)_ keduanya, untuk membayar orang yang terkilan oleh

pelanggaran, kemungkiran atau ketidakpatuhan dalam
hal suatu perintah di bawah perenggan (1)(f); atau

_(c)_ ketiganya, untuk membayar ke dalam dan membentuk

sebahagian Kumpulan Wang Disatukan persekutuan
melainkan jika memerintahkan bagi apa-apa jumlah atau
bahagian padanya untuk digunakan untuk membayar
pampasan orang yang telah mengalami kerugian
berbangkit daripada pelanggaran, kemungkiran atau
ketidakpatuhan.


-----

_Perkhidmatan Kewangan_ 223

(5) Sekiranya orang yang diberi kuasa, pengendali suatu sistem
pembayaran yang ditetapkan, orang berdaftar atau peserta pasaran
mendapati adalah tidak praktikal untuk memberikan suatu remedi
kepada orang yang disebut dalam perenggan (1)(f), memandangkan
amaun yang bakal diagihkan kepada setiap orang atau kesulitan
mengenal pasti atau memberitahu orang yang sepatutnya diberikan
suatu remedi, orang yang diberi kuasa, pengendali suatu sistem
pembayaran yang ditetapkan, orang berdaftar atau peserta pasaran
hendaklah menyerah simpan amaun itu dengan Pendaftar Wang Tak
Dituntut mengikut peruntukan Akta Wang Tak Dituntut 1965.

(6) Mahkamah boleh membatalkan atau mengubah suatu perintah
yang dibuat olehnya di bawah seksyen ini atau menggantung kuat
kuasa perintah itu.

(7) Kuasa yang diberikan kepada mahkamah di bawah seksyen
ini adalah sebagai tambahan kepada mana-mana kuasanya yang lain,
dan tidak mengurangkan kuasanya yang lain yang diperuntukkan
di bawah mana-mana undang-undang bertulis yang lain.

(8) Permohonan di bawah seksyen ini boleh dimulakan pada
bila-bila masa dalam masa enam tahun dari tarikh Bank menyedari
tentang pelanggaran, kemungkiran atau ketidakpatuhan itu.

**Tindakan sivil untuk menuntut pampasan**

**241.** (1) Jika mana-mana orang—

_(a)_ telah disabitkan atas suatu kesalahan di bawah Akta ini

atau di bawah mana-mana undang-undang bertulis lain;
atau

_(b)_ telah melakukan apa-apa kesalahan yang dilakukan olehnya

yang telah di dikompaun di bawah seksyen 253,

dan kesalahan itu telah mengakibatkan, atau menyebabkan, atau
berikutan dengan berlakunya kesalahan itu, mengakibatkan,
atau menyebabkan, apa-apa kerugian atau kerosakan pada apaapa keadaan atau dalam apa-apa bentuk kepada orang berlesen,
Bank boleh memulakan tindakan sivil di mahkamah bagi maksud
menuntut tanggung rugi daripada orang yang disebut dalam
subseksyen (2).


-----

224 _Rang Undang-Undang_

(2) Orang yang berikut hendaklah bertanggungan secara
bersesama dan berasingan untuk menanggung rugi orang berlesen
secara penuh bagi apa-apa kerugian atau kerosakan kepada orang
berlesen:

_(a)_ orang yang disabitkan dengan kesalahan itu, atau orang

yang kesalahannya telah dikompaun di bawah seksyen
253; dan

_(b)_ mana-mana pengarah, pegawai atau pengawal orang

berlesen, mana-mana orang lain yang berupa sebagai
bertindak atas apa-apa keupayaan yang sedemikian, atau
mana-mana orang yang dengan apa-apa cara jua atau
sedikit sebanyaknya bertanggungjawab bagi pengurusan
hal ehwal orang berlesen, atau mana-mana orang yang
sedang membantu dalam pengurusan sedemikian.

(3) Mahkamah boleh, setelah menyemak suatu permohonan
oleh Bank, membuat suatu perintah menentukan amaun wang
yang orang yang disebut dalam subseksyen (2) bertanggungan
untuk menanggung rugi orang berlesen.

(4) Orang yang disebut dalam subseksyen (2) tidak bertanggungan
untuk menanggung rugi sedemikian kepada orang berlesen
sekiranya—

_(a)_ kesalahan itu telah dilakukan tanpa pengetahuannya,

keizinannya atau dibiarkan olehnya; dan

_(b)_ dia telah mengambil semua langkah berjaga-jaga yang

munasabah dan telah melaksanakan usaha wajar untuk
mencegah berlakunya kesalahan itu sebagaimana yang
dia patut mengambil langkah mencegah atau telah
melaksanakan, mengambil kira keadaan fungsinya dan
semua hal keadaan yang kesalahan itu dilakukan.

(5) Suatu amaun yang diperintahkan oleh mahkamah di bawah
subseksyen (3) hendaklah terpakai—

_(a)_ pertamanya, untuk membayar ganti kepada Bank bagi

segala kos prosiding untuk menuntut tanggung rugi;
dan

_(b) keduanya, untuk memberi pampasan kepada orang_

berlesen.


-----

_Perkhidmatan Kewangan_ 225

(6) Tindakan sivil di bawah subseksyen (1) boleh dimulakan
pada bila-bila masa dalam enam tahun dari tarikh yang orang itu
telah disabitkan kesalahan di bawah Akta ini atau undang-undang
bertulis lain atau dikompaun di bawah seksyen 253.

**Perintah interim**

**242.** Sekiranya suatu permohonan dibuat kepada suatu mahkamah
bagi suatu perintah di bawah subsekyen 240(1) atau 241(1), mahkamah
boleh, sekiranya disifatkannya wajar, sebelum mempertimbangkan
permohonan itu, membuat suatu perintah interim daripada jenis
perintah yang dipohon itu dan perintah itu hendaklah dinyatakan
mempunyai kuat kuasa sementara menanti keputusan permohonan
itu.

**Pelanggaran perintah mahkamah**

**243.** (1) Mana-mana orang yang melanggar suatu perintah
mahkamah di bawah subseksyen 240(1), 241(3) atau seksyen
242 melakukan suatu kesalahan dan boleh, apabila disabitkan,
atau dipenjarakan selama tempoh tidak melebihi lapan tahun atau
didenda tidak melebihi dua puluh lima juta ringgit atau keduaduanya.

(2) Subseksyen (1) tidak menjejas kuasa mahkamah berhubungan
dengan hukuman menghina mahkamah.

**Tiada aku janji tentang ganti rugi**

**244.** Jika Bank membuat suatu permohonan bagi suatu perintah
di bawah subseksyen 240(1) atau 241(1), mahkamah tidak boleh,
sebagai suatu syarat bagi perintah itu diberikan, menghendaki
apa-apa aku janji tentang ganti rugi yang kena diberikan oleh
atau bagi pihak Bank.

**Tindakan lain**

**245.** Suatu permohonan yang dibuat menurut subseksyen 240(1)
atau 241(1) tidak boleh memudaratkan apa-apa tindakan lain
yang boleh diambil oleh Bank, orang yang terkilan atau orang
berlesen, mengikut mana-mana yang berkenaan, di bawah Akta
ini atau mana-mana undang-undang lain.


-----

226 _Rang Undang-Undang_

**Keterangan yang diperoleh daripada penyiasatan boleh**
**digunakan dalam tindakan sivil**

**246.** (1) Walau apa pun mana-mana undang-undang, apaapa dokumen atau maklumat yang diperoleh oleh Bank dalam
melaksanakan kuasa penyiasatannya terhadap—

_(a)_ orang yang diberi kuasa, pengendali suatu sistem pembayaran

yang ditetapkan, orang berdaftar atau peserta pasaran;

_(b)_ mana-mana pengarah atau pegawai orang yang disebut

dalam perenggan _(a);_

_(c)_ mana-mana ejen orang yang disebut dalam perenggan (a);

atau

_(d)_ mana-mana orang lain,

boleh digunakan oleh Bank dalam suatu tindakan sivil yang
dimulakan oleh Bank.

(2) Bagi mengelakkan keraguan, apa-apa dokumen atau maklumat
yang disebut dalam subseksyen (1) tidak boleh diterima dalam
mana-mana tindakan sivil di bawah Bahagian ini yang Bank
ialah suatu pihak disebabkan hanya kerana Bank memperolehnya
dalam melaksanakan kuasa penyiasatannnya dan kebolehterimaan
itu hendaklah diputuskan mengikut kaedah-kaedah keterangan di
bawah mana-mana undang-undang.

Penggal 4

_Kesalahan jenayah_

**Pemenjaraan**

**247.** Jika penalti pemenjaraan telah diperuntukkan bagi suatu
kesalahan di bawah Akta ini, penalti sedemikian tidak terpakai bagi
suatu pertubuhan perbadanan yang disabitkan dengan kesalahan
itu.


-----

_Perkhidmatan Kewangan_ 227

**Kesalahan berhubungan dengan catatan dalam dokumen**

**248. (1)** Tiada seorang pun boleh—

_(a)_ membuat atau menyebabkan dibuat suatu catatan palsu;

_(b)_ meninggalkan daripada membuat, atau menyebabkan

ditinggalkan, apa-apa catatan; atau

_(c)_ mengubah, mencabutkan, menyembunyikan atau

memusnahkan, atau menyebabkan untuk diubah, dicabut,
disembunyikan atau dimusnahkan, apa-apa catatan,

dalam apa-apa buku atau rekod, atau dalam apa-apa laporan,
helaian kertas, penyata atau apa-apa jua pun dokumen lain, yang
berhubungan dengan perniagaan, hal ehwal, transaksi, keadaan, harta,
aset, liabiliti atau akaun, orang yang diberi kuasa, orang berdaftar
atau pengendali suatu sistem pembayaran yang ditetapkan.

(2) Tiada seorang pun boleh mengelak daripada peruntukan
Akta ini dengan mengubah, memalsukan, memusnahkan,
mencacatkan, merosakkan, menyembunyikan atau mengalihkan
apa-apa dokumen.

(3) Mana-mana orang yang melanggar subseksyen (1) atau
(2) melakukan suatu kesalahan dan boleh, apabila disabitkan,
dipenjarakan selama tempoh tidak melebihi lapan tahun atau
didenda tidak melebihi dua puluh lima juta ringgit atau keduaduanya.

**Kesalahan yang dilakukan oleh mana-mana orang yang**
**bertindak dalam keupayaan rasmi**

**249. (1) Jika sesuatu kesalahan itu dilakukan oleh suatu pertubuhan**
perbadanan atau yang tidak diperbadankan, seseorang itu—

_(a)_ yang ialah pengarahnya, pengawalnya, pegawainya atau

rakan kongsinya atau berupa sebagai bertindak dalam
mana-mana keupayaan sedemikian; atau

_(b)_ yang berkenaan dalam pengurusan hal ehwalnya,


-----

228 _Rang Undang-Undang_

pada masa kesalahan itu dilakukan adalah disifatkan sebagai telah
melakukan kesalahan itu melainkan jika orang itu membuktikan
bahawa kesalahan itu dilakukan tanpa keizinannya atau dibiarkannya
dan bahawa dia telah melaksanakan apa-apa usaha untuk mencegah
pelakuan kesalahan itu sebagaimana yang patut dilaksanakan olehnya,
dengan mengambil kira keadaan fungsinya dalam keupayaan itu
dan hal keadaan itu.

(2) Seseorang individu itu boleh didakwa untuk suatu kesalahan
di bawah subseksyen (1) walau apa pun pertubuhan perbadanan atau
yang tidak diperbadankan itu tidak disabitkan dengan kesalahan
sama ada suatu pendakwaan telah dimulakan atau sabitan telah
diperoleh terhadap pertubuhan yang diperbadankan atau yang
tidak diperbadankan itu.

(3) Subseksyen (1) tidak boleh menjejaskan liabiliti
jenayah pertubuhan perbadanan atau pertubuhan yang tidak
diperbadankan bagi kesalahan yang disebut dalam subseksyen itu.

(4) Penalti pemenjaraan bagi suatu kesalahan terpakai bagi
seseorang individu yang disabitkan bagi suatu kesalahan di bawah
subseksyen (1), walau apa pun pemenjaraan itu tidak terpakai bagi
pertubuhan perbadanan atau yang tidak diperbadankan menurut
seksyen 247.

**Kesalahan oleh pekerja, dsb.**

**250.** Jika seseorang bertanggungan di bawah Akta ini kepada
suatu penalti bagi apa-apa tindakan, peninggalan, kecuaian atau
keingkaran, orang itu hendaklah bertanggungan bagi penalti
yang sama bagi tindakan, peninggalan, kecuaian atau keingkaran
pekerjanya, pengarahnya, pengawalnya, atau ejennya sekiranya
tindakan, peninggalan, kecuaian atau keingkaran itu dilakukan
oleh—

_(a)_ pekerjanya semasa penjalanan pekerjaan pekerja itu;

_(b)_ pengarahnya semasa menjalankan fungsi sebagai

pengarah;

_(c)_ pengawalnya semasa menjalankan fungsi sebagai pengawal;

atau

_(d)_ ejennya apabila bertindak bagi pihaknya.


-----

_Perkhidmatan Kewangan_ 229

**Kesalahan boleh tangkap**

**251.** Tiap-tiap kesalahan yang boleh dihukum di bawah Akta ini
hendaklah menjadi suatu kesalahan boleh tangkap, dan seorang
pegawai polis yang berpangkat tidak rendah daripada pangkat
Inspektor, atau seorang pegawai penyiasat yang dilantik di bawah
seksyen 219 boleh menangkap tanpa waran seseorang yang dia
secara munasabah mengesyaki telah melakukan atau sedang
melakukan kesalahan itu.

**Kewajipan pegawai penyiasat untuk menyerahkan orang yang**
**ditangkap kepada pihak polis**

**252. Seorang pegawai penyiasat yang membuat suatu tangkapan di**
bawah seksyen 251 hendaklah menyerahkan orang yang ditangkap
itu kepada seorang pegawai polis tanpa kelengahan yang tidak
berpatutan dan orang yang ditangkap itu hendaklah diuruskan
mengikut undang-undang yang berhubungan dengan tatacara
jenayah seolah-olah dia telah ditangkap oleh seorang pegawai
polis.

**Kuasa untuk mengkompaun**

**253.** (1) Gabenor boleh, dengan keizinan bertulis Pendakwa
Raya, menawarkan secara bertulis untuk mengkompaun manamana kesalahan yang boleh dihukum di bawah Akta ini atau
mana-mana peraturan-peraturan yang dibuat di bawah Akta ini,
dengan menerima daripada orang yang semunasabahnya disyaki
telah melakukan kesalahan itu, apa-apa jumlah wang tidak melebihi
amaun denda maksimum yang orang itu boleh bertanggungan
sekiranya dia telah disabitkan kesalahan itu, dalam apa-apa masa
sebagaimana yang ditentukan dalam tawaran itu.

(2) Suatu tawaran di bawah subseksyen (1) boleh dibuat pada
bila-bila masa selepas kesalahan itu dilakukan, tetapi sebelum
apa-apa pendakwaan baginya dimulakan, dan sekiranya amaun
yang ditentukan dalam tawaran itu tidak dibayar dalam masa
yang ditentukan dalam tawaran itu atau dalam apa-apa tempoh
yang dilanjutkan yang boleh diberikan oleh Gabenor, pendakwaan
bagi kesalahan itu boleh dimulakan pada bila-bila masa selepas
itu terhadap orang yang kepadanya tawaran itu dibuat.


-----

230 _Rang Undang-Undang_

(3) Jika suatu kesalahan telah dikompaun di bawah subseksyen
(1), tiada pendakwaan boleh dimulakan berkenaan dengan kesalahan
itu terhadap orang yang kepadanya tawaran untuk mengkompaun
itu telah dibuat, dan apa-apa dokumen atau benda yang disita
berkaitan dengan kesalahan itu boleh dilepaskan oleh Bank,
tertakluk kepada apa-apa terma dan syarat yang difikirkan sesuai
oleh Bank.

(4) Semua jumlah wang yang diterima di bawah subseksyen (1)
hendaklah dibayar ke dalam Kumpulan Wang Disatukan
Persekutuan.

**Percubaan, persubahatan dan pakatan**

**254.** (1) Mana-mana orang yang—

_(a)_ cuba melakukan suatu kesalahan di bawah Akta ini;

_(b)_ membuat suatu perbuatan sebagai persediaan untuk

melakukan, atau bagi membantu pelakuan, pelakuan
suatu kesalahan di bawah Akta ini; atau

_(c)_ bersubahat atau terlibat dalam suatu komplot jenayah

untuk melakukan (sebagaimana istilah itu diertikan dalam
Kanun Keseksaan) suatu kesalahan di bawah Akta ini,
sama ada kesalahan itu dilakukan akibat daripadanya,

melakukan suatu kesalahan dan boleh dikenakan penalti bagi
kesalahan itu.

(2) Suatu peruntukan Akta ini yang merujuk kepada suatu
kesalahan di bawah suatu peruntukan tertentu Akta ini hendaklah
dibaca sebagai termasuk suatu sebutan kepada suatu kesalahan di
bawah subseksyen (1) berhubungan dengan kesalahan di bawah
peruntukan tertentu itu.

**Pendakwaan**

**255.** Tiada pendakwaan bagi suatu kesalahan di bawah Akta
ini boleh dimulakan kecuali dengan keizinan bertulis Pendakwa
Raya.


-----

_Perkhidmatan Kewangan_ 231

Penggal 5

_Perkara am_

**Perlindungan berhubungan dengan pendedahan maklumat**
**kepada Bank**

**256. (1) Jika seseorang mendedahkan secara suci hati kepada**
Bank, pengetahuannya atau kepercayaannya atau apa-apa dokumen
atau maklumat bahawa suatu kemungkiran atau pelanggaran telah
berlaku atau mungkin akan berlaku di bawah Akta ini—

_(a)_ orang itu tidak bertanggungan bagi suatu kemungkiran

suatu kewajipan kerahsiaan yang dikenakan oleh manamana undang-undang, kontrak atau kaedah amalan
profesional;

_(b)_ ia hendaklah menjadi suatu pembelaan dalam suatu

tindakan, guaman, dakwaan atau prosiding yang dibawa,
dimulakan atau diteruskan dalam mana-mana mahkamah
atau di hadapan mana-mana pihak berkuasa lain terhadap
orang yang membuat pendedahan kepada Bank yang ia
percaya pendedahan itu perlu bagi menjalankan kuat
kuasa peruntukan Akta ini; atau

_(c)_ tidak ada kontrak atau hak atau remedi lain boleh

dikuatkuasakan terhadap orang itu atas sebab pendedahan
itu.

(2) Apa-apa dokumen atau maklumat yang didedahkan kepada
Bank di bawah subseksyen (1) dan maklumat dan pengenalan diri
orang yang membuat pendedahan itu hendaklah menjadi rahsia
antara Bank dan orang yang membuat pendedahan itu.

**Peruntukan keterangan**

**257.** Dalam mana-mana prosiding jenayah atau sivil di bawah
Akta ini—

_(a)_ apa-apa penyataan yang berupa untuk ditandatangani oleh

Gabenor atau mana-mana orang lain yang diberi kuasa
untuk melaksanakan fungsi Bank bagi pihaknya, yang
menjadi sebahagian atau dilampirkan kepada apa-apa
surat, daftar, rekod atau dokumen, tidak kira bagaimana
sekalipun dinyatakan, disebut atau dilambangkan; atau


-----

232 _Rang Undang-Undang_

_(b)_ pengemukaan suatu salinan cetakan suatu standard,

penentuan, perintah bertulis, arahan, petunjuk, notis,
kehendak, syarat atau sekatan, surat, daftar, rekod,
dokumen atau mana-mana instrumen lain yang ditentukan
atau dikeluarkan menurut Akta ini,

hendaklah, sehingga yang bertentangan dibuktikan, menjadi
keterangan apa-apa hakikat yang tercatat dalamnya.

**Kuasa Bank untuk menyiarkan maklumat**

**258.** Bank boleh, jika difikirkannya perlu, menyiarkan dalam apaapa bentuk dan cara yang difikirkannya sesuai, apa-apa maklumat
berhubungan dengan—

_(a)_ apa-apa tindakan penguatkuasaan yang diambil di bawah

Akta ini termasuk prosiding jenayah, pengkompaunan,
tindakan sivil dan tindakan pentadbiran; dan

_(b)_ keputusan tindakan yang disebut di perenggan (a) termasuk

keputusan mana-mana prosiding, penyelesaian dalam atau
luar mahkamah berkaitan dengan apa-apa kemungkiran
atau pelanggaran peruntukan Akta ini.

Bahagian XVI

PERUNTUKAN AM

**Aku janji yang boleh dikuatkuasakan**

**259.** (1) Menteri atau Bank boleh menerima suatu aku janji
bertulis yang diberikan oleh seseorang berkaitan dengan suatu
perkara berhubungan dengan yang Menteri atau Bank, mengikut
mana-mana yang berkenaan, mempunyai kuasa atau fungsi di
bawah Akta ini.

(2) Aku janji yang diterima di bawah subseksyen (1) boleh
diubah atau ditarik balik oleh orang yang memberi aku janji itu
dengan kebenaran Menteri atau Bank, mengikut mana-mana yang
berkenaan.


-----

_Perkhidmatan Kewangan_ 233

(3) Sekiranya Bank berpendapat bahawa orang yang telah
memberikan suatu aku janji bertulis telah memungkiri mana-mana
terma aku janji itu—

_(a) yang diberikan kepada Bank, Bank boleh memohon;_

atau

_(b)_ yang diberikan kepada Menteri, Bank boleh mengesyorkan

kepada Menteri untuk memohon,

kepada Mahkamah Tinggi bagi suatu perintah di bawah subsekyen
(4) melalui saman pemula.

(4) Sekiranya Mahkamah Tinggi berpuas hati bahawa seseorang
itu telah memungkiri suatu terma aku janji, Mahkamah Tinggi
boleh membuat mana-mana atau semua perintah yang berikut:

_(a)_ suatu perintah mengarahkan orang itu untuk mematuhi

aku janji itu;

_(b) suatu perintah mengarahkan orang itu untuk membayar_

kepada Kumpulan Wang Disatukan Persekutuan suatu
amaun setakat amaun apa-apa manfaat kewangan yang
orang itu peroleh (sama ada secara langsung atau tidak
langsung) dan yang berpunca secara munasabah daripada
kemungkiran itu;

_(c)_ apa-apa perintah yang Mahkamah Tinggi berpendapat

wajar mengarahkan orang itu untuk memberikan
pampasan mana-mana orang lain yang mengalami
kerugian atau kerosakan akibat daripada kemungkiran
itu; atau

_(d)_ apa-apa perintah lain yang Mahkamah Tinggi berpendapat

wajar.

(5) Bank hendaklah berhak untuk didengar dalam prosiding yang
berhubungan dengan suatu permohonan kepada Mahkamah Tinggi
berkenaan dengan suatu kemungkiran aku janji yang diberikan
kepada Menteri.


-----

234 _Rang Undang-Undang_

**Peraturan-peraturan**

**260. (1) Menteri boleh, atas syor Bank, membuat apa-apa**
peraturan-peraturan sebagaimana yang perlu atau suai manfaat
bagi—

_(a)_ memberikan kesan penuh kepada peruntukan Akta ini;

_(b)_ menjalankan atau mencapai objektif pengawalseliaan dan

maksud Akta ini;

_(c)_ melaksanakan selanjutnya, dengan lebih baik atau dengan

lebih mudah peruntukan Akta ini; atau

_(d)_ mengadakan peruntukan bagi apa-apa perkara tambahan,

sampingan atau berbangkit berhubungan dengan Akta
ini.

(2) Tanpa mengehadkan keluasan subseksyen (1), peraturanperaturan boleh dibuat—

_(a)_ untuk mengadakan peruntukan bagi kawalan oleh Bank

melalui penyeliaan, pengawalseliaan, sekatan, larangan,
atau bagaimana jua pun selainnya, berkenaan dengan
penyediaan pembiayaan, aktiviti perantaraan kewangan
sebagaimana yang diertikan dalam seksyen 211,
perkhidmatan perbankan, perkhidmatan insurans yang
diberikan atau dijalankan oleh orang selain orang yang
diberi kuasa atau orang berdaftar;

_(b)_ untuk mengadakan peruntukan mengenai borang berkenaan

dengan apa-apa perkara di bawah Akta ini, atau di bawah
mana-mana peraturan-peraturan yang dibuat di bawah
seksyen ini;

_(c)_ untuk mengadakan peruntukan bagi fi kena dibayar kepada

Bank berkenaan dengan apa-apa perkara di bawah Akta
ini atau di bawah mana-mana peraturan-peraturan yang
dibuat di bawah seksyen ini; dan

_(d)_ untuk mengadakan peruntukan bagi pengenaan penalti

atas apa-apa kesalahan di bawah peraturan-peraturan
yang tidak melebihi pemenjaraan bagi suatu tempoh
tidak melebihi lima tahun atau didenda tidak melebihi
sepuluh juta ringgit atau kedua-duanya.

(3) Peraturan-peraturan yang dibuat di bawah seksyen ini boleh
berhubung dengan semua atau mana-mana kelas, kategori atau
perihalan orang, dan boleh membuat peruntukan berlainan bagi
kelas kategori atau perihalan orang yang berlainan


-----

_Perkhidmatan Kewangan_ 235

**Peruntukan yang berhubungan dengan kelulusan, keizinan,**
**penentuan, notis, kehendak, arahan, standard, kod atau**
**langkah-langkah**

**261.** (1) Melainkan jika diperuntukkan selainnya dengan jelas,
apa-apa kelulusan atau keizinan yang diberikan, atau apa-apa
standard, kod, penentuan, notis, kehendak, arahan atau langkahlangkah yang ditentukan atau dikeluarkan, di bawah Akta ini—

_(a)_ boleh dibuat sama ada secara am atau khusus;

_(b)_ boleh dipinda atau dibatalkan oleh Bank atau Menteri,

mengikut mana-mana yang berkenaan; atau

_(c)_ hendaklah dikeluarkan atau disampaikan mengikut cara

sebagaimana yang difikirkan wajar oleh Bank dan adalah
sah bagi semua maksud.

(2) Apa-apa kelulusan atau keizinan di bawah subseksyen (1)
boleh menjadi—

_(a)_ mutlak atau bersyarat; atau

_(b)_ terhad supaya habis tempoh pada suatu tarikh yang

ditentukan, melainkan jika diperbaharui.

**Peluang untuk membuat representasi**

**262.** (1) Jika—

_(a)_ Menteri, atas syor Bank, bercadang untuk mengambil

apa-apa tindakan terhadap mana-mana orang di bawah
subseksyen 13(1), 20(1) atau (2) atau 30(3) atau seksyen
193; atau

_(b)_ Bank bercadang untuk mengambil apa-apa tindakan

terhadap mana-mana orang di bawah subseksyen 13(1),
20(1), (2) atau (3), seksyen 21, subseksyen 30(3), atau
seksyen 34 atau 39, subseksyen 94(2), 116(2) atau (3),
120(1), 140(5) 156(1), seksyen 162, subseksyen 167(1)
atau 172(1) atau terhadap mana-mana orang yang mungkir
yang disebut dalam subseksyen 234(1),

Bank hendaklah menyampaikan kepada orang itu suatu notis
bertulis mengenai tindakan yang dicadangkan itu.


-----

236 _Rang Undang-Undang_

(2) Notis bertulis di bawah subseksyen (1) hendaklah
menyatakan—

_(a)_ tindakan yang Menteri atau Bank, mengikut mana-mana

yang berkenaan, bercadang untuk mengambil dan alasan
bagi tindakan itu;

_(b)_ tempoh yang orang yang disebut dalam subseksyen (1)

boleh membuat suatu representasi bertulis kepada Menteri
atau Bank, mengikut mana-mana yang berkenaan;

_(c)_ dalam hal apa-apa tindakan yang dicadangkan di bawah

subseksyen 94(2), 140(5) atau 234(3), ketidakpatuhan
atau kemungkiran yang dilakukan oleh orang itu; dan

_(d)_ jika Bank bercadang untuk mengenakan suatu penalti

monetari di bawah perenggan 234(3)(b), hak orang yang
mungkir itu untuk membayar, dalam suatu tempoh yang
ditentukan dalam notis, penalti monetari yang dinyatakan
dalam notis itu.

(3) Orang yang disebut dalam subseksyen (1) hendaklah diberikan
suatu peluang yang munasabah untuk membuat suatu representasi
bertulis kepada Menteri atau Bank, mengikut mana-mana yang
berkenaan, dengan mengemukakan representasi itu kepada Bank
dalam empat belas hari dari tarikh notis oleh Bank.

(4) Selepas habis tempoh empat belas hari dari tarikh notis
oleh Bank dan mempertimbangkan apa-apa representasi bertulis
di bawah subseksyen (3), Menteri, atas syor Bank, atau Bank,
mengikut mana-mana yang berkenaan, hendaklah memutuskan
sama ada untuk—

_(a)_ meneruskan tindakan yang dicadangkan atau pengubahan

tindakan itu; atau

_(b)_ tidak mengambil tindakan selanjutnya.

(5) Menteri atau Bank, mengikut mana-mana yang berkenaan,
hendaklah memberikan orang yang disebut dalam subseksyen (1)
suatu notis bertulis mengenai keputusan di bawah subseksyen (4)
dan keputusan itu hendaklah berkuat kuasa dari tarikh yang
ditentukan dalam notis itu.


-----

_Perkhidmatan Kewangan_ 237

(6) Walau apa pun subseksyen (1), Menteri atau Bank boleh,
mengikut mana-mana yang berkenaan, mengambil tindakan
yang dicadangkan terlebih dahulu dan peluang untuk membuat
representasi hendaklah diberikan serta-merta selepas tindakan
telah diambil sekiranya apa-apa kelengahan dalam mengambil
tindakan yang dicadangkan akan memudaratkan kepentingan manamana orang yang diberi kuasa, orang berdaftar, pengendali suatu
sistem pembayaran yang ditetapkan, pendeposit, pemunya polisi,
peserta, pemiutang, sistem kewangan atau orang awam secara
amnya.

(7) Menteri atau Bank boleh, mengikut mana-mana yang
berkenaan, mengesahkan, meminda atau membatalkan pelaksanaan
tindakan yang diambil di bawah subseksyen (6) berbangkit daripada
representasi yang dibuat di bawah subseksyen itu.

(8) Subseksyen (6) tidak terpakai bagi apa-apa tindakan yang
diambil di bawah seksyen 234.

(9) Seksyen ini tidak terpakai bagi—

_(a)_ suatu tindakan yang dicadangkan di bawah subseksyen

13(1) melainkan jika tindakan yang dicadangkan itu
mungkin akan memudaratkan kepentingan orang yang
disebut dalam subseksyen (1); dan

_(b)_ suatu pembatalan suatu lesen di bawah perenggan 20(1) (e),

_(f), atau (g)._

**Pengecualian**

**263. Menteri boleh, atas syor Bank dan dengan syarat bahawa**
ianya selaras dengan objek dan fungsi Bank di bawah Akta Bank
Negara Malaysia 2009 atau objektif pengawalseliaan Akta ini,
melalui suatu perintah yang disiarkan dalam Warta, mengecualikan
mana-mana orang tertentu atau mana-mana kelas, kategori atau
perihalan orang, daripada semua atau mana-mana peruntukan Akta
ini, bagi apa-apa tempoh, dan tertakluk kepada apa-apa syarat,
sebagaimana yang ditentukan oleh Menteri dalam perintah itu.


-----

238 _Rang Undang-Undang_

**Kuasa Menteri untuk meminda Jadual**

**264.** Menteri boleh, atas syor Bank, dari semasa ke semasa, melalui
suatu perintah yang disiarkan dalam Warta, meminda mana-mana
peruntukan dalam Jadual 1, 2, 4, 5, 6, 7, 9, 11, 12 dan 13 Akta
ini dan apabila disiarkan sedemikian, peruntukan itu sebagaimana
yang dipinda hendaklah berkuat kuasa dan berkesan sepenuhnya
dan hendaklah disifatkan menjadi suatu bahagian penting Akta ini
dari tarikh penyiaran itu atau dari tarikh terkemudian sebagaimana
yang ditentukan dalam perintah itu.

**Keputusan Menteri adalah muktamad**

**265.** Apa-apa keputusan yang dibuat oleh Menteri di bawah Akta
ini adalah muktamad.

**Kuasa Bank untuk mengeluarkan panduan**

**266.** Bank boleh mengeluarkan panduan secara bertulis kepada
mana-mana orang atau kepada mana-mana kelas, kategori atau
perihalan orang yang mengandungi apa-apa maklumat, nasihat
atau syor yang difikirkannya patut—

_(a)_ berkenaan dengan peruntukan Akta ini;

_(b)_ bagi maksud menjalankan atau mencapai objektif

pengawalseliaan Akta ini; atau

_(c)_ berkenaan dengan apa-apa perkara lain yang, pada pendapat

Bank, perlu untuk memberikan maklumat, nasihat atau
syor.

**Perlindungan terhadap guaman dan prosiding undang-**
**undang**

**267.** Tiada tindakan, guaman, pendakwaan atau prosiding lain
pun boleh diambil atau dibawa, dimulakan, atau dikekalkan dalam
mana-mana mahkamah atau di hadapan mana-mana pihak berkuasa
lain terhadap—

_(a)_ Menteri;

_(b)_ Bank;


-----

_Perkhidmatan Kewangan_ 239

_(c)_ Gabenor;

_(d)_ Timbalan Gabenor; atau

_(e)_ mana-mana pengarahnya, pegawainya atau pekerjanya atau

mana-mana orang yang bertindak bagi pihak Bank,

bagi atau disebabkan oleh, atau berkenaan dengan, apa-apa
perbuatan yang dilakukan atau penyataan yang dibuat atau
ditinggalkan daripada dilakukan atau dibuat, atau yang berupa
untuk dilakukan atau dibuat atau ditinggalkan daripada dilakukan
atau dibuat, menurut atau pada melaksanakan, atau penurutan atau
pelaksanaan yang dimaksudkan akan, Akta ini, apa-apa perintah
bertulis, arahan, petunjuk, notis atau apa-apa jua pun benda lain
yang dikeluarkan di bawah Akta ini sekiranya perbuatan itu atau
penyataan itu telah dilakukan atau dibuat, atau telah ditinggalkan
daripada dilakukan atau dibuat, dengan suci hati.

**Pemakaian Akta Syarikat 1965**

**268.** (1) Jika orang yang diberi kuasa, orang berdaftar, pengendali
suatu sistem pembayaran yang ditetapkan atau orang yang
ditetapkan sebagai suatu institusi kewangan yang ditetapkan di
bawah seksyen 212 adalah suatu perbadanan yang semua atau
mana-mana peruntukan Akta Syarikat 1965 terpakai, peruntukan
itu hendaklah sebagai tambahan kepada peruntukan Akta ini dan
bukannya sebagai mengurangkannya, tetapi jika terdapat apaapa percanggahan atau ketidakselarasan antara peruntukan Akta
Syarikat 1965 dan Akta ini dalam pemakaiannya masing-masing
bagi orang atau pengendali itu, peruntukan Akta ini hendaklah
dipakai.

(2) Jika apa-apa kesulitan atau keraguan berbangkit dalam
pemakaian subseksyen (1) berhubungan dengan mana-mana orang
yang diberi kuasa, orang berdaftar atau pengendali suatu sistem
pembayaran yang ditetapkan yang tertentu, atau apa-apa perkara
atau hal keadaan tertentu, atau pada amnya, Menteri boleh apabila
kesulitan atau keraguan itu dirujukkan kepadanya oleh Bank,
menyelesaikannya melalui suatu arahan secara bertulis.

**Pemakaian peruntukan tertentu Akta ini bagi entiti Labuan**

**269.** (1) Bagi maksud seksyen ini, “Lembaga Perkhidmatan
Kewangan Labuan” ertinya Lembaga Perkhidmatan Kewangan
Labuan yang ditubuhkan di bawah seksyen 3 Akta Lembaga
Perkhidmatan Kewangan Labuan 1996 [Akta 545]


-----

240 _Rang Undang-Undang_

(2) Tanpa memudaratkan keluasan Penggal 2 Bahagian XV,
peruntukan dalam Penggal itu hendaklah terpakai bagi manamana orang yang di bawah penyeliaan atau pengawasan Lembaga
Perkhidmatan Kewangan Labuan dan Bank boleh menjalankan
apa-apa kuasa dan melaksanakan apa-apa fungsi di bawah Akta
ini untuk memastikan pematuhan Penggal 2 Bahagian XV oleh
orang itu.

(3) Bagi maksud Bank menjalankan pengawasan atas suatu
kumpulan kewangan, suatu sebutan kepada—

_(a)_ “subsidiari” dalam seksyen 115 dan 116; dan

_(b)_ “perbadanan yang berkaitan” dalam Bahagian

X dan XI,

hendaklah disifatkan untuk termasuk seseorang yang di bawah
penyeliaan atau pengawasan Lembaga Perkhidmatan Kewangan
Labuan jika orang itu dalam kumpulan kewangan itu.

(4) Seksyen 178 dan 185 Akta Perkhidmatan Kewangan dan
Sekuriti Labuan 2010 dan seksyen 139 dan 146 Akta Perkhidmatan
Kewangan dan Sekuriti Islam Labuan 2010 tidak menyekat Bank
dalam menjalankan kuasa atau melaksanakan fungsi di bawah
seksyen 115 atau 116, atau Bahagian X atau XI, dan Bank boleh
menjalankan apa-apa kuasa dan melaksanakan apa-apa fungsi di
bawah Akta ini untuk memastikan pematuhan seksyen 115 atau
116, atau Bahagian X atau XI.

(5) Seksyen 185 Akta Perkhidmatan Kewangan dan
Sekuriti Labuan 2010 tidak menyekat pemakaian Akta ini
bagi mana-mana orang di bawah penyeliaan atau pengawasan
Lembaga Perkhidmatan Kewangan Labuan yang, di bawah Akta
ini—

_(a) mengendalikan suatu sistem pembayaran, ialah seorang_

peserta, atau mengeluarkan suatu instrumen pembayaran;
atau

_(b) ialah seorang peserta pasaran._


-----

_Perkhidmatan Kewangan_ 241

**Kemungkiran atau pelanggaran tidak menjejaskan kontrak,**
**perjanjian atau perkiraan**

**270.** Kecuali diperuntukkan selainnya dalam Akta ini, atau menurut
mana-mana peruntukan Akta ini, tiada kontrak, perjanjian atau
perkiraan pun, yang dibuat memungkiri atau melanggar manamana peruntukan Akta ini hendaklah menjadi tidak sah sematamata oleh sebab kemungkiran atau pelanggaran itu:

Dengan syarat bahawa tiada apa jua pun dalam seksyen ini
boleh menjejas mana-mana liabiliti mana-mana orang bagi manamana tindakan pentadbiran, sivil atau jenayah di bawah Akta ini
berkenaan dengan mana-mana kemungkiran atau pelanggaran.

Bahagian xvii

PEMANSUHAN, KECUALIAN dAN PERALIHAN

**Pemansuhan**

**271. Akta Bank dan Institusi-Institusi Kewangan 1989, Akta**
Kawalan Pertukaran Wang 1953, Akta Insurans 1996 dan Akta
Sistem Pembayaran 2003 adalah dimansuhkan.

**Kecualian dan peralihan**

**272.** Walau apa pun seksyen 271—

_(a) apa-apa kaedah, peraturan-peraturan, perintah, pemberitahuan_

atau perundangan subsidiari lain, yang dibuat dan apa-apa
kelulusan, kuasa, keizinan, keputusan, arahan, pengecualian,
notis, perintah, kebenaran, syor, kehendak, penentuan atau
tindakan eksekutif lain, yang diberikan atau dilakukan
di bawah Akta yang dimansuhkan dan berkuat kuasa
atau mempunyai kesan sebelum tarikh yang ditetapkan,
hendaklah disifatkan telah dibuat, diberi atau dilakukan di
bawah suatu peruntukan bersamaan, dalam Akta ini atau
suatu peruntukan bersamaan dalam mana-mana arahan
yang dikeluarkan menurut seksyen 156, subseksyen 214(6)
atau seksyen 216, dan hendaklah terus berkuat kuasa dan
berkesan sepenuhnya berhubungan dengan orang yang
baginya ia terpakai sehingga dipinda atau dibatalkan,
kecuali perundangan subsidiari yang dinyatakan dalam
Jadual 16 yang disifatkan telah dibatalkan;


-----

242 _Rang Undang-Undang_

_(b)_ tiap-tiap garis panduan, arahan, surat pekeliling atau notis

di bawah Akta yang dimansuhkan berhubungan dengan
mana-mana perkara yang bersamaan dengan mana-mana
peruntukan Akta ini, yang dikeluarkan sebelum tarikh
yang ditetapkan dan berkuat kuasa sebelum sahaja tarikh
yang ditetapkan, hendaklah disifatkan sebagai standard
yang telah ditentukan menurut undang-undang di bawah
mana-mana peruntukan Akta ini dan hendaklah terus
berkuat kuasa dan berkesan sepenuhnya berhubungan
dengan orang yang baginya ia terpakai sehingga dipinda
atau dibatalkan;

_(c)_ apa-apa permohonan bagi suatu lesen, kelulusan,

pemberikuasaan, pemberitahuan, akuan terima, keizinan,
kebenaran atau bagi apa-apa maksud lain jua pun, yang
dibuat oleh mana-mana orang di bawah Akta yang
dimansuhkan sebelum tarikh yang ditetapkan dan yang
belum selesai sebelum tarikh yang ditetapkan, hendaklah—

(i) sekiranya terdapat suatu peruntukan bersamaan

dalam Akta ini atau dalam mana-mana arahan
yang dikeluarkan di bawah subseksyen 214(6)
atau seksyen 216, diuruskan seolah-olah ia dibuat
di bawah peruntukan itu;

(ii) sekiranya suatu peruntukan berbeza telah dibuat

bagi permohonan di bawah Akta ini atau dalam
mana-mana arahan yang dikeluarkan di bawah
subseksyen 214(6) atau seksyen 216, diuruskan
mengikut mana-mana peruntukan itu; dan

(iii) sekiranya tiada peruntukan bersamaan dalam

Akta ini atau peruntukan berlainan telah dibuat
bagi permohonan di bawah Akta ini atau dalam
mana-mana arahan yang dikeluarkan di bawah
subseksyen 214(6) atau seksyen 216, luput
pada tarikh yang ditetapkan dan apa-apa fi atau
bayaran lain yang diterima dengan permohonan
itu hendaklah dikembalikan kepada orang itu;

_(d)_ semua transaksi, kemudahan kredit, urus niaga, kontrak,

surat kuasa wakil atau perkiraan yang disempurnakan atau
dibuat menurut undang-undang, dan semua perniagaan
yang dilakukan menurut undang-undang di bawah Akta
yang dimansuhkan dengan mana-mana orang hendaklah
disifatkan telah disempurnakan, dibuat atau dilakukan


-----

_Perkhidmatan Kewangan_ 243

adalah menurut undang-undang dan sah di bawah Akta
ini, dan dengan sewajarnya, apa-apa hak atau liabiliti di
bawah transaksi, urus niaga, perniagaan itu yang sedia
ada sebelum tarikh yang ditetapkan hendaklah disifatkan
terus menjadi menurut undang-undang dan sah di bawah
Akta ini;

_(e)_ tanpa mengehadkan keluasan perenggan _(d), semua_

polisi insurans yang dikeluarkan, semua transaksi atau
urus niaga yang disempurnakan atau dibuat menurut
undang-undang, dan semua perniagaan yang dilakukan
menurut undang-undang, di bawah Akta Insurans 1996
yang dimansuhkan oleh seseorang yang dilesenkan
di bawah Akta yang dimansuhkan itu dan telah diberi
kuasa atau didaftarkan atau disifatkan telah diberi kuasa
atau didaftarkan di bawah Akta ini, dengan mana-mana
pemunya polisi, pelanggan, pemiutang, penghutang atau
orang lain hendaklah disifatkan telah disempurnakan,
dibuat atau dilakukan menurut undang-undang dan sah
di bawah Akta ini, dan mana-mana hak atau liabiliti di
bawah transaksi, urus niaga atau perniagaan yang sedia ada
sebelum tarikh yang ditetapkan hendaklah disifatkan terus
menjadi menurut undang-undang dan sah di bawah Akta ini;

_(f)_ tiada apa jua pun yang boleh menjejaskan liabiliti mana
mana orang untuk disiasat, didakwa atau dihukum bagi
kesalahan yang dilakukan di bawah Akta yang dimansuhkan
sebelum tarikh yang ditetapkan;

_(g)_ apa-apa prosiding undang-undang, pendakwaan jenayah

atau penyiasatan yang belum selesai di bawah Akta yang
dimansuhkan hendaklah diteruskan di bawah Akta yang
dimansuhkan itu seolah-olah Akta yang dimansuhkan itu
berkuat kuasa;

_(h) tertakluk kepada perenggan (i), apa-apa sebutan kepada_

Akta yang dimansuhkan dalam mana-mana undangundang bertulis hendaklah diertikan sebagai suatu sebutan
kepada Akta ini dan apa-apa sebutan kepada mana-mana
peruntukan khusus Akta yang dimansuhkan dalam manamana undang-undang bertulis hendaklah diertikan sebagai
suatu sebutan kepada suatu peruntukan Akta ini yang
bersamaan dengan seberapa hampir kepada peruntukan
khusus itu;

_(i) apa-apa sebutan kepada Akta Kawalan Pertukaran Wang_

1953 atau kawalan pertukaran atau apa-apa peruntukan
khusus, atau secara amnya kepada peruntukan, Akta


-----

244 _Rang Undang-Undang_

Kawalan Pertukaran Wang 1953 yang dimansuhkan dalam
mana-mana undang-undang bertulis hendaklah diertikan
sebagai suatu sebutan kepada seksyen 214 atau 216 Akta
ini atau suatu peruntukan bersamaan dalam mana-mana
arahan yang dikeluarkan di bawah subseksyen 214(6)
atau seksyen 216;

_(j)_ apa-apa sebutan kepada Pengawal Pertukaran Wang Asing

dalam mana-mana undang-undang bertulis hendaklah
diertikan dengan sewajarnya sebagai suatu sebutan kepada
Bank;

_(k)_ apa-apa sebutan kepada seorang “peniaga yang diberi kuasa”

dalam subseksyen 1(3) Akta Perniagaan Perkhidmatan
Wang 2011 [Akta 731] hendaklah diertikan sebagai
suatu sebutan kepada bank berlesen di bawah Akta
ini dan tafsiran seorang “peniaga yang diberi kuasa”
dalam seksyen 2 Akta itu hendaklah diertikan dengan
sewajarnya;

_(l) apa-apa hak, manfaat, keistimewaan, obligasi atau liabiliti_

yang diperoleh, terakru atau ditanggung di bawah Akta
yang dimansuhkan, hendaklah terus berkuat kuasa di
bawah Akta ini; dan

_(m) semua tindakan atau benda lain yang dilakukan di bawah_

Akta yang dimansuhkan hendaklah disifatkan telah
dilakukan di bawah Akta ini dan dengan sewajarnya,
hendaklah terus menjadi sah dan menurut undang-undang
di bawah Akta ini.

**Kecualian berkenaan dengan lesen yang diberikan di bawah**
**Akta yang dimansuhkan**

**273. (1) Tertakluk kepada peruntukan subseksyen (2)—**

_(a)_ suatu lesen yang diberikan kepada seseorang oleh

Menteri—

(i) di bawah subseksyen 6(4) Akta Bank dan Institusi
Institusi Kewangan 1989 yang dimansuhkan
untuk menjalankan perniagaan perbankan atau
perniagaan bank saudagar, mengikut mana-mana
yang berkenaan, di bawah Akta itu; dan


-----

_Perkhidmatan Kewangan_ 245

(ii) di bawah seksyen 16 Akta Insurans 1996 yang

dimansuhkan untuk menjalankan perniagaan
insurans di bawah Akta itu,

hendaklah disifatkan sebagai suatu lesen yang diberikan di bawah
seksyen 10 yang memberi kuasa kepada orang itu untuk menjalankan
perniagaan perbankan, perniagaan perbankan pelaburan atau
perniagaan insurans, mengikut mana-mana yang berkenaan;

_(b) suatu lesen yang diberikan kepada seseorang—_

(i) oleh Menteri di bawah subseksyen 6(4) Akta

Bank dan Institusi-Institusi Kewangan 1989
yang dimansuhkan untuk menjalankan perniagaan
pembrokeran wang;

(ii) oleh Bank di bawah seksyen 17 Akta Insurans

1996 yang dimansuhkan untuk menjalankan
perniagaan pembrokeran insurans atau perniagaan
nasihat kewangan,

hendaklah disifatkan sebagai suatu kebenaran yang diberikan di
bawah seksyen 11 yang memberi kuasa orang itu untuk menjalankan
perniagaan pembrokeran wang, perniagaan pembrokeran insurans
dan perniagaan penasihat kewangan, mengikut mana-mana yang
berkenaan; dan

_(c)_ ajuster yang dilesenkan oleh Bank di bawah seksyen 17

Akta Insurans 1996 yang dimansuhkan untuk menjalankan
perniagaan pengajusteran hendaklah disifatkan sebagai
orang yang berdaftar di bawah subseksyen 18(1).

(2) Orang yang disebut dalam subseksyen (1) hendaklah terus
menjadi tertakluk kepada syarat yang terpakai baginya sebelum
tarikh yang ditetapkan, seolah-olah syarat itu dikenakan di bawah
Akta ini.

(3) Jika dalam mana-mana undang-undang bertulis, apa-apa
sebutan yang dibuat kepada suatu bank saudagar yang dilesenkan di
bawah subseksyen 6(4) Akta Bank dan Institusi-Institusi Kewangan
1989 yang dimansuhkan, ia hendaklah diertikan sebagai suatu
sebutan kepada bank pelaburan berlesen.


-----

246 _Rang Undang-Undang_

**Kecualian berkenaan dengan perniagaan kewangan Islam**

**274. Orang yang berikut hendaklah disifatkan telah diluluskan**
di bawah subseksyen 15(1):

_(a)_ bank berlesen atau bank pelaburan berlesen yang telah

berunding dengan Bank di bawah seksyen 124 Akta Bank
dan Institusi-Institusi Kewangan 1989 yang dimansuhkan,
dan telah mendapatkan kelulusan Bank bagi menjalankan
perniagaan perbankan Islam;

_(b)_ pengeluar suatu instrumen pembayaran yang ditetapkan

yang diluluskan yang telah memperoleh suatu kelulusan
bertulis di bawah subseksyen 25(1) Akta Sistem Pembayaran
2003 yang dimansuhkan bagi pengeluaran instrumen
pembayaran Islam yang ditetapkan; dan

_(c)_ pengendali—

(i) suatu sistem pembayaran yang telah diberikan

notis di bawah subseksyen 5(1) Akta Sistem
Pembayaran 2003 yang dimansuhkan dengan
syarat bahawa perniagaan pengendali bagi sistem
pembayaran itu bersamaan dengan suatu sistem
pembayaran yang dinyatakan dalam Bahagian 1
Jadual 1 Akta Perkhidmatan Kewangan Islam
2012; atau

(ii) suatu sistem pembayaran yang ditetapkan

yang memudahkan peserta yang terlibat dalam
perniagaan kewangan Islam untuk memindahkan,
menjelaskan atau menyelesaikan dana atau
sekuriti,

dan mana-mana syarat yang dikenakan atas orang itu di bawah
Akta yang dimansuhkan yang disebut dalam perenggan _(a),_ _(b)_
dan _(c) sebelum tarikh yang ditetapkan hendaklah disifatkan_
dikenakan di bawah subseksyen 15(1).

**Peruntukan kecualian dan peralihan berkenaan dengan**
**peruntukan khusus Akta Insurans 1996 yang dimansuhkan**

**275.** Walau apa pun pemansuhan Akta Insurans 1996 di bawah
seksyen 270—

_(a)_ subseksyen 147(4) dan (5), dan seksyen 150 dan 151 Akta

Insurans 1996 yang dimansuhkan hendaklah terus berkuat
kuasa dan berkesan sepenuhnya sehingga suatu tarikh yang
akan ditetapkan oleh Menteri mengikut subseksyen 1(2)
bagi permulaan berkuat kuasa seksyen 129 dan Jadual 9;


-----

_Perkhidmatan Kewangan_ 247

_(b)_ seksyen 144 dan 224 Akta Insurans 1996 yang dimansuhkan

hendaklah terus berkuat kuasa dan berkesan sepenuhnya
sehingga suatu tarikh yang akan ditetapkan oleh Menteri
melalui pemberitahuan dalam _Warta; dan_

_(c)_ suatu kumpulan wang insurans yang ditubuhkan dan

disenggarakan di bawah seksyen 38 Akta Insurans 1996
yang dimansuhkan hendaklah disifatkan telah ditubuhkan
dan disenggarakan di bawah seksyen 81.

**Penukaran kepada perniagaan insurans tunggal**

**276. Penanggung insurans berlesen, selain penanggung insurans**
semula profesional berlesen, yang secara sahnya menjalankan
kedua-dua perniagaan hayat dan am di bawah Akta Insurans 1996
yang dimansuhkan hendaklah mematuhi subseksyen 16(1) dalam
lima tahun dari tarikh yang ditetapkan atau mana-mana tempoh
lanjut sebagaimana yang ditentukan oleh Menteri, atas syor Bank,
melalui notis bertulis kepada penanggung insurans itu setelah
menerima permohonan bertulisnya sebelum habis tempoh lima
tahun itu.

**Sistem pembayaran ditetapkan disifatkan diperakui**

**277. Real Time Electronic Transfer of Funds and Securities System**
atau RENTAS dan Sistem Penjelasan Informasi Cek Kebangsaan
secara Elektronik atau eSPICK, yang ditetapkan sebagai sistem
pembayaran ditetapkan di bawah Perintah Sistem Pembayaran
(Sistem Pembayaran Ditetapkan) 2009 [P.U. (A) 3/2009] yang
berkuat kuasa sebelum tarikh yang ditetapkan hendaklah disifatkan
sebagai sistem pembayaran ditetapkan yang diperakui di bawah
Akta ini.

**Kecualian berkenaan dengan kelulusan yang diberikan,**
**pemberitahuan yang diberikan dan penetapan yang dibuat di**
**bawah Akta Sistem Pembayaran 2003 yang dimansuhkan**

**278. (1) Pengendali suatu sistem pembayaran yang telah menerima**
suatu pemberitahuan bertulis di bawah subseksyen 5(1) Akta Sistem
Pembayaran 2003 yang dimansuhkan hendaklah disifatkan secara
masing-masing sebagai telah diluluskan di bawah seksyen 11 atau
disifatkan sebagai berdaftar di bawah subseksyen 18(1), dengan


-----

248 _Rang Undang-Undang_

syarat perniagaan pengendali sistem pembayaran itu bersamaan
dengan sama ada suatu sistem pembayaran yang dinyatakan dalam
Penggal 1 Bahagian 1 Jadual 1 atau suatu sistem pembayaran
yang dinyatakan dalam Bahagian 2 Jadual 1.

(2) Pengeluar suatu instrumen pembayaran yang ditetapkan yang
telah memperoleh suatu kelulusan bertulis di bawah subseksyen
25(1) Akta Sistem Pembayaran 2003 yang dimansuhkan hendaklah
disifatkan sebagai telah diluluskan di bawah seksyen 11 berkenaan
dengan pengeluaran instrumen pembayaran ditetapkan itu.

**Kecualian berkenaan dengan kepentingan dalam syer**

**279. (1) Jika seseorang memegang lima peratus atau lebih**
kepentingan dalam syer seorang berlesen pada tarikh yang ditetapkan
tetapi tidak dikehendaki untuk memperoleh suatu kelulusan di
bawah seksyen 45 Akta Bank dan Institusi-Institusi Kewangan
1989 yang dimansuhkan atau seksyen 67 Akta Insurans 1996
yang dimansuhkan, mengikut mana-mana yang berkenaan, orang
itu hendaklah disifatkan sebagai diluluskan di bawah perenggan
90(3)(a) dengan syarat dia mengemukakan apa-apa dokumen atau
maklumat sebagaimana yang ditentukan oleh Bank dalam enam
bulan selepas tarikh yang ditetapkan.

(2) Jika seorang individu yang telah diluluskan oleh Menteri di
bawah seksyen 67 Akta Insurans 1996 yang dimansuhkan untuk
memegang kepentingan dalam syer orang berlesen yang melebihi
peratusan yang ditentukan dalam seksyen 92, pemegangan itu
hendaklah disifatkan menurut undang-undang dan sah bagi suatu
tempoh lima tahun selepas tarikh yang ditetapkan dan individu
itu hendaklah, sebelum habis tempoh bagi tempoh itu, mengambil
tindakan perlu untuk mematuhi seksyen 92.

**Kecualian berkenaan dengan syarikat pemegangan**
**kewangan**

**280.** (1) Suatu syarikat yang telah diluluskan oleh Menteri
di bawah seksyen 45 atau 46 Akta Bank dan Institusi-Institusi
Kewangan 1989 yang dimansuhkan untuk memegang melebihi
lima puluh peratus kepentingan dalam syer bank berlesen atau
bank saudagar berlesen sebagaimana ditakrifkan dalam subseksyen
2(1) Akta itu dan telah ditetapkan oleh Bank sebagai syarikat


-----

_Perkhidmatan Kewangan_ 249

pemegangan kewangan atau syarikat pemegangan bank, mengikut
mana-mana yang berkenaan, hendaklah disifatkan sebagai telah
diluluskan sebagai syarikat pemegangan kewangan di bawah
subseksyen 112(3).

(2) Jika Bank tidak menetapkan syarikat pemegangan kewangan
atau syarikat induk bank bagi orang berlesen atau bank saudagar
berlesen sebelum tarikh yang ditetapkan, suatu syarikat yang
memegang melebihi lima puluh peratus kepentingan dalam
syer bank berlesen atau bank saudagar berlesen itu hendaklah
mengemukakan suatu permohonan kepada Bank bagi ia diluluskan
sebagai syarikat pemegangan kewangan dalam tempoh dua belas
bulan dari tarikh yang ditetapkan atau apa-apa tempoh lanjut
sebagaimana yang ditentukan oleh Bank.

(3) Suatu syarikat yang diluluskan oleh Menteri di bawah seksyen
67 Akta Insuran 1996 yang dimansuhkan untuk memegang melebihi
lima puluh peratus kepentingan dalam syer penanggung insurans
berlesen, hendaklah mengemukakan suatu permohonan kepada
Bank bagi ia diluluskan sebagai syarikat pemegangan kewangan
dalam tempoh dua belas bulan dari tarikh yang ditetapkan atau
apa-apa tempoh lanjut sebagaimana yang ditentukan oleh Bank.

(4) Suatu permohonan yang disebut dalam subseksyen (2) atau
(3) hendaklah diurus seolah-olah ia dibuat di bawah seksyen
110 dan suatu syarikat yang disebut dalam subseksyen (2) atau
(3) yang gagal untuk mengemukakan permohonan selepas habis
tempoh dua belas bulan atau apa-apa tempoh lanjut yang ditentukan
oleh Bank di bawah subseksyen (2) atau (3) melakukan suatu
kemungkiran dan Bank boleh mengambil apa-apa tindakan di
bawah subseksyen 234(3).

**Kecualian berkenaan dengan deposit yang disetujuterima**
**oleh koperasi**

**281. (1) Tertakluk kepada peruntukan seksyen ini, tiada apa jua**
pun yang terkandung dalam seksyen 137 dan 138 boleh menjadikan
tidak sah apa-apa deposit yang disetujuterima menurut undangundang oleh suatu koperasi daripada seorang yang bukan anggota
kepada koperasi itu sebelum tarikh yang ditetapkan dengan syarat
bahawa koperasi itu hendaklah, dalam enam bulan dari tarikh
yang ditetapkan atau mana-mana tempoh lanjut sebagaimana yang
ditentukan oleh Bank, mengemukakan suatu permohonan kepada
Bank berserta dengan apa-apa dokumen atau maklumat sebagaimana
yang ditentukan oleh Bank untuk ia terus menyetujuterima deposit
daripada bukan anggota.


-----

250 _Rang Undang-Undang_

(2) Bank boleh meluluskan, dengan syarat atau tidak, atau
menolak permohonan yang disebut dalam subseksyen (1) dan
suatu koperasi yang diberikan kelulusan hendaklah mematuhi
apa-apa syarat yang dikenakan atasnya oleh Bank.

(3) Bank boleh memberikan suatu kelulusan di bawah subseksyen
(2) sekiranya Bank berpuas hati bahawa koperasi itu telah
memberikan suatu aku janji bertulis bahawa ia akan mematuhi
apa-apa syarat yang dikenakan oleh Bank di bawah subseksyen
(2).

(4) Seksyen 259 hendaklah terpakai bagi aku janji bertulis
yang diberikan di bawah seksyen ini.

(5) Bank boleh, pada bila-bila masa, secara bertulis meminda
atau membatalkan apa-apa syarat sedia ada yang dikenakan atas
kelulusan di bawah subseksyen (2) atau mengenakan apa-apa
syarat baru atasnya.

Jadual 1

[Subseksyen 2(1), seksyen 10 dan 11]

PERNIAGAAN YANG DILULUSKAN DAN BERDAFTAR

Bahagian 1

Perniagaan yang diluluskan

Penggal 1

_Perniagaan yang menghendaki kelulusan_

1. Pengendalian suatu sistem pembayaran yang—

_(a)_ membolehkan pemindahan kumpulan wang daripada satu akaun

perbankan ke suatu akaun yang lain, yang termasuklah apa-apa
pemindahan debit, pemindahan kredit atau arahan tetap tetapi tidak
termasuk pengendalian sistem pengiriman wang yang diluluskan di
bawah seksyen 40 Akta Perniagaan Perkhidmatan Wang 2011; atau

_(b)_ menyediakan pengendalian rangkaian instrumen pembayaran yang

membolehkan pembayaran dibuat melalui penggunaan suatu instrumen
pembayaran.

2. Pengeluaran instrumen pembayaran yang ditetapkan.

3. Perniagaan pembrokeran insurans.


-----

_Perkhidmatan Kewangan_ 251

4. Perniagaan pembrokeran wang.

5. Perniagaan nasihat kewangan.

Penggal 2

_Orang yang tidak menghendaki kelulusan bagi perniagaan nasihat_

_kewangan_

6. Orang berlesen atau broker insurans yang diluluskan di bawah Akta ini.

7. Ejen insurans.

8. Syarikat yang berdaftar di bawah Akta Syarikat Amanah 1949

[Akta 100].

Bahagian 2

Perniagaan berdaftar

9. Perkhidmatan perolehan saudagar.

10. Perniagaan pengajusteran.

Jadual 2

[Perenggan 2(1)(d) dan 136(d)]

Pengecualian lain daripada takrif “deposit”

Bahagian 1

Wang yang dibayar oleh mana-mana orang kepada—

_(a)_ Kerajaan atau mana-mana Kerajaan Negeri;

_(b)_ Bank;

_(c)_ suatu badan berkanun atau pihak berkuasa tempatan yang diberi kuasa

untuk menyetuju-terima, menerima atau mengambil yang sama di
bawah mana-mana undang-undang bertulis;

_(d)_ suatu koperasi yang diberi kuasa di bawah Akta Koperasi 1993 untuk

menyetuju-terima deposit, dengan syarat bahawa jika, orang itu bukan
suatu anggota koperasi yang ditakrifkan dalam Akta Koperasi 1993,
koperasi itu telah mendapat kedua-dua—

(i) kelulusan Suruhanjaya Koperasi Malaysia di bawah Akta Koperasi

1993; dan


-----

252 _Rang Undang-Undang_

(ii) kelulusan Bank dan mematuhi apa-apa syarat sebagaimana yang

dikenakan oleh Bank; dan

_(e)_ suatu pertubuhan peladang yang didaftarkan di bawah Akta Pertubuhan

Peladang 1973 [Akta 109] atau suatu persatuan nelayan yang didaftarkan
di bawah Akta Persatuan Nelayan 1971 [Akta 44];

_(f)_ perbadanan berkaitan atau sekutunya;

_(g)_ orang lain, berhubungan dengan apa-apa instrumen atau transaksi yang

terkandung dalam perenggan _(a) hingga_ _(e)_ bagi takrif “debentur”
di bawah subseksyen 2(1) Akta Pasaran Modal dan Perkhidmatan
2007 dengan syarat bahawa orang yang lain itu mendapat kelulusan
Bank dan mematuhi apa-apa syarat sebagaimana yang dikenakan oleh
Bank;

_(h) orang lain, berhubungan dengan mana-mana pengeluaran, tawaran_

bagi langganan atau pembelian, atau pelawaan untuk melanggan atau
membeli, sekuriti sebagaimana yang diertikan di bawah subseksyen
2(1) Akta Pasaran Modal dan Perkhidmatan 2007;

_(i)_ orang lain yang mengeluar atau menawar kepada umum untuk

langganan atau pembelian, atau mempelawa umum untuk melanggan
atau membeli, apa-apa kepentingan di bawah suatu surat ikatan yang
diluluskan mengikut Penggal 5 Bahagian IV Akta Syarikat 1965;

_(j)_ pengeluar suatu instrumen pembayaran yang ditetapkan yang diluluskan

yang mengeluarkan wang elektronik dalam menjalankan perniagaannya
yang dibenarkan; atau

_(k)_ orang lain, jika kedua-dua orang itu adalah individu, dalam penjalanan

hubungan yang menurut adat, sosial, persahabatan atau keluarga dan
jumlah bilangan individu yang membuat bayaran kepada orang yang
lain itu tidak melebihi pada bila-bila masa sepuluh orang.

Bahagian 2

Wang yang dibayar kepada mana-mana orang, selain bank berlesen atau bank
pelaburan berlesen, oleh—

_(a)_ Kerajaan atau mana-mana Kerajaan Negeri;

_(b)_ Bank;

_(c)_ suatu badan berkanun, pihak berkuasa tempatan atau mana-mana orang

lain yang diberi kuasa untuk membuat pembayaran sedemikian di
bawah mana-mana undang-undang bertulis;

_(d)_ suatu koperasi yang diberi kuasa di bawah Akta Koperasi 1993;

_(e)_ orang berlesen, broker wang yang diluluskan atau pengeluar suatu

instrumen pembayaran yang ditetapkan yang diluluskan yang
mengeluarkan wang elektronik, dalam penjalanan perniagaannya
yang dibenarkan;


-----

_Perkhidmatan Kewangan_ 253

_(f)_ suatu institusi ditetapkan sebagaimana ditakrifkan dalam

subseksyen 3(1) Akta Institusi Kewangan Pembangunan 2002 [Akta 618],
dalam penjalanan perniagaannya yang sah di sisi undang-undang;

_(g)_ seorang pemegang pajak gadai yang dilesenkan di bawah Akta Pajak

Gadai 1972 [Akta 81], dalam penjalanan biasa perniagaannya yang
menurut undang-undang;

_(h)_ seorang pemberi pinjam wang yang dilesenkan di bawah Akta Pemberi

Pinjam Wang 1951 [Akta 400], dalam penjalanan biasa perniagaannya
yang menurut undang-undang;

_(i)_ seorang yang sah menjalankan apa-apa aktiviti pengantaraan kewangan

sebagaimana yang ditakrifkan dalam seksyen 211 mengikut penjalanan
biasa perniagaannya; atau

_(j)_ perbadanan berkaitan atau sekutunya.

Bahagian 3

Wang yang dibayar oleh bank berlesen dan bank pelaburan berlesen, kepada
mana-mana orang dalam membeli atau meminjam sekuriti daripada orang
itu yang sekuriti itu akan dibeli balik atau dipulangkan sebagai sebahagian
transaksi yang sama.

Jadual 3

[Subseksyen 2(1)]

“Kepentingan dalam syer”

**Kepentingan langsung dalam syer**

1. Jika seseorang itu memegang syer atau telah membuat kontrak untuk
memperoleh syer dalam suatu pertubuhan perbadanan atau mempunyai hak untuk
mempunyai syer dalam suatu pertubuhan perbadanan yang akan dipindahkan
kepadanya atau sebaliknya mempunyai apa-apa kepentingan di sisi undangundang atau kepentingan benefisial dalam syer pertubuhan perbadanan itu, dia
hendaklah dikira mempunyai suatu kepentingan dalam syer dalam pertubuhan
perbadanan itu.

**Kepentingan berkesan dalam syer**

2. Jika suatu siri pertubuhan perbadanan memegang syer secara berturutturut dalam pertubuhan perbadanan peringkat kemudiannya dari satu ke satu
yang lain, dan jika seseorang itu mempunyai kepentingan langsung dalam syer
pertubuhan perbadanan dalam siri itu (kemudian daripada ini disebut sebagai
“pertubuhan perbadanan peringkat pertama”)—

_(a)_ orang itu hendaklah dikira mempunyai kepentingan berkesan dalam

syer mana-mana pertubuhan perbadanan lain (kemudian daripada ini
disebut “pertubuhan perbadanan peringkat kedua”) yang pertubuhan
perbadanan peringkat pertama mempunyai kepentingan langsung
dalam syer; dan


-----

254 _Rang Undang-Undang_

_(b)_ orang itu hendaklah dikira mempunyai kepentingan berkesan dalam

syer dalam setiap pertubuhan perbadanan peringkat kemudiannya
dalam siri itu susulan kepada pertubuhan perbadanan peringkat
kedua, dengan syarat bahawa setiap pertubuhan perbadanan peringkat
sebelumnya dalam siri itu mempunyai kepentingan langsung dalam
syer di setiap pertubuhan perbadanan peringkat kemudiannya dalam
siri berkenaan.

**Pengiraan kepentingan berkesan dalam syer**

3. Kepentingan berkesan dalam syer seseorang dalam pertubuhan perbadanan X
dalam pertubuhan perbadanan bersiri yang disebut dalam perenggan 2 hendaklah
diperoleh dengan mendarab peratus kepentingan langsungnya dalam pertubuhan
perbadanan peringkat pertama dalam siri itu dan kepentingan langsung pada
setiap pertubuhan perbadanan peringkat kemudiannya yang ke bawah kepada
kepentingan langsung dalam syer yang dipegang oleh pertubuhan perbadanan
terdahulu dalam pertubuhan perbadanan X seperti yang berikut:

EF[x] = DI[1] x DI[2] x DI[3] ... x DI[P]

Jika—

_EF[x] mewakili kepentingan berkesan dalam syer orang dalam pertubuhan_

perbadanan X;

_DI[1] mewakili peratusan kepentingan langsung dalam syer orang yang dalam_

pertubuhan perbadanan peringkat pertama;

_DI[2] mewakili peratusan kepentingan langsung dalam syer pertubuhan_

perbadanan peringkat pertama dalam pertubuhan perbadanan peringkat
kedua;

_DI[3] mewakili peratusan kepentingan langsung dalam syer pertubuhan_

perbadanan peringkat kedua dalam pertubuhan perbadanan peringkat
ketiga; dan

_DI[x] mewakili peratusan kepentingan langsung dalam syer pertubuhan_

perbadanan terdahulu dalam siri pertubuhan perbadanan X.

**Agregat kepentingan dalam syer**

4. Jika dalam Akta ini, suatu sebutan dibuat kepada suatu aggregat kepentingan
dalam syer yang dipegang oleh mana-mana orang dalam pertubuhan perbadanan,
agregat kepentingan itu hendaklah dihitung dengan menambah kepentingan
di sisi undang-undang, benefisial, langsung dan berkesan yang dipegang oleh
orang itu dalam pertubuhan perbadanan.

5. Dalam menghitung agregat kepentingan dalam syer yang dipegang oleh
seseorang dalam pertubuhan perbadanan, pemegangan oleh isterinya, suaminya,
anaknya, perbadanan keluarganya atau orang yang bertindak bersama-sama
dengannya hendaklah ditambah kepada pemegangannya.


-----

_Perkhidmatan Kewangan_ 255

**Perbadanan keluarga**

6. Bagi maksud perenggan 5, “perbadanan keluarga” ertinya suatu perbadanan
yang—

_(a) individu itu;_

_(b)_ isteri atau suami individu itu; atau

_(c)_ anak individu itu,

memegang, atau mana-mana dua orang atau lebih yang disebutkan dalam
perenggan _(a),_ _(b) atau_ _(c) memegang, secara berasingan atau bersesama,_
kepentingan dalam syer lebih daripada lima puluh peratus syer perbadanan
itu.

**Kepentingan dalam syer di sisi undang-undang dan benefisial**

7. Seseorang itu adalah dianggap mempunyai kepentingan dalam syer suatu
pertubuhan perbadanan sekiranya orang itu mempunyai apa-apa kepentingan
di sisi undang-undang atau benefisial dalam syer berkenaan.

8. Seseorang itu dianggap mempunyai kepentingan dalam syer sekiranya—

_(a)_ orang itu telah membuat suatu kontrak atau perkiraan untuk memperoleh

syer itu; atau

_(b) orang itu mempunyai hak (selainnya kerana mempunyai suatu_

kepentingan di bawah suatu amanah) untuk mempunyai syer yang
dipindahkan kepada orang itu atau atas perintah orang itu (sama ada
hak itu dilaksanakan sekarang atau pada masa hadapan dan sama ada
syarat telah dipenuhi).

9. Seseorang itu dianggap mempunyai kepentingan dalam syer sekiranya
orang itu memegang kepentingan dalam syer bersesama dengan orang yang
lain.

10. Bagi maksud menentukan sama ada seseorang itu memegang kepentingan

dalam syer, adalah tidak material bahawa kepentingan itu tidak berhubungan
dengan sesuatu syer tertentu.

11. Suatu kepentingan dalam syer tidak boleh tidak diambil kira hanya

kerana—

_(a)_ keterpencilannya;

_(b)_ cara yang ia berlaku; atau

_(c)_ hakikat bahawa pelaksanaan suatu hak yang diberikan oleh kepentingan

adalah, atau berupaya dibuat, tertakluk kepada halangan atau
sekatan.


-----

256 _Rang Undang-Undang_

**Kepentingan tertentu yang tidak boleh diambil kira**

12. Tidaklah diambil kira—

_(a)_ suatu kepentingan dalam syer yang dipegang oleh seseorang yang

perniagaan biasa termasuklah penyediaan kewangan sekiranya orang
itu memegang kepentingan sebagai cagaran;

_(b)_ suatu kepentingan dalam syer sekiranya kepentingan yang dipegang

oleh orang itu adalah sebagai pemegang _bare trust;_

_(c)_ suatu kepentingan dalam syer yang dipegang oleh seseorang, sebagai

suatu kepentingan yang dipegang oleh orang itu kerana orang itu
memegang jawatan sebagaimana yang ditetapkan oleh Bank; dan

_(d)_ suatu kepentingan yang ditetapkan sebagai suatu jenis dalam syer,

sebagai kepentingan yang dipegang oleh orang tertentu sebagaimana
yang ditetapkan oleh Bank.

13. Perenggan 8 hingga 12 tidak boleh dengan apa-apa implikasi mengehadkan

keluasan perenggan 7.

Jadual 4

[Perenggan 5(5)(c)]

PERNIAGAAN YANG BUKAN PERNIAGAAN INSURANS

1. Pengendalian oleh seorang majikan, selain untuk mendapatkan keuntungan,
bagi suatu skim atau perkiraan yang mengadakan peruntukan kewangan bagi
persaraan pekerjanya, atau penamatan perkhidmatan pekerjanya di masa hadapan
melalui kematian atau ketidakupayaan.

2. Perniagaan yang dijalankan mengikut Bahagian II Akta Pertubuhan 1966
oleh suatu pertubuhan faedah bersama sebagaimana yang ditakrifkan dalam
seksyen 2 Akta itu.

3. Eksport kredit atau perniagaan insurans jaminan kredit lain yang dijalankan
oleh Export-Import Bank of Malaysia Berhad.

4. Perniagaan berhubungan dengan suatu skim atau perkiraan untuk pemberian
faedah yang mengandungi pembekalan perkhidmatan pengurusan mayat,
pengebumian atau pembakaran mayat, dengan atau tanpa pembekalan barang
yang berkaitan dengan apa-apa perkhidmatan atau pembayaran wang, apabila
seseorang itu meninggal dunia bagi maksud menjelaskan semua atau sebahagian
perbelanjaan, dan yang bersampingan dengan pengurusan mayat, pengebumian
atau pembakaran mayat orang itu, tetapi tiada faedah lain kecuali faedah yang
bersampingan dengan skim atau perkiraan itu.

5. Suatu skim untuk anggota yang bantuan diberikan bagi suatu kemalangan
atau kerosakan kepada suatu kenderaan yang bantuan itu dalam bentuk—

_(a)_ pembaikan atas kenderaan di tempat kemalangan atau kerosakan itu

berlaku dan boleh termasuk penghantaran barang ganti, bahan api,
minyak, air atau kunci kepada kenderaan itu; atau


-----

_Perkhidmatan Kewangan_ 257

_(b)_ pemindahan kenderaan ke tempat yang terdekat atau paling sesuai

yang pembaikan dijalankan atau ke rumah atau dari tempat berlepas
atau destinasi asal pemandu dan penumpang.

Jadual 5

[Seksyen 10 dan 11]

FAKTOR PERTIMBANGAN DALAM MENILAI PERMOHONAN LESEN DI BAWAH

SEKSYEN 10 ATAU KELULUSAN DI BAWAH SEKSYEN 11

Bahagian 1

1. Perwatakan dan integriti pemohon atau, sekiranya pemohon ialah pertubuhan
yang diperbadankan, reputasinya semasa dikendalikan mengikut cara yang
selaras dengan standard tadbir urus yang baik dan berintegriti.

2. Perniagaan orang yang akan diberi kuasa tidak memudaratkan kepentingan
bakal pendepositnya, pemunya polisi, peserta, pengguna atau orang ramai
secara amnya.

3. Kekukuhan dan daya maju rancangan pemohon bagi pelakuan di masa
hadapan dan perkembangan perniagaan orang yang akan diberi kuasa.

4. Keadaan dan kecukupan sumber kewangan pemohon sebagai sumber
sokongan kewangan yang berterusan untuk orang yang akan diberi kuasa.

5. Rekod perniagaan dan pengalaman pemohon.

6. Orang yang akan diberi kuasa akan dikendalikan dengan bertanggungjawab
oleh orang yang mempunyai kecekapan dan pengalaman yang sesuai untuk
terlibat dalam mengendalikan orang yang akan diberi kuasa.

7. Sama ada permohonan itu untuk kepentingan terbaik bagi Malaysia, dengan
mengambil kira—

_(a)_ kesan pelaburan itu atas tahap dan keadaan aktiviti ekonomi di

Malaysia, termasuk kesan atas produktiviti, kecekapan dan kualiti
perkhidmatan kewangan;

_(b)_ sumbangan ke arah peningkatan perdagangan antarabangsa dan hubungan

pelaburan antara Malaysia dan negara lain;

_(c)_ kesan pelaburan itu atas kestabilan sistem kewangan, termasuk atas

pelakuan dan sikap yang boleh menimbulkan risiko kepada sistem
kewangan; atau

_(d)_ tahap dan kepentingan penyertaan rakyat Malaysia dalam sektor

kewangan.


-----

258 _Rang Undang-Undang_

Bahagian 2

8. Sama ada keadaan, skala dan aktiviti kumpulan perbadanan pemohon
yang memohon suatu lesen akan menghalang pengawalseliaan dan penyeliaan
berkesan orang yang akan dilesenkan, termasuk mengambil kira keadaan dan
tahap pengawalseliaan dan penyeliaan mana-mana institusi kewangan dalam
kumpulan perbadanan itu.

Jadual 6

[Subseksyen 90(2), 91(1) and 112(2)]

Faktor pertimbangan dalam menilai kesesuaian pemegang syer

1. Perwatakan dan integriti pemohon, atau sekiranya pemohon ialah suatu
pertubuhan yang diperbadankan, reputasinya semasa dikendalikan mengikut
cara yang selaras dengan standard tadbir urus yang baik dan berintegriti.

2. Kekukuhan dan daya maju rancangan pemohon bagi pelakuan masa hadapan
dan perkembangan perniagaan orang berlesen.

3. Keadaan dan kecukupan sumber kewangan pemohon sebagai sumber
sokongan kewangan yang berterusan kepada orang berlesen.

4. Rekod perniagaan dan pengalaman pemohon.

5. Sama ada keadaan, skala dan aktiviti kumpulan perbadanan pemohon
akan menghalang pengawalseliaan dan penyeliaan berkesan orang berlesen,
termasuk mengambil kira keadaan dan tahap pengawalseliaan dan penyeliaan
mana-mana institusi kewangan dalam kumpulan perbadanan itu.

6. Sama ada permohonan itu untuk kepentingan terbaik bagi Malaysia, dengan
mengambil kira—

_(a)_ kesan pelaburan itu atas tahap dan keadaan aktiviti ekonomi di

Malaysia, termasuk kesan atas produktiviti, kecekapan dan kualiti
perkhidmatan kewangan;

_(b)_ sumbangan ke arah peningkatan perdagangan antarabangsa dan hubungan

pelaburan antara Malaysia dan negara lain;

_(c)_ kesan pelaburan itu atas kestabilan sistem kewangan, termasuk atas

pelakuan dan sikap yang boleh menimbulkan risiko kepada sistem
kewangan; atau

_(d)_ tahap dan kepentingan penyertaan rakyat Malaysia dalam sektor

kewangan.


-----

_Perkhidmatan Kewangan_ 259

Jadual 7

[Subseksyen 124(1)]

SENARAI PELAKUAN PERNIAGAAN DILARANG

1. Melibatkan diri dalam pelakuan yang mengelirukan atau memperdayakan,
atau yang mungkin mengeliru atau memperdaya berhubungan
dengan keadaan, ciri, terma atau harga apa-apa perkhidmatan atau produk
kewangan.

2. Mendorong atau cuba untuk mendorong pengguna kewangan untuk
melakukan atau meninggalkan daripada melakukan perbuatan berhubungan
dengan apa-apa perkhidmatan atau produk kewangan dengan—

_(a)_ membuat suatu penyataan, misalan, janji, ramalan atau perbandingan

yang mengelirukan, palsu atau memperdayakan;

_(b)_ dengan tidak jujur menyembunyikan, meninggalkan atau memberikan

fakta material dengan cara yang tidak jelas; atau

_(c)_ dengan melulu membuat apa-apa penyataan, misalan, janji,

ramalan atau perbandingan yang mengelirukan, palsu atau
memperdayakan.

3. Menggunakan tekanan tidak wajar, pengaruh atau mengguna atau mengugut
untuk mengguna gangguan, paksaan atau kekerasan fizikal berhubungan dengan
peruntukan apa-apa perkhidmatan atau produk kewangan kepada pengguna
kewangan, atau pembayaran bagi apa-apa perkhidmatan atau produk kewangan
oleh pengguna kewangan.

4. Menuntut bayaran daripada pengguna kewangan dengan apa-apa cara
bagi perkhidmatan atau produk kewangan yang tidak diminta termasuk
mengancam untuk membawa prosiding undang-undang melainkan jika pengguna
kewangan itu memberitahu penyetujuterimaannya, sama ada secara
lisan atau bertulis, atas tawaran bagi perkhidmatan atau produk kewangan
itu.

5. Menggunakan tekanan tidak wajar ke atas, atau memaksa, pengguna
kewangan untuk mengguna apa-apa perkhidmatan atau produk kewangan
sebagai suatu syarat bagi mengguna perkhidmatan atau produk kewangan
yang lain.

6. Berpakat sulit dengan mana-mana orang lain untuk menetap atau mengawal
ciri atau terma apa-apa perkhidmatan atau produk kewangan yang memudaratkan
mana-mana pengguna kewangan, kecuali bagi apa-apa tarif atau kadar premium
atau terma polisi yang telah pun diluluskan oleh Bank.


-----

260 _Rang Undang-Undang_

Jadual 8

[Seksyen 128]

PERUNTUKAN YANG BERHUBUNGAN DENGAN POLISI

Perenggan

1. Pernyataan silap tentang umur

2. Bantahan kepada polisi hayat

3. Kepentingan boleh insurans

4. Keupayaan orang yang belum dewasa untuk menginsurans

5. Wang polisi hayat hendaklah dibayar tanpa potongan

6. Penyerahan polisi hayat

7. Premium polisi hayat tidak dibayar

8. Pemilihan bagi polisi berbayar

9. Hak tambahan yang diberikan oleh perenggan 6, 7 dan 8

10. Kehendak pendedahan

11. Kehendak yang berhubungan dengan polisi kumpulan

12. Pembayaran balik premium

**Pernyataan silap tentang umur**

1. (1) Penanggung insurans hayat berlesen tidak boleh mengelak suatu polisi
hayat atau menolak suatu tuntutan di bawah suatu polisi hayat hanya dengan sebab
suatu pernyataan silap tentang umur orang yang hayatnya diinsuranskan.

(2) Jika umur sebenar sebagaimana yang ditunjukkan melalui bukti adalah

lebih daripada umur yang baginya polisi hayat itu diasaskan, penanggung
insurans hayat berlesen itu boleh mengubah jumlah diinsuranskan oleh, dan
bonus yang diuntukkan kepada, polisi hayat itu supaya, sebagaimana diubah,
polisi itu mempunyai perkadaran yang sama kepada jumlah diinsuranskan oleh,
dan bonus yang diuntukkan kepada, polisi hayat itu sebelum perubahan bagi
amaun premium yang telah dibayar di bawah polisi hayat yang dikeluarkan
mempunyai amaun premium yang mungkin menjadi kena dibayar sekiranya
polisi hayat itu berdasarkan umur sebenar.

(3) Jika umur sebenar sebagaimana yang ditunjukkan melalui bukti adalah

kurang daripada umur yang baginya polisi hayat itu diasaskan, penanggung
insurans hayat berlesen hendaklah sama ada—

_(a)_ mengubah jumlah diinsuranskan oleh, dan bonus yang diuntukkan

kepada, polisi hayat itu supaya, sebagaimana diubah, ia mempunyai
perkadaran yang sama dengan jumlah diinsuranskan oleh, dan
bonus yang diuntukkan kepada, polisi hayat itu sebelum perubahan
sebagai amaun premium yang telah dibayar di bawah polisi hayat itu
sebagaimana dikeluarkan mempunyai amaun premium yang mungkin
menjadi kena dibayar sekiranya polisi hayat itu berdasarkan umur
sebenar; atau


-----

_Perkhidmatan Kewangan_ 261

_(b)_ mengurangkan premium dari tarikh polisi hayat itu dikeluarkan,

kepada amaun yang mungkin kena dibayar sekiranya polisi hayat
itu berdasarkan umur sebenar dan membayar balik pemunya polisi
itu amaun premium yang terlebih bayar ditolak apa-apa amaun yang
telah dibayar sebagai nilai wang tunai bonus yang melebihi nilai
wang tunai yang mungkin kena dibayar sekiranya polisi hayat itu
berdasarkan umur sebenar.

(4) Jika tempoh perlindungan suatu polisi hayat dikira dengan merujuk

kepada umur orang yang hayatnya diinsuranskan, dan umur itu bukan umur
sebenar orang yang hayatnya diinsuranskan sebagaimana yang ditunjukkan
melalui bukti, penanggung insurans hayat berlesen itu boleh sebagai ganti, atau
tambahan dalam, melaksanakan subperenggan (2) atau (3) mengikut mana-mana
berkenaan, mengubah polisi hayat itu dengan menukar tempoh perlindungannya
kepada tempoh yang mungkin menjadi tempoh perlindungan sekiranya polisi
hayat itu berdasarkan umur sebenar hayat yang diinsuranskan.

(5) Tidak apa-apa jua dalam perenggan ini boleh menghalang penanggung

insurans hayat berlesen daripada menghendaki bukti umur pada bila-bila masa
dan tiada polisi hayat pun boleh disifatkan sebagai dipertikaikan hanya kerana
terma polisi hayat itu diselaraskan mengikut subseksyen (2), (3) atau (4).

**Bantahan kepada polisi hayat**

2. (1) Pemunya polisi boleh, dalam tempoh lima belas hari atau suatu tempoh
yang lebih lama sebagaimana yang ditentukan oleh Bank selepas penghantaran
suatu polisi hayat mengenai apa-apa perihalan kepadanya, mengembalikan polisi
hayat itu kepada penanggung insurans hayat berlesen dan ia hendaklah dengan
serta merta membayar balik apa-apa premium yang telah dibayar berkenaan
dengan polisi hayat itu tertakluk hanya kepada potongan perbelanjaan yang
ditanggung bagi pemeriksaan perubatan orang yang hayatnya diinsuranskan.

(2) Apabila premium dibayar balik di bawah subperenggan (1), polisi

hayat itu hendaklah disifatkan terbatal dan liabiliti penanggung insurans hayat
berlesen itu hendaklah terhenti.

(3) Bagi maksud subperenggan (1), berkenaan dengan suatu polisi hayat

yang merupakan suatu polisi berkaitan pelaburan, penanggung insurans hayat
berlesen hendaklah membayar balik—

_(a)_ apa-apa premium yang tidak diperuntukkan;

_(b)_ nilai apa-apa unit yang diperuntukkan pada harga unit pada tarikh

penilaian seterusnya; dan

_(c)_ apa-apa caj insurans dan fi yang telah dipotong,

ditolak apa-apa perbelanjaan yang dibayar bagi pemeriksaan perubatan bagi
orang yang hayatnya diinsuranskan.


-----

262 _Rang Undang-Undang_

(4) Bagi maksud subperenggan (1)—

_(a)_ suatu polisi hayat disifatkan telah dihantar kepada pemunya polisi

pada tarikh dia menerimanya, sekiranya dihantar sendiri;

_(b)_ jika suatu polisi hayat dihantar kepada pemunya polisi menurut cara

selain hantar sendiri, penanggung insurans hayat berlesen hendaklah
mengambil langkah yang munasabah bagi memastikan bahawa polisi
hayat itu dihantar kepada pemunya polisi itu; dan

_(c)_ suatu polisi hayat itu hendaklah disifatkan sebagai dipulangkan kepada

penanggung insurans hayat berlesen oleh pemunya polisi pada tarikh
polisi hayat diterima oleh penanggung insurans atau pada tarikh
penghantaran pos sekiranya ia dihantar melalui pos berdaftar atau
pada tarikh penghantaran sekiranya ia dihantar secara elektronik.

(5) Berkenaan dengan suatu polisi hayat kumpulan yang menginsuranskan

hayat tiga orang atau lebih yang daripadanya premium kena dibayar—

_(a)_ seorang yang diinsuranskan di bawah polisi boleh memberitahu pemunya

polisi kumpulan untuk membatalkan perlindungannya dalam tempoh
lima belas hari atau suatu tempoh yang lebih lama sebagaimana yang
ditentukan oleh Bank selepas penghantaran sijil insuransnya; dan

_(b)_ pemunya polisi kumpulan itu hendaklah dengan serta merta

memberitahu penanggung insurans hayat berlesen untuk membatalkan
perlindungan bagi orang yang diinsuranskan yang disebutkan dalam
subsubperenggan (a), dan penanggung insurans itu hendaklah dengan
serta merta membayar balik apa-apa premium yang dibayar oleh orang
yang diinsuranskan itu tertakluk hanya kepada potongan perbelanjaan
yang ditanggung bagi pemeriksaan perubatan orang yang diinsuranskan
secara langsung kepadanya dan dengan pembayaran balik premium
itu, liabiliti penanggung insurans hendaklah terhenti hanya berkenaan
dengan perlindungan bagi orang yang diinsuranskan itu.

(6) Bagi maksud subperenggan (5), jika suatu polisi hayat kumpulan

adalah suatu polisi berkaitan pelaburan, penanggung insurans hayat berlesen
itu hendaklah membayar balik—

_(a)_ mana-mana premium yang tidak diperuntukkan;

_(b)_ nilai apa-apa unit yang diperuntukkan pada harga unit pada tarikh

penilaian seterusnya; dan

_(c)_ apa-apa caj insurans dan fi yang telah dipotong,

ditolak apa-apa perbelanjaan yang dibayar bagi pemeriksaan perubatan bagi
orang yang diinsuranskan.

**Kepentingan boleh insurans**

3. (1) Suatu polisi hayat yang menginsuranskan hayat mana-mana orang selain
orang yang mengambil insurans itu, atau hayat seorang yang disebut dalam
subperenggan (3) hendaklah menjadi tidak sah melainkan jika orang yang
mengambil insurans itu mempunyai kepentingan boleh insurans dalam hayat
itu pada masa insurans itu diambil.


-----

_Perkhidmatan Kewangan_ 263

(2) Suatu polisi hayat kumpulan tidak boleh menjadi tidak sah hanya dengan

sebab pemunya polisi kumpulan itu tidak mempunyai, pada masa insurans itu
diambil, suatu kepentingan boleh insurans dalam hayat orang yang diinsuranskan
di bawah polisi itu.

(3) Seseorang hendaklah disifatkan untuk mempunyai suatu kepentingan

boleh insurans dalam hayat orang lain jika orang lain itu adalah—

_(a)_ suaminya atau isterinya atau anaknya;

_(b)_ anak jagaannya di bawah umur dewasa pada masa insurans itu

diambil;

_(c)_ pekerjanya; atau

_(d)_ seseorang yang kepadanya dia bergantung sepenuhnya atau

sebahagiannya bagi saraan atau pendidikan pada masa insurans itu
diambil.

(4) Dalam perenggan ini, “menginsuranskan hayat seseorang” ertinya

menginsuranskan pembayaran wang atas kematian seseorang atau berlakunya
apa-apa luar jangka yang bergantung kepada kematiannya atau hidupnya dan
termasuklah pemberian suatu anuiti yang bermula dari kematiannya atau pada
suatu masa yang disebut dalam anuiti itu.

**Keupayaan orang yang belum dewasa untuk menginsurans**

4. (1) Walau apa pun mana-mana undang-undang yang bertentangan, seseorang
yang belum dewasa yang telah mencapai umur sepuluh tahun tetapi belum
mencapai umur enam belas tahun, dengan keizinan secara bertulis daripada
ibu bapanya atau penjaganya—

_(a)_ boleh mengambil suatu polisi hayat terhadap hayatnya sendiri atau

terhadap hayat seorang yang lain yang dia mempunyai kepentingan
boleh insurans; atau

_(b)_ boleh menyerahhakkan polisi hayat terhadap hayatnya sendiri atau

mengambil penyerahhakan suatu polisi hayat.

(2) Seseorang yang belum dewasa yang telah mencapai umur enam belas

tahun—

_(a)_ boleh mengambil suatu polisi hayat terhadap hayatnya sendiri atau

terhadap hayat seorang yang lain yang dia mempunyai kepentingan
boleh insurans; atau

_(b)_ boleh menyerahhakkan polisi hayat terhadap hayatnya sendiri atau

mengambil penyerahhakan suatu polisi hayat,

dan adalah kompeten dalam semua perkara untuk mempunyai dan melaksanakan
kuasa dan keistimewaan pemunya polisi berhubungan dengan suatu polisi hayat
yang dia adalah pemunya seperti dia akan menjadi jika dia telah mencapai
umur dewasa.


-----

264 _Rang Undang-Undang_

(3) Seseorang yang belum dewasa yang telah mencapai umur enam belas

tahun hendaklah mendapatkan keizinan secara bertulis daripada ibunya, bapanya
atau penjaganya untuk menyerahhakkan suatu polisi hayat terhadap hayatnya
sendiri di bawah subsubperenggan (2)(b).

**Wang polisi hayat hendaklah dibayar tanpa potongan**

5. (1) Wang polisi yang kena dibayar di bawah suatu polisi hayat, atau wang
yang kena dibayar atas penyerahan suatu polisi hayat, hendaklah dibayar tanpa
apa-apa potongan bagi wang yang tidak kena dibayar di bawah polisi hayat itu
atau di bawah suatu penyerahhakan polisi hayat itu, melainkan jika potongan
itu dibuat dengan keizinan orang yang berhak kepada wang polisi itu.

(2) Suatu peruntukan yang terkandung dalam suatu polisi hayat atau suatu

perjanjian yang berhubungan dengan potongan wang yang tidak kena dibayar
di bawah polisi hayat itu hendaklah menjadi tidak sah setakat ia memberi hak
kepada penanggung insurans hayat berlesen untuk memotong wang daripada
wang polisi yang kena dibayar di bawah, atau wang yang kena dibayar atas
penyerahan polisi hayat tanpa keizinan orang yang berhak kepada wang polisi
itu.

(3) Subperenggan (1) dan (2) terpakai bagi suatu polisi hayat Malaysia

tetapi tidak terpakai bagi suatu polisi hayat yang dikeluarkan sebelum
21 Januari 1963.

(4) Dalam mana-mana prosiding bagi mendapatkan balik wang polisi yang

kena dibayar di bawah, atau kena dibayar atas penyerahan, suatu polisi hayat,
tiada tolakan atau tuntutan balas boleh dibenarkan kecuali bagi wang yang
kena dibayar di bawah polisi hayat itu atau di bawah suatu perjanjian yang
mengenakan caj bagi wang atas polisi hayat itu.

**Penyerahan polisi hayat**

6. (1) Pada bila-bila masa selepas suatu polisi hayat bermula yang memperuntukkan
nilai serahan, pemunya polisi boleh, melalui notis secara bertulis kepada
penanggung insurans hayat berlesen, menyerahkan polisi hayat, dan dia berhak
untuk menerima nilai serahan polisi hayat itu, yang hendaklah ditentukan—

_(a)_ menurut prinsip aktuari yang diterima umum;

_(b)_ mengikut cara yang memastikan layanan adil kepada pemunya polisi;

dan

_(c)_ dengan mematuhi standard pelakuan perniagaan atau layanan adil

kepada pemunya polisi yang ditentukan oleh Bank.

(2) Penanggung insurans hayat berlesen hendaklah mendedahkan kepada

pencadang suatu polisi hayat, pada masa jualan, nilai serahan yang kena dibayar
di bawah polisi hayat itu termasuk kos apa-apa caj serahan yang terpakai, dan
jika tiada nilai serahan yang kena dibayar, penanggung insurans itu hendaklah
memberi suatu kenyataan bertulis yang bermaksud sedemikian.


-----

_Perkhidmatan Kewangan_ 265

(3) Nilai serahan apa-apa polisi hayat yang dikeluarkan pada atau sebelum

31 Disember 2008 hendaklah ditentukan mengikut terma yang dinyatakan
mengenai nilai serahan dalam polisi hayat itu.

(4) Jika Bank berpendapat bahawa penanggung insurans hayat berlesen tidak

menentukan nilai serahan suatu polisi hayat sebagaimana yang dikehendaki di
bawah sub-subperenggan (1)(a), (b) dan _(c), Bank boleh—_

_(a)_ menghendaki penanggung insurans itu untuk menentukan nilai serahan

polisi hayat itu mengikut asas yang diluluskan oleh Bank; dan

_(b)_ menghendaki asas di bawah sub-subperenggan _(a) atau suatu asas_

berlainan yang diluluskan oleh Bank untuk dipakai secara retrospektif
kepada suatu polisi hayat yang telah dikeluarkan.

(5) Suatu polisi hayat hendaklah terus berkuat kuasa sehingga penanggung

insurans hayat berlesen telah membuat pembayaran nilai serahan polisi hayat
itu.

**Premium polisi hayat tidak dibayar**

7. (1) Jika suatu polisi hayat memperuntukkan nilai serahan, ia tidak boleh
luput atau terlucuthak dengan sebab premium tidak dibayar tetapi hendaklah
berkuat kuasa tertakluk kepada apa-apa ubah suaian terhadap tempoh kuat
kuasanya, atau kepada manfaat yang boleh diterima di bawahnya, atau keduaduanya.

(2) Suatu ubah suaian di bawah subperenggan (1) hendaklah ditentukan

mengikut dasar sedia ada penanggung insurans hayat berlesen itu yang terpakai
kepada polisi hayat itu.

**Pemilihan bagi polisi berbayar**

8. (1) Jika suatu polisi hayat memperuntukkan nilai serahan, pemunya polisi
boleh, melalui notis secara bertulis kepada penanggung insurans hayat berlesen,
memilih untuk menukar polisi hayat itu kepada suatu polisi hayat berbayar
bagi suatu jumlah diinsuranskan yang hendaklah ditentukan—

_(a)_ menurut prinsip aktuari yang diterima umum;

_(b)_ mengikut cara yang memastikan layanan adil kepada pemunya

polisi;

_(c)_ mengikut cara yang selaras dengan nilai serahan yang kena dibayar

di bawah perenggan 6; dan

_(d)_ dengan mematuhi standard pelakuan perniagaan atau layanan adil

kepada pemunya polisi yang ditentukan oleh Bank.


-----

266 _Rang Undang-Undang_

(2) Jika Bank berpendapat bahawa penanggung insurans hayat berlesen tidak

menentukan nilai berbayar suatu polisi hayat sebagaimana yang dikehendaki
di bawah sub-subperenggan (1)(a), (b), (c) dan _(d), Bank boleh—_

_(a)_ menghendaki penanggung insurans itu untuk menentukan nilai berbayar

polisi hayat itu mengikut asas yang diluluskan oleh Bank; dan

_(b)_ menghendaki asas di bawah sub-subperenggan _(a) atau suatu asas_

berlainan yang diluluskan oleh Bank dipakai secara retrospektif
kepada suatu polisi hayat yang telah dikeluarkan.

(3) Suatu polisi hayat hendaklah disifatkan tetap berkuat kuasa sekiranya

berlaku suatu pemilihan bagi penukaran kepada suatu polisi hayat berbayar,
sehingga tarikh yang premium seterusnya bagi polisi asal itu kena dibayar.

(4) Suatu polisi hayat yang dikeluarkan sebagai ganti kepada suatu polisi

hayat yang lebih awal hendaklah dianggapkan sebagai telah mula berkuat
kuasa pada tarikh polisi hayat yang lebih awal itu mula berkuat kuasa.

**Hak tambahan yang diberikan oleh perenggan 6, 7 dan 8**

9. Hak yang diberikan oleh perenggan 6, 7 dan 8 hendaklah menjadi tambahan
kepada, dan bukan pengurangan daripada, apa-apa hak lain yang sedia ada
kepada pemunya polisi di bawah terma polisi hayat atau sebaliknya.

**Kehendak pendedahan**

10. (1) Tiada seorang pun boleh mempelawa mana-mana orang untuk membuat
suatu tawaran atau cadangan untuk membuat suatu kontrak insurans tanpa
mendedahkan—

_(a)_ nama penanggung insurans berlesen itu;

_(b)_ hubungannya dengan penanggung insurans berlesen itu; dan

_(c)_ premium yang dicajkan oleh penanggung insurans berlesen itu.

(2) Tiada seorang pun boleh mengaturkan suatu polisi kumpulan bagi orang

yang dia tidak mempunyai kepentingan boleh insurans tanpa mendedahkan
kepada orang itu—

_(a)_ nama penanggung insurans berlesen itu;

_(b)_ hubungannya dengan penanggung insurans berlesen itu;

_(c)_ syarat polisi kumpulan, termasuk ganjaran yang kena dibayar kepadanya;

dan

_(d)_ premium yang dicajkan oleh penanggung insurans berlesen itu.


-----

_Perkhidmatan Kewangan_ 267

**Kehendak yang berhubungan dengan polisi kumpulan**

11. (1) Penanggung insurans berlesen hendaklah bertanggungan kepada seorang
yang diinsuranskan di bawah suatu polisi kumpulan sekiranya pemunya polisi
kumpulan itu tidak mempunyai kepentingan boleh insurans dalam hayat
orang itu dan sekiranya orang itu telah membayar premium kepada pemunya
polisi kumpulan tanpa mengambil kira bahawa penanggung insurans itu tidak
menerima premium daripada pemunya polisi kumpulan itu.

(2) Penanggung insurans berlesen suatu polisi kumpulan, jika pemunya

polisi kumpulan tidak mempunyai kepentingan boleh insurans dalam hayat
orang yang diinsuranskan, hendaklah membayar wang yang kena dibayar di
bawah polisi itu kepada orang yang diinsuranskan atau mana-mana orang yang
berhak melaluinya.

(3) Jika premium dibayar oleh seorang yang diinsuranskan di bawah suatu

polisi kumpulan, orang yang diinsuranskan itu atau mana-mana orang yang
berhak melaluinya boleh, setelah memberi notis secara bertulis kepada pemunya
polisi kumpulan, mengambil semua langkah yang perlu untuk mendapatkan
kembali wang yang kena dibayar di bawah polisi itu daripada penanggung
insurans berlesen itu sama ada atas nama mereka sendiri, mengikut mana-mana
yang berkenaan, atau menambahkan pemunya polisi kumpulan itu sebagai
suatu pihak untuk tindakan atau prosiding mendapatkan kembali yang dalam
keadaan—

_(a)_ sekiranya pemunya polisi kumpulan itu ditambah sebagai suatu pihak

kepada tindakan atau prosiding mendapatkan kembali, orang yang
diinsuranskan atau orang yang berhak melaluinya hendaklah membayar
ganti rugi kepada pemunya polisi kumpulan itu berkenaan dengan
semua kos perundangan dan perbelanjaan termasuk kos pihak dan
pihak yang ditanggung dalam melakukan tindakan atau prosiding
mendapatkan kembali itu;

_(b)_ apabila menerima notis daripada orang yang diinsuranskan atau mana
mana orang yang berhak melaluinya, pemunya polisi kumpulan
boleh memberitahu penanggung insurans itu apa-apa hutang yang
kena dibayar dan terhutang oleh orang yang diinsuranskan kepada
pemunya polisi kumpulan;

_(c)_ sekiranya penanggung insurans bersetuju untuk membayar wang yang

kena dibayar di bawah polisi atau dikehendaki untuk membayar
wang sedemikian oleh suatu mahkamah undang-undang atau badan
penyelesaian pertikaian, penanggung insurans itu hendaklah memotong
wang yang kena dibayar dan terhutang di bawah subsubperenggan
_(b) kepada pemunya polisi kumpulan itu dan membayar apa-apa baki_
terus kepada orang yang diinsuranskan itu atau mana-mana orang
yang berhak melaluinya; dan

_(d)_ bagi maksud subsubperenggan _(a),_ _(b) dan_ _(c), mana-mana orang_

yang berhak melalui orang yang diinsuranskan hendaklah termasuk
seorang pemegang amanah, pemegang serahhakan, penama, wasi atau
pentadbir yang sah, mengikut mana-mana yang berkenaan.


-----

268 _Rang Undang-Undang_

**Pembayaran balik premium**

12. Penanggung insurans am berlesen hendaklah membayar terus kepada

pemunya polisi apa-apa pembayaran balik premium berhubungan dengan suatu
polisi yang boleh menjadi kena dibayar kepada pemunya polisi itu bagi apaapa sebab termasuk pembatalan polisi itu atau perubahan dalam terma dan
syaratnya dan pembayaran balik itu tidak boleh dalam apa-apa hal keadaan
dibayar atau dikreditkan kepada mana-mana ejen insurans.

Jadual 9

[Seksyen 129]

PENDEDAHAN DAN REPRESENTASI PRAKONTRAK, DAN REMEDI

BAGI SALAH NYATAan

Bahagian 1

Permulaan

Perenggan

1. Pemakaian Jadual dan undang-undang lain

2. Tafsiran

3. Berkontrak keluar

Bahagian 2

Pendedahan dan representasi prakontrak

4. Kewajipan pendedahan prakontrak bagi kontrak insurans selain kontrak

insurans pengguna

5. Kewajipan pendedahan prakontrak bagi kontrak insurans pengguna

6. Kewajipan mengambil penjagaan munasabah

7. Salah nyataan berkenaan dengan kontrak insurans

8. Polisi kumpulan

9. Insurans terhadap hayat orang lain

10. Waranti dan representasi

11. Penanggung insurans, dsb., kewajipan pendedahan prakontrak

12. Pengetahuan tentang, dan kenyataan oleh ejen insurans


-----

_Perkhidmatan Kewangan_ 269

Bahagian 3

Tidak boleh tanding dan remedi bagi salah nyataan

Penggal 1

Tidak boleh tanding

Perenggan

13. Kontrak insurans hayat tidak boleh tanding

Penggal 2 - Remedi bagi salah nyataan

14. Pemakaian Penggal

15. Remedi bagi salah nyataan sengaja atau melulu

16. Remedi bagi salah nyataan cuai atau ikhlas

17. Layanan masa hadapan terhadap kontrak

18. Perubahan

Penggal 3

Pengubahsuaian bagi polisi kumpulan

19. Pengubahsuaian bagi polisi kumpulan

Bahagian 1

Permulaan

**Pemakaian Jadual dan undang-undang lain**

1. (1) Jadual ini tidak boleh menjejaskan suatu kontrak insurans yang dibuat,
diubah atau diperbaharui sebelum tarikh yang seksyen 129 dan Jadual ini
berkuat kuasa.

(2) Jika terdapat suatu konflik atau ketidakselarasan antara suatu peruntukan

Jadual ini dan Akta Kontrak 1950 [Akta 136], peruntukan Jadual ini hendaklah
mengatasi.

(3) Bagi maksud memperoleh suatu perisytiharan di bawah subseksyen

96(3) Akta Pengangkutan Jalan 1987 [Akta 333], Jadual ini hendaklah terpakai
bagi menentukan sekiranya suatu kontrak insurans pengguna yang memberikan
perlindungan bagi risiko pihak ketiga boleh dielakkan oleh penanggung insurans
berlesen bagi salah nyataan.


-----

270 _Rang Undang-Undang_

**Tafsiran**

2. Dalam Jadual ini—

“pengguna” ertinya individu yang membuat, mengubah atau membaharui

suatu kontrak insurans pengguna, atau bercadang untuk berbuat demikian
dengan penanggung insurans berlesen;

“kontrak insurans pengguna” ertinya suatu kontrak insurans yang dibuat,

diubah atau diperbaharui oleh seorang individu bagi maksud yang sama sekali
tidak berkaitan dengan perdagangan, perniagaan atau profesion individu itu.

**Berkontrak keluar**

3. (1) Suatu terma bagi suatu kontrak insurans pengguna, atau apa-apa kontrak
lain, adalah menjadi tidak sah setakat yang ia akan meletakkan pengguna dalam
suatu kedudukan yang lebih teruk berkenaan dengan perkara yang disebutkan
dalam subperenggan (2) berbanding dengan keadaannya jika menurut peruntukan
Jadual ini.

(2) Perkara yang disebut dalam subperenggan (1) adalah—

_(a) pendedahan dan representasi oleh pengguna kepada penanggung insurans_

berlesen sebelum kontrak dibuat, diubah atau diperbaharui; dan

_(b) kontrak insurans hayat yang tidak boleh tanding dan apa-apa remedi_

bagi kontrak insurans pengguna yang diperuntukan dalam Bahagian
3 Jadual ini.

(3) Perenggan ini tidak terpakai berhubungan dengan suatu kontrak

bagi penyelesaian suatu tuntutan yang timbul di bawah kontrak insurans
pengguna.

Bahagian 2

Pendedahan dan representasi prakontrak

**Kewajipan pendedahan prakontrak bagi kontrak insurans selain kontrak**
**insurans pengguna**

4. (1) Sebelum suatu kontrak insurans selain suatu kontrak insurans pengguna
dibuat, diubah atau diperbaharui, seseorang pencadang hendaklah mendedahkan
kepada penanggung insurans berlesen sesuatu perkara yang—

_(a)_ dia tahu sebagai berkaitan kepada keputusan penanggung insurans

sama ada untuk menerima atau tidak risiko dan kadar dan terma
yang hendak dipakai; atau

_(b)_ seorang yang munasabah dalam hal keadaan itu boleh dijangka untuk

tahu sebagai berkaitan.


-----

_Perkhidmatan Kewangan_ 271

(2) Kewajipan pendedahan tidak menghendaki pendedahan suatu perkara

yang—

_(a)_ menyusutkan risiko kepada penanggung insurans berlesen;

_(b)_ adalah pengetahuan am;

_(c)_ penanggung insurans berlesen tahu atau dalam penjalanan biasa

perniagaannya patut tahu; atau

_(d)_ berkenaan dengan yang baginya penanggung insurans berlesen telah

mengenepikan mana-mana kehendak bagi pendedahan.

(3) Jika seorang pencadang gagal untuk menjawab atau memberikan suatu

jawapan yang tidak lengkap atau tidak berkaitan kepada suatu soalan yang
terkandung dalam borang cadangan atau yang ditanya oleh penanggung insurans
berlesen dan perkara itu tidak dilanjutkan oleh penanggung insurans itu,
pematuhan bagi kewajipan pendedahan pencadang berkenaan dengan perkara
itu hendaklah disifatkan telah diketepikan oleh penanggung insurans itu.

(4) Penanggung insurans berlesen hendaklah, sebelum suatu kontrak insurans

dibuat, diubah atau diperbaharui, memberitahu kepada pencadang dengan
jelas secara bertulis tentang kewajipan pendedahan prakontrak pencadang itu
di bawah perenggan ini, dan kewajipan pendedahan ini hendaklah berterusan
sehingga ke masa kontrak itu dibuat, diubah atau diperbaharui.

**Kewajipan pendedahan prakontrak bagi kontrak insurans pengguna**

5. (1) Sebelum suatu kontrak insurans pengguna dibuat atau diubah, penanggung
insurans berlesen boleh menghendaki seorang pencadang yang merupakan
seorang pengguna untuk menjawab apa-apa soalan spesifik yang berkaitan
dengan keputusan penanggung insurans sama ada untuk menerima atau tidak
risiko dan kadar dan terma yang hendak dipakai.

(2) Adalah menjadi kewajipan pengguna untuk mengambil penjagaan

munasabah untuk tidak membuat salah nyataan kepada penanggung insurans
berlesen semasa menjawab apa-apa soalan di bawah subperenggan (1).

(3) Sebelum suatu kontrak insurans pengguna diperbaharui, penanggung

insurans berlesen boleh sama ada—

_(a)_ meminta seorang pengguna untuk menjawab satu atau lebih soalan

spesifik menurut subperenggan (1); atau

_(b)_ memberi pengguna satu salinan apa-apa perkara yang telah didedahkan

sebelum itu oleh pengguna berhubung dengan kontrak itu dan meminta
pengguna untuk mengesahkan atau meminda apa-apa perubahan
kepada perkara itu.

(4) Adalah menjadi kewajipan pengguna untuk mengambil penjagaan

munasabah untuk tidak membuat suatu salah nyataan kepada penanggung
insurans berlesen apabila menjawab apa-apa soalan di bawah subsubperenggan (3)(a),
atau mengesahkan atau meminda apa-apa perkara di bawah
subsubperenggan (3)(b).


-----

272 _Rang Undang-Undang_

(5) Sekiranya penanggung insurans berlesen tidak membuat apa-apa permintaan

menurut subperenggan (1) atau (3) mengikut mana-mana yang berkenaan,
pematuhan bagi kewajipan pendedahan oleh pengguna berkenaan dengan
subperenggan itu, hendaklah disifatkan telah diketepikan oleh penanggung
insurans.

(6) Jika pengguna gagal untuk menjawab atau memberikan suatu jawapan yang

tidak lengkap atau tidak berkaitan kepada apa-apa permintaan oleh penanggung
insurans berlesen di bawah subperenggan (1) atau subsubperenggan (3)(a),
atau gagal untuk mengesahkan atau meminda apa-apa perkara di bawah
subsubperenggan (3)(b) atau melakukan sedemikian secara tidak lengkap
atau memberikan maklumat yang tidak berkaitan, mengikut mana-mana yang
berkenaan, dan jawapan atau perkara itu tidak dilanjutkan oleh penanggung
insurans itu, pematuhan bagi kewajipan pendedahan pengguna berkenaan
dengan jawapan atau perkara itu hendaklah disifatkan telah diketepikan oleh
penanggung insurans.

(7) Penanggung insurans berlesen hendaklah, sebelum suatu kontrak insurans

pengguna dibuat, diubah atau diperbaharui, memaklumkan kepada pengguna
dengan jelas secara bertulis tentang kewajipan pendedahan prakontrak pengguna
itu di bawah perenggan ini, dan kewajipan pendedahan ini hendaklah berterusan
sehingga ke masa kontrak itu dibuat, diubah atau diperbaharui.

(8) Tertakluk kepada subperenggan (1) dan (3), seorang pengguna hendaklah

mengambil penjagaan munasabah untuk mendedahkan kepada penanggung
insurans berlesen apa-apa perkara, selain yang berhubungan subperenggan
(1) atau (3), yang dia tahu sebagai berkaitan kepada keputusan penanggung
insurans itu sama ada untuk menerima atau tidak risiko dan kadar dan terma
yang hendak dipakai.

(9) Tiada apa-apa jua dalam Jadual ini boleh menjejaskan kewajipan penuh

percaya mutlak yang akan dilaksanakan oleh seorang pengguna dan penanggung
insurans berlesen dalam urusan mereka antara satu sama lain, termasuk membuat
dan membayar suatu tuntutan, selepas suatu kontrak insurans telah dibuat,
diubah atau diperbaharui.

**Kewajipan mengambil penjagaan munasabah**

6. (1) Dalam menentukan sama ada pengguna telah mengambil penjagaan
munasabah untuk tidak membuat suatu salah nyataan di bawah subperenggan
5(2) atau (4), hal keadaan berkaitan yang boleh diambil kira termasuk—

_(a)_ kontrak insurans pengguna yang berkenaan dan cara kontrak itu dijual

kepada pengguna;

_(b)_ apa-apa penjelasan material atau publisiti yang berkaitan yang dikeluarkan

atau dibenarkan oleh penanggung insurans berlesen; dan

_(c)_ bagaimana jelas dan spesifik, soalan penanggung insurans berlesen.


-----

_Perkhidmatan Kewangan_ 273

(2) Tertakluk kepada subperenggan (3), standard berjaga-jaga yang dikehendaki

daripada pengguna di bawah subperenggan 5(2) dan (4) hendaklah sebagaimana
seorang pengguna munasabah dalam hal keadaan itu patut tahu.

(3) Sekiranya penanggung insurans berlesen telah, atau sepatutnya telah,

menyedari tentang apa-apa ciri atau hal keadaan tertentu pengguna, penanggung
insurans itu hendaklah mengambil kira ciri atau hal keadaan sedemikian.

**Salah nyataan berkenaan dengan kontrak insurans**

7. (1) Bahagian 3 Jadual ini—

_(a)_ dalam Penggal 1, membuat peruntukan bagi suatu salah nyataan yang

dibuat berhubungan dengan suatu kontrak insurans hayat, sama ada
kontrak insurans pengguna atau tidak, yang telah berkuat kuasa bagi
tempoh lebih dari dua tahun; dan

_(b)_ dalam Penggal 2, menyatakan remedi tersedia kepada penanggung insurans

berlesen bagi salah nyataan yang dibuat berkenaan dengan—

(i) suatu kontrak insurans pengguna bagi insurans hayat yang telah

berkuat kuasa bagi tempoh dua tahun atau kurang; dan

(ii) suatu kontrak insurans pengguna bagi insurans am.

(2) Remedi yang dinyatakan dalam Penggal 2 hendaklah tersedia kepada

penanggung insurans berlesen bagi salah nyataan yang dibuat oleh seorang
pengguna sebelum suatu kontrak insurans pengguna yang disebut dalam
subsubperenggan (1)(b) dibuat, diubah atau diperbaharui sekiranya—

_(a) pengguna itu telah membuat suatu salah nyataan yang memungkiri_

kewajipannya di bawah subperenggan 5(2) atau (4); dan

_(b) penanggung insurans berlesen itu menunjukkan bahawa sekiranya ia_

mengetahui hakikat yang sebenar, ia mungkin tidak akan membuat
kontrak itu, atau bersetuju kepada perubahan atau pembaharuan, atau
mungkin hanya akan berbuat sedemikian atas terma yang berbeza.

(3) Bagi maksud Jadual ini, suatu salah nyataan yang penanggung insurans

berlesen mempunyai suatu remedi dalam Penggal 2 terhadap seorang pengguna
boleh digolongkan sebagai—

_(a)_ sengaja atau melulu;

_(b)_ cuai; atau

_(c)_ ikhlas.


-----

274 _Rang Undang-Undang_

(4) Suatu salah nyataan adalah sengaja atau melulu jika pengguna mengetahui

bahawa—

_(a)_ ia tidak benar atau mengelirukan, atau tidak peduli sama ada ia tidak

benar atau mengelirukan; dan

_(b)_ perkara yang berkaitan dengan salah nyataan itu berkaitan kepada

penanggung insurans berlesen, atau tidak peduli sama ada ia berkaitan
kepada penanggung insurans itu.

(5) Suatu salah nyataan yang dibuat secara tidak jujur adalah dianggap

sebagai telah dibuat secara sengaja atau melulu.

(6) Suatu salah nyataan adalah cuai atau ikhlas, mengikut mana-mana yang

berkenaan, sekiranya ia tidak sengaja atau melulu.

(7) Penanggung insurans berlesen perlu menunjukkan bahawa suatu salah

nyataan adalah sengaja atau melulu atas imbangan kebarangkalian.

(8) Melainkan jika yang bertentangan ditunjukkan, adalah dianggapkan

bahawa pengguna mengetahui bahawa suatu perkara mengenai apa yang ditanya
oleh penanggung insurans berlesen melalui suatu soalan yang jelas dan spesifik
adalah berkaitan kepada penanggung insurans itu.

**Polisi kumpulan**

8. (1) Perenggan ini hendaklah terpakai bagi suatu polisi kumpulan setakat
perlindungan berkenaan bagi seorang yang diinsuranskan di bawah polisi
kumpulan itu, polisi sedemikian, sekiranya ia dibuat, diubah atau diperbaharui
oleh orang yang diinsuranskan itu dan bukan pemunya polisi kumpulan itu,
adalah menjadi suatu kontrak insurans pengguna sebagaimana yang disebut
dalam subsubperenggan 7(1)(b).

(2) Setakat mana perlindungan bagi orang yang diinsuranskan itu disebut

dalam subperenggan (1) adalah berkenaan—

_(a) perenggan 5 hendaklah terpakai berhubung dengan apa-apa pendedahan,_

jawapan atau representasi yang dibuat oleh orang yang diinsuranskan
kepada penanggung insurans berlesen seolah-olah orang yang
diinsuranskan itu mencadangkan untuk membuat, mengubah atau
memperbaharui suatu kontrak insurans pengguna bagi perlindungan
yang berkaitan dengan penanggung insurans itu; dan

_(b) tertakluk kepada subperenggan (3) dan (4) dan pengubahsuaian yang_

dinyatakan dalam Penggal 3 Bahagian 3 Jadual ini kepada remedi
penanggung insurans dalam Penggal 2 Bahagian 3 Jadual ini, peruntukan
selainnya dalam Jadual ini hendaklah terpakai berhubung dengan
perlindungan bagi orang yang diinsuranskan seolah-olah orang yang
diinsuranskan itu telah membuat, mengubah atau memperbaharui suatu
kontrak insurans pengguna bagi perlindungan itu dengan penanggung
insurans itu.


-----

_Perkhidmatan Kewangan_ 275

(3) Subsubperenggan 7(2)(b) hendaklah terpakai bagi suatu polisi kumpulan

seolah-olah ia dibaca seperti berikut:

“penanggung insurans berlesen menunjukkan yang sekiranya ia mengetahui

hakikat sebenar, ia tidak akan memberikan perlindungan kepada orang yang
diinsuranskan, bersetuju kepada perubahan atau pembaharuan atau hanya akan
melakukan sedemikian atas terma yang berbeza.”.

(4) Suatu kemungkiran kewajipan untuk mengambil penjagaan munasabah

untuk tidak membuat suatu salah nyataan di bawah perenggan 5 oleh seorang
daripada mana-mana orang yang diinsuranskan di bawah suatu polisi kumpulan
hendaklah tidak menjejaskan polisi itu setakat yang ia berhubung dengan orang
lain yang diinsuranskan di bawah polisi itu.

(5) Tiada apa-apa jua dalam perenggan ini boleh menjejaskan apa-apa

kewajipan pemunya polisi kumpulan kepada penanggung insurans berlesen,
atau apa-apa remedi yang penanggung insurans mungkin ada terhadap pemunya
polisi kumpulan itu bagi kemungkiran kewajipan sedemikian.

**Insurans terhadap hayat orang lain**

9. Jika seorang pengguna membuat suatu kontrak insurans pengguna terhadap
hayat individu yang lain yang bukan suatu pihak kepada kontrak itu, apa-apa
maklumat yang diberikan kepada penanggung insurans berlesen oleh orang
yang hayatnya diinsuranskan, sama ada diminta atau sebaliknya, bagi maksud
Jadual ini, adalah dianggap seolah-olah ia telah diberikan oleh pengguna itu
dan hendaklah tertakluk kepada perenggan 5.

**Waranti dan representasi**

10. Apa-apa representasi yang dibuat sebelum suatu kontrak insurans pengguna

dibuat, diubah atau diperbaharui tidak boleh ditukar kepada suatu waranti
dengan cara mana-mana peruntukan kontrak insurans pengguna atau mana-mana
terma perubahan atau apa-apa kontrak lain, sama ada dengan mengisytiharkan
representasi itu menjadi asas kontrak atau sebaliknya.

**Penanggung insurans, dsb., kewajipan pendedahan prakontrak**

11. (1) Tiada penanggung insurans berlesen, ejen insurans, broker insurans
yang diluluskan, penasihat kewangan yang diluluskan atau wakil penasihat
kewangan pun dalam usaha untuk mendorong seseorang untuk membuat,
mengubah atau memperbaharui, atau mempelawa untuk membuat, mengubah
atau memperbaharui, suatu kontrak insurans, sama ada ia suatu kontrak insurans
pengguna atau tidak, dengannya atau melaluinya—

_(a)_ boleh membuat suatu kenyataan yang mengelirukan, palsu atau

memperdaya, sama ada secara fraud atau sebaliknya;

_(b)_ boleh secara fraud menyembunyikan suatu hakikat material; atau


-----

276 _Rang Undang-Undang_

_(c)_ dalam hal ejen insurans, menggunakan apa-apa risalah jualan atau

ilustrasi jualan yang tidak dibenarkan oleh penanggung insurans
berlesen.

(2) Jika seseorang itu didorong untuk membuat, mengubah atau memperbaharui

suatu kontrak insurans dengan cara yang diperihalkan dalam subperenggan
(1), kontrak insurans itu hendaklah menjadi boleh batal dan orang itu berhak
untuk membatalkan kontrak itu.

**Pengetahuan tentang, dan kenyataan oleh ejen insurans**

12. (1) Seseorang yang diberi kuasa oleh penanggung insurans berlesen sebagai
ejen insuransnya dan yang mensolisit atau merunding suatu kontrak insurans
dalam keupayaan sedemikian hendaklah disifatkan, bagi maksud pembentukan
atau perubahan kontrak insurans itu, sebagai ejen kepada penanggung insurans
itu dan pengetahuan ejen insurans itu hendaklah disifatkan sebagai pengetahuan
penanggung insurans itu.

(2) Suatu kenyataan yang dibuat, atau suatu tindakan yang dilakukan, oleh

ejen insurans hendaklah disifatkan, bagi maksud pembentukan atau perubahan
kontrak insurans, sebagai suatu kenyataan yang dibuat, atau tindakan yang
dilakukan, oleh penanggung insurans berlesen walaupun ejen insurans itu
melanggar subperenggan 11(1) atau mana-mana peruntukan lain Akta ini.

(3) Subperenggan (1) tidak terpakai—

_(a) jika terdapat pakatan sulit atau pembiaran antara ejen insurans dan_

pencadang bagi pembentukan atau perubahan kontrak insurans itu;
atau

_(b)_ jika seseorang itu telah terhenti menjadi ejen insurans penanggung

insurans berlesen dan penanggung insurans itu telah mengambil semua
langkah yang munasabah untuk memaklumkan, atau membawa ke
pengetahuan pemunya polisi mengenai hakikat pemberhentian ejen
itu.

Bahagian 3

Tidak boleh tanding dan remedi bagi salah nyataan

Penggal 1

Tidak boleh tanding

**Kontrak insurans hayat tidak boleh tanding**

13. (1) Perenggan ini hendaklah terpakai bagi kontrak insurans hayat, sama
ada kontrak insurans pengguna atau tidak.


-----

_Perkhidmatan Kewangan_ 277

(2) Jika suatu kontrak insurans hayat telah berkuat kuasa bagi tempoh

lebih dari dua tahun dalam tempoh hayat orang yang diinsuranskan, kontrak
sedemikian hendaklah tidak boleh dielak oleh penanggung insurans berlesen
atas sebab bahawa suatu pernyataan yang dibuat atau ditinggalkan daripada
dibuat dalam cadangan bagi insurans atau dalam suatu laporan doktor, referi
atau mana-mana orang lain, atau dalam suatu dokumen yang membawa kepada
pengeluaran polisi hayat, adalah tidak tepat atau palsu atau mengelirukan
melainkan jika penanggung insurans menunjukkan pernyataan yang dibuat
itu adalah mengenai perkara material atau menyekat suatu hakikat material
dan bahawa ia dibuat atau ditinggalkan secara fraud oleh pemunya polisi atau
orang yang diinsuranskan.

(3) Bagi maksud subperenggan (2), “perkara material” atau “hakikat material”

ertinya suatu perkara atau hakikat yang, jika diketahui oleh penanggung insurans
hayat berlesen, boleh membawa kepada keengganannya untuk mengeluarkan
suatu polisi hayat kepada pemunya polisi atau mengenakan terma yang kurang
berfaedah kepada pemunya polisi dibandingkan dengan yang diperuntukan
dalam polisi hayat itu.

Penggal 2

Remedi bagi salah nyataan

**Pemakaian Penggal**

14. Penggal ini menyatakan remedi tersedia kepada penanggung insurans

berlesen bagi suatu salah nyata oleh seorang pengguna yang dibuat berkenaan
dengan—

_(a) suatu kontrak insurans pengguna bagi insurans hayat yang telah berkuat_

kuasa bagi tempoh dua tahun atau kurang; dan

_(b) suatu kontrak insurans pengguna bagi insurans am._

**Remedi bagi salah nyataan sengaja atau melulu**

15. Sekiranya suatu salah nyataan adalah sengaja atau melulu, penanggung

insurans berlesen boleh mengelak kontrak insurans pengguna itu dan menolak
semua tuntutan.

**Remedi bagi salah nyataan cuai atau ikhlas**

16. (1) Sekiranya suatu salah nyataan adalah cuai atau ikhlas, remedi penanggung
insurans berlesen hendaklah berdasarkan atas apa yang penanggung insurans
berlesen akan lakukan sekiranya pengguna telah mematuhi kewajipan yang
dinyatakan dalam perenggan 5 dan subperenggan (2) hingga (4) hendaklah
dibaca sewajarnya.


-----

278 _Rang Undang-Undang_

(2) Sekiranya penanggung insurans berlesen tidak membuat atau memperbaharui

kontrak insurans pengguna atas apa-apa terma, penanggung insurans itu boleh
mengelak kontrak itu dan menolak semua tuntutan, tetapi hendaklah membayar
balik kepada pengguna apa-apa premium yang dibayar olehnya.

(3) Sekiranya penanggung insurans berlesen akan membuat kontrak atau

memperbaharui kontrak insurans pengguna, tetapi atas terma yang berbeza yang
tidak termasuk terma berhubungan premium, kontrak itu hendaklah dianggap
seolah-olah telah dibuat atau diperbaharui atas terma yang berbeza sekiranya
penanggung insurans itu menghendaki sedemikan.

(4) Sebagai tambahan, sekiranya penanggung insurans akan membuat atau

memperbaharui kontrak insurans pengguna, sama ada terma berhubungan
dengan perkara selain premium akan menjadi sama atau berbeza, tetapi
akan mengenakan premium yang lebih tinggi, penanggung insurans boleh
mengurangkan amaun yang kena dibayar atas suatu tuntutan secara berkadar
sebagaimana yang ditentukan oleh Bank.

**Layanan masa hadapan terhadap kontrak**

17. (1) Perenggan ini hendaklah terpakai sekiranya suatu salah nyataan adalah
cuai atau ikhlas tetapi tidak berkaitan dengan apa-apa tuntutan tertunggak.

(2) Jika penanggung insurans berlesen mendapati suatu salah nyataan

adalah cuai atau ikhlas dan sekiranya penanggung insurans itu tidak akan
membuat atau memperbaharui kontrak insurans pengguna atas apa-apa terma,
subperenggan 16(2) akan terpakai.

(3) Sekiranya penanggung insurans akan membuat atau memperbaharui,

kontrak insurans pengguna, tetapi atas terma yang berbeza atau bagi suatu
premium yang lebih tinggi atau kedua-duanya, penanggung insurans hendaklah
sama ada memberitahu pengguna bahawa ia berhasrat untuk menganggap kontrak
itu sebagai terus wujud atas terma yang berbeza atau ia boleh menamatkan
kontrak itu dengan memberikan notis yang munasabah kepada pengguna itu.

(4) Jika pengguna menerima notis bahawa penanggung insurans berlesen

berhasrat untuk meneruskan kontrak insurans pengguna atas terma yang berbeza,
pengguna itu mempunyai pilihan sama ada untuk meneruskan kontrak itu atas
terma yang dipinda atau menamatkan kontrak itu dengan memberikan notis
yang munasabah kepada penanggung insurans itu.

(5) Jika keadaan, sama ada penanggung insurans berlesen atau pengguna

menamatkan kontrak di bawah perenggan ini, penanggung insurans itu hendaklah
membayar balik apa-apa premium yang telah dibayar bagi perlindungan yang
telah ditamatkan berkenaan dengan baki tempoh kontrak itu.

(6) Penamatan kontrak insurans pengguna di bawah perenggan ini tidak

menjejaskan layanan terhadap apa-apa tuntutan yang timbul di bawah kontrak
dalam tempoh sebelum penamatan dan apa-apa tuntutan sedemikian yang timbul
hendaklah diuruskan dengan sewajarnya di bawah perenggan 16.


-----

_Perkhidmatan Kewangan_ 279

(7) Tiada apa-apa jua dalam perenggan ini boleh menjejaskan apa-apa hak

pihak yang berkontrak untuk menamatkan kontrak insurans pengguna.

**Perubahan**

18. (1) Jika suatu salah nyataan dibuat oleh seorang pengguna berkenaan
dengan suatu perubahan kepada suatu kontrak insurans pengguna sedia ada,
adalah perlu untuk menentukan sama ada hal perkara bagi perubahan itu boleh
secara munasabah dianggap berasingan daripada hal perkara selainnya dalam
kontrak itu.

(2) Sekiranya hal perkara bagi perubahan boleh secara munasabah dianggap

berasingan daripada hal perkara selainnya dalam kontrak insurans pengguna,
remedi yang dinyatakan dalam Penggal ini hendaklah terpakai hanya berhubungan
dengan perubahan itu sebagaimana ia terpakai berhubungan dengan suatu
kontrak.

(3) Sekiranya hal perkara bagi perubahan tidak boleh dianggap berasingan

daripada hal perkara selainnya dalam kontrak insurans pengguna, salah nyata itu
hendaklah dianggap seolah-olah telah dibuat berhubungan dengan kontrak itu
secara keseluruhan dan remedi yang dinyatakan dalam Penggal ini hendaklah
terpakai berhubungan dengan keseluruhan kontrak itu dan bukan hanya terpakai
berhubungan dengan perubahan itu.

Penggal 3

Pengubahsuaian bagi polisi kumpulan

**Pengubahsuaian bagi polisi kumpulan**

19. Penggal ini memperuntukkan pemakaian Penggal 2 Bahagian ini kepada

suatu polisi kumpulan menurut pengubahsuaian yang berikut:

_(a) sebutan kepada kontrak insurans pengguna, walau apa pun diperihalkan_

dalam Penggal 2, hendaklah menjadi sebutan kepada bahagian itu
dalam polisi kumpulan yang memberikan perlindungan kepada orang
yang diinsuranskan yang telah membuat salah nyataan;

_(b)_ sebutan kepada tuntutan dan premium hendaklah menjadi sebutan

kepada tuntutan dan premium berhubungan dengan perlindungan
bagi orang yang diinsuranskan yang telah membuat salah nyataan;

_(c)_ apa-apa pembayaran balik premium di bawah subperenggan 16(2) atau

17(5) hendaklah dibuat kepada orang yang diinsuranskan sekiranya
dia telah membayar premium bagi perlindungannya; dan

_(d)_ berkenaan dengan perlindungan bagi orang yang diinsuranskan, hak

untuk menamatkan perlindungannya di mana jua disebut dalam
Penggal 2, hendaklah menjadi hak pemunya polisi kumpulan.


-----

280 _Rang Undang-Undang_

Jadual 10

[Seksyen 130]

PEMBAYARAN WANG POLISI DI BAWAH POLISI HAYAT ATAU

POLISI KEMALANGAN DIRI

Perenggan

1. Pemakaian Jadual

2. Kuasa untuk membuat penamaan

3. Pembatalan penamaan

4. Pembayaran wang polisi jika terdapat penamaan

5. Amanah wang polisi

6. Penama selain penama di bawah subperenggan 5(1)

7. Wang polisi yang diserahhakan atau disandarkan

8. Pembayaran wang polisi jika tiada penamaan

9. Pembayaran kepada orang yang tidak kompeten

10. Pembahagian wang polisi dalam penjalanan pentadbiran

11. Penanggung insurans berlesen tidak terikat untuk memastikan penggunaan

wang polisi

12. Faedah atas amaun tuntutan

13. Jadual ini mengatasi polisi dan mana-mana undang-undang bertulis lain

**Pemakaian Jadual**

1. Dalam Jadual ini, suatu sebutan mengenai suatu polisi adalah sebutan
mengenai suatu polisi hayat, termasuk suatu polisi hayat di bawah seksyen
23 Akta Undang-Undang Sivil 1956, dan suatu polisi kemalangan diri, yang
diambil oleh pemunya polisi terhadap hayatnya sendiri yang memperuntukkan
bagi pembayaran wang polisi atas kematiannya.

**Kuasa untuk membuat penamaan**

2. (1) Pemunya polisi yang telah mencapai umur enam belas tahun boleh
menamakan seorang individu untuk menerima wang polisi yang kena dibayar
atas kematiannya di bawah polisi itu dengan memberitahu penanggung insurans
berlesen secara bertulis mengenai nama, tarikh lahir, nombor kad pengenalan
pendaftaran negara atau nombor sijil kelahiran dan alamat penama.

(2) Suatu penamaan di bawah subperenggan (1) boleh dibuat—

_(a)_ pada masa polisi itu dikeluarkan; atau

_(b)_ sekiranya polisi itu telah dikeluarkan, dengan memberitahu penanggung

insurans berlesen secara bertulis atau dengan mengemukakan polisi
bagi pengendorsan penamaan oleh penanggung insurans itu.


-----

_Perkhidmatan Kewangan_ 281

(3) Suatu penamaan yang dibuat di bawah subperenggan (1) hendaklah

disaksikan oleh seorang yang sempurna akal yang telah mencapai umur lapan
belas tahun dan bukan seorang penama yang dinamakan di bawah subperenggan
itu.

(4) Penanggung insurans berlesen—

_(a)_ hendaklah mempamerkan secara ketara dalam borang penamaan

bahawa pemunya polisi perlu menyerahhakan manfaat polisi itu
kepada penamanya sekiranya niatnya adalah bagi penamanya, selain
suaminya atau isterinya, anaknya atau ibu bapanya, untuk menerima
manfaat polisi itu secara benefisial dan bukan sebagai wasi;

_(b)_ hendaklah merekodkan penamaan dan butir-butir penama itu dalam

daftar polisinya; dan

_(c)_ hendaklah memulangkan polisi kepada pemunya polisi selepas

mengendorskan penamaan atas polisi itu atau dengan mengeluarkan
suatu pengendorsan kepada polisi asal melalui surat berdaftar kepada
pemunya polisi itu dan penamaan itu hendaklah mula berkuat kuasa
dari tarikh penamaan itu didaftarkan oleh penanggung insurans
itu.

(5) Kegagalan untuk mematuhi subperenggan (4) tidak menjejaskan keesahan

penamaan sekiranya dibuktikan sebaliknya bahawa penamaan itu telah dibuat
oleh pemunya polisi itu dan diberikan kepada penanggung insurans berlesen
itu.

(6) Suatu penamaan yang dibuat di bawah subperenggan (1) boleh dibuat

kepada satu orang atau beberapa orang dan jika terdapat lebih daripada seorang
penama, pemunya polisi itu boleh mengarahkan supaya bahagian yang ditentukan
dibayar kepada penama dan dalam ketiadaan arahan sedemikian oleh pemunya
polisi, penanggung insurans berlesen itu hendaklah membayar bahagian yang
sama banyak kepada penama itu.

**Pembatalan penamaan**

3. (1) Suatu penamaan, termasuk penamaan yang perenggan 5 terpakai,
hendaklah terbatal—

_(a)_ atas kematian penama itu, atau jika terdapat lebih daripada seorang

penama, atas kematian semua penama itu, semasa tempoh hayat
pemunya polisi itu;

_(b)_ melalui suatu notis secara bertulis yang diberikan oleh pemunya polisi

kepada penanggung insurans berlesen; atau

_(c)_ melalui apa-apa penamaan terkemudian.

(2) Tertakluk kepada subperenggan (1), suatu penamaan tidak boleh dibatalkan

melalui suatu wasiat atau melalui apa-apa tindakan, hal atau cara lain.


-----

282 _Rang Undang-Undang_

(3) Jika terdapat lebih daripada satu penama dan salah satu daripada

penama itu mati terlebih dahulu daripada pemunya polisi, dalam ketiadaan
apa-apa penamaan terkemudian oleh pemunya polisi bagi melupuskan bahagian
penama yang mati itu, penanggung insurans berlesen itu hendaklah membayar
bahagian itu kepada penama yang masih hidup dalam perkadaran bahagian
masing-masing.

**Pembayaran wang polisi jika terdapat penamaan**

4. (1) Tertakluk kepada subperenggan (2), jika pemunya polisi mati setelah
membuat suatu penamaan, penanggung insurans berlesen hendaklah membayar
wang polisi mengikut arahan penamaan itu apabila menerima suatu tuntutan
daripada penama itu berserta dengan bukti kematian pemunya polisi itu.

(2) Jika seorang penama gagal untuk menuntut wang polisi dalam tempoh

enam puluh hari daripada penanggung insurans berlesen menyedari tentang
kematian pemunya polisi, penanggung insurans itu hendaklah dengan sertamerta memberitahu penama secara bertulis di alamatnya yang terakhir diketahui
mengenai haknya untuk menuntut wang polisi itu.

(3) Jika seorang penama gagal untuk menuntut wang polisi dalam tempoh

dua belas bulan daripada penanggung insurans berlesen menyedari tentang
kematian pemunya polisi walaupun pemberitahuan telah dibuat di bawah
subperenggan (2), perenggan 8 hendaklah terpakai seolah-olah tiada penamaan
dibuat.

(4) Jika seorang penama, selain seorang penama di bawah perenggan 5,

mati selepas kematian pemunya polisi tetapi sebelum apa-apa wang polisi
dibayar kepadanya sebagai penama, perenggan 3 atau 8 hendaklah terpakai
kepada polisi itu, mengikut mana-mana yang berkenaan.

**Amanah wang polisi**

5. (1) Suatu penamaan oleh pemunya polisi, selain pemunya polisi yang
beragama Islam, hendaklah mewujudkan suatu amanah atas penama bagi wang
polisi yang kena dibayar atas kematian pemunya polisi, sekiranya—

_(a)_ penama itu adalah suaminya atau isterinya atau anaknya; atau

_(b)_ jika tiada suami atau isteri atau anak yang masih hidup pada masa

penamaan, penama adalah ibunya atau bapanya.

(2) Walau apa pun mana-mana undang-undang bertulis yang bertentangan,

suatu pembayaran di bawah subperenggan (1) tidak boleh menjadi sebahagian
daripada harta pusaka pemunya polisi yang mati atau tertakluk kepada
hutangnya.


-----

_Perkhidmatan Kewangan_ 283

(3) Pemunya polisi, melalui polisi, atau melalui notis, secara bertulis kepada

penanggung insurans berlesen, boleh melantik mana-mana orang selain dirinya
menjadi pemegang amanah wang polisi dan jika tiada pemegang amanah
dilantik—

_(a)_ penama yang kompeten untuk berkontrak; atau

_(b)_ jika penama itu tidak kompeten untuk berkontrak, ibu bapa kepada

penama yang tidak kompeten itu selain pemunya polisi dan jika tiada
ibu bapanya yang masih hidup, Pemegang Amanah Raya atau suatu
syarikat pemegang amanah yang dinamakan oleh pemunya polisi,

hendaklah menjadi pemegang amanah wang polisi dan penerimaan seorang
pemegang amanah hendaklah menjadi pelepasan kepada penanggung insurans
bagi semua liabiliti berkenaan dengan wang polisi yang telah dibayar kepada
pemegang amanah itu.

(4) Sekiranya terdapat lebih daripada satu penama yang kompeten untuk

berkontrak, penama-penama itu hendaklah menjadi pemegang amanah bersama
dan keizinan bagi maksud perenggan ini hendaklah diberikan oleh semua
pemegang amanah itu.

(5) Pemunya polisi tidak boleh berurusan dengan suatu polisi yang

subperenggan (1) terpakai dengan membatalkan suatu penamaan atau menambahkan
suatu penama selain suaminya atau isterinya, anaknya atau ibu bapanya di
bawah polisi itu, dengan mengubah atau menyerahkan polisi itu, atau dengan
menyerahhakan atau menyandarkan polisi itu sebagai cagaran, tanpa keizinan
bertulis daripada pemegang amanah.

(6) Sekiranya terbukti polisi telah diambil dan premium telah dibayar

dengan niat untuk menipu pemiutang pemunya polisi, pemiutang itu hendaklah
mempunyai hak untuk menerima daripada wang polisi yang kena dibayar di
bawah suatu polisi sejumlah yang sama dengan premium yang dibayar di
bawah polisi itu.

**Penama selain penama di bawah subperenggan 5(1)**

6. (1) Seorang penama, selain seorang penama di bawah subperenggan 5(1),
hendaklah menerima wang polisi yang kena dibayar atas kematian pemunya
polisi sebagai wasi dan bukan semata-mata sebagai seorang benefisiari dan apaapa pembayaran kepada penama itu hendaklah menjadi sebahagian harta pusaka
pemunya polisi yang mati dan tertakluk kepada hutangnya dan penanggung
insurans berlesen hendaklah dilepaskan daripada liabiliti berkenaan dengan
wang polisi yang telah dibayar.

(2) Penama yang disebut dalam subperenggan (1) hendaklah membahagikan

wang polisi dalam penjalanan pentadbiran harta pusaka pemunya polisi yang
mati mengikut wasiatnya, atau menurut undang-undang yang berhubungan
dengan pembahagian harta pusaka simati yang terpakai ke atas pemunya polisi
itu.


-----

284 _Rang Undang-Undang_

(3) Walau apa pun subperenggan (1), seorang penama yang wang polisi

telahpun diserahhakan di bawah subsubperenggan 2(4)(a) hendaklah menerima
wang polisi itu semata-mata sebagai benefisiari dan bukan sebagai wasi.

**Wang polisi yang diserahhakan atau disandarkan**

7. (1) Walau apa pun suatu penamaan di bawah perenggan 2 atau suatu
amanah yang diwujudkan di bawah subperenggan 5(1), jika wang polisi,
keseluruhannya atau sebahagiannya, telah disandarkan sebagai cagaran atau
diserahhakan kepada seseorang, tuntutan orang yang berhak di bawah cagaran
atau pemegang serahhak itu hendaklah mendapat keutamaan ke atas tuntutan
penama dan tertakluk kepada hak di bawah cagaran atau serahhakan yang
disimpan itu, penanggung insurans berlesen itu hendaklah membayar baki
wang polisi itu kepada penama.

(2) Jika terdapat lebih daripada satu orang yang berhak di bawah cagaran atau

serahhakan, hak setiap orang yang berhak di bawah cagaran atau serahhakan itu
hendaklah mengikut aturan keutamaan yang mengikut keutamaan tarikh yang
notis bertulis mengenai cagaran atau serahhakan itu diberi kepada penanggung
insurans berlesen, kedua-dua cagaran dan serahakan dikira sebagai satu kelas
bagi maksud ini.

**Pembayaran wang polisi jika tiada penamaan**

8. (1) Jika pemunya polisi mati tanpa membuat suatu penamaan, tertakluk
kepada perenggan 7, penanggung insurans berlesen hendaklah membayar
wang polisi pemunya polisi yang mati itu kepada wasi atau pentadbir harta
pusakanya yang sah.

(2) Jika penanggung insurans berlesen berpuashati bahawa tiada wasi atau

pentadbir yang sah bagi harta pusaka pemunya polisi yang mati pada masa
pembayaran wang polisi, penanggung insurans boleh membayar wang polisi
itu kepada suami, isteri, anak, ibu atau bapa pemunya polisi yang mati itu
menurut seksyen 6 Akta Pembahagian 1958 [Akta 300] dan jika tiada suami,
isteri, anak, ibu atau bapa dan—

_(a)_ jika wang polisi itu tidak melebihi seratus ribu ringgit atau apa-apa

amaun yang lebih besar sebagaimana yang boleh ditetapkan oleh
Bank, penanggung insurans itu boleh membayar semua wang polisi
itu tanpa menghendaki perintah probet atau surat kuasa mentadbir
atau perintah pembahagian kepada orang yang memuaskan hati
penanggung insurans bahawa dia berhak ke atas harta pemunya polisi
yang mati di bawah wasiatnya atau di bawah undang-undang yang
berhubungan dengan pelupusan harta atau bahawa dia dinamakan
sebagai wasi dalam wasiat atau telah mendapat keizinan daripada
semua benefisiari yang sah untuk menjadi pentadbir harta pusaka
pemunya polisi yang mati itu; atau


-----

_Perkhidmatan Kewangan_ 285

_(b)_ jika wang polisi itu lebih daripada seratus ribu ringgit, atau apa
apa amaun yang lebih besar sebagaimana yang ditetapkan oleh
Bank, penanggung insurans itu boleh membayar kepada orang yang
disebut dalam subsubperenggan _(a) amaun yang disebut dalam_
subsubperenggan itu dan membayar baki wang polisi itu kepada
wasi atau pentadbir yang sah bagi harta pusaka pemunya polisi
yang mati itu.

(3) Dalam perenggan ini, sebutan kepada wang polisi adalah sebutan kepada

amaun agregat wang polisi berkenaan dengan semua polisi pemunya polisi
dengan penanggung insurans berlesen itu jika pemunya polisi tidak membuat
apa-apa penamaan.

(4) Perintah probet atau surat kuasa mentadbir atau perintah pembahagian

berkenaan dengan harta pusaka diri yang meliputi wang polisi, oleh suatu
mahkamah di Malaysia atau suatu pihak berkuasa yang kompeten di luar
Malaysia, atau salinan yang diperakui sah oleh mahkamah hendaklah menjadi
bukti yang mencukupi bagi penanggung insurans berlesen untuk membayar
wang polisi kepada orang yang dinamakan di dalamnya sebagai wasi atau
pentadbir yang sah dengan syarat ia telah didaftarkan dengan sewajarnya
dengan mahkamah di Malaysia dan dimeteraikan mengikut Akta Probet dan
Pentadbiran 1959 [Akta 97].

(5) Wang polisi yang dibayar di bawah perenggan ini hendaklah disifatkan

telah dibayar dengan sewajarnya dan penanggung insurans berlesen hendaklah
dilepaskan daripada liabiliti berkenaan dengan wang polisi yang telah dibayar
walau apa pun ketiadaan atau ketidaksahan, atau apa-apa kecacatan dalam
perintah probet atau surat kuasa mentadbir atau perintah pembahagian atau
apa-apa dokumen lain yang mempunyai kesan yang sama.

(6) Seseorang yang kepadanya suatu pembayaran dibuat di bawah perenggan

ini hendaklah memberi suatu resit yang hendaklah disifatkan sebagai resit yang
sah.

**Pembayaran kepada orang yang tidak kompeten**

9. (1) Jika seorang belum mencapai umur lapan belas tahun, atau yang diperakui
oleh pengamal perubatan yang berdaftar penuh di bawah Akta Perubatan 1971

[Akta 50] sebagai tidak sempurna akal dan tiada jawatankuasa harta pusakanya
yang telah dilantik, atau menjadi tidak upaya, disebabkan kelemahan akal
atau tubuh, bagi menguruskan dirinya sendiri dan harta dan hal ehwalnya,
penanggung insurans berlesen—

_(a)_ dalam hal seorang penama di bawah subperenggan 5(1) hendaklah

membayar wang polisi kepada pemegang amanah yang dilantik di
bawah subperenggan 5(3), atau jika tiada pemegang amanah yang
telah dilantik, kepada ibu atau bapa penama yang tidak kompeten
dan jika penama itu tidak mempunyai ibu atau bapa yang masih
hidup—

(i) sekiranya wang polisi itu tidak melebihi lima puluh ribu ringgit,

boleh membayar wang polisi itu kepada orang yang memuaskan
hati penanggung insurans bahawa dia akan menggunakan
wang polisi itu bagi saraan dan faedah penama di bawah


-----

286 _Rang Undang-Undang_

subperenggan 5(1), mengikut mana-mana yang berkenaan, atau
seorang yang kepadanya wang polisi itu kena dibayar di bawah
subperenggan 8(2), tertakluk kepada pelaksanaan suatu akujanji
oleh orang itu bahawa wang polisi itu akan digunakan sematamata untuk saraan dan faedah penama itu; dan

(ii) sekiranya wang polisi itu lebih daripada lima puluh ribu ringgit,

hendaklah membayar wang polisi itu kepada Pemegang Amanah
Raya atau suatu syarikat pemegang amanah yang dinamakan
oleh pemunya polisi itu; atau

_(b)_ dalam hal seorang yang kepadanya wang polisi itu kena dibayar

di bawah subperenggan 8(2), membayar kepada Pemegang Amanah
Raya atau suatu syarikat pemegang amanah yang dinamakan oleh
pemunya polisi itu.

**Pembahagian wang polisi dalam penjalanan pentadbiran**

10. Seseorang yang kepadanya wang polisi boleh dibayar di bawah

subsubperenggan 8(2)(a) dan (b) hendaklah menerima wang polisi itu sebagai
seorang wasi dan bukan semata-mata sebagai seorang benefisiari dan hendaklah
membahagikan wang polisi itu dalam penjalanan pentadbiran harta pusaka
pemunya polisi yang mati mengikut terma suatu wasiat simati, dan jika tiada
apa-apa wasiat, mengikut undang-undang yang terpakai bagi pentadbiran,
pembahagian dan pelupusan harta pusakanya kerana ketiadaan wasiatnya.

**Penanggung insurans berlesen tidak terikat untuk memastikan penggunaan**
**wang polisi**

11. Penanggung insurans berlesen tidak boleh dalam apa-apa keadaan terikat

atau terlibat untuk memastikan penggunaan apa-apa wang polisi yang telah
dibayarnya berkenaan dengan mana-mana orang di bawah Jadual ini.

**Faedah atas amaun tuntutan**

12. (1) Jika suatu tuntutan atau sebahagian daripada suatu tuntutan yang
dibuat di bawah suatu polisi hayat, atau di bawah suatu polisi kemalangan
diri atas kematian pemunya polisi tidak dibayar oleh penanggung insurans
berlesen dalam tempoh enam puluh hari dari tarikh pemberitahuan tuntutan
itu, penanggung insurans itu hendaklah membayar faedah kompaun minimum
pada kadar purata deposit tetap yang terpakai bagi tempoh dua belas bulan
untuk bank yang disiarkan oleh Bank ditambah satu peratus atau apa-apa kadar
lain sebagaimana yang ditentukan oleh Bank, atas jumlah wang polisi selepas
tamatnya tempoh enam puluh hari sehingga tarikh pembayaran.

(2) Jika baki wang polisi kena dibayar oleh penanggung insurans berlesen

kepada wasi atau pentadbir yang sah bagi harta pusaka pemunya polisi
yang mati di bawah subsubperenggan 8(2)(b), faedah yang kena dibayar
di bawah subsubperenggan (1) hendaklah hanya terpakai atas baki wang polisi
apabila tamat tempoh enam puluh hari dari masa wasi atau pentadbir yang
sah mengemukakan perintah probet atau surat kuasa mentadbir atau perintah
pembahagian sehingga tarikh pembayaran.


-----

_Perkhidmatan Kewangan_ 287

**Jadual ini mengatasi polisi dan mana-mana undang-undang bertulis**
**lain**

**13.** (1) Jadual ini hendaklah mempunyai kuat kuasa berhubungan dengan
suatu polisi yang berkuatkuasa pada atau selepas tarikh yang ditetapkan, dan
berhubungan dengan suatu penamaan yang dibuat sebelum, pada atau selepas
tarikh yang ditetapkan, walau apa pun apa-apa yang terkandung dalam polisi
itu, dan tiada apa-apa yang terkandung dalam suatu polisi boleh mengurangkan
daripada, atau ditafsirkan sebagai mengurangkan dalam apa-apa cara atau pada
apa-apa takat daripada, Jadual ini.

(2) Jadual ini hendaklah mempunyai kesan dan kuat kuasa penuh walau

apa pun apa-apa yang tidak selaras dengan atau berlawanan dengan manamana undang-undang bertulis lain yang berhubungan dengan probet, pentadbir,
pembahagian atau pelupusan, harta pusaka simati, atau dalam mana-mana
amalan atau adat berhubung dengan perkara ini.

Jadual 11

[Subseksyen 134(1)]

PENDEDAHAN YANG DIBENARKAN

|Ruang pertama|Ruang kedua|
|---|---|
|Maksud bagi dokumen atau hal keadaan yang dokumen atau maklumat pelanggan boleh didedahkan|Orang kepada siapa dokumen atau maklumat boleh didedahkan|
|1. Dokumen atau maklumat yang dibenarkan secara bertulis oleh pelanggan, wasi atau pentadbir pelanggan atau dalam hal pelanggan, yang tidak berupaya, mana-mana wakil diri yang lain di sisi undang- undang.|Mana-mana orang yang dibenarkan oleh pelanggan atau, mengikut mana- mana yang berkenaan, wasi, pentadbir atau wakil diri yang sah di sisi undang-undang.|
|2. B e r k a i t a n d e n g a n s u a t u permohonan untuk suatu sijil Faraid, pemberian probet, surat kuasa tadbir atau suatu perintah pembahagian di bawah Akta Harta Kecil (Pembahagian) 1955 [Akta 98] berkenaan dengan harta pusaka pelanggan yang telah mati.|Mana-mana orang yang institusi kewangan dengan suci hati percaya berhak untuk mendapatkan sijil Faraid, pemberian probet, surat kuasa tadbir atau suatu perintah pembahagian.|


3. Dalam hal jika pelanggan Semua orang kepada siapa pendedahan
diisytihar bankrap, atau sedang atau itu perlu dengan kebankrapan atau
telah digulungkan atau dibubarkan penggulungan atau pembubaran.
di Malaysia atau di mana-mana
negara, wilayah atau tempat di luar
Malaysia.


-----

288 _Rang Undang-Undang_

|Ruang pertama|Ruang kedua|
|---|---|
|4. Mana-mana prosiding jenayah atau sivil antara suatu institusi kewangan dan— (a) pelanggannya, penjaminnya atau penggerentinya yang b e r h u b u n g a n d e n g a n transaksi pelanggan itu; (b) dua pihak atau lebih yang membuat tuntutan bertentangan mengenai wang dalam akaun pelanggan jika institusi kewangan bertujuan mendapatkan relief dengan cara interpleader; atau (c) satu pihak atau lebih berkenaan dengan harta dalam atau atasnya suatu hak atau kepentingan telah diberikan kepada institusi kewangan.|Semua orang kepada siapa pendedahan itu perlu bagi maksud prosiding jenayah atau prosiding sivil.|
|5. Pematuhan oleh bank berlesen atau bank pelaburan berlesen yang telah disampaikan dengan suatu perintah garnisan yang menahan wang dalam akaun seseorang pelanggan.|Semua orang kepada siapa pendedahan dikehendaki untuk dilakukan di bawah perintah garnisan.|
|6. Pematuhan dengan suatu perintah mahkamah yang dibuat oleh suatu mahkamah yang tidak rendah dari Mahkamah Sesyen.|Semua orang kepada siapa pendedahan dikehendaki dibuat di bawah perintah mahkamah.|
|7. Pematuhan dengan suatu perintah atau permintaan yang dibuat oleh suatu agensi penguatkuasa di Malaysia di bawah mana-mana undang-undang bertulis bagi maksud suatu penyiasatan atau pendakwaan suatu kesalahan di bawah mana-mana undang-undang bertulis.|Pegawai penyiasat yang diberi kuasa di bawah undang-undang bertulis untuk menyiasat atau mana-mana pegawai yang diberi kuasa untuk menjalankan pendakwaan atau mana- mana mahkamah.|
|8. Pelaksanaan fungsi Perbadanan Insurans Deposit Malaysia.|Mana-mana pengarah atau pegawai Perbadanan Insurans Deposit Malaysia atau mana-mana orang lain yang diberi kuasa oleh Perbadanan Insurans Deposit Malaysia untuk menerima dokumen atau maklumat.|


-----

_Perkhidmatan Kewangan_ 289

|Ruang pertama|Ruang kedua|
|---|---|
|9. Pendedahan oleh bank pelaburan berlesen bagi maksud pelaksanaan fungsi yang berkaitan bagi— (a) Suruhanjaya Sekuriti di bawah undang-undang sekuriti sebagaimana ditakrifkan dalam Akta Suruhanjaya Sekuriti 1993; (b) bursa saham atau bursa terbitan yang diluluskan di bawah Akta Pasaran Modal dan Perkhidmatan 2007; (c) pusat penjelasan yang diluluskan di bawah Akta Pasaran Modal dan Perkhidmatan 2007; atau (d) depositori pusat yang diluluskan di bawah Akta Perindustrian Sekuriti (Depositori Pusat) 1991 [Akta 453].|Mana-mana pegawai Suruhanjaya Sekuriti, bursa saham atau bursa terbitan yang diluluskan, pusat penjelasan yang diluluskan di bawah Akta Pasaran Modal dan Perkhidmatan 2007 atau depositori pusat yang diluluskan di bawah Akta Perindustrian Sekuriti (Depositori Pusat) 1991 yang diberi kuasa untuk menerima dokumen atau maklumat.|
|10. Pendedahan oleh bank berlesen atau bank pelaburan berlesen bagi maksud pelaksanaan fungsi repositori dagangan yang diluluskan di bawah Akta Pasaran Modal dan Perkhidmatan 2007.|Mana-mana pegawai repositori dagangan yang diberi kuasa untuk menerima dokumen atau maklumat.|
|11. Dokumen atau maklumat dikehendaki oleh Lembaga Hasil Dalam Negeri Malaysia di bawah seksyen 81 Akta Cukai Pendapatan 1967 bagi maksud memudahkan pertukaran maklumat menurut perkiraan atau perjanjian percukaian yang berkuat kuasa di bawah seksyen 132 atau 132A Akta Cukai Pendapatan 1967.|Mana-mana pegawai Lembaga Hasil Dalam Negeri Malaysia yang diberi kuasa untuk menerima dokumen atau maklumat.|


12. Pendedahan maklumat kredit Mana-mana pegawai agensi pelaporan

seseorang pelanggan kepada agensi kredit yang diberi kuasa untuk
pelaporan kredit yang didaftarkan menerima dokumen atau maklumat.
di bawah Akta Agensi Pelaporan
Kredit 2010 [Akta 710] bagi maksud
menjalankan perniagaan pelaporan
kredit sebagaimana yang ditakrifkan
dalam Akta Agensi Pelaporan Kredit
2010.


-----

290 _Rang Undang-Undang_

|Ruang pertama|Ruang kedua|
|---|---|
|13. Pelaksanaan mana-mana fungsi penyeliaan, penjalanan mana-mana kuasa penyeliaan atau pelepasan mana-mana kewajipan penyeliaan oleh suatu pihak berkuasa yang berkaitan di luar Malaysia yang menjalankan fungsi berpadanan kepada Bank di bawah Akta ini.|Mana-mana pegawai pihak berkuasa berkaitan yang diberi kuasa untuk menerima dokumen atau maklumat.|
|14. Pelakuan fungsi berpusat, yang termasuklah audit, pengurusan risiko, kewangan atau teknologi maklumat atau mana-mana fungsi berpusat lain dalam kumpulan kewangan.|Ibu pejabat atau syarikat pemegangan suatu institusi kewangan sama ada di dalam atau luar Malaysia atau mana-mana orang yang ditetapkan oleh ibu pejabat atau syarikat pemegangan untuk melaksanakan fungsi sedemikian.|
|15. Penjalanan usaha wajar yang diluluskan oleh lembaga pengarah institusi kewangan berkaitan dengan— (a) p e r c a n t u m a n d a n pengambilan; (b) p e l a k s a n a a n u n t u k meningkatkan modal; atau (c) penjualan aset atau semua atau sebahagian perniagaan.|Mana-mana orang yang mengambil bahagian atau sebaliknya terlibat dalam penjalanan usaha wajar yang diluluskan oleh lembaga pengarah institusi kewangan itu.|
|16. Pelaksanaan fungsi suatu institusi kewangan yang telah disumberluarkan.|Mana-mana orang yang telah diambil khidmat oleh institusi kewangan itu untuk melaksanakan fungsi yang telah disumberluarkan itu.|
|17. Pendedahan kepada perunding atau ajuster yang dilantik oleh suatu institusi kewangan.|Perunding atau ajuster yang dilantik oleh institusi kewangan itu.|
|18. Suatu institusi kewangan yang mempunyai sebab untuk mengesyaki bahawa suatu kesalahan di bawah mana- mana undang-undang bertulis telah, sedang atau mungkin dilakukan.|Mana-mana pegawai institusi kewangan lain atau persatuan institusi kewangan yang berkaitan yang diberi kuasa untuk menerima dokumen atau maklumat.|


-----

_Perkhidmatan Kewangan_ 291

Jadual 12

[Subseksyen 139(2)]

SEKATAN ATAS PENGGUNAAN PERKATAAN TERTENTU

Bahagian 1

Bank

1. Suatu persatuan bank berlesen atau bank pelaburan berlesen, atau persatuan
pekerja mana-mana orang berlesen sedemikian.

Bahagian 2

Insurans atau Asurans

2. Seorang yang menyertakan kepada namanya suatu kelayakan insurans yang
diberikan padanya oleh sesuatu badan yang ditetapkan, jika kelayakan yang
disertakan sedemikian disusuli dengan nama ringkas badan itu.

3. Suatu persatuan penanggung insurans berlesen, broker insurans yang
diluluskan, penasihat kewangan yang diluluskan, ajuster berdaftar atau persatuan
pekerja mana-mana orang sedemikian.

4. Seorang ejen insurans berdaftar dengan mana-mana persatuan penanggung
insurans berlesen.

Bahagian 3

Penasihat Kewangan

5. Penanggung insurans berlesen.

6. Broker insurans yang diluluskan.

7. Bank berlesen.

8. Bank pelaburan berlesen.

9. Pengendali takaful berlesen atau broker takaful yang diluluskan di bawah
Akta Perkhidmatan Kewangan Islam 2012.

10. Seorang yang menyertakan kepada namanya suatu kelayakan insurans

yang diberikan padanya oleh suatu badan yang ditetapkan, jika kelayakan
yang disertakan sedemikian disusuli dengan nama ringkas badan itu.

11. Suatu persatuan penasihat kewangan yang diluluskan atau persatuan

pekerja mana-mana orang yang diluluskan sedemikian.


-----

292 _Rang Undang-Undang_

Jadual 13

[Subseksyen 177(1)]

PERUNTUKAN TAMBAHAN YANG BERHUBUNGAN DENGAN PEMINDAHAN WAJIB

Jadual Ketiga Akta Bank Negara Malaysia 2009 hendaklah terpakai berhubungan
dengan suatu perintah Bank di bawah Subpenggal 4, Penggal 2, Bahagian XIII
dengan ubah suaian yang berikut:

1. Suatu sebutan kepada subseksyen 36(18) dalam perenggan 1 Jadual Ketiga
ialah suatu sebutan kepada seksyen 175 Akta ini.

2. Suatu sebutan kepada subperenggan 32(1)(c)(iii) dalam Jadual Ketiga ialah
suatu sebutan kepada seksyen 176 Akta ini.

3. Suatu sebutan kepada subseksyen 32(1A) dalam subperenggan 2(5) Jadual
Ketiga ialah suatu sebutan kepada seksyen 209 Akta ini.

4. Suatu sebutan kepada seksyen 94 dalam perenggan 4(7)(j) Jadual Ketiga
ialah suatu sebutan kepada seksyen 260 Akta ini.

5. Suatu sebutan kepada “syer atau instrumen modal lain” dalam Jadual
Ketiga tidak terpakai bagi maksud Subpenggal ini.

6. Perenggan 5 Jadual Ketiga tidak terpakai bagi maksud Subpenggal ini

Jadual 14

[Subseksyen 214(2)]

SENARAI TRANSAKSI

1. Perbuatan bagi—

_(a)_ pembelian, penjualan, pertukaran, pinjaman atau peminjaman;

_(b)_ pengeluaran, penyiaran atau penyebaran maklumat dalam apa-apa bentuk

atau iklan yang boleh membawa, secara langsung atau tidak langsung,
pembelian, penjualan, pertukaran, pinjaman atau peminjaman; atau

_(c)_ penyimpanan atau penggunaan,

mata wang asing, emas atau logam berharga lain;

2. Perbuatan bagi—

_(a)_ pinjaman atau peminjaman; atau


-----

_Perkhidmatan Kewangan_ 293

_(b)_ pengeluaran, penyiaran atau penyebaran maklumat dalam apa-apa

bentuk atau iklan yang boleh membawa, secara langsung atau tidak
langsung, kepada pinjaman atau peminjaman itu; atau

ringgit antara bukan pemastautin atau antara seorang pemastautin seorang
bukan pemastautin; atau

_(c)_ Penyimpanan atau penggunaan ringgit oleh seorang bukan

pemastautin;

3. Pembuatan apa-apa bayaran oleh seseorang kepada seorang yang lain
termasuk suatu bayaran—

_(a)_ kepada atau untuk kredit seorang bukan pemastautin;

_(b)_ oleh seorang pemastautin atau seorang bukan pemastautin;

_(c)_ sebagai balasan bagi atau yang bersekutu dengan—

(i) penerimaan suatu pembayaran atau pemerolehan suatu harta, di

luar Malaysia, oleh mana-mana orang; atau

(ii) pewujudan bagi faedah, atau pemindahan kepada, mana-mana

orang, suatu hak untuk menerima suatu bayaran atau untuk
memperoleh suatu harta, di luar Malaysia;

_(d)_ di bawah suatu penghakiman atau perintah mana-mana mahkamah

atau suatu award mana-mana penimbang tara atau di bawah manamana undang-undang bertulis yang memihak kepada seorang bukan
pemastautin, atau seorang pemastautin di luar Malaysia; atau

_(e)_ bagi penyelesaian harta yang memihak kepada seorang bukan pemastautin

atau seorang pemastatuin di luar Malaysia,

selain—

_(a)_ pembayaran dalam ringgit antara pemastautin di Malaysia; dan

_(b)_ pembayaran dalam mata wang asing antara bukan pemastautin di luar

Malaysia;

4. Penerimaan apa-apa bayaran dalam perenggan 3;

5. Pemberian atau pemerolehan apa-apa jaminan, tanggung rugi atau akujanji
berkenaan dengan apa-apa hutang, obligasi atau liabiliti;

6. Pengeluaran, pemindahan atau penggantian atau pelakuan apa-apa perbuatan
berhubungan dengan suatu sekuriti Islam atau suatu instrumen kewangan Islam
selain—

_(a)_ pengeluaran atau pemindahan apa-apa sekuriti Islam bernilai ringgit

antara pemastautin di Malaysia; atau

_(b)_ penggantian mana-mana sekuriti Islam bernilai ringgit kepada sekuriti

Islam bernilai ringgit yang lain antara pemastautin di Malaysia;


-----

294 _Rang Undang-Undang_

7. Pengimportan ke, atau pengeksportan dari, Malaysia, apa-apa ringgit,
mata wang asing, emas, logam berharga yang lain, sekuriti Islam, instrumen
kewangan Islam atau apa-apa artikel lain sebagaimana yang ditentukan oleh
Bank;

8. Perbuatan bagi—

_(a) penerimaan hasil eksport oleh mana-mana orang di Malaysia—_

(i) bagi suatu amaun yang kurang daripada nilai penuh hal perkara

yang dieksportkan; atau

(ii) dengan cara atau dalam suatu tempoh selain yang ditentukan

oleh Bank; atau

_(b) melakukan atau menahan daripada melakukan apa-apa perbuatan_

oleh mana-mana orang di Malaysia yang akan membawa kepada
atau mengakibatkan ketidakterimaan hasil eksport, keseluruhan atau
sebahagiannya; atau

9. Melakukan atau menahan daripada melakukan apa-apa perbuatan oleh
mana-mana orang di Malaysia, yang mempunyai hak untuk menerima suatu
amaun ringgit atau mata wang asing, yang akan membawa kepada atau
mengakibatkan kelengahan atau ketidakterimaan amaun itu, secara keseluruhan
atau sebahagiannya.

Jadual 15

[Perenggan 234(3)(b)]

PENGENAAN PENALTI MONETARI

Suatu penalti monetari boleh dikenakan berkenaan dengan suatu kemungkiran
atau ketidakpatuhan peruntukan yang berikut atau standard, kehendak, syarat,
penentuan, sekatan atau selainnya yang dibuat atau dikenakan menurut
peruntukan itu:

1. subseksyen 15(3), (4), (5), (6) atau (7);

2. subseksyen 16(2);

3. subseksyen 18(2);

4. subseksyen 25(1) atau (2);

5. subseksyen 33(2);

6. seksyen 34;

7. subseksyen 35(1), (2) atau (3);

8. subseksyen 48(1) atau (2);

9. seksyen 49;


-----

_Perkhidmatan Kewangan_ 295

10. subseksyen 50(1);

11. subseksyen 51(1);

12. seksyen 52;

13. subseksyen 54(1), (2), (3) atau (4);

14. subseksyen 55(1), (2) atau (3);

15. subseksyen 56(1), (2) atau (3);

16. perenggan 57(1)(a), _(b) atau_ _(d);_

17. subseksyen 58(1), (2), (3) atau (4);

18. subseksyen 59(2);

19. subseksyen 60(1);

20. subseksyen 61(1) atau (2);

21. seksyen 62;

22. seksyen 64;

23. seksyen 65;

24. subseksyen 66(1) atau (2);

25. subseksyen 67(1), (2) atau (3);

26. subseksyen 69(1) atau (3);

27. seksyen 70;

28. seksyen 71;

29. seksyen 72;

30. subseksyen 74(1), (2), (3) atau (4);

31. seksyen 76;

32. perenggan 77(c);

33. subseksyen 78(1) atau (2);

34. seksyen 79;

35. subseksyen 81(1), (2) atau (3);


-----

296 _Rang Undang-Undang_

36. subseksyen 82(1) atau (3);

37. seksyen 83;

38. subseksyen 84(1);

39. subseksyen 85(1);

40. subseksyen 87(1) atau (2);

41. subseksyen 88(1);

42. seksyen 89;

43. subseksyen 90(3), (7) atau (10);

44. subseksyen 91(2);

45. seksyen 92;

46. subseksyen 93(1);

47. subseksyen 94(6);

48. subseksyen 97(1), (2), (4), (5) atau (6);

49. seksyen 99;

50. subseksyen 100(1), (2), (3) atau (6);

51. subseksyen 101(1) atau (2);

52. subseksyen 103(1);

53. subseksyen 105(1) atau (2);

54. seksyen 107;

55. subseksyen 110(1) atau (3);

56. seksyen 111;

57. subseksyen 112(1), (3) atau (4);

58. subseksyen 114(1) atau (2);

59. subseksyen 115(4);

60. subseksyen 123(1);

61. subseksyen 125(1);


-----

_Perkhidmatan Kewangan_ 297

62. subseksyen 126(4);

63. subseksyen 127(1) atau (3);

64. subseksyen 140(4);

65. subseksyen 143(1) atau (2), perenggan 143(3)(b), subseksyen 143(4) atau
(6);

66. subseksyen 144(1);

67. subseksyen 150(1);

68. subseksyen 217(2);

69. subseksyen 280(4);

70. subseksyen 281(2);

71. perenggan 10 Jadual 8; atau

72. apa-apa kehendak yang dikenakan atas penanggung insurans berlesen
dalam Jadual 8, 9 dan 10, kecuali bagi perenggan 11 Jadual 9.

Jadual 16

[Seksyen 272]

SENARAI PERUNDANGAN SUBSIDIARI YANG DIBATALKAN

1. Perintah Bank dan Institusi-Institusi Kewangan (Had Kredit Pelanggan
Tunggal) 2000 [P.U. (A) 352/2000]

2. Perintah Bank dan Institusi-Institusi Kewangan (Amaun Minimum Wang
Modal) (Syarikat Diskaun Berlesen dan Broker Wang Berlesen) 2001

[P.U. (A) 63/2001]

3. Perintah Bank dan Institusi-Institusi Kewangan (Institusi Terjadual)
(Pengawalseliaan Institusi Tanda Kredit) 1999 [P.U. (A) 327/1999]

4. Peraturan-Peraturan Bank dan Institusi-Institusi Kewangan (Pemerolehan
dan Pemegangan Syer dan Kepentingan dalam Syer) (Bank Berlesen, Syarikat
Kewangan Berlesen dan Bank Saudagar Berlesen) 1991 [P.U. (A) 189/1991]

5. Perintah Kawalan Pertukaran Wang (Wilayah Terjadual) 1973 [P.U. (A) 119/1973]

6. Pemberikuasaan untuk Mengkompaun Kesalahan [P.U. (B) 163/1979]

7. Perintah Kawalan Pertukaran Wang (Mata Wang Ditentukan) 1986

[P.U. (A) 463/1986]


-----

298 _Rang Undang-Undang_

8. Pelantikan di bawah subseksyen 3(2) [P.U. (B) 504/1998]

9. Perintah Kawalan Pertukaran Wang (Perniagaan Pengurupan Wang)
(Pengecualian) 2000 [P.U. (A) 186/2000]

10. Akta Kawalan Pertukaran Wang Pemberikuasaan di bawah Subperenggan

8(1) Bahagian II Jadual Ke Lima [P.U. (B) 58/2001]

11. Pelantikan di bawah Subseksyen 3(2) [P.U. (B) 206/2007]

12. Perintah Sistem Pembayaran (Sistem Pengiriman Wang Yang Diluluskan

di bawah Akta Perniagaan Perkhidmatan Wang 2011) (Ketidakmasukan) 2011

[P.U. (A) 399/2011]

13. Peraturan-Peraturan Kumpulan Wang Skim Gerenti Insurans (Perniagaan

Insurans Am) 1990 [P.U. (A) 8/1990]

14. Peraturan-Peraturan Kumpulan Wang Skim Gerenti Insurans (Perniagaan

Insurans Am) (Sekatan ke atas Bayaran) 1994 [P.U. (A) 377/1994]

15. Peraturan-Peraturan Kumpulan Wang Skim Gerenti Insurans (Perniagaan

Insurans Am) (Pindaan) 1990 [P.U. (A) 278/1994]

HURAIAN

Rang Undang-Undang ini (“Akta yang dicadangkan”) bertujuan untuk
menggabungkan Akta Bank dan Institusi-Institusi Kewangan 1989 [Akta 372],
Akta Insurans 1996 [Akta 553], Akta Sistem Pembayaran 2003 [Akta 627]
dan Akta Kawalan Pertukaran Wang 1953 [Akta 17] dan untuk mengadakan
perkara yang bersampingan dan berkaitan dengannya.

Bahagian I

2. Bahagian I bertujuan untuk memperuntukkan perkara permulaan.

_Fasal 1 mengandungi tajuk ringkas Akta yang dicadangkan dan bertujuan_

untuk memberi kuasa kepada Menteri untuk menetapkan suatu tarikh permulaan
kuat kuasa Akta yang dicadangkan.

_Fasal 2 mengandungi takrif perkataan dan ungkapan tertentu yang digunakan_

dalam Akta yang dicadangkan.

_Fasal 3 bertujuan untuk memberi kuasa kepada Menteri, atas syor Bank,_

untuk menetapkan apa-apa perniagaan, perkhidmatan atau aktiviti sebagai suatu
tambahan kepada takrif perniagaan atau aktiviti yang tertentu.

_Fasal 4 bertujuan untuk memberi kuasa kepada Bank, dengan persetujuan_

Menteri, untuk menetapkan mana-mana perjanjian berkenaan dengan suatu
transaksi kewangan dalam pasaran kewangan sebagai perjanjian kewangan
yang layak, apa-apa urus niaga atau transaksi sebagai suatu kemudahan kredit
atau mana-mana orang lain sebagai peserta pasaran.


-----

_Perkhidmatan Kewangan_ 299

_Fasal 5 bertujuan untuk memperuntukkan klasifikasi perniagaan insurans_

kepada perniagaan hayat dan perniagaan am. _Fasal ini juga bertujuan untuk_
memperuntukkan apa yang akan menjadikan penjalanan perniagaan insurans
disamping memberi kuasa kepada Menteri, atas syor Bank, untuk menetapkan
sesuatu perniagaan atau aktitviti sebagai perniagaan insurans dan bahawa
perniagaan yang dinyatakan dalam Jadual 4 tidak dikira sebagai perniagaan
insurans bagi maksud Akta yang dicadangkan.

Bahagian II

3. Bahagian II mengandungi peruntukan yang berhubungan dengan objektif
pengawalseliaan Akta yang dicadangkan.

_Fasal 6 bertujuan untuk menyatakan objektif pengawalseliaan utama Akta_

yang dicadangkan adalah untuk menggalakkan kestabilan kewangan. Dalam
mencapai objektif itu, Bank dikehendaki untuk memupuk keselamatan dan
kekukuhan institusi kewangan, integriti dan fungsi teratur pasaran wang dan
pertukaran wang asing, keselamatan, kecekapan dan kebolehpercayaan sistem
pembayaran dan instrumen pembayaran dan keadilan, kebertanggungjawaban
dan pelakuan profesional institusi kewangan. Sebagai tambahan, Bank hendaklah
berusaha untuk melindungi hak dan kepentingan pengguna perkhidmatan dan
produk kewangan.

_Fasal 7 bertujuan untuk memperuntukkan bahawa Bank hendaklah menjalankan_

kuasa dan melaksanakan fungsinya dalam cara yang ia berpendapat paling
sesuai yang diperuntukkan kepadanya oleh Akta yang dicadangkan. _Fasal_
ini juga bertujuan untuk memberi kuasa kepada Bank untuk memberi kuasa
kepada Timbalan Gabenornya, seorang pegawai Bank atau mana-mana orang
lain untuk menjalankan kuasanya atau melaksanakan fungsinya di bawah Akta
yang dicadangkan. Sebagai tambahan, Bank hendaklah sentiasa memaklumkan
Menteri mengenai perkara yang berhubungan dengan penjalanan kuasanya dan
pelaksanaan fungsinya di bawah Akta yang dicadangkan.

Bahagian III

_Penggal 1_

4. Bahagian III mengandungi peruntukan yang berhubungan dengan
pemberikuasaan kepada perniagaan berlesen yang dan diluluskan dan pendaftaran
perniagaan berdaftar.

_Fasal 8 bertujuan untuk melarang mana-mana orang daripada menjalankan_

perniagaan yang dibenarkan melainkan jika ia dilesenkan oleh Menteri atau
diluluskan oleh Bank. _Fasal ini selanjutnya bertujuan untuk menjelaskan_
bahawa orang yang dinyatakan dalam Penggal 2 Bahagian 1 Jadual 1 tidak
tertakluk kepada perenggan (1)(b).

_Fasal 9 mengandungi tatacara bagi sesuatu permohonan suatu lesen atau_

kelulusan untuk menjalankan suatu perniagaan yang dibenarkan.


-----

300 _Rang Undang-Undang_

_Fasal 10 bertujuan untuk menghendaki Bank untuk mengambil kira semua_

faktor yang dinyatakan dalam Bahagian 1 dan 2 Jadual 5 dan apa-apa perkara
lain yang Bank berpendapat berkaitan apabila menilai suatu permohonan untuk
suatu lesen. Fasal ini juga bertujuan untuk menghendaki Bank untuk membuat
suatu syor kepada Menteri untuk memberi suatu lesen, dengan atau tanpa
syarat, sekiranya perkara ini dipenuhi oleh pemohon. Fasal ini memperuntukkan
Menteri dengan budi bicara untuk memberikan suatu lesen, dengan atau tanpa
syarat kepada pemohon.

_Fasal 11 bertujuan untuk menghendaki Bank untuk mengambil kira semua_

faktor yang dinyatakan dalam Bahagian 1 Jadual 5 dan apa-apa perkara lain
yang Bank berpendapat berkaitan apabila menilai suatu permohonan untuk suatu
kelulusan. _Fasal ini juga memperuntukkan Bank dengan budi bicara untuk_
meluluskan atau menolak permohonan itu. Fasal ini menyatakan bahawa orang
yang diluluskan untuk menjalankan perniagaan insurans broker atau perniagaan
nasihat kewangan hendaklah mempunyai insurans atau takaful tanggung rugi
profesional yang berkuat kuasa dalam apa-apa amaun sebagaimana yang
ditentukan oleh Bank.

_Fasal 12 memperuntukkan bahawa seseorang itu tidak akan diberikan suatu_

lesen atau kelulusan sekiranya dalam hal suatu syarikat, dana modalnya kurang
daripada amaun minimum atau dalam hal suatu cawangan yang ditubuhkan oleh
institusi asing, lebihan aset berbanding liabilitinya adalah kurang daripada amaun
minimum. _Fasal ini selanjutnya menyatakan bahawa orang yang diberi kuasa_
dikehendaki untuk menyenggara pada setiap masa apa-apa amaun minimum
yang terpakai baginya.

_Fasal 13 bertujuan untuk memberi kuasa kepada Menteri atau Bank untuk_

meminda atau membatalkan apa-apa syarat yang dikenakan atas suatu lesen
atau kelulusan, mengikut mana-mana yang berkenaan. _Fasal ini selanjutnya_
bertujuan untuk memberi kuasa kepada Menteri atau Bank untuk mengenakan
syarat baru atas lesen atau kelulusan itu.

_Penggal 2_

_Fasal 14 memperuntukkan bahawa orang yang diberi kuasa adalah dilarang_

daripada menjalankan apa-apa perniagaan atau aktiviti di dalam atau luar
Malaysia kecuali jika Bank tentukan selainnya, atau jika apa-apa perniagaan
atau aktiviti itu adalah berkaitan dengan perniagaannya yang dibenarkan atau
seperti yang diperuntukan di bawah _fasal 15. Sebagai tambahan,_ _fasal ini_
memperuntukkan bahawa penanggung insurans berlesen dan bank pelaburan
berlesen dilarang daripada menjalankan perniagaan tertentu kecuali dengan
kebenaran bertulis terdahulu Bank.

_Fasal 15 bertujuan untuk menghendaki orang yang diberi kuasa dan_

pengendali suatu sistem pembayaran yang ditetapkan untuk mendapatkan suatu
kelulusan daripada Bank sebelum menjalankan perniagaan kewangan Islam
yang tertentu. _Fasal ini selanjutnya memperuntukkan bahawa seseorang yang_
diluluskan di bawah fasal ini adalah tertakluk kepada peruntukan itu dan juga
apa-apa standard, notis, arahan, syarat, penentuan atau kehendak yang dibuat di
bawah Akta Perkhidmatan Kewangan Islam 2012. Selanjutnya, bank berlesen


-----

_Perkhidmatan Kewangan_ 301

atau bank pelaburan berlesen yang diluluskan di bawah _fasal ini dikehendaki_
untuk menubuhkan dan menyenggarakan suatu kumpulan wang perbankan Islam
yang kumpulan wang itu hendaklah mematuhi kehendak yang diperuntukkan
di bawah _fasal ini. Selanjutnya,_ _fasal ini menghendaki bahawa berhubungan_
dengan perniagaan kewangan Islamnya, lembaga pengarah bank berlesen,
bank pelaburan berlesen, orang yang diluluskan atau pengendali suatu sistem
pembayaran yang ditetapkan hendaklah mengambil kira nasihat Jawatankuasa
Syariahnya.

_Fasal 16 melarang penanggung insurans berlesen, selain penanggung insurans_

semula professional berlesen daripada menjalankan kedua-dua insurans hayat
dan am. Namun begitu, penanggung insurans hayat berlesen dibenarkan untuk
menjalankan perniagaan insurans kesihatan tertakluk kepada apa-apa kehendak
atau syarat sebagaimana yang ditentukan oleh Bank.

_Penggal 3_

_Fasal 17 melarang mana-mana orang daripada menjalankan perniagaan berdaftar_

melainkan jika kehendak tertentu telah dipenuhi dan dokumen dan maklumat
tertentu telah dikemukakan oleh orang itu dan orang itu telah memberitahu
Bank tentang tarikh permulaan perniagaannya. _Fasal ini menyatakan bahawa_
larangan ini tidak terpakai bagi orang tertentu yang perniagaan orang itu boleh
ditafsirkan sebagai perniagaan pengajusteraan.

_Fasal 18 menyatakan bahawa seseorang yang telah memulakan perniagaan_

dan mematuhi subfasal 17(1) adalah orang berdaftar dan oleh itu, dikehendaki
untuk mematuhi apa-apa standard yang ditentukan oleh Bank.

_Penggal 4_

_Fasal 19 melarang mana-mana institusi asing daripada menubuhkan suatu_

pejabat wakil di Malaysia tanpa kelulusan bertulis daripada Bank atau menjalankan
melalui pejabat wakilnya yang diluluskan apa-apa perniagaan yang dibenarkan
atau berdaftar di Malaysia. Walau bagaimanapun, institusi asing dibenarkan,
melalui pejabat wakilnya, untuk menjalankan aktiviti tertentu sebagaimana yang
ditentukan oleh Bank. Fasal ini menghendaki institusi asing untuk menghantar
kepada Bank suatu permohonan untuk menubuhkan suatu pejabat wakil dan
Bank mempunyai budi bicara untuk meluluskan atau menolak permohonan itu.
Sebagai tambahan, fasal ini juga bertujuan untuk memberi kuasa kepada Bank
untuk membatalkan suatu kelulusan yang diberi di bawah _fasal ini sekiranya_
mana-mana alasan untuk pembatalan yang dinyatakan di bawah _subfasal (6)_
atau (7) dipenuhi.

_Penggal 5_

_Fasal 20 bertujuan untuk memberi kuasa kepada Menteri atau Bank,_

mengikut mana-mana yang berkenaan, untuk membatalkan suatu pemberikuasaan
sekiranya mana-mana alasan bagi pembatalan yang dinyatakan di bawah
_subfasal (1) atau (2) dipenuhi._ _Subfasal (3) menyatakan alasan lanjut yang_
Bank boleh membatalkan suatu kelulusan. _Fasal ini juga menghendaki Bank_
untuk menyiarkan dalam _Warta_ suatu notis pembatalan lesen dan dalam hal
pembatalan suatu kelulusan, untuk menyiarkan pembatalan itu dengan cara
sebagaimana yang Bank sifatkan sesuai


-----

302 _Rang Undang-Undang_

_Fasal 21 bertujuan untuk memberi kuasa kepada Bank untuk membatalkan_

pendaftaran orang berdaftar sekiranya mana-mana alasan untuk pembatalan
pendaftaran yang dinyatakan di bawah _fasal_ ini dipenuhi.

_Fasal 22 menyatakan tatacara untuk penyerahan balik suatu lesen atau_

pemberhentian perniagaan atau pengendalian orang berlesen, orang yang
diluluskan atau pejabat wakil yang diluluskan, mengikut mana-mana yang
berkenaan. Apa-apa notis penyerahan balik atau pemberhentian perniagaan
atau pengendalian akan berkuat kuasa pada tarikh Bank menerima notis atau
mana-mana tarikh kemudian yang ditentukan dalam notis itu. _Fasal_ ini juga
menghendaki Bank untuk menyiarkan dalam _Warta suatu notis penyerahan_
balik suatu lesen dan bertujuan untuk memberikan kuasa kepada Bank untuk
menyiarkan suatu notis pemberhentian perniagaan atau pengendalian dalam
apa-apa bentuk sebagaimana yang Bank sifatkan sesuai.

_Fasal 23 mengandungi peruntukan mengenai kesan pembatalan, pembatalan_

pendaftaran, penyerahan balik, pemberitahuan pemberhentian perniagaan atau
pengendalian, dan habis tempoh.

_Penggal 6_

_Fasal 24 bertujuan untuk menghendaki seseorang yang akan dilesenkan_

untuk menjalankan sama ada perniagaan perbankan, perniagaan insurans atau
perniagaan perbankan pelaburan untuk ditubuhkan sebagai suatu syarikat awam.
Kehendak ini tidak terpakai bagi seseorang yang akan dilesenkan sebagai
penanggung insurans semula profesional. _Fasal ini selanjutnya bertujuan_
memberi kuasa kepada Bank untuk menentukan bentuk penubuhan seseorang
yang akan dilesenkan sebagai penanggung insurans semula profesional atau
diluluskan di bawah _fasal 11._

_Fasal 25 bertujuan untuk melarang orang berlesen daripada menubuhkan_

atau menempatkan semula sesuatu pejabat di dalam atau luar Malaysia tanpa
kelulusan Bank atau melainkan jika ditentukan sebaliknya oleh Bank. Orang
yang diluluskan dikehendaki untuk memberitahu Bank secara bertulis sekiranya
ia menubuhkan atau menempatkan semula pejabat di dalam atau luar Malaysia
dalam tempoh yang ditentukan oleh Bank.

_Fasal 26 bertujuan untuk memberi kuasa kepada Bank untuk membuat_

peraturan-peraturan berhubungan dengan fi yang kena dibayar kepada Bank di
bawah fasal ini. Fasal ini juga selanjutnya menyatakan bahawa apa-apa fi yang
diterima oleh Bank di bawah fasal ini akan dibayar ke dalam Kumpulan Wang
Disatukan Persekutuan. _Fasal ini juga menyatakan bahawa apa-apa fi yang_
tidak dibayar boleh didapatkan kembali sebagai suatu hutang sivil tertunggak
kepada Kerajaan dan mahkamah boleh memerintahkan bagi suatu penalti
pembayaran lewat setakat apa-apa amaun yang bersamaan dengan dua kali
amaun fi yang tidak dibayar dan kos mendapatkan kembali hendaklah dibayar
oleh orang yang diberi kuasa, orang berdaftar atau seseorang pemohon.


-----

_Perkhidmatan Kewangan_ 303

_Fasal 27 bertujuan untuk menghendaki Bank untuk menyiarkan dalam Warta_

suatu senarai semua orang berlesen dan apa-apa tambahan atau pemotongan
kepada senarai itu. Sebagai tambahan, fasal ini bertujuan untuk memberi kuasa
kepada Bank untuk menyiarkan suatu senarai semua orang yang diluluskan
dan orang berdaftar dalam apa-apa bentuk sebagaimana yang Bank sifatkan
sesuai.

_Fasal 28 bertujuan untuk melarang mana-mana orang daripada mengemukakan_

dirinya sebagai orang yang diberi kuasa atau orang berdaftar melainkan jika
ia diberi kuasa atau berdaftar di bawah Akta yang dicadangkan.

_Fasal 29 bertujuan untuk melarang mana-mana orang daripada bertindak bagi_

pihak institusi asing atau mana-mana orang yang tidak berlesen berhubungan
dengan penjalanan apa-apa perniagaan berlesen atau penyetujuterimaan deposit
melainkan jika diluluskan sebaliknya oleh Bank.

Bahagian IV

5. Bahagian IV mengandungi peruntukan yang berhubungan dengan sistem
pembayaran.

_Penggal 1_

_Fasal 30 bertujuan untuk memberi kuasa kepada Menteri, atas syor Bank,_

dan pihak berkuasa penyeliaan, untuk menetapkan, melalui suatu perintah yang
disiarkan dalam _Warta, pengendali suatu sistem pembayaran yang tertakluk_
kepada penyeliaan atau pengawasan suatu pihak berkuasa penyeliaan yang lain
di Malaysia yang akan ditetapkan oleh Menteri. Dalam hal mana-mana sistem
pembayaran yang lain, fasal ini bertujuan untuk memberi kuasa kepada Bank,
dengan persetujuan Menteri, untuk menetapkan sistem pembayaran itu. _Fasal_
ini selanjutnya bertujuan untuk membenarkan Menteri, atas syor Bank dan
pihak berkuasa penyeliaan, atau Bank, untuk membatalkan penetapan sesuatu
sistem pembayaran.

_Fasal 31 bertujuan untuk memberi kuasa kepada Bank, dengan persetujuan_

Menteri, untuk menetapkan suatu instrumen pembayaran sebagai suatu instrumen
pembayaran yang ditetapkan sekiranya pada pendapatnya bahawa instrumen
pembayaran itu mungkin digunakan secara luas sebagai suatu cara untuk
membuat pembayaran dan boleh menjejaskan sistem pembayaran di Malaysia
dan adalah perlu untuk memastikan integriti, kecekapan dan kebolehpercayaan
instrumen pembayaran.

_Penggal 2_

_Fasal 32 bertujuan untuk memperuntukkan bahawa Akta yang dicadangkan_

hendaklah terpakai bagi orang di luar Malaysia yang adalah pengendali suatu
sistem pembayaran yang menerima arahan pembayaran atau arahan penyelesaian
daripada peserta di Malaysia.


-----

304 _Rang Undang-Undang_

_Fasal 33_ bertujuan untuk memberi kuasa kepada Bank untuk menentukan

standard bagi sistem pembayaran bagi pengendali sistem pembayaran yang
ditetapkan, pengendali sistem pembayaran yang diluluskan, pengendali sistem
pembayaran yang didaftarkan atau pengeluar instrumen pembayaran yang
ditetapkan yang diluluskan bagi maksud menggalakkan keselamatan, integriti,
kecekapan atau kebolehpercayaan sistem pembayaran atau instrumen pembayaran
termasuk memudahkan saling pengendalian, spesifikasi teknikal dan standard
keselamatan atau demi kepentingan peserta semasa atau bakal peserta sistem
pembayaran atau pengguna instrumen pembayaran itu.

_Fasal 34 bertujuan untuk memberi kuasa kepada Bank untuk mengeluarkan_

arahan secara bertulis kepada mana-mana peserta suatu sistem pembayaran
yang ditetapkan jika pada pendapat Bank bahawa ia perlu untuk memastikan
integriti dan pengurusan sempurna sistem pembayaran ditetapkan atau demi
kepentingan orang ramai untuk berbuat sedemikian.

_Fasal 35 bertujuan untuk menghendaki pengendali sistem pembayaran yang_

ditetapkan, pengendali sistem pembayaran yang diluluskan atau pengeluar
instrumen pembayaran yang ditetapkan yang diluluskan untuk mengadakan
perkiraan pengendalian bagi sistem pembayaran atau instrumen pembayaran
sebagaimana yang dinyatakan dalam _fasal ini._

_Fasal 36 bertujuan untuk memberi kuasa kepada Bank untuk memeriksa_

premis, perkakas, kelengkapan, mesin, dokumen dan transaksi pengendali
suatu sistem pembayaran atau pengeluar suatu instrumen pembayaran, dalam
mempertimbangkan sama ada—

_(a)_ untuk menetapkan atau mengesyorkan kepada Menteri untuk menetapkan

suatu sistem pembayaran di bawah _fasal 30;_

_(b)_ untuk menetapkan suatu instrumen pembayaran di bawah fasal 31;

_(c)_ untuk mengesyorkan kepada Menteri untuk memasukkan suatu

pengendalian suatu sistem pembayaran ke dalam Penggal 1 Bahagian 1
atau Bahagian 2 Jadual 1 di bawah _fasal 264._

_Penggal 3_

_Fasal 37 mengandungi takrif ungkapan tertentu yang digunakan dalam Penggal_

ini, termasuk takrif “sistem pembayaran yang ditetapkan yang diperakui” dan
“perintah pemindahan”.

_Fasal 38 bertujuan untuk memberi kuasa kepada Bank, dengan persetujuan_

Menteri, untuk mengeluarkan suatu sijil kemuktamadan pembayaran, melalui
suatu perintah yang disiarkan dalam _Warta, kepada suatu sistem pembayaran_
yang ditetapkan.

_Fasal 39 bertujuan untuk memberi kuasa kepada Bank, dengan persetujuan_

Menteri, untuk membatalkan suatu sijil kemuktamadan pembayaran yang
dikeluarkan di bawah _fasal 38._


-----

_Perkhidmatan Kewangan_ 305

_Fasal 40 memperuntukkan bahawa Penggal ini terpakai bagi apa-apa_

perintah pemindahan yang dihantar melalui suatu sistem pembayaran yang
ditetapkan dan apa-apa perkiraan penghasilan bersih dan jika terdapat apaapa ketidakselarasan antara Penggal ini dengan mana-mana undang-undang
bertulis yang berhubungan dengan kebankrapan dan ketidaksolvenan, Penggal
ini hendaklah terpakai.

_Fasal 41 memperuntukkan bahawa Penggal ini tidak terpakai berhubungan_

dengan mana-mana perintah pemindahan yang dihantar melalui suatu sistem
pembayaran yang ditetapkan yang diperakui selepas habis tempoh pada hari yang
seorang pentadbir ketidaksolvenan yang dilantik berkenaan dengan pengendali
atau peserta suatu sistem pembayaran yang ditetapkan yang diperakui.

_Fasal 42 bertujuan untuk memastikan bahawa suatu perintah pemindahan_

hendaklah sah dan boleh dikuatkuasakan oleh dan terhadap pengendali atau
peserta suatu sistem pembayaran yang ditetapkan yang diperakui dan tidak
boleh dibatalkan sebaik sahaja perintah pemindahan itu diputuskan sebagai
muktamad di bawah kaedah sistem pembayaran yang ditetapkan yang diperakui.
Apa-apa perkiraan penghasilan bersih hendaklah sah dan boleh dikuatkuasakan
dan pengendali atau peserta suatu sistem pembayaran yang ditetapkan yang
diperakui boleh melakukan apa-apa jua yang dibenarkan atau dikehendaki
untuk memberi kesan kepada perkiraan penghasilan bersih. Apa-apa perintah
pemindahan yang muktamad dan perkiraan penghasilan bersih yang sah
hendaklah diberikan kuat kuasa dengan tidak mengambil kira undang-undang
yang berhubungan dengan kebankrapan dan ketidaksolvenan yang terkandung
dalam Akta Syarikat 1965 [Akta 125], Akta Kebankrapan 1967 [Akta 360] atau
Akta Pengurusan Danaharta Nasional Berhad 1998 [Akta 587].

_Fasal 43 bertujuan untuk menjelaskan bahawa Penggal ini tidak menyekat_

atau menghalang mana-mana orang daripada menguatkuasakan haknya di bawah
undang-undang selagi ia tidak menjejaskan kemuktamadan perintah pemindahan
atau kebolehkuatkuasaan perkiraan penghasilan bersih di bawah Penggal ini.

_Fasal 44_ bertujuan untuk menghalang suatu mahkamah daripada

menguatkuasakan suatu perintah ketidaksolvenan oleh suatu mahkamah yang
menjalankan bidang kuasa asing di bawah undang-undang ketidaksolvenan di
luar Malaysia sekiranya arahan yang dibuat itu akan bertentangan atau tidak
selaras dengan peruntukan Penggal ini.

_Fasal 45 bertujuan untuk menghendaki pengendali suatu sistem pembayaran_

yang ditetapkan yang diperakui untuk memberitahu peserta sistem pembayaran
yang ditetapkan yang diperakui sekiranya ia menjadi tidak solven, atau
mungkin akan menjadi tidak solven, telah atau mungkin menjadi tidak mampu
untuk memenuhi mana-mana atau semua obligasinya atau telah menggantung
pembayaran atau telah membuat penyelesaian dengan pemiutangnya. _Fasal_
ini juga bertujuan untuk menghendaki peserta suatu sistem pembayaran
yang ditetapkan yang diperakui untuk memberitahu pengendali suatu sistem
pembayaran yang ditetapkan yang diperakui sekiranya ia menjadi tidak
solven, atau mungkin akan menjadi tidak solven, telah atau mungkin menjadi
tidak mampu untuk memenuhi mana-mana atau semua obligasinya atau telah
menggantung pembayaran atau membuat penyelesaian dengan pemiutangnya
dan pengendali hendaklah memberitahu peserta lain.


-----

306 _Rang Undang-Undang_

Bahagian V

6. Bahagian V mengandungi peruntukan yang berhubungan dengan kehendak
berhemat, pelantikan juruaudit dan aktuari dan penubuhan subsidiari.

_Fasal 46 memperuntukkan bahawa terma “institusi” bagi maksud Penggal_

1, 2, 3 dan 4 Bahagian ini merujuk kepada orang yang diberi kuasa dan
pengendali suatu sistem pembayaran yang ditetapkan.

_Penggal 1_

_Fasal 47 bertujuan untuk memberi kuasa kepada Bank untuk menentukan_

standard berhemat atas suatu institusi bagi maksud untuk menggalakkan
keselamatan dan kekukuhan institusi atau integriti, profesionalisme dan
kepakaran dalam pelakuan perniagaan, hal ehwal dan aktiviti institusi itu.
Standard berhemat boleh berhubung dengan antara lain, kecukupan modal,
likuiditi, tadbir urus korporat, pengurusan risiko, transaksi pihak berkaitan,
penyenggaraan kumpulan wang rizab, kumpulan wang insurans dan pencegahan
bagi institusi itu daripada digunakan, dengan niat atau tanpa niat, bagi aktiviti
jenayah.

_Fasal 48_ menghendaki suatu institusi untuk mematuhi standard berhemat

yang ditentukan oleh Bank dan untuk memastikan yang dasar dan tatacara
dalamannya adalah selaras dengan standard berhemat. Institusi itu juga
dikehendaki untuk menguruskan perniagaannya, hal ehwalnya dan aktivitinya
dengan cara yang selaras dengan pengurusan risiko wajar dan amalan tadbir
urus yang berkesan, bertanggungjawab dan telus. Fasal ini juga menghendaki
mana-mana pengarah dan pegawai suatu institusi untuk mematuhi dasar dan
tatacara dalaman institusi itu.

_Fasal 49 bertujuan untuk memberi kuasa kepada Bank untuk menghendaki_

pengendali suatu sistem pembayaran berdaftar untuk mematuhi mana-mana standard
berhemat sekiranya pada pendapat Bank bahawa ia perlu untuk menggalakkan
keyakinan orang ramai dalam, atau bagi keselamatan, kebolehpercayaan dan
kecekapan, sistem pembayaran di Malaysia.

_Fasal 50 bertujuan untuk menyekat orang berlesen daripada mempunyai_

pendedahan kepada suatu pihak balas tunggal termasuk pendedahan kepada manamana kumpulan yang berkaitan dengan pihak balas tunggal itu, yang melebihi
had sebagaimana yang ditentukan oleh Bank dalam standard berhemat. _Fasal_
ini mengecualikan apa-apa pendedahan kepada, dan apa-apa pendedahan yang
dijamin dengan nyata oleh, Bank atau Kerajaan daripada larangan itu. _Fasal_
ini selanjutnya bertujuan untuk memberi kuasa kepada Bank untuk menentukan
perkara yang menjadi “berkaitan”, “pihak balas” atau “pendedahan”.

_Fasal 51 bertujuan untuk melarang orang berlesen daripada mengisytiharkan_

atau membayar apa-apa dividen atas syernya melainkan jika ia telah mendapat
kebenaran bertulis terdahulu Bank atau jika Bank telah, dalam standard berhemat
itu memberi kebenaran bagi pembayaran itu dibuat. Apabila mempertimbangkan
sama ada untuk memberi kebenarannya di bawah _fasal_ ini, Bank dikehendaki
untuk mengambil kira keadaan kewangan semasa dan prospektif orang berlesen
itu termasuk keupayaannya untuk mematuhi standard berhemat mengenai
kecukupan modal.


-----

_Perkhidmatan Kewangan_ 307

_Fasal 52_ bertujuan untuk memberi kuasa kepada Bank untuk menghendaki

orang berlesen untuk memegang aset di Malaysia menurut apa-apa penentuan
yang dibuat oleh Bank.

_Penggal 2_

_Fasal 53 mengandungi takrif terma “pengerusi” yang digunakan dalam_

Penggal ini.

_Fasal 54 menghendaki suatu institusi untuk mempunyai ketua pegawai_

eksekutif pada setiap masa. Fasal ini melarang apa-apa pelantikan, pelantikan
semula, pemilihan atau pemilihan semula seorang pengerusi, pengarah, atau
ketua pegawai eksekutif orang berlesen melainkan jika orang berlesen itu dan
bakal calon bagi jawatan itu telah mendapatkan dari mula kebenaran bertulis
terdahulu Bank melalui suatu permohonan bertulis kepada Bank. _Fasal ini_
selanjutnya menghendaki orang yang diluluskan atau pengendali suatu sistem
pembayaran yang ditetapkan untuk memberitahu Bank dalam tempoh tujuh
hari atau mana-mana tempoh lebih lama mengenai apa-apa pelantikan atau
pelantikan semula pengerusinya, pengarahnya, ketua pegawai eksekutifnya
atau wakil penasihat kewangannya.

_Fasal 55 melarang mana-mana institusi daripada melantik, melantik semula_

atau memilih atau memilih semula mana-mana orang atau, mana-mana orang
daripada menerima pelantikan, pelantikan semula, pemilihan atau pemilihan
semula sebagai seorang pengerusi, pengarah, ketua pegawai eksekutif atau
pegawai kanan suatu institusi melainkan jika kehendak yang dinyatakan dalam
fasal ini telah dipatuhi. _Fasal ini selanjutnya menghendaki ketua pegawai_
eksekutif untuk mempunyai tempat kediaman utamanya atau hanya satu
tempat kediaman di Malaysia dan hendaklah menumpukan keseluruhan masa
profesionalnya untuk berkhidmat kepada institusi itu.

_Fasal 56 menyatakan fungsi dan kewajipan suatu lembaga pengarah suatu_

institusi.

_Fasal 57 menyatakan kewajipan pengarah suatu institusi yang sebagai_

tambahan kepada, dan tidak mengurangkan, mana-mana undang-undang bertulis
atau rukun undang-undang yang berhubungan dengan kewajipan atau liabiliti
pengarah.

_Fasal 58 menghendaki setiap pengarah suatu institusi untuk mendedahkan_

apa-apa kepentingan secara langsung atau tidak langsung yang mungkin
dipunyainya dalam suatu transaksi material atau perkiraan material dengan
institusi itu. Mana-mana pengarah dengan kepentingan itu dilarang hadir
semasa penimbangan teliti transaksi material atau perkiraan material itu ketika
mesyuarat lembaga pengarah. Fasal ini bertujuan untuk memberi kuasa kepada
Bank untuk menentukan masa, bentuk, cara, tatacara atau apa-apa perkara
sampingan atau dampingan yang lain yang berhubungan dengan pendedahan itu
dan juga mengenai perkara yang menjadi “perkiraan material” atau “transaksi
material”.

_Fasal 59 menyatakan kriteria kehilangan kelayakan yang akan terpakai bagi_

mana-mana orang yang akan dilantik atau dipilih, dilantik semula atau dipilih
semula atau memegang jawatan sebagai seorang pengerusi, pengarah, ketua
pegawai eksekutif atau pegawai kanan suatu institusi.


-----

308 _Rang Undang-Undang_

_Fasal 60 bertujuan untuk memberi kuasa kepada Bank untuk menentukan_

kehendak layak dan sesuai yang hendaklah dipatuhi oleh seorang pengerusi,
pengarah, ketua pegawai eksekutif, pegawai kanan atau wakil penasihat
kewangan suatu institusi. Kehendak itu boleh menghendaki pengerusi, pengarah,
ketua pegawai eksekutif, pegawai kanan atau wakil penasihat kewangan
menjadi seorang yang layak dan sesuai berdasarkan kriteria minimum yang
termasuklah kriteria mengenai kejujuran, integriti, reputasi, kompetensi,
kebolehan dan keutuhan kewangan. _Fasal ini bertujuan untuk memberi kuasa_
kepada Bank untuk mempunyai budi bicara penuh untuk menentukan bahawa
seorang pengerusi, pengarah, ketua pegawai eksekutif, pegawai kanan atau
wakil penasihat kewangan telah mematuhi kehendak layak dan sesuai selepas
apa-apa penilaian layak dan sesuai yang kena dibuat telah dijalankan oleh
institusi itu.

_Fasal 61 menghendaki mana-mana pengerusi, pengarah, ketua pegawai_

eksekutif, pegawai kanan atau wakil penasihat kewangan suatu institusi
untuk serta-merta terhenti memegang jawatan dan bertindak dalam keupayaan
sedemikian apabila dia telah hilang kelayakan di bawah subfasal 59(1) atau tidak
lagi mematuhi apa-apa standard mengenai kehendak layak dan sesuai. _Fasal_
ini menghendaki suatu institusi untuk memecat pelantikan orang sedemikian
daripada jawatannya di bawah hal keadaan berkenaan. _Fasal ini selanjutnya_
menjadikan pengerusi, pengarah, ketua pegawai eksekutif, pegawai kanan atau
wakil penasihat kewangan yang ditamatkan atau dipecat oleh institusi itu tidak
berhak menuntut ganti rugi atas penamatan jawatannya.

_Fasal 62 menghendaki suatu institusi untuk memberitahu Bank secara_

bertulis mengenai hakikat bahawa pengerusinya, pengarahnya, ketua pegawai
eksekutifnya, pegawai kanannya atau wakil penasihat kewangannya telah
berhenti daripada jawatannya dan sebab pemberhentian itu.

_Penggal 3_

_Fasal 63 mengandungi takrif perkataan tertentu yang digunakan dalam_

Penggal ini.

_Fasal 64 menghendaki suatu institusi untuk menyenggara atau menyebabkan_

untuk disenggara rekod dan maklumat perakaunan dengan cara yang secukupnya
untuk membolehkan institusi itu menyediakan penyata kewangan di bawah
_fasal 65._ _Fasal ini selanjutnya menghendaki institusi itu untuk menyimpan_
rekod dengan cara yang membolehkan rekod itu diaudit dengan mudah dan
sepatutnya.

_Fasal 65 menghendaki suatu institusi untuk menyediakan penyata kewangannya_

mengikut piawaian perakaunan yang diluluskan tertakluk kepada apa-apa ubah
suaian yang dinyatakan dalam standard sebagaimana yang ditentukan oleh Bank.
Dalam ketiadaan piawaian perakaunan sedemikian, institusi itu dikehendaki
untuk menerima pakai apa-apa standard sebagaimana yang ditentukan oleh
Bank.

_Fasal 66 menghendaki suatu institusi untuk menyiarkan penyata kewangannya_

dari semasa ke semasa tertakluk kepada standard sebagaimana yang ditentukan
oleh Bank. Fasal ini juga bertujuan untuk memberi kuasa kepada Bank untuk
menghendaki penyata kewangan itu diaudit sebelum penyiarannya.


-----

_Perkhidmatan Kewangan_ 309

_Penggal 4_

_Fasal 67 mengandungi peruntukan mengenai pelantikan atau pelantikan_

semula suatu juruaudit suatu institusi. Juruaudit itu hendaklah dilantik pada
setiap tahun kewangan dan hendaklah seorang yang diluluskan di bawah Akta
Syarikat 1965 dan memenuhi kehendak dan mempunyai kelayakan sebagaimana
yang ditentukan oleh Bank dalam standard berhemat. Apa-apa pelantikan atau
pelantikan semula suatu juruaudit bagi orang berlesen hendaklah pertama
sekali diluluskan oleh Bank manakala orang yang diluluskan dikehendaki
untuk memberitahu Bank mengenai apa-apa pelantikan atau pelantikan semula
juruauditnya dalam jangka masa sebagaimana yang ditentukan oleh Bank.

_Fasal 68 bertujuan untuk memberi kuasa kepada Bank untuk melantik suatu_

juruaudit jika suatu institusi gagal untuk melantik suatu juruaudit sebagaimana
yang dikehendaki di bawah _subfasal_ _67(1) atau juruaudit tambahan yang_
dikehendaki untuk bertindak dengan juruaudit sedia ada. Saraan dan perbelanjaan
juruaudit yang dilantik di bawah fasal ini hendaklah ditanggung oleh institusi
itu.

_Fasal 69 menyatakan kewajipan suatu juruaudit yang termasuklah pengemukaan_

laporan audit kepada anggota institusi itu dan juga Bank. _Fasal ini bertujuan_
untuk memberi kuasa kepada Bank untuk menghendaki suatu juruaudit yang
dilantik di bawah subfasal _67(1) untuk menjalankan kerja tambahan dan saraan_
tambahan yang akan ditanggung oleh institusi itu. Apa-apa kerja pengauditan
yang dijalankan oleh juruaudit itu hendaklah menurut standard pengauditan
yang diterima pakai secara amnya di Malaysia.

_Fasal 70 menghendaki seseorang yang terhenti menjadi suatu juruaudit_

suatu institusi untuk memberitahu kepada Bank mengenai hakikat itu dan
sebab pemberhentian itu.

_Fasal 71 menghendaki suatu institusi dan pengarahnya, pegawainya atau_

pengawalnya untuk memberi maklumat yang tidak palsu, mengelirukan, tidak
tepat atau tidak lengkap dalam mana-mana butir material kepada juruaudit
itu.

_Fasal 72 menghendaki suatu juruaudit, dalam menjalankan kewajipannya_

sebagai suatu juruaudit institusi itu, untuk melaporkan kepada Bank mengenai
perkara tertentu seperti kemungkiran atau pelanggaran mana-mana peruntukan
Akta yang dicadangkan atau apa-apa ketidakpatuhan material apa-apa standard
sebagaimana yang ditentukan oleh Bank di bawah Akta yang dicadangkan.

_Fasal 73 memperuntukkan bahawa subfasal 133(1) tidak terpakai bagi apa-_

apa dokumen atau maklumat yang berhubungan dengan akaun atau hal ehwal
seorang pelanggan suatu institusi kewangan yang telah didedahkan oleh suatu
juruaudit suatu institusi kewangan kepada Lembaga Pengawasan Audit yang
ditubuhkan di bawah Akta Suruhanjaya Sekuriti 1993 [Akta 498] atau seorang
yang diberi kuasa oleh Lembaga itu. _Fasal ini selanjutnya memperuntukkan_
bahawa suatu juruaudit tidak bertanggungan kepada institusi itu bagi suatu
kemungkiran kewajipan kerahsiaan kerana pelaporan kepada Bank di bawah
Penggal ini dan tidak boleh dibawa guaman bagi fitnah dalam mana-mana
mahkamah untuk apa-apa penyataan yang dibuat oleh juruaudit itu tanpa niat
jahat dalam menunaikan tugasnya di bawah Akta yang dicadangkan.


-----

310 _Rang Undang-Undang_

_Penggal 5_

_Fasal 74 menghendaki penanggung insurans berlesen untuk melantik_

seorang aktuari berkenaan dengan perniagaan hayatnya atau amnya
tertakluk kepada standard berhemat sebagaimana yang ditentukan oleh Bank.
Bakal aktuari hendaklah memenuhi kehendak atau mempunyai kelayakan
sebagaimana yang dinyatakan dalam standard yang ditentukan oleh Bank.
Apa-apa pelantikan atau pelantikan semula seorang aktuari oleh penanggung
insurans berlesen hendaklah pertama sekali diluluskan oleh Bank bagi tiaptiap tahun kewangan atau tempoh lebih lama sebagaimana yang ditentukan
oleh Bank.

_Fasal 75_ bertujuan untuk memberi kuasa kepada Bank untuk melantik

seorang aktuari sekiranya penanggung insurans berlesen gagal untuk melantik
seorang aktuari sebagaimana yang dikehendaki di bawah _subfasal 74(1) dan_
saraan dan perbelanjaan aktuari yang dilantik di bawah _fasal ini hendaklah_
ditanggung oleh penanggung insurans berlesen itu.

_Fasal 76 memperuntukkan bahawa kewajipan dan fungsi seorang aktuari_

yang dilantik hendaklah sebagaimana yang dinyatakan dalam standard berhemat
sebagaimana yang ditentukan oleh Bank.

_Fasal 77 menyatakan hal keadaan yang seseorang itu akan terhenti menjadi_

seorang aktuari yang dilantik.

_Fasal 78 menghendaki seseorang yang terhenti menjadi seorang aktuari yang_

dilantik bagi penanggung insurans berlesen untuk memberitahu Bank mengenai
pemberhentiannya dan sebab bagi pemberhentian itu dengan serta-merta atau
tidak lewat dari tujuh hari dari tarikh pemberhentian. _Fasal ini selanjutnya_
menghendaki penanggung insurans berlesen untuk melantik seorang aktuari
baru selepas pemberhentian seorang aktuari yang dilantik sedia ada dalam
jangka masa sebagaimana yang ditentukan oleh Bank.

_Fasal 79 menghendaki penanggung insurans berlesen dan pengarahnya,_

pegawainya atau pengawalnya untuk memberikan maklumat yang tidak palsu,
mengelirukan, tidak tepat atau tidak lengkap dalam mana-mana butir material
kepada aktuari yang dilantik.

_Fasal 80 memperuntukkan bahawa seorang aktuari yang dilantik tidak_

bertanggungan kepada penanggung insurans berlesen bagi kemungkiran kewajipan
kerahsiaan kepada pelaporan kepada Bank dalam menjalankan kewajipannya dan
fungsinya di bawah fasal 76 menurut mana-mana standard yang ditentukan di
bawah Akta yang dicadangkan. Fasal ini selanjutnya memperuntukkan bahawa
seorang aktuari yang dilantik tidak boleh dibawa guaman atas fitnah dalam
mana-mana mahkamah bagi apa-apa penyataan yang dibuat oleh aktuari yang
dilantik tanpa niat jahat dalam melaksanakan tugasnya di bawah Akta yang
dicadangkan.


-----

_Perkhidmatan Kewangan_ 311

_Penggal 6_

_Fasal 81 menghendaki penanggung insurans berlesen untuk menubuhkan_

dan menyenggara satu atau lebih kumpulan wang insurans bagi mana-mana
kelas atau perihalan perniagaan insuransnya sebagaimana yang ditentukan oleh
Bank. Fasal ini selanjutnya memperuntukkan bahawa penanggung insurans hayat
berlesen hendaklah menubuhkan dan menyenggara suatu kumpulan insurans
berasingan bagi perniagaan insurans hayatnya yang berhubungan dengan polisi
hayat sertaan, atau lebih daripada satu kumpulan wang sedemikian sebagaimana
yang ditentukan oleh Bank.

_Fasal 82 menyatakan obligasi penanggung insurans berlesen berhubungan_

dengan kumpulan wang insurans seperti mengkreditkan segala penerimaan
berkenaan dengan polisi ke kumpulan wang insurans yang berkaitan yang
penerimaan itu berhubungan, menyenggara pada setiap masa aset dalam sesuatu
kumpulan wang insurans bersamaan dengan nilai kepada atau lebih tinggi
daripada liabiliti kumpulan wang insurans, menggunakan aset suatu kumpulan
wang insurans hanya untuk memenuhi liabiliti dan perbelanjaan yang sepatutnya
ditanggung oleh kumpulan wang insurans dan mematuhi apa-apa kehendak lain
sebagaimana yang ditentukan oleh Bank bagi suatu kumpulan wang insurans.
_Fasal ini bertujuan untuk memberi kuasa kepada Bank untuk menentukan apa_
yang menjadi “penerimaan”, “pendapatan”, “liabiliti” atau “perbelanjaan” dan
cara untuk menentukan atau menilai penerimaan, pendapatan, aset, liabiliti
atau perbelanjaan. _Fasal ini juga menghendaki penanggung insurans berlesen_
untuk menyenggara suatu kumpulan wang insurans yang ditubuhkan di bawah
_fasal_ 81 selagi ia di bawah liabiliti berkenaan dengan mana-mana polisi atau
tuntutan insurans yang berhubungan dengan kumpulan wang insurans itu.

_Fasal 83 melarang penanggung insurans berlesen daripada membuat apa-_

apa pengeluaran daripada suatu kumpulan wang insurans, sama ada daripada
lebihan, atau sebaliknya, kumpulan wang insurans melainkan jika semua syarat
yang dinyatakan dalam _fasal itu dipenuhi._

_Fasal 84 melarang penanggung insurans berlesen daripada mengambil alih_

apa-apa risiko berkenaan dengan perihalan polisi sebagaimana yang ditetapkan
oleh Bank melainkan jika dan sehingga premium kena dibayar bagi polisi
telah diterima oleh penanggung insurans berlesen dengan cara dan dalam
apa-apa tempoh sebagaimana yang ditetapkan oleh Bank. Apabila seorang
yang bertindak bagi pihak penanggung insurans berlesen menerima premium,
premium sedemikian disifatkan telah diterima oleh penanggung insurans
berlesen dan beban untuk membuktikan bahawa penerimaan itu telah diterima
oleh seorang yang tidak diberi kuasa adalah bergantung kepada penanggung
insurans berlesen.

_Penggal 7_

_Fasal 85 melarang orang yang diberi kuasa daripada menubuhkan atau_

memperoleh mana-mana subsidiari di dalam atau luar Malaysia atau memperoleh
atau memegang apa-apa kepentingan material dalam mana-mana perbadanan
melainkan jika orang itu telah mendapatkan kebenaran bertulis terdahulu Bank.
Bank diberi kuasa untuk menentukan apa yang menjadi “kepentingan material”
bagi maksud fasal ini.


-----

312 _Rang Undang-Undang_

Bahagian VI

7. Bahagian VI memperkatakan tentang pemunyaan, kawalan dan skim
pemindahan perniagaan orang berlesen dan orang yang diluluskan tertentu.

_Fasal 86_ memperuntukkan bagi pemakaian dan ketidakpakaian Bahagian

ini.

_Penggal 1_

_Fasal 87 melarang seseorang itu daripada membuat suatu perjanjian atau_

perkiraaan, untuk memperoleh apa-apa kepentingan dalam syer orang berlesen
yang akan mengakibatkan orang itu memegang (berserta dengan apa-apa
kepentingan dalam syer orang berlesen itu yang telah pun sedia dipegang
oleh orang itu) suatu agregat kepentingan lima peratus atau lebih dalam syer
orang berlesen atau membuat suatu perjanjian atau perkiraan kemudiannya
untuk memperoleh kepentingan dalam syer yang akan mengakibatkan orang
itu memegang kepentingan dalam syer atau melebihi, apa-apa gandaan lima
peratus atau peratusan pegangan untuk tawaran mandatori di bawah Kod
Pengambilalihan dan Penggabungan Malaysia 2010 yang ditetapkan di bawah
Akta Pasaran Modal dan Perkhidmatan 2007, melainkan jika kelulusan Bank
diperoleh. Selanjutnya, subfasal 87(3) melarang seseorang itu daripada membuat
suatu perjanjian atau perkiraan, untuk memperoleh apa-apa kepentingan dalam
syer orang berlesen yang akan mengakibatkan orang itu memegang lebih
daripada lima puluh peratus kepentingan dalam syer orang berlesen melainkan
jika kelulusan daripada Menteri, atas syor Bank diperoleh.

_Fasal 88 melarang seseorang itu daripada melaksanakan kawalan atas orang_

berlesen, melainkan jika kelulusan daripada Menteri, atas syor Bank, diperoleh.
Bagaimanapun, larangan dalam _fasal ini tidak terpakai bagi—_

_(a)_ mana-mana pengarah atau ketua pegawai eksekutif orang berlesen

berkenaan dengan penjalanan kewajipannya dan fungsinya dalam
pengurusan orang berlesen itu; dan

_(b)_ orang yang telah memperoleh kelulusan Menteri, di bawah subfasal 90(6)

untuk memegang lebih daripada lima puluh peratus kepentingan
dalam syer orang berlesen itu.

_Fasal 89 menghendaki seseorang yang mempunyai suatu agregat kepentingan_

dalam syer orang berlesen yang—

_(a)_ lebih daripada lima puluh peratus; atau

_(b)_ lima puluh peratus atau kurang, tetapi mempunyai kawalan atas orang

berlesen itu,

untuk mendapatkan kelulusan bertulis terdahulu Menteri sekiranya ia melupuskan
kepentingan dalam syernya dalam, atau berhenti untuk melaksanakan kawalan
atas, orang berlesen.


-----

_Perkhidmatan Kewangan_ 313

_Fasal 90 menyenaraikan tatacara dan faktor untuk dipertimbangkan oleh_

Bank dalam menilai suatu permohonan yang dibuat oleh seseorang itu berkenaan
dengan kelulusan di bawah _fasal_ _87, 88_ atau _89._ _Fasal ini bertujuan untuk_
memberi kuasa kepada Bank untuk menghendaki penyerahan maklumat daripada
seseorang yang telah memperoleh kelulusan Bank di bawah perenggan 90(3)(a)
atau Menteri di bawah _subfasal_ _90(6) berkenaan dengan_ _subfasal_ _87(2) atau_
_88(1)._

_Fasal 91 bertujuan untuk memberi kuasa kepada Bank untuk menentukan_

standard mengenai kesesuaian pemegang syer yang hendaklah dipatuhi
pada setiap masa oleh seseorang yang telah diluluskan oleh Bank di bawah
perenggan 90(3)(a) atau Menteri di bawah _subfasal_ _90(6) berkenaan dengan_
_subfasal_ _87(2) atau_ _88(1)._

_Fasal 92 menetapkan sepuluh peratus sebagai pegangan maksimum kepentingan_

dalam syer yang dibenarkan kepada pemegang syer individu dalam orang
berlesen.

_Fasal 93 menghendaki pengarah atau pegawai orang berlesen atau syarikat_

pemegangan kewangan untuk memaklumkan Bank apa-apa maklumat yang
berhubungan dengan—

_(a)_ perjanjian atau perkiraan yang disebut dalam _fasal 87 atau_ _89 yang_

telah atau akan dikuatkuasakan; atau

_(b)_ ketidakpatuhan atas standard mengenai kesesuaian pemegang syer oleh

orang yang telah diluluskan oleh Bank di bawah perenggan 90(3)(a)
atau Menteri di bawah _subfasal_ _90(6) berkenaan dengan_
_subfasal_ _87(2) atau_ _88(1)._

_Penggal 2_

_Fasal 94 memberi kuasa kepada Bank untuk mengeluarkan suatu perintah_

dalam keadaan suatu kemungkiran _fasal 87, 88, 88, atau 92, kegagalan untuk_
mematuhi syarat yang dikenakan di bawah _fasal itu atau kegagalan untuk_
mematuhi standard kesesuaian pemegang syer yang ditentukan di bawah
_subfasal_ _91(2)._ _Fasal ini juga memperuntukkan kesan mengikat perintah itu_
dan tatacara yang akan diambil oleh Bank sebelum perintah itu dikeluarkan.

_Fasal 95 memperuntukkan peruntukan tambahan yang berhubungan dengan_

perintah yang dikeluarkan oleh Bank di bawah subperenggan 94(2)(a)(v).

_Penggal 3_

_Fasal 96 memperuntukkan bahawa perkataan “orang yang diluluskan” dalam_

Penggal ini tidak termasuk pengendali sistem pembayaran yang diluluskan dan
pengeluar instrumen pembayaran yang ditetapkan yang diluluskan.


-----

314 _Rang Undang-Undang_

_Fasal_ _97_ menghendaki seseorang yang—

_(a)_ membuat suatu perjanjian atau perkiraan untuk memperoleh suatu

kepentingan dalam syer orang yang diluluskan tidak kurang daripada
lima peratus untuk memberitahu Bank tentang hakikat itu; atau

_(b)_ memperoleh kepentingan dalam syer orang diluluskan yang mengakibatkan

pertukaran kawalan orang yang diluluskan itu untuk mendapatkan
kelulusan Bank.

_Fasal ini juga memberi kuasa kepada Bank untuk menentukan standard_
mengenai kesesuaian pemegang syer dan orang yang telah memberitahu Bank
di bawah subfasal 97(1) atau yang telah memperoleh kelulusan Bank di bawah
_subfasal 97(2) hendaklah mematuhi standard itu._

_Penggal 4_

_Fasal 98 mengandungi takrif perkataan tertentu yang digunakan dalam_

Penggal ini.

_Fasal 99 melarang seseorang daripada membuat suatu perjanjian atau perkiraan_

untuk pembentukan semula atau penggabungan di bawah Akta Syarikat 1965
bagi orang berlesen melainkan jika kelulusan daripada Menteri, atas syor Bank
diperoleh.

_Fasal 100 melarang seseorang daripada membuat suatu perjanjian atau_

perkiraan bagi suatu skim pemindahan perniagaan melainkan jika kelulusan
Bank diperoleh. Sebagai tambahan, fasal ini memperuntukkan bahawa sekiranya
perjanjian atau perkiraan itu memperuntukkan untuk memindahkan keseluruhan
atau bahagian material perniagaan orang berlesen, Bank hendaklah—

_(a)_ berpuas hati bahawa perjanjian atau perkiraan yang dicadangkan itu

tidak menjejaskan kepentingan mana-mana orang yang berkemungkinan
terjejas oleh skim itu dan keselamatan dan kekukuhan orang berlesen
itu; dan

_(b)_ memperoleh persetujuan Menteri bagi perjanjian atau perkiraan yang

dicadangkan itu.

_Fasal 101_ menghendaki pemindah untuk menyiarkan suatu notis dalam

_Warta, menyatakan niatnya untuk memohon kepada Mahkamah Tinggi bagi_
pengesahan skim pemindahan perniagaan. Juga, fasal ini memberi kuasa kepada
Bank untuk—

_(a) menghendaki pemindah itu untuk memberikan apa-apa notis lain_

berkenaan dengan skim pemindahan perniagaan; dan

_(b) menentukan kehendak yang berhubungan dengan notis itu._

_Fasal 102_ memperuntukkan bagi pihak untuk membuat suatu permohonan

kepada Mahkamah Tinggi bagi pengesahan skim pemindahan perniagaan, apabila
ia diluluskan oleh Bank, dan kuasa Mahkamah Tinggi untuk mengesahkan
skim itu dengan memberikan suatu perintah menurut terma yang dipohon
atau dengan ubah suaian atas terma yang dipohon itu atau menolak untuk
mengesahkan skim itu. _Fasal ini juga bertujuan untuk memperuntukkan bagi_
seseorang yang, pada pendapat Mahkamah Tinggi, mungkin akan terjejas oleh
skim pemindahan perniagaan itu, untuk membuat suatu permohonan kepada
mahkamah berkenaan dengan skim itu


-----

_Perkhidmatan Kewangan_ 315

_Fasal 103 bertujuan untuk memperuntukkan bagi Bank menjadi pihak kepada_

semua prosiding yang berhubungan dengan skim pemindahan perniagaan yang
dibuat oleh seseorang yang berkemungkinan akan terjejas di bawah subfasal 102(2)
dan menghendaki orang itu untuk memberitahu Bank semua prosiding itu
dan untuk mengemukakan dokumen yang berhubungan dengan prosiding itu
kepada Bank. Fasal ini juga bertujuan untuk memperuntukkan bagi Bank hak
untuk didengar dalam prosiding yang dibawa oleh orang yang berkemungkinan
akan terjejas itu.

_Fasal 104 menyenaraikan perintah yang boleh dipohon oleh pemindah dan_

penerima pindahan yang berhubungan dengan skim pemindahan perniagaan.
_Fasal_ ini juga memperuntukkan tentang kesan mengikat suatu perintah yang
dibuat oleh Mahkamah Tinggi di bawah _subfasal_ 102(3).

_Fasal 105 menghendaki pemindah untuk menyiarkan perintah yang dibuat_

oleh Mahkamah Tinggi di bawah subfasal 102(3) dalam dua surat khabar harian
di Malaysia dan untuk menyerah simpan dokumen dan maklumat tertentu yang
berhubungan dengan skim pemindahan perniagaan, dengan Bank, Pendaftar
Syarikat dan pihak berkuasa wajar yang lain.

_Fasal 106 memperuntukkan bahawa pemindah dan penerima pindahan_

hendaklah bertanggungan secara bersesama dan berasingan untuk membayar
balik apa-apa perbelanjaan yang ditanggung oleh Bank di bawah Penggal ini.

_Fasal 107 melarang penanggung insurans berlesen daripada membayar apa-apa_

saraan kepada mana-mana orang daripada aset suatu kumpulan wang insurans
yang berhubungan dengan suatu skim pemindahan perniagaan melainkan jika
diluluskan oleh Bank sebaliknya.

Bahagian VII

8. Bahagian VII memperkatakan tentang pengawalseliaan dan penyeliaan
kumpulan kewangan.

_Fasal 108 memperuntukkan maksud Bahagian ini._

_Fasal 109 memperuntukkan bahawa_ _fasal 110 dan 111 tidak terpakai bagi_

orang berlesen.

_Fasal 110 menghendaki sesuatu syarikat yang telah mendapat kelulusan_

Menteri di bawah _fasal_ 87 untuk memegang melebihi daripada lima puluh
peratus kepentingan dalam syer orang berlesen untuk mengemukakan suatu
permohonan untuk diluluskan sebagai syarikat pemegangan kewangan,
atau syarikat itu boleh mencadangkan syarikat yang lain dalam kumpulan
perbadanannya untuk diluluskan sebagai syarikat pemegangan kewangan.

_Fasal 111 bertujuan untuk memberi kuasa kepada Bank untuk menghendaki_

suatu syarikat—

_(a)_ selain syarikat yang disebut dalam _fasal 110; atau_

_(b)_ yang memegang lima puluh peratus atau kurang dalam kepentingan

dalam syer orang berlesen, tetapi mempunyai kawalan atau kurang
dalam atas orang berlesen,

untuk mengemukakan permohonan untuk diluluskan sebagai syarikat pemegangan


-----

316 _Rang Undang-Undang_

_Fasal 112 memperuntukkan tatacara dan faktor untuk dipertimbangkan oleh_

Bank dalam menilai suatu permohonan yang dibuat oleh seseorang di bawah
_fasal 110 atau 111._

_Fasal 113 bertujuan untuk memberi kuasa kepada Bank untuk meluluskan_

lebih daripada satu syarikat pemegangan kewangan dalam suatu kumpulan
perbadanan.

_Fasal 114 memperuntukkan bagi perniagaan syarikat pemegangan kewangan_

dan fasal ini juga bertujuan untuk memberi kuasa kepada Bank untuk menentukan
standard yang berhubung dengan perniagaan itu.

_Fasal 115 memperuntukkan bahawa Bahagian V Akta yang dicadangkan_

akan terpakai bagi syarikat pemegangan kewangan dan Menteri boleh, atas
syor Bank, membuat perintah yang akan disiarkan dalam _Warta yang semua_
atau mana-mana peruntukan Bahagian V tidak boleh terpakai bagi syarikat
pemegangan kewangan atau terpakai bagi syarikat pemegangan kewangan
dengan beberapa ubah suaian. Sebagai tambahan, _fasal ini bertujuan untuk_
memberi kuasa kepada Bank untuk menentukan standard mengenai perkara
berhemat atas subsidiari syarikat pemegangan kewangan dalam keadaan
sekiranya subsidiari itu menimbulkan sesuatu risiko kepada orang berlesen
atau kumpulan kewangannya dan subsidiari itu dikehendaki untuk mematuhi
standard itu.

_Fasal 116 bertujuan untuk memberi kuasa kepada Bank untuk mengeluarkan_

arahan kepada syarikat pemegangan kewangan, mana-mana subsidiarinya atau
pengarah atau ketua pegawai eksekutif syarikat pemegang kewangan atau
subsidiarinya jika hal keadaan tertentu berlaku.

_Fasal 117 membuat peruntukan am berhubungan dengan arahan pematuhan_

kepada syarikat pemegangan kewangan, mana-mana subsidiarinya atau pengarah
atau ketua pegawai eksekutif syarikat pemegangan kewangan atau subsidiari
itu.

_Fasal 118 memperuntukkan penalti untuk dikenakan atas syarikat pemegangan_

kewangan, mana-mana subsidiarinya, pengarah atau ketua pegawai eksekutif
syarikat pemegangan kewangan atau subsidiari itu.

_Fasal 119 adalah peruntukan tambahan susulan daripada perenggan 116(3)(e)_

yang menyatakan tatacara yang berhubung dengan suatu arahan yang dikeluarkan
kepada syarikat pemegangan kewangan untuk meningkatkan modalnya.

_Fasal 120 bertujuan untuk memberi kuasa kepada Bank untuk memecat_

pengarah atau ketua pegawai eksekutif syarikat pemegangan kewangan jika
hal keadaan tertentu berlaku.

Bahagian VII

9. Bahagian VIII memperkatakan tentang kehendak dan larangan yang
berhubung dengan pelakuan perniagaan dan perlindungan pengguna.


-----

_Perkhidmatan Kewangan_ 317

_Penggal 1_

_Fasal 121_ mengandungi takrif perkataan dan ungkapan tertentu yang

digunakan dalam Penggal 1 dan 2 dan Jadual 7 Akta yang dicadangkan.

_Penggal 2_

_Fasal 122 menyatakan fasal 123 dan 124 adalah terpakai tanpa menjejaskan_

peruntukan Akta Pasaran Modal dan Perkhidmatan 2007 [Akta 671] selagi
peruntukan itu berhubung dengan produk pasaran modal atau perkhidmatan
pasaran modal sebagaimana yang ditakrifkan dalam Akta 671 yang dibangunkan,
ditawarkan atau dipasarkan oleh bank berlesen, penanggung insurans berlesen
atau bank pelaburan berlesen di bawah Akta itu.

_Fasal 123 bertujuan untuk_ memberi kuasa kepada Bank untuk menentukan

standard pelakuan perniagaan bagi penyedia perkhidmatan kewangan bagi
tujuan untuk memastikan yang perkhidmatan kewangan yang diberikan adalah
adil, bertanggungjawab dan profesional apabila berurus niaga dengan pengguna
kewangan.

_Fasal 124_ melarang penyedia perkhidmatan kewangan daripada terlibat

dalam mana-mana pelakuan perniagaan yang dilarang yang dinyatakan dalam
Jadual 7 dan bertujuan untuk memberi kuasa kepada Bank untuk mengeluarkan
panduan sama ada penyedia perkhidmatan kewangan telah terlibat dalam apaapa pelakuan perniagaan dilarang yang dinyatakan dalam Jadual 7.

_Fasal 125_ menyatakan kehendak bagi broker insurans yang diluluskan,

penasihat kewangan yang diluluskan dan pengeluar instrumen pembayaran yang
ditetapkan yang diluluskan untuk mengadakan suatu akaun bagi pelanggannya
yang berasingan daripada akaunnya sendiri.

_Fasal 126_ bertujuan untuk memperuntukkan bahawa peraturan-peraturan

boleh dibuat untuk menghendaki penyedia perkhidmatan kewangan untuk
menjadi anggota suatu skim ombudsman kewangan yang diluluskan dan untuk
menyatakan antara lain, fungsi, kewajipan, atau kehendak lain untuk dipatuhi
oleh pengendali skim ombudsman kewangan yang diluluskan.

_Penggal 3_

_Fasal 127_ bertujuan untuk melarang seseorang itu daripada mendapatkan

insurans am tertentu sebagaimana yang ditetapkan oleh Bank daripada penanggung
insurans am yang tidak dilesenkan di bawah Akta yang dicadangkan melainkan
jika diluluskan oleh Bank sebaliknya selepas berunding dengan Menteri. Fasal
ini juga bertujuan untuk memberi kuasa kepada Bank untuk menghendaki
seseorang itu untuk memberikan Bank apa-apa maklumat sebagaimana yang
Bank kehendaki mengenai penempatan insurans tertentu dengan penanggung
insurans berkenaan yang tidak dilesenkan di bawah Akta yang dicadangkan.

_Fasal_ 128 memperuntukkan bagi Jadual 8 untuk menyatakan peruntukan

tertentu yang berhubungan dengan polisi.


-----

318 _Rang Undang-Undang_

_Fasal 129_ memperuntukkan bagi Jadual 9 untuk menyatakan kewajipan

pendedahan dan representasi pra kontrak dan remedi bagi salah nyataan yang
berhubungan dengan kontrak insurans.

_Fasal 130_ memperuntukkan bagi Jadual 10 untuk menyatakan peruntukan

tertentu bagi pembayaran wang polisi atas kematian pemunya polisi di bawah
sesuatu polisi hayat, termasuk suatu polisi hayat di bawah seksyen 23 Akta
Undang-Undang Sivil 1956 [Akta 67], atau polisi kemalangan diri yang diambil
oleh pemunya polisi ke atas hayatnya sendiri.

_Penggal 4_

_Fasal 131_ mengandungi takrif “institusi kewangan” yang digunakan dalam

Penggal ini.

_Fasal 132 memperuntukkan bahawa tiada apa jua pun yang terkandung_

dalam Akta yang dicadangkan memberi kuasa kepada Menteri untuk mengarah
Bank, atau memberi kuasa kepada Bank sendiri, untuk menyiasat secara
khusus hal ehwal mana-mana pelanggan individu mana-mana orang yang
diberi kuasa. Walau bagaimanapun, larangan ini tidak menjejas kuasa Bank
untuk menyiasat hal ehwal atau akaun seseorang pelanggan orang yang diberi
kuasa bagi maksud menjalankan kuasanya di bawah Akta yang dicadangkan,
Akta Perkhidmatan Kewangan Islam 2012 atau seksyen 47 Akta Bank Negara
Malaysia 2009 [Akta 701].

_Fasal 133_ melarang seseorang yang mempunyai akses kepada apa-apa

dokumen atau maklumat berhubung dengan hal ehwal atau akaun mana-mana
pelanggan institusi yang berkaitan (bank berlesen, bank pelaburan berlesen,
pengendali suatu sistem pembayaran yang diluluskan, pengendali suatu sistem
pembayaran yang didaftarkan, pengendali suatu sistem pembayaran yang
ditetapkan atau pengeluar suatu instrumen pembayaran yang ditetapkan diluluskan)
termasuk institusi sendiri dan pengarah, pegawai atau ejen institusi, sama ada
sepanjang tempoh jawatannya atau sepanjang tempoh pekerjaannya atau selepas
itu mendedahkan kepada orang lain apa-apa maklumat atau dokumen yang
berhubungan dengan hal ehwal atau akaun mana-mana pelanggan suatu institusi.
_Fasal_ ini juga melarang mana-mana orang daripada mendedahkan dalam apaapa cara apa-apa maklumat atau dokumen yang pada pengetahuannya telah
didedahkan dengan melanggar kewajipan untuk memelihara kerahsiaan.

_Fasal 134_ mengandungi pengecualian kepada _fasal 133. Ini termasuklah_

pendedahan yang dibenarkan yang dinyatakan dalam Jadual 11 Akta yang
dicadangkan dan suatu pendedahan yang diluluskan secara bertulis oleh
Bank.

_Penggal 5_

_Fasal 135 menyatakan ketidakpakaian Penggal ini kepada bank Islam berlesen_

di bawah Akta Perkhidmatan Kewangan Islam 2012 yang dicadangkan.

_Fasal 136_ mengandungi takrif “deposit” bagi maksud _fasal 137_ dan _138._


-----

_Perkhidmatan Kewangan_ 319

_Fasal 137 bertujuan untuk_ menyekat mana-mana orang daripada

menyetujuterima deposit melainkan jika ia di bawah suatu lesen yang diberikan
di bawah _fasal 10._

_Fasal 138 bertujuan untuk menyekat mana-mana orang, kecuali bank berlesen_

atau bank pelaburan berlesen, untuk mengeluarkan atau memudahkan manamana orang untuk menerbitkan suatu iklan berhubung dengan pengambilan
deposit.

_Fasal 139 bertujuan untuk menyekat mana-mana orang daripada menggunakan_

perkataan tertentu seperti “bank”, “insurans”, dsb. atau apa-apa terbitan perkataan
ini atau apa-apa perkataan lain dalam apa-apa bahasa, jika penggunaan perkataan
itu boleh diertikan sebagai menunjukkan penjalanan suatu perniagaan yang
dibenarkan atau berdaftar, atau membuat apa-apa representasi yang memberi
kesan sedemikian kecuali dengan kelulusan bertulis terdahulu Bank. Fasal ini
juga memperuntukkan bagi sekatan tidak terpakai dalam hal tertentu.

Bahagian IX

10. Bahagian IX memperkatakan tentang kehendak dan pelakuan yang dilarang

dalam pasaran wang dan pasaran pertukaran asing.

_Fasal 140_ bertujuan untuk memberi kuasa kepada Bank untuk menentukan

standard atau mengeluarkan kod bagi maksud pembangunan atau pemeliharaan
keadaan yang teratur atau berintegriti pasaran wang atau pasaran pertukaran
asing.

_Fasal 141_ bertujuan untuk melarang mana-mana orang daripada terlibat

dalam pelakuan yang dilarang seperti perdagangan palsu, manipulasi, pemberian
maklumat palsu atau mengelirukan dan urus niaga dalaman dalam pasaran wang
dan pasaran pertukaran asing dan untuk memberi kuasa kepada Bank untuk
mengeluarkan panduan sama ada seseorang adalah terlibat dalam pelakuan
dilarang yang dinyatakan dalam _fasal ini._

_Fasal 142_ bertujuan untuk memberi kuasa kepada Bank untuk membuat

perkiraan dengan pihak berkuasa penyeliaan berkaitan untuk menyelaraskan
pengawalseliaan instrumen kewangan dalam pasaran wang.

Bahagian X

11. Bahagian X bertujuan untuk membuat peruntukan mengenai pengemukaan

dokumen atau maklumat kepada Bank.

_Fasal 143 mengenakan suatu obligasi atas mana-mana orang, termasuk_

orang yang disenaraikan dalam fasal, yang dikehendaki di bawah Akta yang
dicadangkan atau mana-mana undang-undang bertulis untuk mengemukakan
apa-apa dokumen atau maklumat kepada Bank, untuk mengemukakan dokumen
atau maklumat sedemikian kepada Bank. _Fasal_ ini juga memberi kuasa
kepada Bank untuk menghendaki mana-mana orang, termasuk mereka yang


-----

320 _Rang Undang-Undang_

disenaraikan dalam fasal itu, untuk mengemukakan kepadanya apa-apa dokumen
atau maklumat yang dikehendaki oleh Bank bagi menjalankan kuasanya atau
pelaksanaan fungsinya di bawah Akta yang dicadangkan atau mana-mana
undang-undang bertulis.

_Fasal 144 memberi kuasa kepada Bank untuk menghendaki mana-mana_

orang untuk mengemukakan kepadanya apa-apa dokumen atau maklumat untuk
mengumpul satistik atau maklumat lain tentang pengantaraan kewangan atau
rangkuman kewangan di Malaysia atau untuk maksud lain yang berhubung
dengan objektif pengawalseliaan Akta yang dicadangkan.

_Fasal 145 menyatakan pengecualian tertentu kepada kehendak kerahsiaan_

yang dinyatakan dalam _subfasal_ _143(8) dan_ _144(2)._

Bahagian XI

12. Bahagian XI bertujuan untuk membuat peruntukan mengenai pemeriksaan

atas orang yang diberi kuasa, orang berdaftar, pengendali sistem pembayaran
yang ditetapkan dan lain-lain.

_Fasal 146 memberi kuasa kepada Bank untuk memeriksa, tanpa memberikan_

notis terlebih dahulu, perniagaan dan hal ehwal orang yang diberi kuasa,
orang berdaftar, pengendali sistem pembayaran yang ditetapkan dan lain-lain
serta untuk memeriksa mana-mana pengarah, pegawai atau pengawal orang
sedemikian.

_Fasal 147 mengenakan suatu obligasi atas orang yang diperiksa di bawah_

_fasal 146 dan pengarahnya, pegawainya atau pengawalnya kepada Bank akses_
kepada dokumen, wang tunai, premis, perkakas, kelengkapan atau jentera
orang itu, dan untuk mengemukakan kepada Bank semua dokumen atau wang
tunai. Fasal ini selanjutnya memberi kuasa kepada Bank untuk menyalin atau
mengambil cabutan dokumen, dan untuk mengambil milik apa-apa dokumen,
wang tunai, premis, perkakas, kelengkapan atau jentera yang Bank mempunyai
akses sekiranya ia berpendapat yang disebutkan boleh diganggu, dimusnahkan,
disembunyikan atau dipindahkan atau diperlukan sebagai bukti dalam apa-apa
prosiding undang-undang.

_Fasal 148 memberi kuasa kepada Bank untuk memeriksa orang tertentu_

yang mungkin mempunyai, atau pernah ada hubungan dengan orang yang
diperiksa di bawah fasal 146. Orang sedemikian yang mungkin diperiksa oleh
Bank adalah bekas pengarah atau pegawai orang yang sedang diperiksa, orang
yang sedang atau pernah mempunyai urus niaga dengan orang yang sedang
diperiksa dan orang yang Bank percaya mengetahui hakikat dan hal keadaan
perkara itu, termasuk mana-mana juruaudit.

_Fasal 149 mengenakan suatu obligasi atas orang yang sedang diperiksa di_

bawah fasal 146 dan 148 untuk hadir bagi pemeriksaan oleh Bank sebagaimana
yang ditentukannya.


-----

_Perkhidmatan Kewangan_ 321

_Fasal 150 memberi kuasa kepada Bank untuk menghendaki orang yang_

diberi kuasa, pengendali sistem pembayaran yang ditetapkan atau syarikat
pemegangan kewangan untuk melantik suatu juruaudit atau seorang aktuari
untuk menjalankan suatu pemeriksaan atau penilaian khusus atas perniagaan
atau hal ehwal sebagaimana yang ditentukan oleh Bank dan mengemukakan
laporan pemeriksaan atau penilaian kepada Bank.

_Fasal 151 melarang orang yang diberi kuasa, pengendali sistem pembayaran_

yang ditetapkan atau syarikat pemegangan kewangan, atau mana-mana pengarah,
pegawai, juruaudit atau aktuari orang sedemikian daripada mendedahkan kepada
mana-mana orang lain apa-apa dokumen atau maklumat yang dikeluarkan oleh
Bank sebagaimana yang dinyatakan dalam subfasal (2) yang terhasil daripada
pengurusan atau penguatkuasaan Akta yang dicadangkan, Akta Bank Negara
Malaysia 2009 atau mana-mana undang-undang bertulis lain yang ditadbir
oleh Bank, atau dikemukakan daripada suatu pemeriksaan oleh pihak berkuasa
penyeliaan berkaitan di bawah _fasal 152, kecuali dalam apa-apa hal keadaan_
sebagaimana yang ditentukan oleh Bank.

_Fasal 152 memperuntukkan bagi pihak berkuasa pengawalseliaan yang_

berkaitan di luar Malaysia untuk semata-mata memeriksa bagi fungsi
pengawalseliaannya, dengan kelulusan Bank, buku dan transaksi suatu pejabat
wakil institusi asing yang diluluskan di Malaysia, orang yang diberi kuasa
untuk berkendali di Malaysia sebagai cawangan institusi asing atau orang yang
diberi kuasa atau pengendali suatu sistem pembayaran yang ditetapkan atau
syarikat pemegangan kewangan yang adaklah suatu subsidiari institusi asing
yang semua itu ditubuhkan di negara, wilayah atau tempat tersebut.

_Fasal 153 memberi kuasa kepada Bank untuk memberikan kepada suatu_

pihak berkuasa penyeliaan berkaitan di luar Malaysia dokumen atau maklumat
yang berhubungan dengan hal ehwal orang yang diberi kuasa, orang berdaftar
atau pengendali sistem pembayaran yang ditetapkan atau syarikat pemegangan
kewangan, yang adalah subsidiari atau syarikat bersekutu institusi asing, atau
dokumen atau maklumat berhubung dengan mana-mana pejabat orang yang diberi
kuasa, orang berdaftar, atau pengendali sistem pembayaran yang ditetapkan
atau syarikat pemegangan kewangan, atau mana-mana orang yang diberi
kuasa, orang berdaftar, atau pengendali sistem pembayaran yang ditetapkan
atau syarikat pemegangan kewangan bagi maksud penilaian suatu cadangan
penubuhan mana-mana pejabat milik orang sedemikian.

Bahagian XII

13. Bahagian XII membuat peruntukan mengenai kuasa Bank untuk mengeluarkan

arahan pematuhan.

_Fasal 154 memperuntukkan bahawa terma “institusi” bagi maksud Bahagian XII_

merujuk kepada orang yang diberi kuasa atau pengendali suatu sistem
pembayaran yang ditetapkan.

_Fasal 155 menyatakan hal keadaan yang Bank boleh menjalankan kuasanya_

untuk mengeluarkan arahan pematuhan kepada sesuatu institusi.


-----

322 _Rang Undang-Undang_

_Fasal 156 bertujuan untuk memberi kuasa kepada Bank untuk mengeluarkan_

arahan pematuhan kepada suatu institusi, pengarahnya, ketua pegawai eksekutifnya
atau pegawai kanannya, untuk terhenti atau menahan daripada melakukan suatu
perbuatan atau menuruti suatu pelakuan atau membuat apa-apa perbuatan,
berhubungan dengan perniagaannya, hal ehwalnya atau hartanya.

_Fasal 157_ membuat peruntukan am berhubung dengan arahan pematuhan.

_Fasal 158 memperuntukkan penalti untuk dikenakan atas suatu institusi,_

pengarahnya, ketua pegawai eksekutifnya atau pegawai kanannya yang gagal
untuk mematuhi sesuatu arahan.

_Fasal 159 adalah peruntukan tambahan susulan daripada perenggan 156(2)(b)_

yang menyatakan tatacara berhubung dengan suatu arahan yang dikeluarkan
kepada orang berlesen untuk meningkatkan modalnya.

Bahagian XIII

14. Bahagian XIII menyatakan campur tangan dan tindakan remedi yang

boleh di ambil oleh Bank.

_Fasal 160_ menjelaskan hal keadaan Bahagian XIII hendaklah terpakai

berkenaan dengan suatu institusi yang adalah institusi anggota di bawah Akta
Perbadanan Insurans Deposit Malaysia 2011 [Akta 720].

Penggal 1

_Fasal_ _161 memperuntukkan bahawa terma “institusi” bagi maksud Penggal_

ini merujuk kepada orang berlesen atau pengendali sistem pembayaran yang
ditetapkan.

_Fasal_ _162 bertujuan untuk memberi kuasa kepada Bank untuk memecat_

pengarah, ketua pegawai eksekutif atau pegawai kanan daripada jawatan atau
pekerjaan dalam sesuatu institusi.

_Fasal_ _163 bertujuan untuk membuat peruntukan berbangkit yang berhubungan_

dengan kuasa Bank untuk memecat termasuk memperuntukkan bagi pemecatan
adalah menurut di sisi undang-undang dan sah.

_Penggal 2_

_Subpenggal 1_

_Fasal 164 memperuntukkan bahawa terma “institusi” bagi maksud Subpenggal_

ini merujuk kepada orang berlesen, pengeluar suatu instrumen pembayaran
yang ditetapkan atau pengendali suatu sistem pembayaran yang ditetapkan.

_Fasal 165 menyatakan hal keadaan yang Bank boleh melaksanakan kuasanya_

dalam Penggal ini atau Penggal 3 Bahagian ini.


-----

_Perkhidmatan Kewangan_ 323

_Subpenggal 2_

_Fasal_ _166 memperuntukkan bahawa terma “institusi” bagi maksud Subpenggal_

ini merujuk kepada orang berlesen atau pengendali sistem pembayaran yang
ditetapkan dan mentakrifkan “orang yang dilantik” bagi maksud Subpenggal
ini.

_Fasal 167 bertujuan untuk memberi kuasa kepada Bank, dengan kelulusan_

terdahulu Menteri, untuk mengambil alih kawalan keseluruhan atau bahagian
perniagaan, hal ehwal atau harta institusi dan menguruskan keseluruhan atau
mana-mana bahagian perniagaannya dan hal ehwalnya, atau melantik mana-mana
orang untuk melakukan sedemikian bagi pihak Bank.

_Fasal_ _168 bertujuan untuk membuat peruntukan berbangkit mengenai kesan_

pengambilalihan kawalan termasuk kuasa untuk menggantung pengarah, ketua
pegawai eksekutif atau pegawai kanan institusi, kuasa untuk mengubah dokumen
konstituen dan kuasa untuk menjual atau selainnya melupuskan perniagaan
atau harta institusi itu.

_Fasal 169 memperuntukkan bagi maklumat dan kemudahan yang akan_

diberikan oleh institusi itu, pengarahnya, ketua pegawai eksekutifnya dan
pegawainya kepada Bank atau orang yang dilantik jika kawalan telah diambil
alih atas perniagaan, urusan atau harta institusi itu.

_Fasal 170 bertujuan untuk membuat peruntukan tambahan yang berhubungan_

dengan pengambilalihan kawalan termasuk kuasa untuk menentukan ganjaran
yang kena dibayar kepada pengarah atau ketua pegawai eksekutif yang
dikehendaki kekal dalam pelantikannya dan memperuntukkan mana-mana
orang yang terkilan dengan harga urus niaga berhubungan dengan penjualan
atau pelupusan perniagaannya atau hartanya untuk merayu tentang harga urus
niaga itu kepada Jawatankuasa Pentaksir.

_Subpenggal 3_

_Fasal_ _171 memperuntukkan bahawa terma “institusi” bagi maksud Subpenggal_

ini merujuk kepada orang berlesen, pengeluar instrumen pembayaran yang
diluluskan atau pengendali sistem pembayaran yang ditetapkan.

_Fasal 172 bertujuan untuk memberi kuasa kepada Bank untuk membuat_

suatu permohonan kepada Mahkamah Tinggi bagi suatu perintah untuk
melantik penerima atau pengurus untuk menguruskan keseluruhan atau bahagian
perniagaan, hal ehwal atau harta institusi.

_Fasal 173 menyatakan proses yang seseorang itu selain Bank yang berniat_

untuk melantik penerima dan pengurus bagi menguruskan keseluruhan atau
bahagian perniagaan, hal ehwal atau harta orang berlesen, orang yang diluluskan,
orang berdaftar atau pengendali sistem pembayaran yang ditetapkan.

_Fasal_ _174 menyatakan kuasa penerima dan pengurus berhubungan dengan_

institusi yang dia dilantik.


-----

324 _Rang Undang-Undang_

_Subpenggal 4_

_Fasal 175 mengandungi takrif perkataan tertentu yang digunakan dalam_

Subpenggal ini.

_Fasal_ _176 memperuntukkan bagi Menteri untuk menetapkan, atas syor_

Bank, suatu pertubuhan yang diperbadankan yang ditubuhkan atau diperoleh
oleh Bank sebagai suatu institusi perantaraan dan bertujuan untuk memberi
kuasa kepada Bank untuk meletakhakkan perniagaan, aset atau liabiliti orang
berlesen kepada institusi perantaraan itu atau mana-mana orang lain.

_Fasal_ _177 memperkatakan tentang kuasa berbangkit Bank menurut suatu_

perintah yang dikeluarkan oleh Bank untuk meletakhakan perniagaan, aset
atau liabiliti orang berlesen kepada suatu institusi perantaraan atau mana-mana
orang lain.

_Fasal 178 bertujuan untuk memberi kuasa kepada Bank untuk mengarahkan_

institusi baki untuk terus memberikan perkhidmatan dan kemudahan sebagaimana
yang dikehendaki untuk membolehkan penerima pindahan mengendalikan
perniagaan yang dipindahkan dengan berkesan.

_Subpenggal 5_

_Fasal 179 mengandungi peruntukan yang berhubungan dengan tempoh dan_

penamatan penamaan suatu institusi perantaraan.

_Fasal 180 memperuntukkan bagi Bank untuk memberikan notis tentang_

penamaan dan penamatan suatu institusi perantaraan.

_Fasal_ _181 memperuntukkan bagi suatu institusi perantaraan untuk disifatkan_

sebagai dilesenkan untuk menjalankan perniagaan berlesen itu selama mana
penamaan berterusan berserta juga dikecualikan daripada kehendak dan kelulusan
di bawah Akta yang dicadangkan sebagaimana yang perlu.

_Fasal_ _182 bertujuan untuk melindungi institusi perantaraan daripada obligasi_

terdahulu orang berlesen berkenaan dengan pegawai yang wujud sebelum
institusi perantaraan itu menjadi majikan kepada pegawai itu.

_Fasal 183 bertujuan untuk membenarkan suatu penangguhan prosiding_

terhadap suatu institusi perantaraan atau asetnya bagi suatu tempoh selama
sembilan puluh hari.

_Fasal_ _184 bertujuan untuk memberi kuasa kepada Bank untuk memberikan_

bantuan kewangan kepada suatu institusi perantaraan.

_Subpenggal 6_

_Fasal 185 memperuntukkan bahawa terma “institusi” bagi maksud Subpenggal_

ini merujuk kepada orang berlesen atau pengendali sistem pembayaran yang
ditetapkan.


-----

_Perkhidmatan Kewangan_ 325

_Fasal 186 bertujuan untuk memberi kuasa kepada Bank untuk mengurangkan_

modal syer, atau untuk membatalkan apa-apa modal syer sesuatu institusi
dengan membuat suatu permohonan kepada Mahkamah Tinggi.

_Subpenggal 7_

_Fasal 187 memperuntukkan bahawa terma “institusi” bagi maksud Subpenggal_

ini merujuk kepada orang berlesen atau pengendali sistem pembayaran yang
ditetapkan.

_Fasal 188 bertujuan untuk memberi kuasa kepada Bank untuk memperuntukkan_

bantuan likuiditi mengikut terma dan syarat yang Bank sifatkan patut kepada
suatu institusi yang akan atau berkemungkinan untuk menggantung pembayaran.
_Fasal ini juga memberi kuasa kepada Bank untuk memperuntukkan, dengan_
kelulusan terdahulu Menteri, bantuan kewangan kepada institusi yang lain
untuk membeli apa-apa syer, perniagaan, aset dan liabiliti, suatu institusi yang
terjejas oleh apa-apa hal keadaan dalam _fasal_ _165._

_Subpenggal 8_

_Fasal_ _189 memperuntukkan bahawa terma “institusi” bagi maksud Subpenggal_

ini merujuk kepada orang berlesen atau pengendali sistem pembayaran yang
ditetapkan.

_Fasal_ _190 bertujuan untuk memberi kuasa kepada Bank, jika ia telah_

mengeluarkan suatu arahan melarang suatu institusi daripada menjalankan semua
atau sebahagian daripada perniagaannya di bawah Akta yang dicadangkan, untuk
memohon kepada Mahkamah Tinggi untuk suatu perintah bagi menangguhkan
permulaan atau sambungan apa-apa prosiding secara sivil atau terhadap institusi
berkenaan dengan apa-apa perniagaannya.

_Penggal 3_

_Subpenggal 1_

_Fasal_ _191 memperuntukkan bahawa terma “institusi” bagi maksud Subpenggal_

ini merujuk kepada orang berlesen atau pengendali sistem pembayaran yang
ditetapkan dan mentakrifkan “pelikuidasi” bagi maksud Penggal ini.

_Fasal_ _192 memperuntukkan bahawa peruntukan Akta Syarikat 1965 yang_

berhubungan dengan penggulungan syarikat hendaklah terpakai bagi penggulungan
suatu institusi, melainkan jika diperuntukan secara spesifik sebaliknya.

_Fasal_ _193 bertujuan untuk memberi kuasa kepada Bank, apabila diberi kuasa_

oleh Menteri, untuk mengemukakan suatu permohonan kepada Mahkamah
Tinggi bagi penggulungan suatu institusi.

_Fasal_ _194 melarang suatu institusi daripada digulung secara sukarela tanpa_

kelulusan bertulis terdahulu Bank dan orang berdaftar daripada digulung secara
sukarela tanpa memberikan notis bertulis terdahulu kepada Bank.


-----

326 _Rang Undang-Undang_

_Fasal_ _195 menyatakan proses yang orang selain Bank yang berniat untuk_

mengemukakan suatu permohonan kepada Mahkamah Tinggi bagi penggulungan
suatu institusi.

_Fasal_ _196 mengandungi peruntukan yang berhubungan dengan pelantikan_

dan seorang saraan pelikuidasi atas permohonan Bank berkenaan dengan
penggulungan suatu institusi.

_Fasal 197 memperuntukkan bagi pelikuidasi menjalankan fungsinya di_

bawah penyeliaan Bank.

_Fasal 198 menghendaki pengemukaan penyata hal ehwal suatu institusi_

kepada Bank pada masa ia dikemukakan kepada Pegawai Penerima.

_Fasal_ _199 menyatakan bahawa seksyen 300 Akta Syarikat 1965 hendaklah_

terpakai kepada suatu institusi seolah-olah sebutan dalam seksyen itu mengenai
seorang “pegawai atau penyumbang” adalah merujuk kepada pengarah, pegawai,
ejen atau penyumbang suatu institusi.

_Subpenggal 2_

_Fasal_ _200 memperuntukkan bahawa dalam penggulungan penanggung insurans_

berlesen, penilaian asetnya dan liabilitinya hendaklah dibuat atas dasar yang
diputuskan oleh Bank dan tidak termasuk pemakaian undang-undang yang
berhubungan dengan kebankrapan.

_Fasal_ _201 memperuntukkan bagi penamatan semua polisi yang dikeluarkan oleh_

penanggung insurans berlesen berkuat kuasa dari tarikh perintah penggulungan
dan menyatakan perkara yang pemunya polisi boleh menuntut sebagai hutang
yang kena dibayar kepadanya.

_Fasal_ _202 membolehkan seorang pelikuidasi penanggung insurans yang_

berlesen yang sedang digulung untuk membayar secara suci hati kepada
mana-mana penuntutnya tanpa menghendaki bukti ketat atas hutang tuntutan
sedemikian bagi memudahkan pembayaran.

_Fasal_ _203 melarang pengeluaran suatu polisi oleh pengarah, pegawai, ejen_

atau penyumbang, dahulu atau kini, penanggung insurans berlesen yang telah
digulung selepas penamatan perniagaan insuransnya.

_Fasal 204 bertujuan untuk memberi kuasa kepada pelikuidasi penanggung_

insurans hayat untuk menjalankan perniagaan hayatnya sedia ada bagi tujuan
untuk memindahkannya sebagai perniagaan yang sedang berjalan kepada
penangggung insurans yang lain.

_Subpenggal 3_

_Fasal 205 mengandungi peruntukan yang berhubungan dengan keutamaan_

mengenai deposit dalam penggulungan bank pelaburan berlesen.


-----

_Perkhidmatan Kewangan_ 327

_Fasal_ _206_ mengandungi peruntukan yang berhubungan dengan keutamaan

mengenai pembayaran dalam penggulungan bank pelaburan berlesen yang
menjalankan perniagaan perbankan Islam.

_Fasal_ _207 mengandungi peruntukan yang berhubungan dengan pemakaian_

kumpulan wang insurans dalam suatu penggulungan.

_Penggal 4_

_Fasal_ _208 memperuntukkan bahawa Bank tidak dihalang daripada mengambil_

mana-mana satu atau lebih tindakan yang Bank diberi kuasa untuk mengambil
di bawah Bahagian XIII.

_Fasal_ _209 menyatakan keadaan jika hak pihak di bawah perjanjian kewangan_

yang layak tidak akan terjejas. _Fasal juga menyatakan hak Bank untuk_
mengenakan penangguhan sementara berkenaan dengan hak sedemikian.

_Fasal_ _210 menyatakan peruntukan yang berhubungan dengan Jawatankuasa_

Pentaksir termasuk bila suatu rayuan boleh dibuat kepada Jawatankuasa Pentaksir
dan proses rayuan.

Bahagian XIV

15. Bahagian XIV memperkatakan peruntukan yang berhubungan dengan

kuasa lain Bank.

_Penggal 1_

_Fasal 211 bertujuan untuk memperuntukkan_ tafsiran bagi aktiviti pengantaraan

kewangan.

_Fasal 212 bertujuan untuk memberi kuasa kepada Menteri, atas syor Bank,_

atau syor bersesama Bank dan pihak berkuasa berkaitan, mengikut mana-mana
yang berkenaan, untuk menetapkan mana-mana orang yang bukan di bawah
penyeliaan atau pengawasan Bank dan terlibat dalam aktiviti pengantaraan
kewangan, sebagai suatu institusi kewangan yang ditetapkan sekiranya orang itu,
pada pendapat Bank, menimbulkan atau berkemungkinan untuk menimbulkan
risiko kepada kestabilan kewangan. Fasal ini tidak terpakai kepada orang yang
dilesenkan, diluluskan atau diiktirafkan oleh Suruhanjaya Sekuriti di bawah
undang-undang sekuriti atau entiti berlesen di bawah Akta Perkhidmatan
Kewangan dan Sekuriti Labuan 2010 [Akta 704].

_Penggal 2_

_Fasal 213 mengandungi takrif perkataan yang digunakan dalam_ _fasal 214_

Akta yang dicadangkan itu.


-----

328 _Rang Undang-Undang_

_Fasal_ _214 bertujuan untuk memberi kuasa kepada Bank di bawah_ _fasal_

ini untuk melindungi kedudukan imbangan pembayaran dan nilai mata wang
Malaysia. _Fasal ini melarang mana-mana orang daripada menjalankan atau_
melibatkan diri dalam apa-apa transaksi yang dinyatakan dalam Jadual 14
kecuali dengan kelulusan bertulis Bank. Dalam memberikan kelulusan atau
arahan di bawah _fasal ini, Bank boleh mengenakan kehendak, sekatan atau_
syarat berkenaan dengan kelulusan atau arahan itu. Apa-apa pelanggaran atau
ketidakpatuhan dengan apa-apa kehendak, sekatan atau syarat yang dikenakan
di bawah suatu kelulusan bertulis atau apa-apa arahan di bawah fasal ini adalah
satu kesalahan.

_Fasal_ _215 bertujuan untuk memberi kuasa kepada Bank, dengan kelulusan_

Menteri, untuk membuat peraturan-peraturan untuk mengenakan levi atau
caj berkenaan dengan apa-apa transaksi yang dinyatakan dalam Jadual 14
bagi maksud melindungi kedudukan imbangan pembayaran atau nilai mata
wang Malaysia. _Fasal ini selanjutnya menyatakan ruang lingkup dan tatacara_
pengenaan levi atau caj.

_Fasal 216 bertujuan untuk memberi kuasa kepada Bank, dengan kelulusan_

Menteri, demi kepentingan negara untuk, mengeluarkan arahan kepada mana-mana
orang dalam Malaysia untuk melarang, menyekat atau menghendaki pelakuan
apa-apa tindakan yang berhubungan dengan urus niaga atau transaksi, dengan
mana-mana orang yang bermastautin dalam sesuatu negara atau wilayah, atau
dalam apa-apa mata wang, sebagaimana yang ditentukan oleh Bank.

_Penggal 3_

_Fasal 217 bertujuan untuk memberi kuasa kepada Menteri, atas syor Bank,_

untuk mengisytiharkan mana-mana hari sebagai hari kelepasan bagi semua
atau mana-mana kelas, kategori atau perihalan orang berlesen, termasuklah
pejabatnya, sama ada di seluruh, atau di mana-mana bahagian Malaysia.

Bahagian XV

16. Bahagian XV bertujuan untuk membuat peruntukan yang berhubungan

dengan tindakan penguatkuasaan oleh Bank, kuasa penyiasatan oleh Bank, kuasa
Bank untuk mengambil tindakan pentadbiran dan sivil, kesalahan jenayah dan
perkara am.

_Penggal 1_

_Fasal 218 bertujuan untuk memberi kuasa kepada Bank untuk menggunakan_

kuasa penyiasatannya bagi menyiasat kesalahan atau kemungkiran di bawah
Akta yang dicadangkan sekiranya Bank berpuas hati atau mempunyai sebab
untuk mempercayai bahawa mana-mana orang telah melakukan suatu kesalahan
atau kemungkiran di bawah Akta yang dicadangkan.

_Fasal 219 memperuntukkan bagi mana-mana pegawai Bank atau mana-mana_

orang yang dilantik di bawah _subfasal 7(6) untuk dilantik oleh Bank sebagai_
pegawai penyiasat bagi maksud Penggal ini.


-----

_Perkhidmatan Kewangan_ 329

_Fasal_ _220 memperuntukkan bahawa pegawai penyiasat yang dilantik hendaklah_

mempunyai segala kuasa dan fungsi yang diberikan kepada Bank di bawah
Akta yang dicadangkan dan jika pegawai penyiasat itu bukan seorang pegawai
Bank, dia hendaklah tertakluk kepada peruntukan Akta yang dicadangkan dan
menikmati hak, keistimewaan, perlindungan, kekebalan dan tanggung rugi yang
ditentukan dalam mana-mana peruntukan Akta yang dicadangkan, atau Akta
Bank Negara Malaysia 2009 atau mana-mana undang-undang bertulis lain
yang terpakai kepada pegawai Bank seolah-olah dia adalah seorang pegawai
Bank.

_Fasal_ _221 memberikan kepada seorang majistret kuasa untuk mengeluarkan_

suatu waran yang memberi kuasa kepada seorang pegawai penyiasat, untuk
masuk, menggeledah dan menyita sekiranya majistret berpendapat bahawa
terdapat sebab yang munasabah untuk mempercayai bahawa mana-mana premis
telah digunakan atau akan digunakan bagi, atau terdapat di mana-mana premis
keterangan yang perlu untuk melakukan penyiasatan atas sesuatu kesalahan.
Dalam menjalankan kuasa di bawah fasal ini, seorang pegawai penyiasat boleh
memasuki mana-mana premis dan menggeledah, menyita dan menahan apa-apa
harta, perkakas, kelengkapan, jentera, komputer, output komputer, sistem, data,
buku, dokumen atau maklumat atau memeriksa atau membuat salinan, atau
mengambil cabutan atau mengambil milik, atau memindahkannya dari premis
itu. Pegawai penyiasat juga diberi kuasa untuk memeriksa mana-mana orang
yang berada di premis itu. Kuasa pegawai penyiasat juga termasuklah kuasa
untuk memecah buka, memeriksa dan menggeledah apa-apa barang, bejana
atau bekas. Dia juga diberi kuasa untuk memecah buka mana-mana pintu luar
atau dalam premis itu dan memindahkan apa-apa halangan kepada premis
itu atau menahan mana-mana orang yang dijumpai berada di dalam premis
itu atau dalam mana-mana kenderaan setakat yang perlu untuk memudahkan
penggeledahan itu.

_Fasal_ _222 memperuntukkan bahawa seorang pegawai penyiasat boleh masuk_

ke dalam premis itu dan melaksanakan, apabila dan berkenaan dengan premis
semua kuasa yang disebut dalam fasal 221 seolah-olah dia diberi kuasa untuk
melakukannya oleh suatu waran yang dikeluarkan di bawah fasal itu sekiranya
dia berpuas hati atas maklumat yang diterima bahawa dia mempunyai sebab
yang munasabah untuk mempercayai apa-apa kelengahan dalam memperoleh
suatu waran geledah di bawah _fasal_ 221 akan menjejas penyiasatan itu atau
keterangan pelakuan suatu kesalahan mungkin akan diganggu, dialihkan,
dirosakkan atau dimusnahkan.

_Fasal 223 menghendaki pegawai penyiasat untuk menyediakan suatu senarai_

apa-apa harta, perkakas, kelengkapan, jentera, komputer, output komputer,
sistem, data, buku, dokumen atau maklumat yang disita menurut Akta yang
dicadangkan.

_Fasal_ _224 memperkatakan tentang pelepasan harta perkakas, kelengkapan,_

jentera, komputer, output komputer, sistem, data, buku, dokumen atau maklumat
yang disita di bawah Akta yang dicadangkan.

_Fasal_ _225 bertujuan untuk memberi kuasa kepada seorang pegawai penyiasat_

untuk memeriksa mana-mana orang yang dia mempunyai sebab untuk mempercayai
bahawa orang itu mempunyai apa-apa harta, perkakas, kelengkapan, jentera,


-----

330 _Rang Undang-Undang_

komputer, output komputer, sistem, data, buku, dokumen atau maklumat atau
barang lain yang perlu, pada pendapatnya, bagi maksud penyiasatan di bawah
Akta yang dicadangkan. Bagi maksud pemeriksaan orang sedemikian, pegawai
penyiasat diberi kuasa untuk menahan orang itu sebagaimana yang perlu
dan memindahkan orang itu dalam jagaan ke mana-mana tempat yang perlu
untuk memudahkan pemeriksaan dijalankan tertakluk kepada peruntukan di
bawah Kanun Tatacara Jenayah [Akta 593]. Orang sedemikian boleh dipindah
dalam jagaan ke suatu tempat sebagaimana yang perlu untuk memudahkan
pemeriksaan. Dalam membuat pemeriksaan ke atas orang, pegawai penyiasat
boleh menggeledah, menyita dan menahan apa-apa harta, perkakas, kelengkapan,
jentera, komputer, output komputer, sistem, data, buku, dokumen, maklumat
atau artikel yang dijumpai pada dirinya bagi maksud penyiasatan.

_Fasal_ _226 mengandungi larangan terhadap apa-apa halangan untuk menjalankan_

apa-apa kuasa oleh pegawai penyiasat.

_Fasal 227 bertujuan untuk memberi kuasa kepada seorang pegawai_

penyiasat yang menjumpai, menyita, menahan, atau telah mengambil milik
komputer, output komputer, sistem, data, buku, dokumen atau maklumat untuk
menghendaki suatu terjemahan ke atas buku, dokumen atau maklumat jika
ia dalam apa-apa bahasa selain bahasa kebangsaan atau bahasa Inggeris atau
dalam apa-apa isyarat atau kod. Terjemahan boleh dikehendaki daripada orang
yang mempunyai milikan, jagaan, kawalan atas komputer, output komputer,
sistem, data, buku, dokumen atau maklumat.

_Fasal 228 bertujuan untuk memberi kuasa kepada seorang pegawai penyiasat_

untuk memeriksa mana-mana orang yang disyaki melakukan suatu kesalahan
atau kemungkiran di bawah Akta yang dicadangkan. Bagi maksud pemeriksaan
sedemikian, sekiranya pada pendapat pegawai penyiasat adalah semunasabahnya
perlu, orang itu boleh diperintahkan melalui suatu perintah bertulis untuk hadir
di hadapan pegawai penyiasat itu atau dikehendaki melalui suatu perintah secara
bertulis supaya mengemukakan apa-apa benda yang boleh membantu dalam
penyiasatan atas kesalahan atau kemungkiran atau menghendaki melalui notis
bertulis untuk mengemukakan maklumat yang dapat membantu penyiasatan
atas kesalahan atau kemungkiran.

_Fasal 229 menetapkan cara bagi suatu perintah atau notis hendaklah_

disampaikan.

_Fasal_ _230 bertujuan untuk memberi kuasa kepada seorang pegawai penyiasat_

untuk menghendaki mana-mana orang yang tertakluk kepada suatu penyiasatan
di bawah Akta yang dicadangkan, melalui notis bertulis, untuk menyerahkan
dokumen perjalanannya.

_Fasal 231 bertujuan untuk memperuntukkan kebolehpercayaan kepada_

keterangan agent provocateur dan kebolehterimaan keterangan yang diberi oleh
_agent provocateur, sama ada dia seorang pegawai Bank atau tidak. Fasal juga_
selanjutnya memperuntukkan yang sabitan berdasarkan semata-mata keterangan
tanpa sokongan _agent provocateur tidak menyalahi undang-undang._


-----

_Perkhidmatan Kewangan_ 331

_Fasal_ _232 bertujuan untuk memberi kuasa kepada Bank, sama ada atas_

inisiatifnya sendiri atau atas permintaan pegawai awam, untuk membekalkan
kepada seorang pegawai polis atau pegawai awam suatu salinan apa-apa buku,
output komputer, data, dokumen atau maklumat yang disita, ditahan atau diambil
milik di bawah _fasal_ 221, 222 atau 225, atau apa-apa rekod pemeriksaan
di bawah perenggan 228(1)(a), atau apa-apa penyataan bertulis yang dibuat
atas sumpah atau pengakuan di bawah perenggan 228(1)(c), atau apa-apa buku,
output komputer, data, dokumen atau maklumat yang dikemukakan di bawah
perenggan 228(1)(b), atau selainnya semasa semasa berjalannya apa-apa pemeriksaan
di bawah perenggan 228(1)(a), atau di bawah apa-apa pernyataan bertulis atas
sumpah atau pengakuan yang dibuat menurut perenggan 228(1)(c). Pegawai
polis atau pegawai awam lain yang dibekalkan perkara yang disebutkan di atas
boleh menggunakannya sebagaimana yang perlu atau suai manfaat berhubungan
dengan penggunaan kuasanya, pelaksanaan fungsinya, atau penunaian tugasnya
berkenaan dengan mana-mana orang. Bank juga boleh membenarkan pegawai
polis atau pegawai awam untuk mempunyai akses kepada dan memeriksa apaapa harta, perkakas, kelengkapan, jentera, komputer, output komputer, sistem,
data, buku, dokumen, maklumat, barang atau benda yang telah dikemukakan di
hadapan, atau disita, ditahan, atau diambil milik oleh pegawai penyiasat, dan
pegawai polis atau pegawai awam lain sedemikian boleh menggunakan apaapa pengetahuan yang diperoleh melalui akses atau pemeriksaan sedemikian
sebagaimana yang perlu atau suai manfaat berhubungan dengan penjalanan
kuasanya, pelaksanaan fungsinya atau penunaian tugasnya berkenaan dengan
mana-mana orang.

_Fasal_ _233 memperuntukkan bahawa pegawai penyiasat hendaklah disifatkan_

sebagai pengkhidmat awam bagi maksud Kanun Keseksaan, dan sebagai
pegawai awam bagi maksud Kanun Tatacara Jenayah, Akta Keterangan 1950

[Akta 56] atau mana-mana undang-undang bertulis lain yang Menteri boleh,
atas syor Bank, tetapkan.

_Penggal 2_

_Fasal_ _234 bertujuan untuk memberi kuasa kepada Bank untuk mengambil_

tindakan pentadbiran terhadap mana-mana orang bagi kemungkiran mana-mana
peruntukan Akta yang dicadangkan atau mana-mana peraturan yang dibuat
menurut Akta yang dicadangkan, kegagalan mematuhi apa-apa perintah atau
arahan yang dikeluarkan di bawah Akta yang dicadangkan termasuk perintah
yang dibuat di bawah _fasal_ 94 atau arahan yang dikeluarkan di bawah _fasal_
116 atau 156, _subfasal 214(6) atau_ _fasal_ 217 oleh Bank dan kegagalan untuk
mematuhi atau menguatkuasakan mana-mana standard, syarat, sekatan, penentuan,
kehendak atau kod yang dibuat menurut peruntukan Akta yang dicadangkan.
_Fasal_ ini juga menyatakan perkara yang hendaklah diberi pertimbangan oleh
Bank dalam memutuskan tindakan yang patut untuk diambil bagi setiap hal.
Bank boleh mengambil pelbagai tindakan pentadbiran terhadap seseorang
yang melakukan suatu kemungkiran. _Fasal_ ini juga menyatakan perkara yang
hendaklah diberi pertimbangan oleh Bank dalam memutuskan sama ada atau
tidak apa-apa amaun kena dibayar oleh orang yang diberi kuasa, pengendali
suatu sistem pembayaran yang ditetapkan atau peserta pasaran untuk meremedi
kemungkiran termasuklah melakukan restitusi. Apa-apa penalti monetari yang
dibayar oleh seseorang itu mengikut perenggan 236(4)(b) hendaklah dibayar


-----

332 _Rang Undang-Undang_

ke dalam Kumpulan Wang Disatukan Persekutuan. Sekiranya seseorang yang
melakukan kemungkiran gagal membayar penalti monetari yang dikenakan oleh
Bank, wang berkenaan boleh dibawa guaman dan didapatkan sebagai hutang
sivil yang kena dibayar kepada Kerajaan. Jika seseorang itu gagal meremedi
suatu kemungkiran termasuk melakukan restitusi kepada mana-mana orang
lain yang terkilan dengan kemungkiran itu, Bank boleh membawa guaman dan
mendapatkan wang berkenaan sebagai hutang sivil yang kena dibayar kepada
orang yang terkilan dengan kemungkiran itu. _Fasal_ ini juga memperuntukkan
bahawa Bank tidak terhalang daripada mengambil apa-apa tindakan di bawah
Akta yang dicadangkan termasuk _fasal_ 94, 116 atau 156 atau mana-mana
undang-undang bertulis.

_Fasal 235 memperuntukkan bahawa apa-apa amaun yang telah dibayar_

di bawah perenggan 234(3)(e) atau subfasal 234(10) yang tidak dapat diagihkan
oleh orang yang melakukan kemungkiran kepada orang yang terkilan selepas
usaha yang munasabah untuk memberitahu orang yang terkilan gagal hendaklah
diserah simpan dengan Pendaftar Wang Tak Dituntut mengikut peruntukan
Akta Wang Tak Dituntut 1965 [Akta 370].

_Fasal 236 bertujuan untuk memberi kuasa kepada Bank untuk menetapkan_

perkara yang berhubung dengan pengelasan atau penetapan kemungkiran di
bawah Akta yang dicadangkan kepada kategori kemungkiran yang berlainan
dan menetapkan, menurut pengelasan atau penetapan, suatu penalti monetari
atau julat lingkungan penalti monetari bagi setiap kategori.

_Fasal_ _237 memperuntukkan bahawa mana-mana orang yang terkilan dengan_

keputusan Bank atas pengenaan penalti monetari atau suatu perintah untuk
meremedi kemungkinan termasuk membuat restitusi yang berhubungan dengan
jumlah wang yang kena dibayar oleh orang yang mungkir itu, boleh merayu
terhadap keputusan itu kepada Jawatankuasa Semakan Penalti Monetari.
Keputusan Bank tidak berkuat kuasa sehingga rayuan itu diselesaikan. _Fasal_
ini juga memperuntukkan bahawa Jawatankuasa Semakan Penalti Monetari
boleh memutuskan untuk mengesahkan keputusan Bank atau menghendaki Bank
untuk menimbang semula dan mencapai keputusan selaras dengan penemuan
Jawatankuasa.

_Fasal_ _238 memperuntukkan mengenai penubuhan Jawatankuasa Semakan_

Penalti Monetari. Jawatankuasa ini terdiri daripada anggota yang dilantik oleh
Menteri daripada kalangan pengarah bukan eksekutif Bank atau mana-mana
orang lain.

_Penggal 3_

_Fasal 239 bertujuan untuk memberi kuasa kepada Bank untuk memulakan_

tindakan prosiding sivil di mahkamah terhadap seseorang itu sekiranya wujud
kebarangkalian munasabah bahawa mana-mana orang akan atau telah melanggar,
atau akan mungkir atau telah mungkir atau berkemungkinan gagal untuk
mematuhi atau telah gagal untuk mematuhi mana-mana peruntukan dalam
Akta yang dicadangkan, peruntukan mana-mana peraturan yang dibuat menurut
Akta yang dicadangkan, perintah atau mana-mana arahan yang dikeluarkan
oleh Bank di bawah _fasal 116 atau 156,_ _subfasal 214(6) atau_ _fasal 216, atau_


-----

_Perkhidmatan Kewangan_ 333

standard, syarat, sekatan, penentuan, kehendak atau kod yang dibuat atau
dikeluarkan menurut peruntukan Akta yang dicadangkan atau suatu tindakan
yang diambil oleh Bank di bawah _subfasal 234(3)_ sama ada atau tidak orang
itu telah dipertuduh atas suatu kesalahan berkenaan dengan pelanggaran atau
kemungkiran atau sama ada atau tidak pelanggaran atau kemungkiran telah
dibuktikan dalam suatu pendakwaan.

_Fasal 240_ bertujuan untuk memberi kuasa kepada mahkamah untuk

membuat pelbagai jenis perintah atas permohonan Bank di bawah _fasal_ 239.
_Fasal ini juga memperuntukkan bagi penggunaan apa-apa jumlah wang yang_
diperintahkan oleh mahkamah. Sekiranya orang yang diberi kuasa, pengendali
sesuatu sistem pembayaran yang ditetapkan, orang berdaftar atau peserta pasaran
berpendapat tidak praktikal untuk memberi remedi kepada orang yang terkilan
memandangkan apa-apa amaun yang dicadang untuk diagihkan atau kesulitan
untuk mengenal pasti atau memberitahu orang yang sepatutnya untuk diberikan
remedi, amaun berkenaan hendaklah diserahsimpan dengan Pendaftar Wang
Tak Dituntut mengikut peruntukan Akta Wang Tak Dituntut 1965.

_Fasal_ _241 bertujuan untuk memberi kuasa kepada Bank untuk memulakan_

tindakan sivil di mahkamah bagi maksud untuk menuntut orang yang
bertanggungjawab untuk menanggung rugi orang berlesen bagi apa-apa
kehilangan atau kerugian kepada orang berlesen. Liabiliti untuk menanggung
rugi timbul jika kehilangan atau kerugian itu diakibatkan atau disebabkan oleh
suatu kesalahan yang dilakukan oleh mana-mana orang yang telah disabitkan
dengan kesalahan atau suatu kesalahan yang telah dikompaun di bawah
_fasal 253 dan liabiliti diletakkan atas orang yang disabitkan dengan kesalahan_
atau orang yang kesalahan telah dikompaun. Liabiliti untuk menanggung rugi
juga diletakkan atas pengarah, pegawai atau pengawal orang berlesen atau
mana-mana orang yang bertindak dalam sifat sedemikian atau mana-mana
orang yang dalam apa-apa cara atau pada apa-apa takat bertanggungjawab
bagi pengurusan hal ehwal institusi atau mana-mana orang yang membantu
dalam pengurusan sedemikian, kecuali jika kesalahan itu dilakukan tanpa
pengetahuannya, keizinannya atau dibiarkannya dan dia telah mengambil
pengawasan dan menjalankan daya usaha untuk mengelak pelakuan kesalahan
sebagaimana yang patut dilakukannya, mengambil kira kepada jenis fungsinya
dan hal keadaan kesalahan itu dilakukan. Liabiliti yang diletakkan ke atas
orang yang disebut di atas adalah bersesama dan berasingan. _Fasal ini juga_
memperuntukkan penggunaan mana-mana amaun yang diperintahkan oleh
mahkamah.

_Fasal 242 bertujuan untuk memberi kuasa kepada mahkamah untuk membuat_

perintah interim sementara menunggu keputusan permohonan yang dibuat oleh
Bank di bawah _subfasal 240(1) atau 241(1)._

_Fasal_ _243 menjadikan suatu kesalahan sekiranya mana-mana orang melanggar_

suatu perintah mahkamah di bawah subfasal 240(1) atau 241(3) atau fasal 242.
_Fasal ini selanjutnya memperuntukkan bahawa apa-apa tindakan di bawah_
_subfasal (1) tidak akan menjejaskan kuasa mahkamah yang berhubungan_
dengan hukuman menghina mahkamah.

_Fasal_ _244 memperuntukkan bahawa mahkamah tidak boleh sebagai suatu_

syarat memberikan suatu perintah di bawah _subfasal 240(1) atau 241(1),_
menghendaki apa-apa akujanji mengenai ganti rugi untuk diberikan oleh atau
bagi pihak Bank.


-----

334 _Rang Undang-Undang_

_Fasal 245 bertujuan untuk menjelaskan bahawa suatu permohonan di bawah_

_subfasal 240(1) atau 241(1) tidak boleh memudaratkan apa-apa tindakan yang_
boleh diambil oleh Bank, orang yang terkilan atau orang berlesen di bawah
Akta yang dicadangkan atau mana-mana undang-undang lain.

_Fasal 246 bertujuan untuk memberi kuasa kepada Bank untuk menggunakan_

apa-apa dokumen atau maklumat yang diperoleh oleh Bank dalam menjalankan
kuasa penyiasatannya terhadap orang yang diberi kuasa, pengendali suatu
sistem pembayaran ditetapkan, orang berdaftar atau peserta pasaran atau manamana ejen orang yang disebut di atas atau mana-mana orang yang lain dalam
tindakan sivil yang dimulakan oleh Bank.

_Penggal 4_

_Fasal 247 memperuntukkan bahawa jika penalti penjara telah diperuntukan_

bagi suatu kesalahan di bawah Akta yang dicadangkan, penalti penjara
sedemikian tidak terpakai bagi suatu pertubuhan yang diperbadankan yang
disabitkan kesalahan.

_Fasal 248 memperuntukkan bagi kesalahan yang berhubung dengan catatan_

dalam buku, rekod, laporan, slip, penyata atau dokumen lain yang berhubung
dengan perniagaan, hal ehwal, transaksi, keadaan, harta, aset, liabiliti, atau
akaun orang yang diberi kuasa, orang berdaftar atau pengendali suatu sistem
pembayaran yang ditetapkan. _Fasal ini juga menjadikan suatu kesalahan_
sekiranya seseorang itu mengelak daripada peruntukan Akta yang dicadangkan
dengan mengubah, memalsukan, menghapuskan, merosakkan, mencacatkan,
menyorokkan atau mengalihkan apa-apa dokumen.

_Fasal 249 membuat peruntukan bagi pengarah, pengawal, pegawai, pekongsi_

atau mana-mana orang yang berupa untuk bertindak dalam apa-apa sifat
sedemikian atau seorang yang berkaitan dengan pengurusan, suatu pertubuhan
diperbadankan atau pertubuhan yang tidak diperbadankan untuk bertanggungan
bagi suatu kesalahan yang dilakukan oleh pertubuhan yang diperbadankan
atau pertubuhan yang tidak diperbadankan melainkan jika dia membuktikan
bahawa kesalahan itu dilakukan tanpa keizinannya atau dibiarkannya dan
dia telah melaksanakan segala usaha sebagaimana yang patut dilakukannya,
mengambil kira kepada jenis fungsinya dalam keupayaan tersebut dan semua
hal keadaan.

_Fasal 250_ menjadikan prinsipal bertanggungan bagi apa-apa tindakan,

peninggalan, kecuaian atau keingkaran pekerjanya, pengarahnya, pengawalnya
atau ejennya dalam penjalanan pekerjaannya atau penjalanan fungsinya, atau
oleh ejen ketika bertindak bagi pihak prinsipal itu.

_Fasal 251_ memperuntukkan bahawa suatu kesalahan yang boleh dihukum

di bawah Akta yang dicadangkan adalah kesalahan boleh tangkap. Seorang
pegawai polis yang bukan di bawah pangkat inspektor atau seorang pegawai
penyiasat yang dilantik di bawah _fasal 219 boleh menangkap tanpa waran_
mana-mana orang yang dia mengesyaki secara munasabah telah melakukan
atau sedang melakukan apa-apa kesalahan sedemikian.


-----

_Perkhidmatan Kewangan_ 335

_Fasal 252 memperuntukkan bahawa seorang pegawai penyiasat yang menahan_

mana-mana orang di bawah _fasal_ _251 hendaklah menyerahkan orang yang_
ditahan itu kepada seorang pegawai polis tanpa kelengahan yang tidak perlu
dan orang yang ditahan hendaklah diuruskan sebagaimana diperuntukan oleh
undang-undang yang berhubungan dengan tatacara jenayah seolah-olah dia
telah ditahan oleh seorang pegawai polis.

_Fasal 253 bertujuan untuk memberi kuasa kepada Gabenor, dengan keizinan_

bertulis Pendakwa Raya, untuk mengkompaun apa-apa kesalahan yang
dilakukan oleh mana-mana orang yang boleh dihukum di bawah Akta yang
dicadangkan atau apa-apa peraturan-peraturan yang dibuat di bawah Akta yang
dicadangkan.

_Fasal 254_ menjadikan suatu kesalahan bagi percubaan untuk melakukan

suatu kesalahan, atau untuk membuat apa-apa perbuatan persediaan untuk atau
membantu pelakuan suatu kesalahan, atau untuk bersubahat atau untuk terlibat
dalam mana-mana pakatan jenayah untuk melakukan suatu kesalahan (sama
ada atau tidak kesalahan itu dilakukan berikutan daripadanya), menjadi suatu
kesalahan di bawah Akta yang dicadangkan. Orang yang bersalah bagi suatu
kesalahan di bawah fasal ini bertanggungan atas penalti yang sama sebagaimana
yang diperuntukkan bagi kesalahan itu berhubungan dengan kesalahan yang
dilakukan di bawah _fasal ini._

_Fasal 255 memperuntukkan bahawa pendakwaan bagi suatu kesalahan di_

bawah Akta yang dicadangkan hendaklah dimulakan dengan keizinan bertulis
daripada Pendakwa Raya.

_Penggal 5_

_Fasal 256_ memperuntukkan bahawa apabila seseorang itu mendedahkan

dengan suci hati kepada Bank pengetahuannya, kepercayaannya atau apa-apa
dokumen atau maklumat bahawa suatu kemungkiran atau pelanggaran telah
atau mungkin akan dilakukan—

_(a)_ dia tidak bertanggungan bagi pelanggaran suatu kerahsiaan;

_(b)_ hendaklah menjadi suatu pembelaan dalam apa-apa tindakan undang
undang bahawa pendedahan itu perlu bagi penjalanan kuat kuasa
peruntukan Akta yang dicadangkan; atau

_(c)_ tiada hak di bawah kontrak atau remedi boleh dikuatkuasakan terhadap

orang itu.

_Fasal 257_ memperuntukkan bahawa dalam apa-apa prosiding jenayah atau

sivil di bawah Akta yang dicadangkan apa-apa penyata yang berupa untuk
ditandatangan oleh Gabenor atau mana-mana orang yang diberi kuasa untuk
menjalankan fungsi Bank, yang membentuk sebahagian atau lampiran kepada
apa-apa surat, daftar, rekod atau dokumen atau pengeluaran salinan bercetak suatu
standard, penentuan, perintah bertulis, arahan, pemberitahuan, notis, kehendak,
syarat atau sekatan, surat, daftar, rekod, dokumen atau apa-apa instrumen lain
yang ditentukan atau dikeluarkan menurut Akta yang dicadangkan hendaklah
menjadi keterangan mengenai hakikat yang dinyatakan dalam dokumen yang
disebut di atas sehingga dibuktikan ia berlawanan.


-----

336 _Rang Undang-Undang_

_Fasal 258_ bertujuan untuk memberi kuasa kepada Bank untuk menyiarkan

apa-apa maklumat yang berhubungan dengan apa-apa tindakan penguatkuasaan
yang diambil di bawah Akta yang dicadangkan termasuklah prosiding jenayah,
kompaun, tindakan sivil dan tindakan pentadbiran dan akibat daripada tindakan
sedemikian.

Bahagian XVI

17. Bahagian XVI memperkatakan tentang peruntukan am.

_Fasal 259 bertujuan untuk memberi kuasa kepada Menteri atau Bank untuk_

menerima suatu akujanji bertulis yang diberikan oleh seseorang berkaitan dengan
suatu perkara yang Menteri atau Bank, mengikut mana-mana yang berkenaan,
mempunyai kuasa atau fungsi di bawah Akta yang dicadangkan. _Fasal juga_
memperuntukkan bahawa dalam hal seorang yang memungkiri apa-apa terma
akujanji, Bank boleh memohon, atau mengesyorkan kepada Menteri untuk
memohon, mengikut mana-mana yang berkenaan, kepada Mahkamah Tinggi
bagi suatu perintah untuk dibuat berkenaan dengan kemungkiran itu.

_Fasal 260 bertujuan untuk memberi kuasa kepada Menteri, atas syor Bank,_

untuk membuat peraturan-peraturan.

_Fasal 261_ bertujuan untuk memperuntukkan bagi perkara yang berhubung

dengan kelulusan, keizinan, penentuan, notis, kehendak, arahan, standard, kod atau
langkah yang dibuat atau dikeluarkan di bawah Akta yang dicadangkan.

_Fasal 262 bertujuan untuk memperuntukkan bahawa Menteri atau Bank,_

mengikut mana-mana yang berkenaan, tidak boleh mengambil apa-apa tindakan
terhadap mana-mana orang tanpa memberikan orang sedemikian suatu notis
mengenai tindakan yang dicadangkan dan suatu peluang munasabah untuk
membuat representasi melainkan jika—

_(a)_ apa-apa kelengahan dalam mengambil tindakan akan memudaratkan

kepentingan mana-mana orang yang diberi kuasa, orang berdaftar,
pengendali suatu sistem pembayaran ditetapkan, pendeposit, pemunya
polisi, peserta, pemiutang atau sistem kewangan atau orang ramai
secara amnya;

_(b)_ ia adalah suatu tindakan yang dibuat di bawah _fasal 234;_

_(c)_ ia adalah suatu tindakan yang dicadangkan di bawah subfasal 13(1);

atau

_(d)_ ia berhubung dengan suatu pembatalan suatu lesen di bawah perenggan

_20(1)_ _(e),_ _(f)_ atau (g).

_Fasal 263 bertujuan untuk memberi kuasa kepada Menteri, atas syor Bank,_

untuk mengecualikan mana-mana orang tertentu atau apa-apa kelas, kategori
atau perihalan orang melalui suatu perintah yang disiarkan dalam _Warta,_
daripada semua atau mana-mana bahagian daripada Akta yang dicadangkan,
dengan syarat bahawa ia adalah selaras dengan objek dan fungsi Bank di
bawah Akta Bank Negara Malaysia 2009 atau objektif pengawalseliaan Akta
yang dicadangkan.


-----

_Perkhidmatan Kewangan_ 337

_Fasal_ _264 bertujuan untuk memberi kuasa kepada Menteri, atas syor Bank,_

untuk meminda mana-mana peruntukan dalam _Jadual 1, 2, 3, 5, 6, 7, 9, 11,_
_12_ dan 13 Akta yang dicadangkan.

_Fasal 265 bertujuan untuk memperuntukkan bahawa apa-apa keputusan yang_

dibuat oleh Menteri di bawah Akta yang dicadangkan adalah muktamad.

_Fasal 266 bertujuan untuk memberikan kuasa kepada Bank untuk mengeluarkan_

panduan yang mengandungi apa-apa maklumat, nasihat atau syor sebagaimana
yang Bank fikirkan patut kepada mana-mana orang atau mana-mana kelas,
kategori atau perihal orang.

_Fasal 267_ bertujuan untuk memperuntukkan perlindungan kepada Menteri,

Bank Gabenor, Timbalan Gabenor atau mana-mana pengarahnya, pegawai atau
pekerja yang bertindak bagi pihak Bank, bagi apa-apa tindakan yang dilakukan
atau penyataan yang dibuat, atau ditinggalkan daripada dilakukan atau dibuat
dengan suci hati.

_Fasal 268_ bertujuan untuk memperuntukkan bahawa Akta Syarikat 1965

hendaklah terpakai kepada orang diberi kuasa, orang berdaftar, pengendali suatu
sistem pembayaran ditetapkan atau orang yang ditetapkan sebagai suatu institusi
kewangan yang ditetapkan yang adalah suatu perbadanan, sebagai tambahan
kepada peruntukan Akta yang dicadangkan. Sekiranya apa-apa kesulitan atau
keraguan timbul dalam pemakaian Akta Syarikat 1965 berhubungan dengan
orang tersebut, Bank boleh merujuk perkara itu kepada Menteri yang akan
menyelesaikan perkara itu dengan arahan secara bertulis.

_Fasal 269 bertujuan untuk memperuntukkan bahawa Bank boleh menjalankan_

kuasanya di bawah _fasal_ 115 dan _116, Bahagian X dan XI, dan Penggal 2_
Bahagian XIV Akta yang dicadangkan atas entiti Labuan yang dilesenkan atau
didaftarkan oleh Lembaga Perkhidmatan Kewangan Labuan.

_Fasal 270 bertujuan untuk memperuntukkan bahawa tiada kontrak, perjanjian_

atau perkiraan yang dibuat dengan memungkiri atau melanggar Akta yang
dicadangkan boleh menjadi tidak sah semata-mata oleh sebab kemungkiran
atau pelanggaran sedemikian. Walau bagaimanapun, tiada apa-apa jua yang
terkandung dalam fasal ini boleh menjejas apa-apa liabiliti atas mana-mana orang
bagi tindakan pentabiran, sivil atau jenayah di bawah Akta yang dicadangkan
berkenaan dengan kemungkiran atau pelanggaran sedemikian.

Bahagian XVII

18. Bahagian XVII memperkatakan peruntukan yang berhubung dengan

peruntukan pemansuhan, pengecualian dan peralihan.

_Fasal 271_ memansuhkan Akta Bank dan Institusi-Institusi Kewangan

1989, Akta Insurans 1996, Akta Sistem Pembayaran 2003 dan Akta Kawalan
Pertukaran Wang 1953 (“Akta yang dimansuhkan”).


-----

338 _Rang Undang-Undang_

_Fasal 272 menyatakan peruntukan kecualian dan peralihan yang berhubungan_

dengan semua perundangan subsidiari kecuali perundangan subsidiari yang
dinyatakan dalam Jadual 16, semua tindakan eksekutif atau semua permohonan
yang belum selesai yang dibuat atau diberikan di bawah Akta yang dimansuhkan
atau tindakan yang dibuat atau transaksi yang dijalankan di bawah Akta yang
dimansuhkan. Kemasukan fasal ini adalah perlu memandangkan hakikat bahawa
semua garis panduan di bawah Akta yang dimansuhkan akan diterima pakai
sebagai standard di bawah Akta yang dicadangkan.

_Fasal 273 berhubung dengan pengekalan pelbagai lesen yang telah diberikan_

di bawah Akta yang dimansuhkan dan lesen itu adalah disifatkan sebagai
suatu lesen, kelulusan atau pendaftaran di bawah Akta yang dicadangkan.
_Fasal ini_ selanjutnya mengekalkan apa-apa syarat, had atau sekatan yang telah
dikenakan di bawah lesen itu dan menyifatkan syarat, had atau sekatan itu
untuk menjadi suatu syarat, had atau sekatan yang dikenakan di bawah Akta
yang dicadangkan.

_Fasal 274 menyatakan bahawa orang tertentu akan disifatkan telah diluluskan_

untuk menjalankan perniagaan kewangan Islam di bawah Akta yang dicadangkan
dan apa-apa syarat yang telah dikenakan atas orang sedemikian hendaklah
terus berkuat kuasa di bawah Akta yang dicadangkan dan adalah disifatkan
untuk dikenakan di bawah Akta yang dicadangkan.

_Fasal 275 memperuntukkan bagi peruntukan tertentu dalam Akta Insurans 1996_

yang dimansuhkan untuk terus mempunyai kuat kuasa dan kesan sepenuhnya
sehingga ke suatu tarikh yang ditetapkan oleh Menteri bagi peruntukan tertentu
di bawah Akta yang dicadangkan berkuat kuasa atau dimansuhkan oleh Menteri
melalui pemberitahuan dalam _Warta._

_Fasal 276 memperuntukkan bagi suatu tempoh peralihan selama lima tahun_

dari masa Akta yang dicadangkan mula berkuat kuasa untuk membolehkan
penanggung insurans berlesen yang menjalankan kedua-dua perniagaan hayat
dan am untuk mematuhi _subfasal 16(1) supaya penanggung insurans berlesen_
itu hanya menjalankan salah satu perniagaan ini pada akhir tempoh lima tahun
itu.

_Fasal 277_ menyatakan bahawa _The Real Time Electronic Transfer of_

_Funds and Securities System dan Sistem Penjelasan Cek Kebangsaan secara_
Elektronik yang ditetapkan sebagai sistem pembayaran ditetapkan di bawah
Perintah Sistem Pembayaran (Penetapan Sistem Pembayaran) 2009 hendaklah
disifatkan sebagai sistem pembayaran ditetapkan yang diperakui bagi maksud
Akta yang dicadangkan.

_Fasal 278 bertujuan untuk membuat kecualian yang berhubungan dengan_

kelulusan yang diberikan, pemberitahuan yang diberikan dan penetapan yang
dibuat di bawah Akta Sistem Pembayaran 2003 yang dimansuhkan kepada
pelbagai orang dan mengekalkan apa-apa syarat, had atau sekatan yang
telah dikenakan di bawah Akta yang dimansuhkan terpakai kepada orang
sedemikian.

_Fasal 279 bertujuan untuk mengecualikan apa-apa perolehan atau pelupusan_

kepentingan dalam syer yang selesai, atau apa-apa pegangan kepentingan dalam
syer yang dipegang, sebelum tarikh ditetapkan.


-----

_Perkhidmatan Kewangan_ 339

_Fasal 280_ menyifatkan bahawa syarikat pemegangan kewangan yang

ditetapkan di bawah Akta yang dimansuhkan sebagai diluluskan sebagai syarikat
pemegangan kewangan di bawah Akta yang dicadangkan.

_Fasal 281 bertujuan untuk membuat kecualian yang berhubungan dengan_

deposit yang disetujuterima oleh koperasi daripada orang yang bukan anggota
koperasi sebelum tarikh yang ditetapkan dan menyediakan untuk koperasi itu
untuk mendapatkan kelulusan daripada Bank dalam masa yang dinyatakan
selepas tarikh yang ditetapkan untuk ia terus menerima deposit daripada bukan
anggota.

_Jadual 1 menyatakan senarai perniagaan yang diluluskan dan berdaftar._

_Jadual 2 bertujuan untuk memperuntukkan suatu senarai hal keadaan atau_

orang yang dikecualikan daripada takrif “deposit”.

_Jadual 3 memperuntukkan bagi takrif “kepentingan dalam syer” dan pengiraan_

kepentingan dalam syer berkesan.

_Jadual 4 bertujuan untuk memperuntukkan perniagaan yang bukan perniagaan_

insurans.

_Jadual 5 bertujuan untuk menyatakan faktor untuk dipertimbangkan oleh_

Bank dalam menilai suatu permohonan bagi lesen atau kelulusan.

_Jadual 6 bertujuan untuk menyatakan faktor untuk dipertimbangkan oleh_

Bank dalam menilai kesesuaian pemegang syer.

_Jadual 7 bertujuan untuk memperuntukkan suatu senarai pelakuan perniagaan_

yang dilarang.

_Jadual 8 menyatakan peruntukan tertentu yang berhubungan dengan polisi_

seperti polisi yang berurusan dengan penyataan silap tentang umur orang yang
hayatnya diinsuranskan, lima belas hari tempoh tenang bagi pengembalian
suatu polisi hayat oleh pemunya polisi, pembayaran wang polisi hayat oleh
penanggung insurans berlesen tanpa apa-apa potongan dibuat melainkan jika
keizinan telah diperoleh, pembayaran nilai serahan di bawah suatu polisi
hayat, kesan ketidakbayaran premium bagi suatu polisi hayat dan pemilihan
oleh pemunya polisi untuk menukar polisi hayatnya kepada suatu polisi hayat
berbayar. Jadual ini juga memperuntukkan bagi seorang yang mengambil
insurans atas hayat orang yang lain untuk mempunyai kepentingan boleh
insurans dalam hayat itu pada masa insurans itu diambil, dan jika tidak,
insurans itu tidak sah. Seorang yang mengambil insurans atas hayat suami atau
isterinya, anaknya atau anak jagaannya yang di bawah umur dewasa, pekerjanya
atau mana-mana orang yang dia pada keseluruhannya atau sebahagiannya
bergantung bagi saraan atau pendidikan, disifatkan mempunyai kepentingan
boleh insurans dalam hayat itu di bawah Akta yang dicadangkan. Mengenai
keupayaan orang yang belum dewasa, Jadual ini membuat peruntukan bagi
orang yang belum dewasa berumur sepuluh tahun tetapi kurang daripada enam
belas tahun, dengan keizinan ibu atau bapa atau penjaganya, untuk mengambil
suatu polisi hayat terhadap hayatnya sendiri atau terhadap hayat orang lain
yang dia mempunyai kepentingan boleh insurans, atau untuk menyerahhakan


-----

340 _Rang Undang-Undang_

suatu polisi hayat terhadap hayatnya sendiri atau mengambil penyerahhakan
suatu polisi hayat. Seorang yang belum dewasa berumur enam belas tahun dan
ke atas boleh membuat perkara yang sama tanpa keizinan ibu atau bapa atau
penjaganya kecuali apabila dia menyerahhakan suatu polisi hayat terhadap
hayatnya sendiri. Jadual ini selanjutnya menyatakan kehendak tertentu bagi
pendedahan, polisi kumpulan dan pembayaran balik premium.

_Jadual 9 menyatakan suatu kewajipan baru bagi pendedahan dan representasi_

bagi pengguna yang perlu dipatuhi sebelum suatu kontrak insurans dibuat,
diubah atau diperbaharui dengan penanggung insurans. Kewajipan ini terpakai
hanya untuk kontrak insurans pengguna yang ditakrifkan sebagai kontrak
insurans yang dibuat oleh seorang individu yang sama sekali tidak berkaitan
dengan perdagangan, perniagaan atau profesion individu itu, dan menggantikan
kewajipan pengguna untuk suka rela memberikan semua maklumat yang
berkaitan kepada penanggung insurans dengan kewajipan bagi pengguna untuk
mengambil penjagaan munasabah untuk tidak membuat salah nyataan semasa
peringkat prakontrak. Dalam hal ini, penanggung insurans boleh meminta
pengguna untuk menjawab soalan spesifik dan pengguna dikehendaki untuk
mengambil penjagaan munasabah untuk memastikan jawapannya kepada soalan
adalah tepat dan lengkap. Jadual ini juga menyatakan remedi berkadar yang
boleh digunakan oleh penanggung insurans dalam hal salah nyataan yang
dibuat oleh pengguna semasa peringkat prakontrak bergantung kepada jenis
salah nyataan yang dibuat. Jika pengguna telah membuat salah nyataan yang
sengaja atau melulu, penanggung insurans boleh mengelak kontrak insurans itu
dan menolak pembayaran apa-apa tuntutan. Jika pengguna telah membuat salah
nyataan yang cuai atau ikhlas, remedi bagi penanggung insurans hendaklah
berdasarkan apa yang ia akan lakukan sekiranya pengguna tidak membuat
apa-apa salah nyataan. Oleh itu, sekiranya penanggung insurans tidak akan
membuat kontrak insurans, ia boleh menolak semua tuntutan tetapi hendaklah
memulangkan semua premium kepada pengguna. Sekiranya penanggung insurans
mungkin akan membuat kontrak atas terma yang berbeza, kontrak insurans boleh
diambil dengan termasuk terma yang berbeza itu. Sekiranya premium mungkin
lebih tinggi, penanggung insurans boleh mengurangkan amaun tuntutan secara
berkadar. Selain menyatakan kewajipan baru pendedahan dan salah nyataan
bagi kontrak insurans pengguna, Jadual ini mengekalkan kewajipan penuh
percaya mutlak sedia ada untuk dipatuhi oleh orang yang membuat, mengubah
atau memperbaharui suatu kontrak insurans yang bukan suatu kontrak insurans
pengguna. Jadual ini juga terus memperuntukkan bahawa semua kontrak
insurans hayat, sama ada kontrak insurans pengguna atau sebaliknya, tidak
boleh tanding berhubung dengan apa-apa penyataan yang tidak tepat, palsu
atau mengelirukan yang membawa kepada pengeluaran polisi hayat, sekiranya
kontrak itu telah dikuat kuasakan lebih dari dua tahun dari tarikh ia mula berkuat
kuasa dalam tempoh hayat orang yang diinsuranskan. Kontrak sedemikian hanya
boleh ditanding sekiranya penanggung insurans boleh menunjukkan bahawa
penyataan yang dibuat adalah mengenai suatu hakikat material atau menyekat
suatu fakta material dan penyataan sedemikian dibuat atau ditinggalkan secara
fraud. Peruntukan yang berhubungan dengan kewajipan bagi pendedahan dan
representasi bagi polisi kumpulan dan perubahan, kewajipan pendedahan
oleh penanggung insurans, larangan atas waranti berkenaan dengan apa-apa
representasi prakontrak yang dibuat oleh pengguna, larangan berkontrak keluar
dan pemakaian Jadual juga dinyatakan.


-----

_Perkhidmatan Kewangan_ 341

_Jadual 10 memperuntukkan bagi pembayaran wang polisi di bawah suatu polisi_

hayat atau polisi kemalangan diri yang diambil oleh pemunya polisi terhadap
hayatnya sendiri atas kematiannya. Jadual ini bermaksud untuk mempercepatkan
pembayaran wang polisi apabila pemunya polisi mati. Peruntukan Jadual ini
memberi kuasa kepada pemunya polisi yang berumur 16 enam belas dan ke
atas untuk menamakan seorang individu untuk menerima wang polisi yang
kena dibayar apabila pemunya polisi mati, dan membatalkan penamaan dalam
hal keadaan tertentu. Jika pemunya polisi menamakan suami atau isterinya,
anaknya atau sekiranya tiada suami atau isteri atau anak pada masa penamaan,
ibu atau bapanya, untuk menerima wang polisi, suatu amanah diwujudkan
atas penama sedemikian, yang akan menerima wang polisi secara benefisial.
Pembayaran wang polisi di bawah amanah sedemikian adalah dilindungi kerana
wang polisi itu tidak akan menjadi sebahagian daripada harta pusaka pemunya
polisi atau tertakluk kepada hutangnya. Semua orang lain yang dinamakan di
bawah suatu polisi hayat tidak akan menerima wang polisi itu secara benefisial
tetapi sebagai wasi, dan wang polisi akan menjadi sebahagian daripada harta
pusaka pemunya polisi dan tertakluk kepada hutangnya. Jadual ini juga
memperuntukkan bagi tuntutan pemegang serahhak dan pemegang sandaran
untuk mempunyai keutamaan mengatasi tuntutan mana-mana penama, sama
ada penama pemegang amanah atau sebaliknya. Jika pemunya polisi tidak
membuat apa-apa penamaan di bawah polisinya, Jadual ini menyatakan kepada
siapa wang polisi kena dibayar, bermula dengan wasi atau pentadbir yang sah
bagi harta pusaka pemunya polisi, dan jika orang sedemikian tidak ada, maka
kepada suami atau isteri, anak atau ibu bapa pemunya polisi menurut Akta
Pembahagian 1958 [Akta 300]. Dalam hal ketiadaan suami atau isteri, anak
atau ibu bapa, Jadual ini juga memperuntukkan bagi orang tertentu yang lain
untuk boleh menerima wang polisi. Peruntukan selanjutnya juga dibuat bagi
pembayaran wang polisi kepada orang yang tidak kompeten untuk berkontrak,
sama ada mereka adalah penama atau tidak, mengikut mana-mana yang
berkenaan. Penanggung insurans juga dikehendaki untuk membayar faedah
atas wang polisi yang masih tidak dibayar selama enam puluh hari hari dari
tarikh pemberitahuan suatu tuntutan.

_Jadual 11 menyatakan pendedahan yang dibenarkan yang kewajipan untuk_

memelihara kerahsiaan yang dikenakan di bawah _fasal_ 133 tidak terpakai.

_Jadual 12 bertujuan untuk memperuntukkan suatu senarai orang yang_

dikecualikan daripada sekatan bagi menggunakan perkataan tertentu.

_Jadual 13 bertujuan untuk mengubah suai peruntukan dalam Jadual Ketiga_

Akta Bank Negara Malaysia 2009 bagi maksud suatu perintah perletakhakan
yang dibuat oleh Bank berkenaan dengan perletakhakan perniagaan, aset atau
liabiliti di bawah _fasal 176._

_Jadual 14 bertujuan untuk memperuntukkan suatu senarai transaksi yang_

dilarang di bawah _subfasal 214(2)._

_Jadual 15 bertujuan untuk memperuntukkan suatu senarai peruntukan_

berkenaan dengan pentadbiran penalti monetari yang boleh dikenakan oleh
Bank.


-----

342 _Rang Undang-Undang_

_Jadual 16 menyatakan senarai perundangan subsidiari yang akan_

dibatalkan.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2835]


-----

