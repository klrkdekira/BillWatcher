---
Year: 2012
Bill: D.R.10/2012 - Rang Undang-Undang Institusi-Institusi Pelajaran (Tatatertib) (Pindaan) 2012 (Lulus)
Title: D.R.10/2012 - Rang Undang-Undang Institusi-Institusi Pelajaran (Tatatertib) (Pindaan) 2012 (Lulus)
Download URL: https://www.parlimen.gov.my/files/billindex/pdf/2012/DR102012.pdf
URL: https://www.parlimen.gov.my/files/billindex/pdf/2012/DR102012.pdf
---
---
Reading:
D.R.10/2012
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:19/04/2012
Dibentang Oleh:Y.B. Dato Saifuddin Abdullah, Timbalan Menteri Pengajian Tinggi
---

_Institusi-Institusi Pelajaran (Tatatertib) (Pindaan)_ 1

**D.R. 10/2012**

RANG UNDANG-UNDANG

_b e r n a m a_

Suatu Akta untuk meminda Akta Institusi-Institusi Pelajaran
(Tatatertib) 1976.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Institusi-Institusi
Pelajaran (Tatatertib) (Pindaan) 2012.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2. Akta Institusi-Institusi Pelajaran (Tatatertib) 1976 [Akta 174],**
yang disebut “Akta ibu” dalam Akta ini, dipinda dalam
seksyen 2 dengan memotong takrif “Kampus”.


-----

2 _Rang Undang-Undang_

**Penggantian seksyen 10**

**3. Akta ibu dipinda dengan menggantikan seksyen 10 dengan**
seksyen yang berikut:

“Aktiviti pelajar atau persatuan, pertubuhan, badan atau

**kumpulan pelajar**

**10.** (1) Tertakluk kepada subseksyen (2), seseorang pelajar
Institusi boleh menjadi ahli mana-mana persatuan, pertubuhan,
badan atau kumpulan orang, sama ada di dalam atau di luar
Malaysia, termasuk mana-mana parti politik.

(2) Seseorang pelajar Institusi tidak boleh—

_(a)_ menjadi ahli mana-mana persatuan, pertubuhan, badan

atau kumpulan orang yang menyalahi undang-undang,
sama ada di dalam atau di luar Malaysia;

_(b)_ menjadi ahli mana-mana persatuan, pertubuhan, badan

atau kumpulan orang, yang bukannya suatu parti
politik, yang Menteri, selepas berunding dengan Ketua
Eksekutif, menetapkan dan menyatakan secara bertulis
kepada Ketua Eksekutif sebagai tidak sesuai demi
kepentingan dan kesentosaan pelajar atau Institusi
itu;

_(c)_ bertanding dalam pilihan raya bagi atau memegang apa
apa jawatan dalam mana-mana persatuan, pertubuhan,
badan atau kumpulan pelajar di dalam kampus jika
pelajar itu memegang apa-apa jawatan dalam suatu
parti politik; atau

_(d)_ terlibat dalam aktiviti parti politik di dalam kampus.

(3) Seseorang pelajar Institusi dan mana-mana persatuan,
pertubuhan, badan atau kumpulan pelajar Institusi yang
ditubuhkan oleh, di bawah atau mengikut Perlembagaan, tidak
boleh menyatakan atau melakukan apa-apa jua yang boleh
semunasabahnya ditafsirkan sebagai menyatakan sokongan
kepada atau simpati dengan atau bangkangan terhadap—

_(a)_ mana-mana persatuan, pertubuhan, badan atau kumpulan

orang yang menyalahi undang-undang, sama ada
di dalam atau di luar Malaysia; atau


-----

_Institusi-Institusi Pelajaran (Tatatertib) (Pindaan)_ 3

_(b)_ mana-mana persatuan, pertubuhan, badan atau

kumpulan orang yang Menteri, selepas berunding
dengan Ketua Eksekutif, menetapkan dan menyatakan
secara bertulis kepada Ketua Eksekutif sebagai tidak
sesuai demi kepentingan dan kesentosaan pelajar atau
Institusi itu.

(4) Walau apa pun subseksyen (3), seseorang pelajar Institusi
tidak boleh dihalang daripada—

_(a)_ membuat pernyataan mengenai sesuatu perkara akademik

yang berhubungan dengan perkara yang pelajar itu
terlibat dalam pengajian atau penyelidikannya; atau

_(b)_ menyatakan pendirian mengenai perkara yang disebut

dalam perenggan (a) dalam sesuatu seminar, simposium
atau majlis seumpamanya yang tidak dianjurkan atau
ditaja oleh mana-mana persatuan, pertubuhan, badan
atau kumpulan orang yang menyalahi undang-undang,
sama ada di dalam atau di luar Malaysia, atau manamana persatuan, pertubuhan, badan atau kumpulan
orang yang ditetapkan oleh Menteri di bawah perenggan
(3)(b) sebagai tidak sesuai demi kepentingan dan
kesentosaan pelajar atau Institusi itu.

(5) Institusi hendaklah mengawal selia aktiviti pelajar dan
persatuan, pertubuhan, badan atau kumpulan pelajar Institusi
di dalam kampus.”.

**Kecualian**

**4. (1) Semua tindakan tatatertib yang belum selesai di bawah**
subseksyen 10(7) Akta ibu yang berhubungan dengan perkara yang
disebut dalam perenggan 10(1)(a) dan 10(5)(a) Akta ibu terhadap
mana-mana pelajar Institusi hendaklah, pada tarikh permulaan
kuat kuasa Akta ini, dihentikan.

(2) Semua tindakan yang belum selesai di bawah seksyen 9
Akta ibu yang berhubungan dengan perkara yang disebut dalam
perenggan 10(5)(a) Akta ibu terhadap mana-mana pertubuhan,
badan atau kumpulan pelajar Institusi hendaklah, pada tarikh
permulaan kuat kuasa Akta ini, dihentikan.


-----

4 _Rang Undang-Undang_

HURAIAN

Rang Undang-Undang ini bertujuan untuk meminda Akta Institusi-Institusi
Pelajaran (Tatatertib) 1976 (“Akta 174”).

2. _Fasal 1_ mengandungi tajuk ringkas dan peruntukan tentang permulaan
kuat kuasa Akta yang dicadangkan.

3. _Fasal 2_ bertujuan untuk meminda seksyen 2 Akta 174 untuk memotong
takrif “Kampus”.

4. _Fasal 3_ bertujuan untuk menggantikan seksyen 10 Akta 174 dengan
seksyen 10 yang baru.

Subseksyen 10(1) yang dicadangkan bertujuan untuk meluaskan hak

berpersatuan pelajar untuk memasukkan hak untuk menjadi ahli mana-mana
parti politik. Seksyen 10 Akta 174 yang sedia ada tidak membenarkan pelajar
untuk menjadi ahli sesuatu parti politik.

Perenggan 10(2)(a) dan _(b) yang dicadangkan memperuntukkan sekatan_

ke atas pelajar untuk menjadi ahli persatuan, dsb., yang menyalahi undangundang dan ahli persatuan, dsb., yang Menteri, selepas berunding dengan
Ketua Eksekutif, menetapkan dan menyatakan secara bertulis kepada Ketua
Eksekutif sebagai tidak sesuai demi kepentingan dan kesentosaan pelajar atau
Institusi. Walau bagaimanapun, penetapan oleh Menteri di bawah perenggan
10(2)(b) tidak termasuk parti politik.

Perenggan 10(2)(c) yang dicadangkan bertujuan untuk melarang pelajar

daripada bertanding dalam pilihan raya bagi atau memegang apa-apa jawatan
dalam mana-mana persatuan, pertubuhan, badan atau kumpulan pelajar
di dalam kampus jika pelajar itu memegang apa-apa jawatan dalam sesuatu
parti politik. Larangan ini bertujuan untuk mengekalkan keberkecualian
di dalam kampus.

Perenggan 10(2)(d) yang dicadangkan bertujuan untuk mengenakan sekatan

ke atas penglibatan pelajar dalam aktiviti parti politik di dalam kampus.
Sekatan ini bertujuan untuk mengekalkan keberkecualian di dalam kampus.
Walau bagaimanapun, tiada sekatan dikenakan ke atas penglibatan pelajar
dalam aktiviti parti politik di luar kampus.

Subseksyen 10(3) yang dicadangkan bertujuan untuk meniadakan sekatan

yang dikenakan ke atas pelajar dan persatuan, pertubuhan, badan atau
kumpulan pelajar untuk menyatakan atau melakukan apa-apa jua yang boleh
semunasabahnya ditafsirkan sebagai menyatakan sokongan kepada atau simpati
dengan atau bangkangan terhadap mana-mana parti politik. Ini adalah selaras
dengan keputusan Mahkamah Rayuan dalam kes _Muhammad Hilman Idham_
_& Ors lwn Kerajaan Malaysia & Ors [2011] 9 CLJ 50. Walau bagaimanapun,_
subseksyen itu mengekalkan sekatan dalam subseksyen 10(5) Akta 174 sedia
ada yang menetapkan pelajar dan persatuan, pertubuhan, badan atau kumpulan
pelajar tidak dibenarkan untuk menyatakan atau melakukan apa-apa jua yang


-----

_Institusi-Institusi Pelajaran (Tatatertib) (Pindaan)_ 5

boleh semunasabahnya ditafsirkan sebagai menyatakan sokongan kepada atau
simpati dengan atau bangkangan terhadap mana-mana persatuan, pertubuhan
dsb., yang menyalahi undang-undang dan mana-mana persatuan, pertubuhan
dsb., yang ditetapkan oleh Menteri sebagai tidak sesuai demi kepentingan dan
kesentosaan pelajar atau Institusi.

Subseksyen 10(4) yang dicadangkan memperuntukkan pengecualian kepada

sekatan yang dikenakan dalam subseksyen 10(3) sebagaimana yang diperuntukkan
di bawah seksyen 10 Akta 174 yang sedia ada.

Subseksyen 10(5) yang dicadangkan bertujuan untuk mengenakan obligasi

ke atas Institusi untuk mengawal selia aktiviti pelajar, atau persatuan, pertubuhan,
badan atau kumpulan pelajar di dalam kampus.

5. _Fasal 4_ bertujuan untuk mengadakan peruntukan kecualian.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam perbelanjaan
wang tambahan.

[PN(U[2])2859]


-----

