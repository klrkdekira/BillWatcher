---
Year: 2012
Bill: D.R.19/2012 - Rang Undang-Undang Kualiti Alam Sekeliling (Pindaan) 2012 (Lulus)
Title: D.R.19/2012 - Rang Undang-Undang Kualiti Alam Sekeliling (Pindaan) 2012 (Lulus)
Download URL: https://www.parlimen.gov.my/files/billindex/pdf/2012/DR192012.pdf
URL: https://www.parlimen.gov.my/files/billindex/pdf/2012/DR192012.pdf
---
---
Reading:
D.R.19/2012
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

_Kualiti Alam Sekeliling (Pindaan)_ 1

**D.R. 19/2012**

RANG UNDANG-UNDANG

_b e r n a m a_

Suatu Akta untuk meminda Akta Kualiti Alam Sekeliling 1974.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Kualiti Alam Sekeliling**
(Pindaan) 2012.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan am**

**2.** Akta Kualiti Alam Sekeliling 1974 [Akta 127], yang disebut
“Akta ibu” dalam Akta ini, dipinda dengan menggantikan perkataan
“kakitangan yang layak” di mana-mana jua ia terdapat dengan
perkataan “orang yang layak”.


-----

2 _Rang Undang-Undang_

**Pindaan seksyen 2**

**3.** Seksyen 2 Akta ibu dipinda—

_(a)_ dengan memasukkan selepas takrif “minyak” takrif yang

berikut:

‘ “orang yang berwibawa” ertinya orang yang
berwibawa untuk menjalankan aktiviti sebagaimana
yang dinyatakan dalam seksyen 49a;’;

_(b)_ dengan memasukkan selepas takrif “orang yang berwibawa”

takrif yang berikut:

‘ “orang yang layak” ertinya seseorang yang
memenuhi kehendak sebagaimana yang ditentukan
oleh Ketua Pengarah untuk menjalankan audit alam
sekeliling dan penilaian kesan kepada alam sekeliling,
dan untuk mengemukakan laporan mengenainya;’;

_(c)_ dengan menggantikan takrif “pencemaran” dengan takrif

yang berikut:

‘ “pencemaran” ertinya suatu perbuatan atau proses,
sama ada semula jadi atau buatan, yang menyebabkan
kemasukan apa-apa bahan cemar ke dalam alam
sekeliling dengan melanggar syarat-syarat yang boleh
diterima sebagaimana yang dinyatakan dalam peraturanperaturan yang dibuat di bawah seksyen 21;’;

_(d)_ dengan memasukkan selepas takrif “program pengawasan”

takrif yang berikut:

‘ “rancangan fizikal” ertinya—

(i) rancangan fizikal negara di bawah Akta

Perancangan Bandar dan Desa 1976 [Akta 172];

(ii) rancangan fizikal yang meliputi Sabah

di bawah Ordinan Perancangan Bandar dan
Desa [Sabah Bab 141];

(iii) rancangan fizikal yang meliputi Sarawak

di bawah Kanun Tanah Sarawak [Bab 81];’;
dan


-----

_Kualiti Alam Sekeliling (Pindaan)_ 3

_(e)_ dengan memasukkan selepas takrif “rancangan fizikal”

takrif yang berikut:

‘ “rancangan pemajuan” mempunyai erti yang sama
yang diberikan kepadanya di bawah Akta Perancangan
Bandar dan Desa 1976;’.

**Pindaan seksyen 4**

**4. Seksyen 4 Akta ibu dipinda—**

_(a)_ dengan menggantikan subseksyen (2) dengan subseksyen

yang berikut:

“(2) Majlis hendaklah terdiri daripada anggota yang
berikut:

_(a)_ Pengerusi yang hendaklah dilantik oleh Menteri;

_(b)_ seorang wakil Menteri yang dipertanggungkan

dengan tanggungjawab bagi sumber asli dan
alam sekitar;

_(c)_ seorang wakil Menteri yang dipertanggungkan

dengan tanggungjawab bagi sains, teknologi
dan inovasi;

_(d)_ seorang wakil Menteri yang dipertanggungkan

dengan tanggungjawab bagi perdagangan
antarabangsa dan industri;

_(e) seorang wakil Menteri yang dipertanggungkan_

dengan tanggungjawab bagi perdagangan dalam
negeri dan hal ehwal pengguna;

_(f) seorang wakil Menteri yang dipertanggungkan_

dengan tanggungjawab bagi pertanian dan
industri asas tani;

_(g)_ seorang wakil Menteri yang dipertanggungkan

dengan tanggungjawab bagi sumber manusia;

_(h) seorang wakil Menteri yang dipertanggungkan_

dengan tanggungjawab bagi pengangkutan;

_(i)_ seorang wakil Menteri yang dipertanggungkan

dengan tanggungjawab bagi perumahan dan
kerajaan tempatan;

_(j)_ seorang wakil Menteri yang dipertanggungkan

dengan tanggungjawab bagi tenaga, teknologi
hijau dan air;


-----

4 _Rang Undang-Undang_

_(k)_ seorang wakil Menteri yang dipertanggungkan

dengan tanggungjawab bagi kesihatan;

_(l)_ seorang anggota bagi masing-masing Sabah dan

Sarawak, yang hendaklah dilantik oleh Menteri
selepas berunding dengan Kerajaan Negeri
Sabah dan Sarawak;

_(m)_ seorang anggota yang hendaklah dilantik oleh

Menteri daripada kalangan orang yang terlibat
dalam industri petroleum;

_(n) seorang anggota yang hendaklah dilantik oleh_

Menteri daripada pencalonan oleh industri
kelapa sawit;

_(o)_ seorang anggota yang hendaklah dilantik oleh

Menteri daripada pencalonan oleh Persekutuan
Pengilang Malaysia atau mana-mana orang yang
terlibat dalam pembuatan;

_(p) seorang anggota yang hendaklah dilantik oleh_

Menteri daripada pencalonan oleh industri
getah;

_(q) seorang anggota yang hendaklah dilantik oleh_

Menteri daripada kalangan kakitangan akademik
institusi pengajian tinggi; dan

_(r)_ dua orang anggota yang hendaklah dilantik oleh

Menteri daripada kalangan organisasi bukan
kerajaan yang aktif dalam menggalakkan dan
mempertingkatkan kualiti alam sekeliling.”;
dan

_(b)_ dalam subseksyen (3), dengan menggantikan

perkataan “(2)(f), (g), (gg), (h), (hh), (i) dan (j)” dengan
perkataan “(2)(l), (m), (n), (o), (p), _(q)_ dan _(r)”._

**Pindaan seksyen 33a**

**5.** Seksyen 33 a Akta ibu dipinda dengan menggantikan
subseksyen (2) dengan subseksyen yang berikut:

“(2) Bagi maksud menjalankan audit alam sekeliling dan

mengemukakan laporan mengenainya—

_(a)_ Ketua Pengarah boleh melantik orang yang layak; atau


-----

_Kualiti Alam Sekeliling (Pindaan)_ 5

_(b)_ Ketua Pengarah boleh meminta pemunya atau penghuni

untuk melantik orang yang layak daripada kalangan
orang yang layak yang disenaraikan di bawah
subseksyen (3).”.

**Pindaan seksyen 34a**

**6.** Seksyen 34a Akta ibu dipinda—

_(a)_ dengan menggantikan subseksyen (2) dengan subseksyen

yang berikut:

“(2) Mana-mana orang yang berhasrat untuk
menjalankan apa-apa aktiviti yang ditetapkan hendaklah
melantik orang yang layak untuk menjalankan
penilaian kesan kepada alam sekeliling dan untuk
mengemukakan laporan mengenainya kepada Ketua
Pengarah mengikut cara sebagaimana yang ditetapkan
oleh Ketua Pengarah.”;

_(b)_ dengan memasukkan selepas subseksyen (2) subseksyen

yang berikut:

“(2a) Ketua Pengarah hendaklah menyenggara suatu
senarai orang yang layak yang boleh menjalankan
penilaian kesan kepada alam sekeliling dan
mengemukakan laporan mengenainya.

(2b) Orang yang layak yang mengemukakan laporan
itu hendaklah—

_(a)_ bertanggungjawab bagi penilaian kesan kepada

alam sekeliling dan syor penilaian kesan kepada
alam sekeliling;

_(b)_ memastikan bahawa laporan dan syor itu tidak

mengandungi apa-apa maklumat yang palsu
atau mengelirukan;

_(c)_ mengambil insurans indemniti profesional bagi

apa-apa liabiliti yang berbangkit daripada
penilaian kesan kepada alam sekeliling dan
syor penilaian kesan kepada alam sekeliling.


-----

_Rang Undang-Undang_

(2c) Laporan itu hendaklah mengikut garis panduan
sebagaimana yang ditetapkan oleh Ketua Pengarah dan
hendaklah mengandungi—

_(a)_ penilaian mengenai kesan yang aktiviti itu akan

ada atau mungkin ada ke atas alam sekeliling;
dan

_(b)_ langkah-langkah yang dicadangkan yang hendaklah

diambil untuk menghalang, mengurangkan
atau mengawal kesan buruk ke atas alam
sekeliling.”;

_(c)_ dalam subseksyen (3), dengan menggantikan

perkataan “(2)” dengan perkataan “(2c)”;

_(d)_ dengan menggantikan subseksyen (4) dan (5)

dengan subseksyen yang berikut:

“(4) Jika Ketua Pengarah, apabila meneliti
laporan itu dan selepas membuat apa-apa
penyiasatan sebagaimana yang difikirkannya
perlu, berpendapat bahawa—

_(a)_ laporan itu tidak mengikut rancangan

pemajuan atau rancangan fizikal yang
diluluskan oleh pihak berkuasa yang
meluluskan yang berkaitan; atau

_(b)_ laporan itu tidak memenuhi kehendak

di bawah subseksyen (2c),

dia tidak boleh meluluskan laporan itu, dengan
memberikan alasan untuk tidak meluluskan,
dan hendaklah memaklumkan orang itu
dan pihak berkuasa yang meluluskan yang
berkaitan dengan sewajarnya.

(5) Ketua Pengarah boleh menghendaki
orang itu untuk mengemukakan apa-apa
laporan lain kepadanya, sebagai tambahan
kepada laporan yang dikehendaki supaya


-----

_Kualiti Alam Sekeliling (Pindaan)_ 7

dikemukakan di bawah subseksyen 34a(2),
yang berhubungan dengan kesan alam sekeliling
untuk kelulusannya.”; dan

_(e)_ dalam subseksyen (8), dengan menggantikan

perkataan “satu ratus ribu ringgit” dengan
perkataan “lima ratus ribu ringgit”.

**Seksyen baru 34aa**

**7.** Akta ibu dipinda dengan memasukkan selepas seksyen 34a
seksyen yang berikut:

“Perintah larangan bagi aktiviti yang ditetapkan

**34aa.** (1) Ketua Pengarah boleh mengeluarkan perintah
larangan atau perintah berhenti kerja kepada orang yang
menjalankan aktiviti yang ditetapkan—

_(a)_ tanpa kelulusan di bawah subseksyen 34a(3);

_(b)_ yang mencabuli apa-apa syarat yang dilampirkan pada

kelulusan laporan itu; atau

_(c)_ yang pada pendapat Ketua Pengarah adalah dijalankan

mengikut cara yang mungkin menyebabkan kerosakan
alam sekeliling.

(2) Perintah larangan atau perintah berhenti kerja itu boleh
dikeluarkan bagi maksud menghalang aktiviti yang ditetapkan
daripada berterusan—

_(a)_ sama ada secara mutlak atau bersyarat;

_(b)_ bagi apa-apa tempoh sebagaimana yang ditentukan oleh

Ketua Pengarah; atau

_(c)_ sehingga kehendak untuk meremedi sebagaimana yang

diarahkan oleh Ketua Pengarah telah dipatuhi.


-----

8 _Rang Undang-Undang_

(3) Mana-mana orang yang melanggar seksyen ini melakukan
suatu kesalahan dan boleh dikenakan—

_(a)_ denda tidak lebih daripada lima ratus ribu ringgit atau

penjara selama tempoh tidak lebih daripada lima tahun
atau kedua-duanya; dan

_(b)_ bagi kesalahan yang berterusan, denda tidak lebih

daripada satu ribu ringgit bagi tiap-tiap hari kesalahan
itu berterusan selepas suatu notis telah disampaikan
oleh Ketua Pengarah ke atas orang itu menghendaki
orang itu supaya mematuhi perbuatan yang dinyatakan
dalamnya.”.

**Pindaan seksyen 36c**

**8.** Subseksyen 36c(2) Akta ibu dipinda—

_(a)_ dengan memotong perkataan “dan” di hujung

perenggan _(b);_

_(b)_ dengan menggantikan noktah di hujung perenggan _(c)_

dengan perkataan “; dan”; dan

_(c)_ dengan memasukkan selepas perenggan _(c) perenggan_

yang berikut:

“(d) dua anggota Majlis yang dilantik oleh

Menteri.”.

**Pindaan seksyen 36d**

**9.** Perenggan 36d(a) Akta ibu dipinda dengan memasukkan selepas
perkataan “minyak” perkataan “atau gas”.

**Pindaan seksyen 36e**

**10.** Perenggan 36e(a) Akta ibu dipinda dengan memasukkan
selepas perkataan “penyelidikan” perkataan “kajian, audit alam
sekeliling atau apa-apa aktiviti sebagaimana yang difikirkan patut
oleh Menteri”.


-----

_Kualiti Alam Sekeliling (Pindaan)_ 9

**Seksyen baru 37a, 37b dan 37c**

**11. Akta ibu dipinda dengan memasukkan selepas seksyen 37**
seksyen yang berikut:

“Kuasa penyiasatan

**37** **a. (1) Ketua Pengarah atau mana-mana pegawai**
yang diberi kuasa secara bertulis oleh Ketua Pengarah
hendaklah mempunyai semua kuasa yang perlu untuk
menjalankan penyiasatan di bawah Akta ini.

(2) Dalam mana-mana hal yang berhubungan dengan
pelakuan sesuatu kesalahan di bawah Akta ini, Ketua Pengarah
atau mana-mana pegawai yang diberi kuasa secara bertulis
oleh Ketua Pengarah yang menjalankan penyiasatan boleh
menjalankan semua atau mana-mana kuasa berhubung dengan
penyiasatan polis dalam kes boleh tangkap yang diberikan
oleh Kanun Tatacara Jenayah [Akta 593].

**Kad kuasa**

**37b.** (1) Maka hendaklah dikeluarkan kepada Ketua Pengarah
atau mana-mana pegawai yang diberi kuasa secara bertulis
oleh Ketua Pengarah suatu kad kuasa yang hendaklah
ditandatangani oleh Menteri.

(2) Bila mana Ketua Pengarah atau mana-mana pegawai
yang diberi kuasa secara bertulis oleh Ketua Pengarah
menjalankan mana-mana kuasa penguatkuasaan di bawah
Akta ini, dia hendaklah, apabila diminta, mengemukakan
kepada orang yang terhadapnya kuasa itu sedang
dijalankan kad kuasa yang dikeluarkan kepadanya di bawah
subseksyen (1).

**Kuasa penangkapan**

**37c. (1) Ketua Pengarah atau mana-mana pegawai yang diberi**
kuasa secara bertulis oleh Ketua Pengarah boleh menangkap
tanpa waran mana-mana orang yang dipercayainya dengan
munasabah telah melakukan atau cuba untuk melakukan
suatu kesalahan di bawah Akta ini.


-----

10 _Rang Undang-Undang_

(2) Ketua Pengarah atau mana-mana pegawai yang diberi
kuasa secara bertulis oleh Ketua Pengarah yang membuat
penangkapan di bawah subseksyen (1) hendaklah, tanpa
kelengahan yang tidak perlu, membawa orang yang ditangkap
itu ke balai polis yang paling hampir, dan sesudah itu orang
itu hendaklah diperlakukan mengikut undang-undang yang
berhubungan dengan tatacara jenayah yang sedang berkuat
kuasa.”.

**Seksyen baru 38aa dan 38ab**

**12.** Akta ibu dipinda dengan memasukkan selepas seksyen 38a
seksyen yang berikut:

“Kebolehterimaan pernyataan dalam keterangan

**38aa. (1) Kecuali sebagaimana yang diperuntukkan dalam**
seksyen ini, tiada pernyataan yang dibuat oleh mana-mana
orang kepada Ketua Pengarah atau mana-mana pegawai yang
diberi kuasa secara bertulis oleh Ketua Pengarah semasa
penyiasatan yang dibuat di bawah Akta ini boleh digunakan
sebagai keterangan.

(2) Apabila mana-mana saksi dipanggil bagi pendakwaan
atau bagi pembelaan, selain tertuduh, mahkamah hendaklah,
atas permintaan tertuduh atau pendakwa, merujuk kepada
mana-mana pernyataan yang dibuat oleh saksi itu kepada
Ketua Pengarah atau mana-mana pegawai yang diberi
kuasa secara bertulis oleh Ketua Pengarah semasa sesuatu
penyiasatan di bawah Akta ini dan boleh kemudiannya, jika
mahkamah berpendapat patut demi kepentingan keadilan,
mengarahkan supaya tertuduh diberikan suatu salinan
pernyataan itu dan pernyataan itu boleh digunakan untuk
mencabar kebolehpercayaan saksi itu mengikut cara yang
diperuntukkan oleh Akta Keterangan 1950 [Akta 56].

(3) Jika tertuduh telah membuat suatu pernyataan
semasa sesuatu penyiasatan, pernyataan itu boleh diterima
sebagai keterangan bagi menyokong pembelaannya semasa
perbicaraan.

(4) Tiada apa-apa jua dalam seksyen ini boleh disifatkan
terpakai bagi mana-mana pernyataan yang dibuat semasa
suatu kawad cam atau terangkum dalam seksyen 27 atau
perenggan 32(1)(a), _(i) dan_ _(j) Akta Keterangan 1950._


-----

_Kualiti Alam Sekeliling (Pindaan)_ 11

(5) Apabila mana-mana orang dipertuduh atas apa-apa
kesalahan berhubung dengan pembuatan atau kandungan apaapa pernyataan yang dibuat olehnya kepada Ketua Pengarah
atau mana-mana pegawai yang diberi kuasa secara bertulis
oleh Ketua Pengarah semasa sesuatu penyiasatan yang dibuat
di bawah Akta ini, pernyataan itu boleh digunakan sebagai
keterangan dalam kes pendakwaan.

**Kuasa untuk menghendaki kehadiran orang yang**
**mengetahui kes**

**38ab.** (1) Ketua Pengarah atau mana-mana pegawai yang
diberi kuasa secara bertulis oleh Ketua Pengarah yang membuat
penyiasatan di bawah Akta ini boleh, melalui perintah secara
bertulis, menghendaki mana-mana orang yang pada hemat
Ketua Pengarah atau mana-mana pegawai yang diberi kuasa
secara bertulis oleh Ketua Pengarah mengetahui fakta dan
hal keadaan kes itu supaya hadir di hadapannya, dan orang
itu hendaklah hadir sebagaimana yang dikehendaki.

(2) Jika mana-mana orang sedemikian enggan atau tidak
hadir sebagaimana yang dikehendaki oleh suatu perintah
yang dibuat di bawah subseksyen (1), Ketua Pengarah atau
mana-mana pegawai yang diberi kuasa secara bertulis oleh
Ketua Pengarah itu boleh melaporkan keengganan atau
ketidakhadiran itu kepada Hakim Mahkamah Sesyen yang
hendaklah mengeluarkan suatu waran untuk memastikan
kehadiran orang itu sebagaimana yang dikehendaki oleh
perintah itu.”.

**Penggantian seksyen 46b**

**13.** Akta ibu dipinda dengan menggantikan seksyen 46b dengan
seksyen yang berikut:

“Pelucuthakan kenderaan, kapal, buku, dsb., yang

**disita**

**46b.** (1) Mana-mana kenderaan, kapal, buku, rekod, komputer,
loji perindustrian, kelengkapan, buangan terjadual, buangan,
bahan berbahaya kepada alam sekeliling, bahan cemar,
lesen, permit, perakuan, atau dokumen lain yang disita pada
menjalankan mana-mana kuasa yang diberikan di bawah
Akta ini boleh dilucuthakkan.


-----

12 _Rang Undang-Undang_

(2) Suatu perintah bagi pelucuthakan kenderaan, kapal,
buku, rekod, komputer, loji perindustrian, kelengkapan,
buangan terjadual, buangan, bahan berbahaya kepada alam
sekeliling, bahan cemar, lesen, permit, perakuan, atau dokumen
lain hendaklah dibuat jika dibuktikan sehingga memuaskan
hati mahkamah bahawa suatu kesalahan di bawah Akta
ini telah dilakukan dan bahawa kenderaan, kapal, buku,
rekod, komputer, loji perindustrian, kelengkapan, buangan
terjadual, buangan, bahan berbahaya kepada alam sekeliling,
bahan cemar, lesen, permit, perakuan, atau dokumen lain itu
merupakan hal perkara bagi atau digunakan dalam pelakuan
kesalahan itu, walaupun tiada orang telah disabitkan atas
kesalahan itu.

(3) Jika tiada pendakwaan berkenaan dengan mana-mana
kenderaan, kapal, buku, rekod, komputer, loji perindustrian,
kelengkapan, buangan terjadual, buangan, bahan berbahaya
kepada alam sekeliling, bahan cemar, lesen, permit, perakuan,
atau dokumen lain yang disita di bawah Akta ini, kenderaan,
kapal, buku, rekod, komputer, loji perindustrian, kelengkapan,
buangan terjadual, buangan, bahan berbahaya kepada alam
sekeliling, bahan cemar, lesen, permit, perakuan, atau
dokumen lain itu hendaklah diambil dan disifatkan terlucut
hak apabila tamat tempoh satu bulan kalendar dari tarikh
penyampaian notis.

(4) Notis yang disebut dalam subseksyen (3) hendaklah
menunjukkan bahawa—

_(a)_ tiada pendakwaan berkenaan dengan kenderaan, kapal,

buku, rekod, komputer, loji perindustrian, kelengkapan,
buangan terjadual, buangan, bahan berbahaya kepada
alam sekeliling, bahan cemar, lesen, permit, perakuan,
atau apa-apa dokumen lain itu;

_(b) kenderaan, kapal, buku, rekod, komputer, loji_

perindustrian, kelengkapan, buangan terjadual,
buangan, bahan berbahaya kepada alam sekeliling,
bahan cemar, lesen, permit, perakuan, atau dokumen
lain itu, hendaklah diambil dan disifatkan terlucut
hak apabila tamat tempoh satu bulan kalendar dari
tarikh penyampaian notis itu melainkan jika sebelum
tarikh itu suatu tuntutan baginya telah dibuat mengikut
cara yang dinyatakan dalam subseksyen (5), (6)
dan (7).


-----

_Kualiti Alam Sekeliling (Pindaan)_ 13

(5) Mana-mana orang yang menegaskan bahawa dia ialah
pemunya kenderaan, kapal, buku, rekod, komputer, loji
perindustrian, kelengkapan, buangan terjadual, buangan,
bahan berbahaya kepada alam sekeliling, bahan cemar,
lesen, permit, perakuan, atau dokumen lain itu yang disebut
dalam subseksyen (3) dan bahawa kenderaan, kapal, buku,
rekod, komputer, loji perindustrian, kelengkapan, buangan
terjadual, buangan, bahan berbahaya kepada alam sekeliling,
bahan cemar, lesen, permit, perakuan, atau dokumen lain
tidak boleh dilucuthakkan boleh dengan sendiri atau melalui
ejennya yang diberi kuasa secara bertulis, memberikan notis
bertulis kepada Ketua Pengarah atau mana-mana pegawai
yang diberi kuasa secara bertulis oleh Ketua Pengarah yang
dalam milikannya kenderaan, kapal, buku, rekod, komputer,
loji perindustrian, kelengkapan, buangan terjadual, buangan,
bahan berbahaya kepada alam sekeliling, bahan cemar, lesen,
permit, perakuan, atau dokumen lain itu dipegang bahawa
dia menuntut kenderaan, kapal, buku, rekod, komputer, loji
perindustrian, kelengkapan, buangan terjadual, buangan,
bahan berbahaya kepada alam sekeliling, bahan cemar, lesen,
permit, perakuan, atau dokumen lain itu.

(6) Apabila notis yang disebut dalam subseksyen (4) diterima,
Ketua Pengarah atau mana-mana pegawai yang diberi kuasa
secara bertulis oleh Ketua Pengarah hendaklah merujukkan
tuntutan itu kepada Hakim Mahkamah Sesyen.

(7) Hakim Mahkamah Sesyen yang kepadanya sesuatu
perkara dirujukkan di bawah subseksyen (6) hendaklah
mengeluarkan suatu saman yang menghendaki orang yang
menegaskan bahawa dia ialah pemunya kenderaan, kapal,
buku, rekod, komputer, loji perindustrian, kelengkapan,
buangan terjadual, buangan, bahan berbahaya kepada alam
sekeliling, bahan cemar, lesen, permit, perakuan, atau
dokumen lain itu dan orang yang daripadanya ia disita hadir
di hadapannya, dan apabila mereka hadir atau tidak hadir,
setelah dibuktikan bahawa saman itu telah disampaikan
dengan sewajarnya, Hakim Mahkamah Sesyen hendaklah
meneruskan pemeriksaan perkara itu.

(8) Jika dibuktikan bahawa suatu kesalahan di bawah
Akta ini telah dilakukan dan bahawa kenderaan, kapal, buku,
rekod, komputer, loji perindustrian, kelengkapan, buangan
terjadual, buangan, bahan berbahaya kepada alam sekeliling,


-----

14 _Rang Undang-Undang_

bahan cemar, lesen, permit, perakuan, atau dokumen lain
yang disebut dalam subseksyen (7) merupakan hal perkara
bagi atau telah digunakan dalam pelakuan kesalahan itu,
Hakim Mahkamah Sesyen itu hendaklah memerintahkan
supaya kenderaan, kapal, buku, rekod, komputer, loji
perindustrian, kelengkapan, buangan terjadual, buangan,
bahan berbahaya kepada alam sekeliling, bahan cemar, lesen,
permit, perakuan, atau dokumen lain itu dilucuthakkan,
dan hendaklah, jika tiada bukti sedemikian, memerintahkan
pelepasannya.

(9) Mana-mana kenderaan, kapal, buku, rekod, komputer,
loji perindustrian, kelengkapan, buangan terjadual, buangan,
bahan berbahaya kepada alam sekeliling, bahan cemar, lesen,
permit, perakuan, atau dokumen lain yang dilucuthakkan
atau disifatkan terlucut hak hendaklah dilupuskan—

_(a)_ mengikut arahan yang diberikan oleh Hakim Mahkamah

Sesyen; atau

_(b)_ mengikut cara sebagaimana yang difikirkan patut oleh

Ketua Pengarah atau mana-mana pegawai yang diberi
kuasa secara bertulis oleh Ketua Pengarah.”.

**Seksyen baru 46ba, 46bb dan 46bc**

**14. Akta ibu dipinda dengan memasukkan selepas seksyen 46b**
seksyen yang berikut:

“Senarai kenderaan, kapal, buku, dsb., yang disita

**46ba. (1) Jika apa-apa penyitaan dibuat di bawah Akta**
ini, seseorang Ketua Pengarah atau mana-mana pegawai
yang diberi kuasa secara bertulis oleh Ketua Pengarah yang
membuat penyitaan itu hendaklah menyediakan senarai
kenderaan, kapal, buku, rekod, komputer, loji perindustrian,
kelengkapan, buangan terjadual, buangan, bahan berbahaya
kepada alam sekeliling, bahan cemar, lesen, permit, perakuan,
atau dokumen lain yang disita dan hendaklah menandatangani
senarai itu.


-----

_Kualiti Alam Sekeliling (Pindaan)_ 15

(2) Senarai yang disediakan mengikut subseksyen (1)
hendaklah diserahkan dengan serta-merta kepada orang
yang mengawal atau bertanggungjawab bagi kenderaan,
kapal, kapal terbang atau premis itu jika penyitaan dibuat
di bawah seksyen 38 atau 46a, mengikut mana-mana yang
berkenaan.

**Pelepasan buku, rekod, komputer, dsb., yang disita**

**46bb. (1) Jika mana-mana buku, rekod, komputer, loji**
perindustrian, kelengkapan, buangan terjadual, buangan,
bahan berbahaya kepada alam sekeliling, bahan cemar, lesen,
permit, perakuan, atau apa-apa dokumen lain telah disita
di bawah Akta ini, Ketua Pengarah atau mana-mana pegawai
yang diberi kuasa secara bertulis oleh Ketua Pengarah
yang membuat penyitaan itu boleh, selepas merujuk kepada
Pendakwa Raya, melepaskan buku, rekod, komputer, loji
perindustrian, kelengkapan, buangan terjadual, buangan,
bahan berbahaya kepada alam sekeliling, bahan cemar, lesen,
permit, perakuan, atau dokumen lain kepada orang yang
daripada milikan, jagaan atau kawalannya ia disita.

(2) Suatu rekod secara bertulis hendaklah dibuat oleh

Ketua Pengarah atau mana-mana pegawai yang diberi kuasa
secara bertulis oleh Ketua Pengarah yang membuat pelepasan
buku, rekod, komputer, loji perindustrian, kelengkapan,
buangan terjadual, buangan, bahan berbahaya kepada alam
sekeliling, bahan cemar, lesen, permit, perakuan, atau dokumen
lain di bawah subseksyen (1) yang menyatakan secara
terperinci hal keadaan dan sebab bagi pelepasan itu, dan
dia hendaklah menghantarkan satu salinan rekod itu kepada
Pendakwa Raya dalam masa tujuh hari dari pelepasan itu.

**Kos memegang kenderaan, kapal, buku, dsb., yang**
**disita**

**46bc.** Jika mana-mana kenderaan, kapal, buku, rekod,
komputer, loji perindustrian, kelengkapan, buangan terjadual,
buangan, bahan berbahaya kepada alam sekeliling, bahan
cemar, lesen, permit, perakuan, atau dokumen lain yang disita
di bawah Akta ini dipegang dalam jagaan Ketua Pengarah
atau mana-mana pegawai yang diberi kuasa secara bertulis


-----

16 _Rang Undang-Undang_

oleh Ketua Pengarah sementara menunggu penyelesaian apaapa prosiding berkenaan dengan suatu kesalahan di bawah
Akta ini, kos bagi memegangnya dalam jagaan hendaklah,
sekiranya mana-mana orang disabitkan atas kesalahan itu,
menjadi hutang yang kena dibayar kepada Kerajaan oleh
orang itu dan bolehlah didapatkan dengan sewajarnya.”.

**Pemotongan seksyen 46c**

**15.** Akta ibu dipinda dengan memotong seksyen 46c.

**Penggantian seksyen 46d**

**16.** Akta ibu dipinda dengan menggantikan seksyen 46d dengan
seksyen yang berikut:

“Tiada kos atau ganti rugi yang berbangkit daripada

**penyitaan boleh didapatkan**

**46d.** Tiada seorang pun boleh, dalam apa-apa prosiding di
hadapan mana-mana mahkamah berkenaan dengan penyitaan
mana-mana kenderaan, kapal, buku, rekod, komputer, loji
perindustrian, kelengkapan, buangan terjadual, buangan,
bahan berbahaya kepada alam sekeliling, bahan cemar,
lesen, permit, perakuan, atau dokumen lain yang disita
pada menjalankan atau yang berupa sebagai penjalanan
mana-mana kuasa yang diberikan di bawah Akta ini, berhak
mendapat kos prosiding itu atau apa-apa ganti rugi atau
relief lain melainkan jika penyitaan itu dibuat tanpa sebab
yang munasabah.”.

**Seksyen baru 48aa hingga 48ae**

**17.** Akta ibu dipinda dengan memasukkan selepas seksyen 48a
seksyen yang berikut:

“Akses kepada data berkomputer

**48aa. (1) Ketua Pengarah atau mana-mana pegawai yang**
diberi kuasa secara bertulis oleh Ketua Pengarah yang


-----

_Kualiti Alam Sekeliling (Pindaan)_ 17

menjalankan penggeledahan di bawah Akta ini hendaklah
diberi akses kepada data berkomputer sama ada yang disimpan
dalam suatu komputer atau selainnya.

(2) Bagi maksud seksyen ini, Ketua Pengarah atau manamana pegawai yang diberi kuasa secara bertulis oleh Ketua
Pengarah hendaklah diberikan kata laluan, kod penyulitan,
kod penyahsulitan, perisian atau perkakasan yang perlu dan
apa-apa cara lain yang diperlukan untuk membolehkan data
berkomputer difahami.

**Anggapan**

**48ab.** (1) Jika apa-apa bahan yang disyaki sebagai buangan
terjadual dan bahan itu terkandung dalam beberapa bekas,
adalah mencukupi untuk menganalisis sampel bahan itu bagi
amaun sebagaimana yang ditentukan oleh Ketua Pengarah
dan jika analisis itu membuktikan bahawa kesemua sampel
itu daripada sifat dan perihalan yang sama, adalah dianggap
sehingga dibuktikan sebaliknya, bahawa kandungan semua
bekas itu adalah daripada sifat dan perihalan yang sama
sebagaimana sampel itu dianalisis.

(2) Bahan yang dirujuk dalam subseksyen (1) hendaklah,
sehingga dibuktikan sebaliknya, disifatkan sebagai buangan
terjadual dan hendaklah dilupuskan mengikut cara sebagaimana
yang difikirkan patut oleh Menteri.

(3) Tatacara mengambil dan berurusan dengan sampel
hendaklah sebagaimana yang ditetapkan oleh peraturanperaturan.

**Kuasa tambahan**

**48ac. Ketua Pengarah atau mana-mana pegawai yang diberi**
kuasa secara bertulis oleh Ketua Pengarah hendaklah, bagi
maksud melaksanakan Akta ini, mempunyai kuasa untuk
melakukan semua atau mana-mana yang berikut:

_(a)_ untuk menghendaki pengemukaan apa-apa buku,

rekod, komputer, loji perindustrian, kelengkapan,
buangan terjadual, buangan, bahan berbahaya


-----

18 _Rang Undang-Undang_

kepada alam sekeliling, bahan cemar, lesen, permit,
perakuan, atau dokumen lain yang disimpan oleh
mana-mana orang dan untuk meneliti, memeriksa,
memuat turun, membuat salinan atau mengambil
cabutan daripadanya;

_(b) untuk menghendaki pengemukaan apa-apa dokumen_

pengenalan daripada mana-mana orang berhubung
dengan apa-apa perbuatan atau kesalahan di bawah
Akta ini;

_(c) untuk membuat apa-apa siasatan yang perlu untuk_

menentukan sama ada peruntukan Akta ini telah
dipatuhi.

**Menghalang penggeledahan**

**48ad. Mana-mana orang yang—**

_(a) enggan memberikan Ketua Pengarah atau mana-mana_

pegawai yang diberi kuasa secara bertulis oleh Ketua
Pengarah akses kepada mana-mana kenderaan, kapal,
kapal terbang atau premis yang Ketua Pengarah
atau mana-mana pegawai yang diberi kuasa secara
bertulis oleh Ketua Pengarah berhak untuk mempunyai
di bawah Akta ini atau dalam pelaksanaan apa-apa
kewajipan yang dikenakan atau kuasa yang diberikan
oleh Akta ini;

_(b)_ mengamang, menghalang, menyekat atau mengganggu

Ketua Pengarah atau mana-mana pegawai yang diberi
kuasa secara bertulis oleh Ketua Pengarah dalam
pelaksanaan kuasanya di bawah Akta ini; atau

_(c)_ enggan memberikan Ketua Pengarah atau mana-mana

pegawai yang diberi kuasa secara bertulis oleh
Ketua Pengarah apa-apa maklumat yang berhubung
dengan kesalahan atau kesalahan yang disyaki
di bawah Akta ini atau apa-apa maklumat lain yang
boleh semunasabahnya dikehendaki olehnya dan
yang ada dalam pengetahuannya atau kuasa untuk
memberikannya,

melakukan suatu kesalahan dan boleh dikenakan denda tidak
lebih daripada sepuluh ribu ringgit atau penjara selama tempoh
tidak lebih daripada dua tahun atau kedua-duanya.


-----

_Kualiti Alam Sekeliling (Pindaan)_ 19

**Pencantuman kesalahan**

**48ae. Walau apa pun seksyen 164 Kanun Tatacara Jenayah,**
jika seseorang dituduh melakukan lebih daripada satu kesalahan
di bawah Akta ini, orang itu boleh dipertuduh dan dibicarakan
dalam satu perbicaraan atas apa-apa bilangan kesalahan itu
yang dilakukakan dalam apa-apa tempoh masa.”.

**Pindaan seksyen 49**

**18. Seksyen 49 Akta ibu dipinda—**

_(a)_ dalam subseksyen (1), dengan memasukkan selepas perkataan

“pihak berkuasa” perkataan “, apa-apa perbadanan”;
dan

_(b)_ dalam subseksyen (2)—

(i) dengan memasukkan selepas perkataan “apa-apa

pihak berkuasa tempatan” perkataan “, kepada
mana-mana perbadanan”; dan

(ii) dengan memasukkan selepas perkataan “atau

pihak berkuasa tempatan” perkataan “atau
perbadanan”.

**Seksyen baru 49a dan 49b**

**19.** Akta ibu dipinda dengan memasukkan selepas seksyen 49
seksyen yang berikut:

“Orang yang berwibawa

**49a.** (1) Seseorang pemunya atau penghuni premis hendaklah
mengambil kerja seseorang yang telah diperakukan oleh Ketua
Pengarah sebagai orang yang berwibawa untuk menjalankan
semua atau mana-mana aktiviti yang berikut:

_(a)_ pengendalian kelengkapan kawalan;

_(b)_ pengurusan buangan terjadual;

_(c)_ menjalankan kajian;


-----

20 _Rang Undang-Undang_

_(d)_ penyediaan dan pengemukaan laporan, pelan, cadangan,

lukisan kejuruteraan atau dokumen lain yang
berhubungan dengan perkara alam sekeliling.

(2) Laporan, pelan, cadangan, lukisan kejuruteraan atau
dokumen lain yang berhubungan dengan perkara alam
sekeliling yang disebut dalam perenggan (1)(d) hendaklah
disediakan dan dikemukakan oleh orang yang berwibawa
kepada Ketua Pengarah.

**Ganjaran kepada pemberi maklumat**

**49b. Ketua Pengarah boleh memerintahkan supaya ganjaran**
sebagaimana yang difikirkannya patut dibayar kepada pemberi
maklumat bagi perkhidmatan, maklumat, pernyataan atau
bantuan berkenaan dengan pengesanan apa-apa kesalahan
di bawah Akta ini.”.

**Seksyen baru 50a**

**20.** Akta ibu dipinda dengan memasukkan selepas seksyen 50
seksyen yang berikut:

“Perlindungan pemberi maklumat

**50a. (1) Kecuali sebagaimana yang diperuntukkan dalam**
subseksyen (2) dan (3), tiada saksi dalam mana-mana prosiding
sivil atau jenayah menurut Akta ini boleh dikehendaki atau
dibenarkan untuk menzahirkan nama atau alamat manamana pemberi maklumat atau isi dan jenis maklumat yang
diterima daripadanya atau menyatakan apa-apa perkara yang
mungkin menyebabkan dia diketahui.

(2) Jika mana-mana buku, rekod, dokumen atau kertas
yang menjadi keterangan atau yang boleh diperiksa dalam
mana-mana jua prosiding sivil atau jenayah mengandungi
apa-apa entri yang menamakan atau memerihalkan
mana-mana pemberi maklumat atau yang mungkin menyebabkan


-----

_Kualiti Alam Sekeliling (Pindaan)_ 21

dia diketahui, mahkamah hendaklah menyebabkan semua entri
sedemikian ditutup daripada penglihatan atau dipadamkan
setakat yang perlu untuk melindungi pemberi maklumat itu
daripada diketahui.

(3) Jika dalam sesuatu perbicaraan bagi mana-mana
kesalahan di bawah Akta ini mahkamah, selepas siasatan penuh
tentang kes itu, berpendapat bahawa pemberi maklumat itu
dengan sengaja membuat dalam aduannya suatu pernyataan
material yang dia tahu atau percaya adalah palsu atau
tidak percaya adalah benar, atau jika dalam mana-mana
prosiding lain mahkamah berpendapat bahawa keadilan
tidak dapat dilaksanakan sepenuhnya antara pihak-pihak
dalam prosiding itu tanpa pemberi maklumat itu diketahui,
mahkamah boleh menghendaki pengemukaan aduan asal,
jika bertulis, dan membenarkan siasatan dan menghendaki
penzahiran sepenuhnya tentang pemberi maklumat itu.

(4) Mana-mana orang yang memberikan maklumat yang
disebut dalam seksyen ini mengetahui bahawa maklumat
itu adalah palsu, melakukan suatu kesalahan.”.

**Pindaan seksyen 51**

**21.** Seksyen 51 Akta ibu dipinda—

_(a)_ dalam subseksyen (1)—

(i) dalam teks bahasa kebangsaan, dengan

menggantikan perenggan _(t) dengan perenggan_
yang berikut:

“(t) mengawal audit alam sekeliling dan

pengemukaan suatu laporan audit dan
pelantikan orang yang layak untuk
membantu Ketua Pengarah dalam
menjalankan audit alam sekeliling bagi
mana-mana kenderaan, kapal atau premis,
tanpa mengira sama ada kenderaan, kapal
atau premis itu adalah yang ditetapkan


-----

22 _Rang Undang-Undang_

di bawah seksyen 18 atau selainnya, dan
cara pengendaliannya, dan menetapkan
bayaran yang boleh dikenakan;”;

(ii) dengan memasukkan selepas perenggan _(t)_

perenggan yang berikut:

“(tt) mengawal selia apa-apa perkara yang

berhubungan dengan penilaian kesan
kepada alam sekeliling;”;

(iii) dengan menggantikan perenggan (w) dengan

perenggan yang berikut:

“(w) mengawal selia apa-apa perkara yang

berhubungan dengan orang yang
berwibawa;”; dan

(iv) dengan memasukkan selepas perenggan _(w)_

perenggan yang berikut:

“(x) mengawal selia kecekapan penyedia

latihan yang menyediakan latihan dalam
lapangan alam sekeliling.”; dan

_(b)_ dengan memasukkan selepas subseksyen (2) subseksyen

yang berikut:

“(3) Peraturan-peraturan yang dibuat di bawah
subseksyen (1) boleh menetapkan apa-apa perbuatan
yang melanggar peraturan-peraturan sebagai suatu
kesalahan dan boleh menetapkan penalti denda tidak
melebihi satu ratus ribu ringgit atau pemenjaraan
selama tempoh tidak melebihi dua tahun atau keduaduanya.”.

**Peruntukan kecualian dan peralihan**

**22. (1) Anggota Majlis yang telah dilantik atau dilantik semula**
sebelum permulaan kuat kuasa Akta ini dan yang belum menamatkan
tempoh jawatannya sebaik sebelum permulaan kuat kuasa Akta ini
boleh terus memegang jawatan bagi baki tempoh jawatannya.


-----

_Kualiti Alam Sekeliling (Pindaan)_ 23

(2) Apa-apa tindakan atau perintah yang belum selesai yang
berhubungan dengan apa-apa kenderaan atau kapal sebelum tarikh
permulaan kuat kuasa Akta ini tidak terjejas oleh Akta ini dan
hendaklah diteruskan seolah-olah Akta ini tidak diperbuat.

HURAIAN

Rang Undang-Undang ini bertujuan untuk meminda Akta Kualiti Alam
Sekeliling 1974 (“Akta 127”).

2. _Fasal 1 mengandungi tajuk ringkas dan kuasa Menteri untuk menetapkan_
tarikh permulaan kuat kuasa Akta yang dicadangkan.

3. _Fasal 2 bertujuan untuk mengadakan peruntukan bagi pindaan am kepada_
Akta 127 dengan menggantikan perkataan “kakitangan yang layak” di manamana jua ia terdapat dengan perkataan “orang yang layak”.

4. _Fasal_ _3 bertujuan untuk meminda seksyen 2 Akta 127 untuk memasukkan_
takrif baru “orang yang berwibawa”, “rancangan pemajuan”, “rancangan fizikal”,
“pencemaran” dan “orang yang layak”.

5. _Fasal 4 bertujuan untuk meminda seksyen 4 Akta 127 berkenaan keanggotaan_
Majlis. Pindaan ini berbangkit daripada pembentukan Kementerian baru dan
perubahan dalam nama sesetengah Kementerian. Selanjutnya, dengan pindaan
ini, anggota baru Majlis hendaklah termasuk orang daripada organisasi bukan
kerajaan yang berdaftar yang aktif dalam menggalakkan dan mempertingkatkan
kualiti alam sekeliling.

6. _Fasal 5 bertujuan untuk meminda seksyen 33a Akta 127 untuk membolehkan_
Ketua Pengarah untuk melantik orang yang layak dan untuk meminta pemunya
atau penghuni untuk melantik orang yang layak daripada kalangan orang
yang layak yang disenaraikan di bawah subseksyen 33a(3) Akta 127 bagi
maksud menjalankan audit alam sekeliling dan untuk mengemukakan laporan
mengenainya.

7. _Fasal 6 bertujuan untuk meminda seksyen 34a Akta 127 untuk mengadakan_
peruntukan bagi mana-mana orang yang berhasrat untuk menjalankan apa-apa
aktiviti yang ditetapkan untuk melantik orang yang layak untuk menjalankan
penilaian kesan kepada alam sekeliling dan untuk mengemukakan laporan
mengenainya kepada Ketua Pengarah. Laporan itu hendaklah mematuhi garis
panduan yang ditetapkan oleh Ketua Pengarah dan hendaklah mengandungi
penilaian mengenai kesan aktiviti itu terhadap alam sekeliling serta juga
langkah yang dicadangkan untuk menghalang, mengurangkan atau mengawal
kesan buruk ke atas alam sekeliling.


-----

24 _Rang Undang-Undang_

Ketua Pengarah boleh tidak meluluskan laporan itu jika laporan itu tidak

mengikut rancangan pemajuan atau rancangan fizikal yang diluluskan oleh
pihak berkuasa yang meluluskan yang berkaitan atau jika laporan itu tidak
mematuhi kehendak sebagaimana yang dinyatakan di atas.

8. _Fasal 7 bertujuan untuk memasukkan seksyen baru 34aa ke dalam_
Akta 127 untuk memperuntukkan kuasa kepada Ketua Pengarah untuk
mengeluarkan perintah larangan atau perintah berhenti kerja kepada orang yang
menjalankan aktiviti yang ditetapkan tanpa kelulusan di bawah subseksyen
34a(3) Akta 127, yang mencabuli syarat-syarat yang dilampirkan pada laporan
itu atau jika Ketua Pengarah berpendapat bahawa aktiviti yang ditetapkan itu
boleh menyebabkan kerosakan alam sekeliling.

9. _Fasal 8 bertujuan untuk meminda subseksyen 36c(2) Akta 127 untuk_
memasukkan dua anggota Majlis, yang dilantik oleh Menteri, untuk menganggotai
Jawatankuasa Tabung Alam Sekeliling.

10. _Fasal 9 bertujuan untuk meminda perenggan 36d(a) Akta 127 untuk_

menghendaki orang yang terlibat dalam penjelajahan, pengekstrakan, penapisan,
pengeluaran, pergerakan besar-besaran, pengedaran atau penyimpanan gas
supaya menyumbang kepada Tabung.

11. _Fasal 10 bertujuan untuk meminda perenggan 36e(a) Akta 127 untuk_

meluaskan pentadbiran Tabung bagi maksud yang merangkumi kajian, audit
alam sekeliling atau apa-apa aktiviti sebagaimana yang difikirkan patut oleh
Menteri.

12. _Fasal 11 bertujuan untuk memasukkan seksyen baru 37a hingga 37c_

bagi maksud memperuntukkan Ketua Pengarah atau mana-mana pegawai yang
diberi kuasa secara bertulis oleh Ketua Pengarah kuasa penyiasatan dan kuasa
penangkapan. Kad kuasa juga hendaklah dikeluarkan kepada Ketua Pengarah
atau mana-mana pegawai yang diberi kuasa secara bertulis oleh Ketua Pengarah
dan pada menjalankan kuasa penguatkuasaan mereka di bawah Akta 127,
mereka wajib untuk menunjukkan kad kuasa apabila diminta kepada orang
yang terhadapnya kuasa itu sedang dijalankan.

13. _Fasal 12 bertujuan untuk memasukkan seksyen baru 38aa dan 38ab untuk_

mengadakan peruntukan bagi kebolehterimaan pernyataan dalam keterangan
dan peruntukan untuk membolehkan Ketua Pengarah atau mana-mana pegawai
yang diberi kuasa secara bertulis oleh Ketua Pengarah untuk menghendaki
kehadiran mana-mana orang yang mengetahui fakta dan hal keadaan kes itu.

14. _Fasal 13 bertujuan untuk menggantikan seksyen 46b Akta 127 yang_

sedia ada dengan seksyen 46b yang baru. Seksyen baru yang dicadangkan ini
memperkatakan peruntukan yang berhubungan dengan pelucuthakan apa-apa
yang disita di bawah Akta 127.

15. _Fasal_ _14_ bertujuan untuk memasukkan seksyen baru 46ba hingga 46bc.

Seksyen 46ba yang dicadangkan mengenakan kewajipan ke atas Ketua
Pengarah atau mana-mana pegawai yang diberi kuasa secara bertulis oleh


-----

_Kualiti Alam Sekeliling (Pindaan)_ 25

Ketua Pengarah untuk menyediakan senarai kenderaan, kapal, buku, rekod,
komputer, loji perindustrian, kelengkapan, buangan terjadual, buangan, bahan
berbahaya kepada alam sekeliling, bahan cemar, lesen, permit, perakuan, atau
dokumen lain yang disita di bawah Akta 127.

Seksyen 46bb yang dicadangkan memperkatakan pelepasan apa-apa yang

disita di bawah Akta 127.

Selanjutnya, seksyen 46bc yang dicadangkan bertujuan untuk memperuntukkan

bahawa kos memegang apa-apa yang disita di bawah Akta 127 hendaklah
menjadi hutang kepada Kerajaan dan boleh didapatkan sewajarnya jika seseorang
disabitkan atas suatu kesalahan di bawah Akta ini.

16. _Fasal 15_ bertujuan untuk memotong seksyen 46c. Pemotongan ini

berbangkit daripada kemasukan seksyen baru 46b yang merangkumi peruntukan
yang berhubungan dengan pelucuthakan.

17. _Fasal 16 bertujuan untuk menggantikan seksyen 46d Akta 127 yang sedia_

ada dengan seksyen 46d yang baru untuk mengadakan peruntukan bahawa
tiada seorang pun boleh, dalam mana-mana prosiding berkenaan dengan
penyitaan apa-apa buku, rekod, komputer, loji perindustrian, kelengkapan,
buangan terjadual, buangan, bahan berbahaya kepada alam sekeliling, bahan
cemar, lesen, permit, perakuan, atau dokumen lain yang disita di bawah
Akta 127, berhak kepada kos prosiding itu atau apa-apa ganti rugi atau relief
lain melainkan jika penyitaan itu telah dibuat tanpa sebab yang munasabah.
Seksyen 46d yang sedia ada hanya memperuntukkan bagi penyitaan apa-apa
kenderaan atau kapal.

18. _Fasal 17 bertujuan untuk memasukkan seksyen baru 48aa hingga 48ae._

Seksyen 48aa yang dicadangkan memperkatakan akses kepada data berkomputer
oleh Ketua Pengarah atau mana-mana pegawai yang diberi kuasa secara bertulis
oleh Ketua Pengarah.

Seksyen 48ab yang dicadangkan bertujuan untuk mengadakan peruntukan bagi

fasal anggapan yang menurutnya adalah mencukupi untuk menganalisis sampel
apa-apa bahan, yang disyaki buangan terjadual, yang terkandung dalam beberapa
bekas. Jika analisis membuktikan bahawa sampel itu adalah daripada sifat dan
perihalan yang sama, hendaklah dianggap sehingga dibuktikan sebaliknya,
bahawa kandungan semua bekas itu adalah sama sifat dan perihalannya dengan
sampel yang dianalisis. Seksyen ini akan membantu dalam proses penyiasatan
dalam kes jika keterangan yang terlibat adalah dalam kuantiti yang besar.

Seksyen 48ac yang dicadangkan bertujuan untuk mengadakan peruntukan

bagi kuasa tambahan Ketua Pengarah atau mana-mana pegawai yang
diberi kuasa secara bertulis oleh Ketua Pengarah bagi maksud pelaksanaan
Akta 127.

Seksyen 48ad yang dicadangkan bertujuan untuk menjadikan suatu kesalahan

bagi mana-mana orang untuk enggan memberikan akses kepada Ketua Pengarah
atau mana-mana pegawai yang diberi kuasa secara bertulis oleh Ketua Pengarah


-----

26 _Rang Undang-Undang_

kepada mana-mana kenderaan, kapal, kapal terbang atau premis yang Ketua
Pengarah atau mana-mana pegawai yang diberi kuasa secara bertulis oleh
Ketua Pengarah berhak kepadanya dalam melaksanakan apa-apa kewajipan atau
kuasa di bawah Akta 127. Seksyen ini selanjutnya bertujuan untuk menghukum
mana-mana orang yang mengamang, menghalang, menyekat atau mengganggu
Ketua Pengarah atau mana-mana pegawai yang diberi kuasa secara bertulis
oleh Ketua Pengarah dalam melaksanakan kuasanya di bawah Akta ini.

Seksyen 48ae yang dicadangkan bertujuan untuk mengadakan peruntukan

bagi pencantuman kesalahan. Peruntukan ini membenarkan seseorang yang
dituduh bagi lebih daripada satu kesalahan di bawah Akta 127 untuk dipertuduh
dan dibicarakan dalam satu perbicaraan bagi apa-apa bilangan kesalahan itu
yang dilakukan dalam apa-apa jangka masa.

19. _Fasal 18 bertujuan untuk memperuntukkan bahawa kuasa, kewajipan dan_

fungsi di bawah Akta 127 berkenaan dengan pengeluaran lesen, penyiasatan
kesalahan dan penguatkuasaan Akta 127 boleh diwakilkan kepada perbadanan
juga.

20. _Fasal_ _19 bertujuan untuk memasukkan seksyen baru 49a dan 49b. Seksyen_

49a yang dicadangkan mengenakan kewajipan ke atas pemunya atau penghuni
premis untuk mengambil kerja orang yang berwibawa untuk menjalankan
aktiviti antara lain, untuk menyediakan dan mengemukakan laporan, pelan,
cadangan, lukisan kejuruteraan atau dokumen lain yang berhubungan dengan
perkara alam sekeliling.

Seksyen 49b yang dicadangkan bertujuan untuk mengadakan peruntukan bagi

ganjaran kepada pemberi maklumat yang memberikan apa-apa perkhidmatan,
maklumat, pernyataan atau bantuan berhubungan dengan pengesanan apa-apa
kesalahan di bawah Akta 127.

21. _Fasal 20 bertujuan untuk melindungi pemberi maklumat dengan merahsiakan_

identiti pemberi maklumat daripada diketahui. Walau bagaimanapun, mahkamah
mempunyai kuasa untuk mendedahkan pemberi maklumat jika mahkamah
berpendapat bahawa keadilan tidak dapat dilaksanakan tanpa pendedahan
pemberi maklumat itu.

22. _Fasal_ _21 bertujuan untuk menggantikan perenggan 51(1)(t)_ dengan

perenggan yang baru untuk menjadikan teks bahasa kebangsaan konsisten
dengan teks bahasa Inggeris.

Selanjutnya, fasal ini bertujuan untuk meminda subseksyen 51(1) Akta 127

dengan memasukkan perenggan baru 51(1)(tt) untuk memberi Menteri kuasa
untuk membuat peraturan-peraturan tentang apa-apa perkara yang berhubungan
dengan penilaian kesan kepada alam sekeliling.

Kemasukan perenggan 51(1)(w) dan _(x)_ bertujuan untuk memberi Menteri

kuasa untuk membuat peraturan-peraturan berkenaan dengan orang yang
berwibawa dan kecekapan penyedia latihan yang menyediakan latihan dalam
lapangan alam sekeliling, masing-masing.


-----

_Kualiti Alam Sekeliling (Pindaan)_ 27

23. _Fasal 22 memperkatakan peruntukan kecualian dan peralihan._

24. Pindaan lain yang tidak diperkatakan secara khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2624]


-----

