---
Year: 2012
Bill: D.R.39/2012 - Rang Undang-Undang Bank Negara Malaysia (Pindaan) 2012 (Lulus)
Title: D.R.39/2012 - Rang Undang-Undang Bank Negara Malaysia (Pindaan) 2012 (Lulus)
Download URL: https://www.parlimen.gov.my/files/billindex/pdf/2012/DR392012.pdf
URL: https://www.parlimen.gov.my/files/billindex/pdf/2012/DR392012.pdf
---
---
Reading:
D.R.39/2012
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:28/11/2012
Dibentang Oleh:Y.B. Datuk Dr. Awang Adek Hussein, Timbalan Menteri Kewangan
---

_Bank Negara Malaysia (Pindaan)_ 1

**D.R. 39/2012**

RANG UNDANG-UNDANG

_b e r n a m a_

Suatu Akta untuk meminda Akta Bank Negara Malaysia 2009.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Bank Negara Malaysia
(Pindaan) 2012.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Bank Negara Malaysia 2009 [Akta 701], yang disebut
“Akta ibu” dalam Akta ini, dipinda dalam subseksyen 2(1)—

_(a)_ dengan memasukkan selepas takrif “Bank” takrif yang
berikut:

‘ “cagaran kewangan” ertinya mana-mana yang berikut
yang tertakluk kepada suatu kepentingan atau hak
yang menjamin pembayaran atau pelaksanaan suatu
obligasi berkenaan dengan perjanjian kewangan yang
layak atau yang tertakluk kepada perjanjian sokongan
kredit pindah hakmilik:


-----

_Rang Undang-Undang_

_(a) wang tunai atau yang bersamaan dengan wang_
tunai, termasuk surat cara boleh niaga dan
deposit tuntutan;

_(b) sekuriti, suatu akaun sekuriti atau suatu hak_
untuk memperoleh sekuriti; atau

_(c) perjanjian niaga hadapan atau akaun niaga_
hadapan;’;

_(b) dengan memasukkan selepas takrif “perbadanan berkaitan”_
takrif yang berikut:

‘ “perjanjian kewangan yang layak” ertinya—

_(a) suatu perjanjian induk berkenaan dengan satu_
atau lebih transaksi kewangan yang layak
yang di bawahnya sekiranya hal tertentu
yang ditentukan oleh pihak-pihak kepada
perjanjian itu berlaku—

(i) transaksi yang disebut dalam perjanjian
itu tamat atau boleh ditamatkan;

(ii) nilai penamatan transaksi di bawah
perenggan (a) dikira atau boleh dikira; dan

(iii) nilai penamatan transaksi di bawah
p e r e n g g a n _( a ) a d a l a h b e r s i h_
atau boleh bersih, supaya suatu
a m a u n b e r s i h k e n a d i b a y a r,

dan jika suatu perjanjian adalah juga berkenaan
dengan satu atau lebih transaksi yang bukan
transaksi kewangan yang layak, perjanjian
itu hendaklah disifatkan sebagai perjanjian
kewangan yang layak hanya berkenaan dengan
transaksi yang adalah transaksi kewangan
yang layak dan apa-apa penguatkuasaan yang
dibenarkan oleh pihak-pihak mengenai hak
mereka di bawah perjanjian itu;

_(b) suatu perjanjian yang berhubungan dengan_
cagaran kewangan, termasuk perjanjian
sokongan kredit pindah hakmilik, berkenaan
dengan satu atau lebih transaksi kewangan
yang layak di bawah suatu perjanjian
induk yang disebut dalam perenggan _(a);_
atau


-----

_Bank Negara Malaysia (Pindaan)_ 3

_(c) mana-mana perjanjian lain berkenaan dengan_
suatu transaksi kewangan yang boleh dibuat
oleh pihak dalam pasaran kewangan yang
ditetapkan sebagai perjanjian kewangan
yang layak oleh Bank, selain suatu derivatif
terselaras atau suatu perjanjian berkenaan
dengan transaksi sekuriti yang dibuat di
bawah kaedah-kaedah suatu bursa saham dan
pusat penjelasan yang diluluskan sebagaimana
yang ditakrifkan dalam subseksyen 2(1)
Akta Pasaran Modal dan Perkhidmatan 2007

[Akta 671];

‘ “perjanjian sokongan kredit pindah hakmilik” ertinya
suatu perjanjian yang di bawahnya hakmilik kepada
harta telah diperuntukkan bagi maksud menjamin
pembayaran atau pelaksanaan suatu obligasi berkenaan
dengan perjanjian kewangan yang layak;’;

_(c) dengan menggantikan takrif “terbitan” dengan takrif yang_
berikut:

‘ “terbitan” ertinya mana-mana perjanjian, termasuk
suatu opsyen, swap, kontrak niaga hadapan atau kontrak
hadapan, yang harga pasaran, nilai, penghantaran
atau obligasi pembayarannya berpunca daripada,
dirujuk kepada atau berdasarkan, tetapi tidak terhad
kepada, sekuriti, komoditi, aset, kadar (termasuk kadar
faedah, kadar keuntungan atau kadar pertukaran) atau
indeks;’;

_(d) dengan menggantikan noktah yang terdapat di hujung takrif_
“Timbalan Gabenor” dengan koma bernoktah; dan

_(e) dengan memasukkan selepas takrif “Timbalan Gabenor”_
takrif yang berikut:

‘ “transaksi kewangan yang layak” ertinya—

_(a) suatu terbitan, sama ada akan diselesaikan_
melalui pembayaran atau hantar serah; atau

_(b) suatu perjanjian beli semula, beli semula_
songsang atau jual beli balik berkenaan
dengan sekuriti.’.


-----

4 _Rang Undang-Undang_

**Pindaan seksyen 15**

**3. Subseksyen 15(6) Akta ibu dipinda dengan menggantikan**
perkataan “undang-undang bertulis itu” dengan perkataan “mana-mana
undang-undang bertulis”.

**Penggantian seksyen 31**

**4. Akta ibu dipinda dengan menggantikan seksyen 31 dengan**
seksyen yang berikut:

“Langkah-langkah kestabilan kewangan

**31. (1) Jika Bank berpendapat ia perlu demi kepentingan**
kestabilan kewangan, Bank boleh—

_(a) menentukan langkah-langkah, yang pada pendapat Bank_
akan menyumbang kepada daya tahan sistem kewangan
atau mengehadkan penumpuan mana-mana risiko kepada
kestabilan kewangan, kepada suatu golongan, kategori
atau perihalan orang yang terlibat dalam pengantaraan
kewangan; atau

_(b) mengeluarkan suatu perintah secara bertulis yang_
menghendaki mana-mana orang dalam suatu golongan,
kategori atau perihalan orang, termasuk suatu golongan,
kategori atau perihalan orang yang terlibat dalam
pengantaraan kewangan, untuk mengambil apa-apa
langkah sebagaimana yang Bank berpendapat perlu atau
wajar untuk mengelakkan atau mengurangkan apa-apa
risiko kepada kestabilan kewangan.

(2) Sebelum mengeluarkan suatu perintah di bawah
perenggan (1)(b), Bank hendaklah memberi orang itu peluang
untuk membuat representasi.

(3) Walau apa pun subseksyen (2), suatu perintah di bawah
perenggan (1)(b) boleh dikeluarkan dahulu dan peluang untuk
membuat representasi hendaklah diberi sebaik sahaja selepas
perintah itu dikeluarkan sekiranya apa-apa kelengahan akan
menambahkan lagi risiko kepada kestabilan kewangan.


-----

_Bank Negara Malaysia (Pindaan)_ 5

(4) Suatu perintah yang dikeluarkan di bawah perenggan (1)(b)
boleh dipinda atau diubahsuai jika representasi itu dibuat
selepas perintah itu dikeluarkan.

(5) Orang yang disebut dalam subseksyen (1) hendaklah
mematuhi apa-apa langkah atau perintah dari apa-apa tarikh
sebagaimana yang ditentukan oleh Bank walau apa pun manamana peruntukan undang-undang bertulis lain atau apa-apa
obligasi di bawah mana-mana kontrak, perjanjian atau perkiraan
yang berlawanan.

(6) Bank boleh menjalankan usaha wajar atau menghendaki
mana-mana orang untuk mengemukakan apa-apa dokumen atau
maklumat atau melantik juruaudit atau mana-mana orang lain
yang diluluskan oleh Bank untuk menjalankan suatu penilaian,
untuk memastikan sama ada orang itu telah mematuhi apa-apa
langkah atau perintah di bawah subseksyen (1).

(7) Saraan juruaudit atau mana-mana orang lain yang
diluluskan oleh Bank di bawah subseksyen (6) dan perbelanjaan
lain yang berhubungan dengan penilaian itu hendaklah dibayar
oleh orang yang disebut dalam subseksyen (1).

(8) Walau apa pun subseksyen (5), apa-apa langkah atau
perintah yang dikeluarkan di bawah subseksyen (1) tidak
boleh menjejaskan penguatkuasaan oleh pihak atas hak mereka
di bawah perjanjian kewangan yang layak.

(9) Mana-mana orang yang gagal mematuhi subseksyen (5)
atau apa-apa kehendak Bank di bawah subsekyen (6) melakukan
suatu kesalahan dan boleh, apabila disabitkan, didenda tidak
melebihi sepuluh juta ringgit atau dipenjarakan selama tempoh
tidak melebihi sepuluh tahun atau kedua-duanya.”.

**Pindaan seksyen 32**

**5. Seksyen 32 Akta ibu dipinda dengan memasukkan selepas**
subseksyen (1) subseksyen yang berikut:

“(1A) Penguatkuasaan oleh pihak atas hak mereka di bawah
perjanjian kewangan yang layak tidak akan terjejas oleh
pembuatan suatu perintah peletakhakan, bagi keseluruhan atau


-----

6 _Rang Undang-Undang_

sebahagian perniagaan, aset atau liabiliti, atau semua atau manamana syer atau instrumen modal lain yang dikeluarkan oleh,
suatu institusi kewangan menurut subperenggan (1)(c)(iii).”.

**Pindaan seksyen 37**

**6. Seksyen 37 Akta ibu dipinda dengan menggantikan subseksyen (4)**
dengan subseksyen yang berikut:

“(4) Ketua Setiausaha Perbendaharaan hendaklah dimaklumkan
mengenai dan diundang ke semua mesyuarat Jawatankuasa
Eksekutif Kestabilan Kewangan.”.

**Pindaan seksyen 38**

**7. Seksyen 38 Akta ibu dipinda dengan menggantikan**
subperenggan (1)(a)(i) dengan subperenggan yang berikut:

“(i) di bawah perenggan 31(1)(a) bagi suatu langkah yang akan
ditentukan kepada suatu golongan, kategori atau perihalan
orang yang terlibat dalam pengantaraan kewangan atau
di bawah perenggan 31(1)(b) untuk suatu perintah yang
akan dikeluarkan kepada orang itu dalam suatu golongan,
kategori atau perihalan orang; atau”.

**Pindaan seksyen 48**

**8. Seksyen 48 Akta ibu dipinda—**

_(a) dengan memotong perkataan “dan” yang terdapat di hujung_
perenggan (1)(d);

_(b) dengan memasukkan selepas perenggan (1)(d) perenggan_
yang berikut:

“(da) menubuhkan suatu pertubuhan perbadanan atau
memperoleh atau memegang syer sesuatu
pertubuhan perbadanan, keseluruhannya atau
sebahagiannya, bagi maksud menjalankan
fungsinya sebagai suatu institusi perantaraan di
bawah mana-mana undang-undang bertulis yang
dikuatkuasakan oleh Bank; dan”; dan


-----

_Bank Negara Malaysia (Pindaan)_ 7

_(c) dalam subseksyen (5), dengan menggantikan perkataan_
“perenggan (1)(d)” dengan perkataan “perenggan 1(d)
dan _(da).”._

**Pindaan seksyen 77**

**9. Seksyen 77 Akta ibu dipinda dengan menggantikan subseksyen (1)**
dengan subseksyen yang berikut:

“(1) Walau apa pun peruntukan Akta ini, Lembaga boleh,
bagi maksud melaksanakan matlamat Bank atau melindungi
kedudukan imbangan pembayaran, melalui notis secara bertulis
memberikan arahan kepada, atau mengenakan kehendak atas,
mana-mana orang termasuk institusi kewangan berkenaan
dengan atau yang berhubungan dengan—

_(a) transaksi antara pemastautin, bukan pemastautin atau_
pemastautin dengan bukan pemastautin, dalam ringgit
atau mata wang asing, atau yang melibatkan emas,
logam berharga lain, sekuriti atau instrumen kewangan
lain termasuk terbitan; atau

_(b) penerimaan, serahan atau penahanan mata wang asing,_
emas atau logam berharga lain:

Dengan syarat mana-mana arahan yang diberikan atau
kehendak yang dikenakan tidak akan menjejaskan penguatkuasaan
pihak atas hak mereka di bawah perjanjian kewangan yang
layak.”.

**Pindaan seksyen 82**

**10. Subseksyen 82(1) Akta ibu dipinda dengan memasukkan selepas**
perkataan “membuat peraturan-peraturan” perkataan “atau”.

**Pindaan Jadual Ketiga**

**11. Jadual Ketiga Akta ibu dipinda dalam perenggan 2—**

_(a) dalam subperenggan (5), dengan menggantikan perkataan_
“Sesuatu perintah peletakhakan” dengan perkataan
“Tertakluk kepada subseksyen 32(1A), sesuatu perintah
peletakhakan”; dan


-----

8 _Rang Undang-Undang_

_(b) dengan memasukkan selepas subperenggan (5) subperenggan_
yang berikut:

“(5A) Jika sesuatu perintah peletakhakan dibuat dan perjanjian
kewangan yang layak telah dipindah menurut perintah
itu, penerima pindahan akan mengambil alih semua hak
dan obligasi di bawah mana-mana perjanjian kewangan
yang layak pemindah daripada siapa perjanjian itu telah
dipindahkan.

(5B) Jika perjanjian kewangan yang layak dipindah kepada
penerima pindahan, penguatkuasaan oleh pihak atas hak
mereka di bawah perjanjian kewangan yang layak itu
hendaklah mengikut terma perjanjian itu seolah-olah
penerima pindahan sentiasa menjadi suatu pihak kepada
perjanjian itu.

(5C) Jika perjanjian kewangan yang layak pemindah itu dipindah
kepada penerima pindahan dan jika seseorang itu merupakan
pihak balas kepada dua atau lebih transaksi kewangan
yang layak di bawah perjanjian kewangan yang layak
dengan pemindah, semua atau tiada transaksi kewangan
yang layak hendaklah dipindah kepada penerima pindahan
itu.

(5D) Jika perjanjian kewangan yang layak yang berhubungan
dengan cagaran kewangan yang terpakai bagi manamana harta pemindah dipindahkan, harta itu hendaklah
dipindahkan kepada penerima pindahan.”.

HURAIAN

Rang Undang-Undang ini bertujuan untuk meminda Akta Bank Negara Malaysia
2009 (“Akta 701”).

2. _Fasal 1 mengandungi tajuk ringkas dan kuasa Menteri untuk menetapkan_
tarikh kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 701 dengan memasukkan_
takrif bagi beberapa istilah baru, iaitu “cagaran kewangan”, “perjanjian kewangan
yang layak”, “perjanjian sokongan kredit pindah hakmilik” dan “transaksi
kewangan yang layak”, dan meminda takrif “terbitan”.

4. _Fasal 3 bertujuan untuk meminda subseksyen 15(6) Akta 701 dengan_
menggantikan perkataan “undang-undang bertulis itu” dengan perkataan “manamana undang-undang bertulis” untuk menjelaskan bahawa Gabenor hendaklah
menguruskan Bank dan boleh melaksanakan kuasa di bawah mana-mana
undang-undang bertulis.


-----

_Bank Negara Malaysia (Pindaan)_ 9

5. _Fasal 4 bertujuan untuk meminda seksyen 31 Akta 701 dengan memperuntukkan_
kuasa bagi Bank untuk menentukan langkah-langkah kepada suatu golongan,
kategori atau perihalan orang yang terlibat dalam pengantaraan kewangan yang
akan menyumbang kepada daya tahan sistem kewangan atau mengehadkan
penumpuan risiko kepada kestabilan kewangan dan juga memberikan kuasa
penguatkuasaan kepada Bank bagi pematuhan seksyen ini.

6. _Fasal 5 bertujuan untuk meminda seksyen 32 Akta 701 dengan memasukkan_
subseksyen (1A) bagi maksud menjelaskan bahawa perintah peletakhakan di
bawah subperenggan (1)(c)(iii) tidak akan menjejaskan apa-apa perkiraan
penghasilan bersih pihak.

7. _Fasal 6 bertujuan untuk menggantikan subseksyen 37(4) Akta 701 untuk_
memperuntukkan bahawa Ketua Setiausaha Perbendaharaan akan dijemput
untuk menghadiri ke semua mesyuarat Jawatankuasa Eksekutif Kestabilan
Kewangan.

8. _Fasal 7 bertujuan untuk meminda subperenggan 38(1)(a)(i) Akta 701 untuk_
memperuntukkan bahawa Jawatankuasa Eksekutif Kestabilan Kewangan boleh
mempertimbangkan cadangan di bawah subseksyen 31(1) untuk menentukan
langkah-langkah atau mengeluarkan perintah.

9. _Fasal 8 bertujuan untuk meminda seksyen 48 Akta 701 dengan memasukkan_
perenggan bagi membolehkan Bank untuk menubuhkan atau memperoleh
pertubuhan perbadanan bagi maksud menjalankan fungsinya sebagai suatu
institusi perantaraan di bawah mana-mana undang-undang bertulis yang
dikuatkuasakan oleh Bank.

10. _Fasal 9 bertujuan untuk menggantikan subseksyen 77(1) Akta 701 bagi_
maksud menjelaskan bahawa apa-apa arahan yang diberi atau kehendak yang
dikenakan di bawah seksyen itu tidak akan menjejaskan apa-apa perkiraan
penghasilan bersih oleh pihak.

11. _Fasal 10 bertujuan untuk meminda subseksyen 82(1) Akta 701 dalam teks_
bahasa kebangsaan dengan memasukkan perkataan “atau” bagi menjelaskan
langkah-langkah yang boleh diambil melalui peraturan-peraturan atau
arahan.

12. _Fasal 11 bertujuan untuk meminda perenggan 2 Jadual Ketiga Akta 701_
dengan memasukkan empat subperenggan baru untuk memastikan bahawa suatu
perintah peletakhakan tidak akan menjejaskan apa-apa perkiraan penghasilan
bersih oleh pihak jika penerima pindahan mengambil alih semua hak dan
obligasi di bawah mana-mana perjanjian kewangan yang layak pemindah
dan untuk memastikan semua atau tiada transaksi kewangan yang layak akan
dipindah keluar.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2674]


-----

