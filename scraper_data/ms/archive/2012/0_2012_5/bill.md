---
Year: 2012
Bill: D.R.06/2012 - Rang Undang-Undang Laporan Kewangan (Pindaan) 2012 (Lulus)
Title: D.R.06/2012 - Rang Undang-Undang Laporan Kewangan (Pindaan) 2012 (Lulus)
Download URL: https://www.parlimen.gov.my/files/billindex/pdf/2012/DR062012.pdf
URL: https://www.parlimen.gov.my/files/billindex/pdf/2012/DR062012.pdf
---
---
Reading:
D.R.06/2012
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:10/04/2012
Dibentang Oleh:Y.B. Senator Dato Dr. Awang Adek Hussein, Timbalan Menteri Kewangan
---

_Laporan Kewangan (Pindaan)_ 1

**D.R. 6/2012**

RANG UNDANG-UNDANG

_b e r n a m a_

Suatu Akta untuk meminda Akta Laporan Kewangan 1997.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Laporan Kewangan
(Pindaan) 2012.

(2) Akta ini disifatkan telah mula berkuat kuasa pada 1 Januari
2012.

**Pindaan seksyen 2**

**2. Akta Laporan Kewangan 1997 [Akta 558], yang disebut “Akta**
ibu” dalam Akta ini, dipinda dalam seksyen 2—

_(a) dalam takrif “piawaian perakaunan diluluskan”—_

(i) dalam perenggan _(a), dengan menggantikan_

perkataan “perenggan 7(1)(a)” dengan perkataan
“perenggan 7(1a)(a)”; dan


-----

2 _Rang Undang-Undang_

(ii) dalam perenggan _(b), dengan menggantikan_

perkataan “perenggan 7(1)(b)” dengan perkataan
“perenggan 7(1a)(b)”;

_(b) dengan memasukkan selepas takrif “Lembaga” takrif yang_

berikut:

‘ “Lembaga Pemantauan Audit” ertinya Lembaga
Pemantauan Audit yang ditubuhkan di bawah seksyen 31c
Akta Suruhanjaya Sekuriti 1993 [Akta 498];’; dan

_(c) dalam takrif “buletin isu”, dengan menggantikan_

perkataan “subseksyen 7(1)” dengan perkataan
“subseksyen 7(1a)”.

**Penggantian seksyen 4**

**3.** Akta ibu dipinda dengan menggantikan seksyen 4 dengan
seksyen yang berikut:

“Fungsi Yayasan

**4. (1) Fungsi Yayasan adalah—**

_(a)_ untuk menyelia penjalanan fungsi oleh Lembaga

di bawah seksyen 7; dan

_(b)_ untuk melaksanakan apa-apa fungsi lain sebagaimana

yang boleh ditetapkan oleh Menteri melalui perintah
yang disiarkan dalam _Warta._

(2) Tanpa mengehadkan keluasan fungsi Yayasan dalam
subseksyen (1), Yayasan hendaklah bertanggungjawab—

_(a)_ memberikan pandangannya kepada Lembaga tentang

apa-apa perkara yang hendak diusahakan atau
dilaksanakan oleh Lembaga berhubung dengan fungsi
Lembaga di bawah seksyen 7;

_(b)_ mengkaji semula prestasi Lembaga; dan

_(c)_ bagi segala perkiraan pembiayaan bagi operasi Lembaga,

termasuk meluluskan belanjawan Lembaga.


-----

_Laporan Kewangan (Pindaan)_ 3

(3) Yayasan tidak boleh, menurut atau berkaitan dengan
mana-mana kuasanya di bawah subseksyen (1) dan (2),
mengarahkan Lembaga supaya mengusahakan atau tidak
mengusahakan mana-mana projek atau kegiatan tertentu
atau selainnya menyentuh penjalanan kuasa Lembaga atau
pelaksanaan fungsi Lembaga di bawah Akta ini.”.

**Pindaan seksyen 5**

**4.** Seksyen 5 Akta ibu dipinda—

_(a)_ dengan memasukkan selepas perenggan (1)(c) perenggan

yang berikut:

“(ca) Pengerusi Lembaga Pemantauan Audit atau

wakilnya;”;

_(b)_ dalam perenggan (1)(e), dengan menggantikan perkataan

“Pengerusi Eksekutif Bursa Saham Kuala Lumpur” dengan
perkataan “Ketua Pegawai Eksekutif Bursa Malaysia
Berhad”; dan

_(c)_ dengan menggantikan perenggan (1)(h) dengan perenggan

yang berikut:

“(h) empat orang anggota lain yang mempunyai

pengetahuan dan pengalaman dalam perkara
perakaunan kewangan dan dalam satu atau lebih
daripada bidang yang berikut:

(i) perakaunan;

(ii) undang-undang;

(iii) perniagaan; atau

(iv) kewangan.”.

**Pindaan seksyen 6**

**5.** Subseksyen 6(1) Akta ibu dipinda dengan menggantikan
perkataan “Sembilan” dengan perkataan “Enam”.


-----

4 _Rang Undang-Undang_

**Pindaan seksyen 7**

**6.** Seksyen 7 Akta ibu dipinda—

_(a)_ dengan menggantikan subsekyen (1) dengan subseksyen

yang berikut:

“(1) Maka ditubuhkan suatu badan dengan nama
“Lembaga Piawaian Perakaunan Malaysia” sebagai
badan penggubal piawaian Yayasan yang fungsinya
ialah penentuan dan pengeluaran piawaian perakaunan
bagi penyediaan penyata kewangan, yang dikehendaki
untuk disediakan atau diserahkan di bawah manamana undang-undang yang ditadbir oleh Suruhanjaya
Sekuriti, Bank Negara atau Pendaftar Syarikat.”;

_(b)_ dengan memasukkan selepas subseksyen (1) subseksyen

yang berikut:

“(1 a) Tanpa mengehadkan keluasan fungsi
Lembaga dalam subseksyen (1), Lembaga hendaklah
bertanggungjawab—

_(a)_ mengeluarkan piawaian perakaunan baru sebagai

piawaian perakaunan diluluskan;

_(b)_ mengkaji semula, menyemak, atau menerima

pakai sebagai piawaian perakaunan diluluskan,
piawaian perakaunan yang sedia ada;

_(c)_ meminda, menggantikan, menggantung, menunda,

menarik balik atau membatalkan apa-apa piawaian
perakaunan diluluskan keseluruhannya atau
sebahagiannya;

_(d)_ mengeluarkan, meluluskan, mengkaji semula,

menyemak, meminda, menggantikan,
menggantung, menunda, menarik balik atau
membatalkan apa-apa buletin isu keseluruhannya
atau sebahagiannya;

_(e)_ mengeluarkan, meluluskan, mengkaji semula,

menyemak, meminda, menggantikan,
menggantung, menunda, menarik balik atau
membatalkan apa-apa pernyataan tentang prinsip,
apa-apa keluaran teknikal dan keluaran lain


-----

_Laporan Kewangan (Pindaan)_ 5

dan apa-apa dokumen lain yang berhubungan
dengan laporan kewangan walau dikenali
dengan apa nama jua pun keseluruhannya atau
sebahagiannya;

_(f)_ menaja atau mengusahakan pembangunan piawaian

perakaunan yang berkemungkinan;

_(g)_ bekerjasama dengan penggubal piawaian perakaunan

kebangsaan dan antarabangsa lain dan mengawasi
pembangunan piawaian perakaunan kebangsaan
dan antarabangsa lain;

_(h)_ menyertai dalam dan menyumbang kepada

pembangunan suatu set tunggal piawaian
perakaunan bagi kegunaan antarabangsa;

_(i)_ mengendalikan apa-apa perundingan awam yang

perlu untuk menentukan kandungan konsep,
prinsip dan piawaian perakaunan;

_(j)_ membangunkan suatu rangka kerja konsep bagi

maksud menilai piawaian perakaunan yang
dicadangkan;

_(k)_ membuat apa-apa perubahan kepada bentuk

dan kandungan piawaian perakaunan yang
dicadangkan sebagaimana yang dianggapnya
perlu;

_(l)_ mengawasi pengendalian piawaian perakaunan

diluluskan untuk menilai keberterusan kaitannya
dan keberkesanannya; dan

_(m)_ melaksanakan apa-apa fungsi lain yang diberikan

atau dikenakan ke atasnya oleh Akta ini atau
apa-apa fungsi lain sebagaimana yang boleh
ditetapkan oleh Menteri melalui perintah yang
disiarkan dalam _Warta.”;_

_(c) dengan menggantikan subseksyen (2) dengan subseksyen_

yang berikut:

“(2) Lembaga hendaklah, berhubung dengan fungsifungsinya di bawah perenggan (1a)(a), _(b),_ _(c), (d),_
_(e), (j)_ atau (k), meminta pandangan Yayasan.”; dan


-----

6 _Rang Undang-Undang_

_(d) dalam subsekyen (3), dengan menggantikan perkataan_

“subseksyen (1)” dengan perkataan “subseksyen (1a)”.

**Pindaan seksyen** **26d**

**7.** Akta ibu dipinda dengan menggantikan seksyen 26d dengan
seksyen yang berikut:

“Pematuhan piawaian perakaunan diluluskan

**26d. (1) Jika penyata kewangan dikehendaki supaya disediakan**
atau diserahkan di bawah mana-mana undang-undang yang
ditadbir oleh Suruhanjaya Sekuriti, Bank Negara atau Pendaftar
Syarikat, penyata kewangan itu hendaklah disifatkan tidak
mematuhi kehendak undang-undang itu melainkan penyata
kewangan itu telah disediakan dan dikendalikan mengikut
piawaian perakaunan diluluskan tertakluk kepada apa-apa
spesifikasi, garis panduan atau peraturan-peraturan yang boleh
dikeluarkan oleh Suruhanjaya Sekuriti atau Bank Negara
berkenaan dengan penyata kewangan itu menurut apa-apa
undang-undang yang ditadbir oleh Suruhanjaya Sekuriti atau
Bank Negara.

(2) Subseksyen (1) hendaklah terpakai bagi pihak berkuasa
yang berikut:

_(a)_ Suruhanjaya Sekuriti berkenaan dengan perbadanan

yang disenaraikan dalam bursa saham atau mana-mana
entiti yang diselia oleh Suruhanjaya Sekuriti di bawah
undang-undang sekuriti;

_(b)_ Bank Negara berkenaan dengan mana-mana entiti yang

diselia oleh Bank Negara; atau

_(c)_ Pendaftar Syarikat berkenaan dengan semua entiti lain

yang tidak termasuk di bawah perenggan _(a) atau_
_(b).”._


-----

_Laporan Kewangan (Pindaan)_ 7

**Seksyen baru 30**

**8.** Akta ibu dipinda dengan memasukkan selepas seksyen 29
seksyen yang berikut:

“Perlindungan daripada guaman dan prosiding undang
**undang**

**30.** (1) Tiada tindakan, guaman, pendakwaan atau prosiding
lain boleh dibuat atau dibawa, dimulakan atau dikekalkan
dalam mana-mana mahkamah atau di hadapan mana-mana
pihak berkuasa lain terhadap—

_(a)_ mana-mana anggota Yayasan atau Lembaga;

_(b)_ mana-mana pegawai atau pekerja Yayasan; dan

_(c)_ mana-mana orang yang dilantik menurut Akta ini,

bagi atau disebabkan oleh, atau berkenaan dengan, apa-apa
perbuatan yang dilakukan atau pernyataan yang dibuat atau
ditinggal daripada dilakukan atau dibuat, atau yang berupa
sebagai dilakukan atau dibuat, menurut atau dalam melaksanakan,
atau penurutan atau pelaksanaan yang dimaksudkan terhadap,
Akta ini, apa-apa piawaian perakaunan diluluskan, buletin
isu, tafsiran, panduan atau keluaran atau benda lain yang
dikeluarkan di bawah Akta ini jika perbuatan atau pernyataan
itu dilakukan atau dibuat, atau ditinggalkan daripada dilakukan
atau dibuat, dengan suci hati.

(2) Dalam seksyen ini, ungkapan “pegawai” termasuklah
mana-mana ketua pegawai eksekutif atau pegawai lain yang
dilantik oleh Yayasan di bawah Akta ini.”.

**Kecualian**

**9.** Kuasa Suruhanjaya Sekuriti untuk mengeluarkan apa-apa garis
panduan atau peraturan-peraturan, dalam subseksyen 26d(1),
hanya boleh dijalankan berkenaan dengan suatu entiti yang tidak
dikehendaki untuk mematuhi piawaian perakaunan diluluskan yang
khusus, sebagaimana yang terkandung dalam piawaian perakaunan
diluluskan sebelum permulaan kuat kuasa Akta ini dan terhad
kepada piawaian perakaunan diluluskan yang khusus yang tidak
dikehendaki untuk dipatuhi oleh entiti itu.


-----

8 _Rang Undang-Undang_

HURAIAN

Rang Undang-Undang (“Akta yang dicadangkan”) ini bertujuan untuk meminda
Akta Laporan Kewangan 1997 (“Akta 558”).

2. Fasal 1 mengandungi tajuk ringkas dan tarikh permulaan kuat kuasa Akta
yang dicadangkan.

3. Fasal 2 bertujuan untuk meminda seksyen 2 Akta 558 dengan meminda
rujukan silang dalam takrif “piawaian perakaunan diluluskan” dan “buletin
isu”. Ia juga bertujuan untuk memasukkan takrif baru “Lembaga Pemantauan
Audit”.

4. Fasal 3 bertujuan untuk meminda seksyen 4 Akta 558 bagi memasukkan
peranan Yayasan Laporan Kewangan dalam menyelia penjalanan fungsi oleh
Lembaga Piawaian Perakaunan Malaysia. Ia juga bertujuan untuk memasukkan
fungsi am Yayasan Laporan Kewangan sebagai tambahan kepada fungsi khusus
sebagaimana yang diperuntukkan pada masa ini.

5. Fasal 4 bertujuan untuk meminda seksyen 5 Akta 558 untuk menyelaraskan
keanggotaan Yayasan Laporan Kewangan supaya lebih menyeluruh dan
mencerminkan pembangunan sistem laporan kewangan di Malaysia. Dengan
kemasukan perenggan (1)(ca), dicadangkan supaya Lembaga Pemantauan
Audit yang ditubuhkan pada April 2010 menjadi sebahagian daripada _ex_
_officio Yayasan Laporan Kewangan. Seterusnya, akibat daripada demutualisasi_
Bursa Saham Kuala Lumpur pada 2004, pindaan dibuat bagi menggantikan
Pengerusi Eksekutif Bursa Saham Kuala Lumpur dengan Ketua Pegawai
Eksekutif Bursa Malaysia Berhad. Dicadangkan juga selain daripada anggota
_ex officio, komposisi keanggotaan hendaklah bersifat umum, serupa dengan_
keanggotaan Lembaga Piawaian Perakaunan Malaysia di bawah seksyen 8.
Juga, dicadangkan saiz keanggotaan Yayasan Laporan Kewangan dikurangkan
kepada dua belas dan bukannya sembilan belas bagi penjalanan cekap Yayasan
Laporan Kewangan.

6. Fasal 5 bertujuan untuk meminda seksyen 6 Akta 558 berikutan daripada
pengurangan keanggotaan Yayasan Laporan Kewangan, kuorum bagi keperluan
mesyuaratnya hendaklah dipinda sewajarnya.

7. _Fasal 6 bertujuan untuk meminda seksyen 7 Akta 558 dalam mengenal_
pasti keperluan untuk menetapkan hubungan antara Yayasan Laporan Kewangan
dengan Lembaga Piawaian Perakaunan Malaysia dalam Akta 558. Ia juga
bertujuan untuk menetapkan matlamat Lembaga Piawaian Perakaunan Malaysia
diikuti dengan fungsi utamanya sebgai tambahan kepada fungsi khususnya
sebagaimana yang diperuntukkan pada masa ini. Adalah penting bagi Lembaga
Piawaian Perakaunan Malaysia untuk bekerjasama dengan penggubal piawaian
kebangsaan dan antarabangsa lain memandangkan pendirian Malaysia untuk
menjurus ke arah Piawaian Laporan Kewangan Antarabangsa pada 2012.

8. Fasal 7 bertujuan untuk meminda seksyen 26d Akta 558 bagi membenarkan
pengawal selia iaitu Suruhanjaya Sekuriti dan Bank Negara Malaysia untuk
mengubah suai piawaian perakaunan demi kepentingan kestabilan kewangan
atau pengurusan risiko sistemik dalam pasaran modal.


-----

_Laporan Kewangan (Pindaan)_ 9

9. _Fasal 8_ bertujuan untuk memasukkan seksyen 30 kepada Akta 558 untuk
memperuntukkan perlindungan kepada mana-mana anggota Yayasan Laporan
Kewangan atau Lembaga Piawaian Perakaunan Malaysia, mana-mana pegawai
atau pekerja Yayasan Laporan Kewangan dan mana-mana orang yang dilantik
menurut Akta ini terhadap mana-mana prosiding undang-undang bagi sesuatu
perbuatan yang dilakukan atau pernyataan yang dibuat dengan suci hati dan
yang berhubungan dengan pelaksanaan mana-mana peruntukan Akta ini.

10. _Fasal 9_ mengadakan peruntukan bagi peruntukan kecualian kepada

kuasa Suruhanjaya Sekuriti untuk mengeluarkan apa-apa garis panduan atau
peraturan-peraturan di bawah subseksyen 26d(1) yang hanya boleh dijalankan
berkenaan dengan suatu entiti yang tidak dikehendaki untuk mematuhi piawaian
perakaunan diluluskan yang khusus sebagaimana yang terkandung dalam
piawaian perakaunan yang diluluskan sebelum permulaan kuat kuasa Akta
ini.

11. Pindaan lain yang tidak diperkatakan secara khusus dalam Huraian ini

adalah kecil atau berbangkit jenisnya.

_IMPLIKASI KEWANGAN_

Rang Undang-Undang ini tidak melibatkan Kerajaan dalam apa-apa perbelanjaan
kewangan tambahan.

[PN(U[2])2829]


-----

