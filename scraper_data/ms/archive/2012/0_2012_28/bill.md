---
Year: 2012
Bill: D.R.29/2012 - Rang Undang-Undang Pengangkutan Jalan (Pindaan) 2012 (Lulus)
Title: D.R.29/2012 - Rang Undang-Undang Pengangkutan Jalan (Pindaan) 2012 (Lulus)
Download URL: https://www.parlimen.gov.my/files/billindex/pdf/2012/DR292012.pdf
URL: https://www.parlimen.gov.my/files/billindex/pdf/2012/DR292012.pdf
---
---
Reading:
D.R.29/2012
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:27/06/2012
Dibentang Oleh:YB Datuk Abdul Rahim Bakri, Timbalan Menteri Pengangkutan
---

_Pengangkutan Jalan (Pindaan)_ 1

**D.R. 29/2012**

RANG UNDANG-UNDANG

_b e r n a m a_

Suatu Akta untuk meminda Akta Pengangkutan Jalan 1987.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pengangkutan Jalan**
(Pindaan) 2012.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Pengangkutan Jalan 1987 [Akta 333], yang disebut
“Akta ibu” dalam Akta ini, dipinda dalam seksyen 2—

_(a) dengan memasukkan selepas takrif “barangan” takrif yang_
berikut:

‘ “basikal elektrik” ertinya sikal dengan bantuan kayuh
yang dilengkapi dengan motor elektrik sokongan
yang mempunyai kuasa berkadar berterusan yang
maksimum 0.25 kW, dengan outputnya berkurangan
secara beransur-ansur dan akhirnya terhenti apabila


-----

2 _Rang Undang-Undang_

kenderaan mencapai kelajuan 25 km/j atau sebelumnya
jika penunggang sikal berhenti mengayuh;’;

_(b) dalam teks bahasa Inggeris dalam takrif “electronic motor_
vehicle”, dengan menggantikan perkataan “electronic”
dengan perkataan “electric”; dan

_(c) dalam takrif “lalu lintas”, dengan memasukkan selepas_
perkataan “basikal,” perkataan “basikal elektrik,”.

**Pindaan seksyen 5**

**3. Subseksyen 5(1) Akta ibu dipinda—**

_(a) dalam perenggan (a), dengan memasukkan selepas perkataan_
“tiga ribu” perkataan “lima ratus”;

_(b) dalam perenggan_ _(e), dengan menggantikan perkataan_
“melebihi tiga ribu” dengan perkataan “tidak melebihi
tiga ribu lima ratus”; dan

_(c) dalam perenggan (f), dengan memasukkan selepas perkataan_
“tiga ribu” perkataan “lima ratus”.

**Pindaan seksyen 14**

**4. Subseksyen 14(4) Akta ibu dipinda dengan memasukkan selepas**
perkataan “boleh didenda” perkataan “tidak kurang daripada tiga
ratus ringgit dan”.

**Pindaan seksyen 15**

**5. Subseksyen 15(4) Akta ibu dipinda dengan menggantikan**
perkataan “tidak melebihi” dengan perkataan “tidak kurang daripada
tiga ratus ringgit dan tidak lebih daripada”.

**Pindaan seksyen 17**

**6. Subseksyen 17(1) Akta ibu dipinda dengan memasukkan selepas**
perenggan _(bb) perenggan yang berikut:_

“(bc) berhubung dengan suatu kelas atau kategori kenderaan
motor yang dikehendaki menjalani pemeriksaan berkala


-----

_Pengangkutan Jalan (Pindaan)_ 3

di bawah Bahagian IIA, perakuan pemeriksaan yang
dikeluarkan di bawah seksyen 66C dikemukakan;”.

**Pindaan seksyen 26**

**7. Subseksyen 26(2) Akta ibu dipinda dengan menggantikan**
perkataan “tidak melebihi satu ribu” dengan perkataan “tidak
kurang daripada tiga ratus ringgit dan tidak lebih daripada dua
ribu”.

**Pindaan seksyen 35**

**8. Subseksyen 35(8) Akta ibu dipinda dengan menggantikan**
perkataan “seksyen 119” dengan perkataan “seksyen 53, 53A,
115A atau 119, mengikut mana-mana yang berkenaan, melainkan
jika prosiding jenayah telah dimulakan bagi kesalahan itu”.

**Pindaan seksyen 35A**

**9. Subseksyen 35A(6) Akta ibu dipinda dengan menggantikan**
perkataan “seksyen 119” dengan perkataan “seksyen 53, 53A,
115A atau 119, mengikut mana-mana yang berkenaan, melainkan
jika prosiding jenayah telah dimulakan bagi kesalahan itu”.

**Pindaan seksyen 40**

**10. Subseksyen 40(1) Akta ibu dipinda dengan menggantikan**
perkataan “tidak melebihi satu ribu” dengan perkataan “tidak
kurang daripada tiga ratus ringgit dan tidak lebih daripada dua
ribu”.

**Pindaan seksyen 53A**

**11. Seksyen 53A Akta ibu dipinda—**

_(a) dalam subseksyen (1), dengan menggantikan perkataan_
“serta-merta” dengan perkataan “seberapa segera yang
semunasabahnya praktik”; dan


-----

4 _Rang Undang-Undang_

_(b) dengan menggantikan subseksyen (3) dengan subseksyen_
yang berikut:

“(3) Notis yang dikeluarkan di bawah subseksyen (1)
hendaklah—

_(a) mengandungi butir-butir yang berikut:_

(i) tarikh, masa dan tempat kesalahan
dilakukan;

(ii) kesalahan yang dilakukan;

(iii) imej yang dirakamkan mengenai plat
nombor pendaftaran kenderaan itu;

(iv) imej yang dirakamkan mengenai kenderaan
motor itu; dan

(v) tawaran untuk mengkompaun ataupun
permintaan supaya hadir di mahkamah;
dan

_(b)_ ditandatangani secara digital oleh pihak yang
mengeluarkan notis.”.

**Pindaan seksyen 54**

**12. Seksyen 54 Akta ibu dipinda—**

_(a) dalam nota bahu, dengan memasukkan selepas perkataan_
“sikal kayuh” perkataan “dan basikal elektrik”; dan

_(b) dalam subseksyen (1), dengan memasukkan selepas_
perkataan “basikal” perkataan “, basikal elektrik”.

**Pindaan seksyen 56**

**13. Seksyen 56 Akta ibu dipinda—**

_(a) dengan memasukkan selepas subseksyen (2) subseksyen_
yang berikut:

“(2A) Suatu lesen vokasional yang dikeluarkan
di bawah Bahagian ini hendaklah berkuat kuasa bagi
tempoh yang dinyatakan dalam lesen vokasional itu


-----

_Pengangkutan Jalan (Pindaan)_ 5

melainkan jika lesen vokasional itu terlebih dahulu
dibatalkan di bawah subseksyen (4) atau (4A).”;

_(b) dalam perenggan (4)(a), dengan memasukkan selepas_
perkataan “apa-apa penyakit” perkataan “, kelakuan yang
ditetapkan”; dan

_(c) dengan memasukkan selepas subseksyen (4) subseksyen_
yang berikut:

“(4A) Tanpa menjejaskan subseksyen (4), suatu lesen
vokasional yang dikeluarkan di bawah Bahagian ini
hendaklah—

_(a) digantung jika lesen memandu yang dikeluarkan_
di bawah seksyen 27 digantung di bawah
seksyen 32, 35 atau 36;

_(b) dibatalkan jika lesen memandu yang dikeluarkan_
di bawah seksyen 27 dibatalkan di bawah
seksyen 35.”.

**Pindaan seksyen 59**

**14. Subseksyen 59(9) Akta ibu dipinda dengan menggantikan**
perkataan “tidak melebihi dua ribu” dengan perkataan “tidak
kurang daripada tiga ratus ringgit dan tidak lebih daripada dua
ribu”.

**Pindaan seksyen 66A**

**15.** Subseksyen 66A(2) Akta ibu dipinda dengan menggantikan
perkataan “tidak melebihi lima ribu” dengan perkataan “tidak
kurang daripada tiga ratus ringgit dan tidak lebih daripada lima
ribu”.

**Seksyen baru 76A**

**16. Akta ibu dipinda dengan memasukkan selepas seksyen 76**
seksyen yang berikut:

“Belok kiri dibenarkan

**76A. (1) Walau apa pun isyarat merah atau isyarat lalu**
lintas lain yang menunjukkan tempat di mana lalu lintas
mesti berhenti di mana-mana simpang lalu lintas, mana-mana


-----

6 _Rang Undang-Undang_

orang yang memandu sesuatu kenderaan motor di jalan boleh
membelok ke kiri di simpang lalu lintas itu mengikut manamana isyarat lalu lintas yang membenarkan belok kiri yang
telah diletakkan dengan sah di sisi undang-undang di jalan
itu setelah berhenti sebelum garisan berhenti yang ditandakan
di atas jalan untuk memastikan bahawa adalah selamat untuk
berbuat demikian.

(2) Bagi maksud subseksyen (1), Menteri boleh, selepas
berunding dengan Menteri yang dipertanggungkan dengan
tanggungjawab bagi kerja raya, membuat kaedah-kaedah
yang berhubungan dengan pergerakan kenderaan motor dan
pejalan kaki dan pendirian isyarat lalu lintas di simpang lalu
lintas yang belok kiri dibenarkan.

(3) Suatu pihak berkuasa yang berkenaan boleh, dengan
kelulusan Menteri yang dipertanggungkan dengan tanggungjawab
bagi kerja raya berhubung dengan suatu jalan Persekutuan
dan jalan Wilayah Persekutuan yang ditetapkan, dan dalam
mana-mana hal selepas berunding dengan Ketua Pegawai
Polis, mengadakan apa-apa isyarat lalu lintas yang didapatinya
patut, dan hendaklah menjalankan apa-apa kerja (termasuk
meletakkan, mendirikan dan menyenggarakan isyarat lalu
lintas) yang dikehendaki berkaitan dengan simpang lalu lintas
yang belok kiri dibenarkan.

(4) Mana-mana orang yang melanggar seksyen ini atau
mana-mana kaedah-kaedah yang dibuat di bawah seksyen
ini berhubung dengan belok kiri dibenarkan melakukan suatu
kesalahan dan apabila disabitkan boleh dikenakan denda tidak
kurang daripada tiga ratus ringgit dan tidak lebih daripada
dua ribu ringgit.”.

**Pindaan seksyen 79**

**17. Seksyen 79 Akta ibu dipinda—**

_(a) dalam teks bahasa Inggeris dalam nota bahu, dengan_
menggantikan perkataan “neglet” dengan perkataan
“neglect”;

_(b) dalam subseksyen (1)—_

(i) dengan memasukkan selepas perkataan “pegawai polis
berpakaian seragam” perkataan “, seseorang pegawai
pengangkutan jalan berpakaian seragam”;


-----

_Pengangkutan Jalan (Pindaan)_ 7

(ii) dengan memasukkan selepas perkataan “oleh pegawai
polis” perkataan “, pegawai pengangkutan jalan”;
dan

(iii) dengan menggantikan perkataan “tidak melebihi lima
ratus” dengan perkataan “tidak kurang daripada tiga
ratus ringgit dan tidak lebih daripada dua ribu”;
dan

_(c) dalam subseksyen (2)—_

(i) dengan memasukkan selepas perkataan “subseksyen
(1)” perkataan “dan seksyen 76A”; dan

(ii) dengan menggantikan perkataan “tidak melebihi lima
ratus” dengan perkataan “tidak kurang daripada tiga
ratus ringgit dan tidak lebih daripada dua ribu”.

**Pindaan seksyen 88**

**18. Subseksyen 88(1) Akta ibu dipinda—**

_(a) dalam perenggan (d), dengan memasukkan selepas perkataan_
“basikal,” perkataan “basikal elektrik,”; dan

_(b) dalam perenggan (p), dengan memasukkan selepas perkataan_
“basikal berkayuh,” perkataan “basikal elektrik,”.

**Pindaan seksyen 112**

**19. Subseksyen 112(3) Akta ibu dipinda dengan memasukkan**
selepas perkataan “basikal” perkataan “, basikal elektrik”.

**Pindaan seksyen 115A**

**20. Subseksyen 115A(1) Akta ibu dipinda dengan menggantikan**
perkataan “serta-merta” dengan perkataan “seberapa segera yang
semunasabahnya praktik”.

**Pindaan seksyen 118**

**21. Seksyen 118 Akta ibu dipinda dalam nota bahu dengan**
memotong perkataan “dan tandatangan”.


-----

8 _Rang Undang-Undang_

**Pindaan Jadual Kedua**

**22. Jadual Kedua kepada Akta ibu dipinda dengan menggantikan**
perenggan (iii) dengan perenggan yang berikut:

“(iii) Tertakluk kepada seksyen 76A, tidak mematuhi isyarat
merah pada isyarat lalu lintas”.

HURAIAN

Rang Undang-Undang ini bertujuan untuk meminda Akta Pengangkutan Jalan
1987 (“Akta 333”).

2. _Fasal 1 mengandungi tajuk ringkas dan kuasa Menteri untuk menetapkan_
tarikh permulaan kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 333 untuk memasukkan_
takrif baru “basikal elektrik” dan untuk meminda takrif sedia ada tertentu yang
digunakan dalam Akta 333.

4. _Fasal 3 bertujuan untuk meminda subseksyen 5(1) Akta 333 untuk menambah_
berat tanpa muatan bagi kenderaan orang cacat, motokar berat dan motokar
masing-masing.

5. _Fasal 4 dan 5 bertujuan untuk meminda masing-masing subseksyen 14(4)_
dan 15(4) Akta 333 untuk mengadakan peruntukan bagi denda minimum
sebanyak tiga ratus ringgit bagi kesalahan di bawah seksyen itu.

6. _Fasal 6 bertujuan untuk meminda subseksyen 17(1) Akta 333 untuk_
memberi Pengarah kuasa untuk enggan memberi lesen kenderaan motor
berhubung dengan suatu kelas atau kategori kenderaan motor yang dikehendaki
menjalani pemeriksaan berkala di bawah Akta 333 jika perakuan pemeriksaan
yang dikeluarkan di bawah seksyen 66C Akta 333 tidak dikemukakan.

7. _Fasal 7 bertujuan untuk meminda subseksyen 26(2) Akta 333 untuk_
mengadakan peruntukan bagi denda minimum sebanyak tiga ratus ringgit dan
untuk menaikkan denda maksimum kepada dua ribu ringgit bagi kesalahan
di bawah seksyen itu.

8. _Fasal 8 dan 9 bertujuan untuk meminda masing-masing subseksyen 35(8)_
dan 35A(6) Akta 333 untuk memperuntukkan bahawa seseorang yang tidak
menyelesaikan penalti yang ditetapkan bagi kesalahan yang berkaitan dalam
tempoh tiga bulan daripada pengeluaran notis di bawah seksyen 53, 53A,
115A atau 119, mengikut mana-mana yang berkenaan, adalah disifatkan telah
melakukan kesalahan tersebut melainkan jika prosiding jenayah telah dimulakan
bagi kesalahan itu.


-----

_Pengangkutan Jalan (Pindaan)_ 9

9. _Fasal 10_ bertujuan untuk meminda subseksyen 40(1) Akta 333 untuk
mengadakan peruntukan bagi denda minimum sebanyak tiga ratus ringgit dan
untuk menaikkan denda maksimum kepada dua ribu ringgit bagi kesalahan
di bawah seksyen itu.

10. _Fasal 11 bertujuan untuk meminda seksyen 53A Akta 333 untuk_
membolehkan notis di bawah seksyen itu disampaikan dengan seberapa
segera yang semunasabahnya praktik dan untuk menjelaskan kandungan notis
sedemikian.

11. _Fasal 12 bertujuan untuk meminda seksyen 54 Akta 333 untuk melanjutkan_
peruntukan berhubung dengan kesalahan memandu tertentu bagi basikal
elektrik.

12. _Fasal 13 bertujuan untuk meminda seksyen 56 Akta 333 untuk menjelaskan_
tempoh sah lesen vokasional. Fasal ini juga bertujuan untuk memberi Pengarah
kuasa untuk menggantung dan membatalkan lesen vokasional jika lesen memandu
yang dikeluarkan di bawah seksyen 27 Akta 333 digantung atau dibatalkan
di bawah seksyen 32, 35 atau 36 Akta 333.

13. _Fasal 14 dan 15 bertujuan untuk meminda masing-masing subseksyen 59(9)_
dan 66A(2) Akta 333 untuk mengadakan peruntukan bagi denda minimum
sebanyak tiga ratus ringgit bagi kesalahan di bawah seksyen itu.

14. _Fasal 16_ bertujuan untuk memasukkan seksyen baru 76A ke dalam
Akta 333 untuk mengadakan peruntukan bagi belok kiri dibenarkan.

15. _Fasal 17 bertujuan untuk meminda masing-masing subseksyen 79(1)_
dan 79(2) Akta 333 untuk memberi pegawai pengangkutan jalan kuasa untuk
mengawal selia lalu lintas selain daripada pegawai polis dan warden trafik.
_Fasal ini juga bertujuan untuk mengadakan peruntukan bagi denda minimum_
sebanyak tiga ratus ringgit dan untuk menaikkan denda maksimum kepada
dua ribu ringgit bagi kesalahan di bawah seksyen itu.

16. _Fasal 18 bertujuan untuk meminda perenggan 88(1)(d) dan (p) Akta 333_
untuk memberi Menteri kuasa untuk membuat kaedah-kaedah yang berhubungan
dengan basikal elektrik.

17. _Fasal 19 bertujuan untuk meminda subseksyen 112(3) Akta 333 untuk_
memberi pegawai polis, pegawai pengangkutan jalan dan warden trafik
kuasa untuk menahan basikal elektrik jika suatu kesalahan dilakukan dalam
pandangannya.

18. _Fasal 20 bertujuan untuk meminda subseksyen 115A(1) Akta 333 untuk_
membolehkan notis di bawah seksyen itu disampaikan dengan seberapa segera
yang semunasabahnya praktik.

19. _Fasal 22 bertujuan untuk meminda Jadual Kedua kepada Akta 333_
berbangkit daripada kemasukan seksyen baru 76A ke dalam Akta 333.

20. Pindaan lain yang tidak diperkatakan secara khusus dalam Huraian ini
merupakan pindaan kecil atau berbangkit.


-----

10 _Rang Undang-Undang_

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[2])2867]


-----

