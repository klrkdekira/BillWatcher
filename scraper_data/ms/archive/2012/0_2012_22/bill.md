---
Year: 2012
Bill: D.R.23/2012 - Rang Undang-Undang Mesin Cetak dan Penerbitan (Pindaan) 2012 (Lulus)
Title: D.R.23/2012 - Rang Undang-Undang Mesin Cetak dan Penerbitan (Pindaan) 2012 (Lulus)
Download URL: https://www.parlimen.gov.my/files/billindex/pdf/2012/DR232012.pdf
URL: https://www.parlimen.gov.my/files/billindex/pdf/2012/DR232012.pdf
---
---
Reading:
D.R.23/2012
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:19/04/2012
Dibentang Oleh:Y.B. Datuk Wira Abu Seman Yusop, Timbalan Menteri Dalam Negeri
---

_Mesin Cetak dan Penerbitan (Pindaan)_ 1

**D.R. 23/2012**

RANG UNDANG-UNDANG

_b e r n a m a_

Suatu Akta untuk meminda Akta Mesin Cetak dan Penerbitan
1984.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Mesin Cetak dan
Penerbitan (Pindaan) 2012.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 3**

**2.** Akta Mesin Cetak dan Penerbitan 1984 [Akta 301], yang
disebut “Akta ibu” dalam Akta ini, dipinda dengan menggantikan
subseksyen 3(3) dengan subseksyen yang berikut:

“(3) Menteri boleh memberi kepada mana-mana orang suatu
lesen bagi menyimpan mesin cetak untuk digunakan atau
menggunakan mesin cetak dan dia boleh menolak mana-mana
permohonan untuk mendapatkan lesen sedemikian atau boleh
pada bila-bila masa membatalkan atau menggantung lesen itu
selama apa-apa tempoh yang difikirkannya wajar.”.


-----

2 _Rang Undang-Undang_

**Pindaan seksyen 6**

**3.** Subseksyen 6(1) Akta ibu dipinda dengan memotong perkataan
“menurut budi bicaranya yang mutlak”.

**Penggantian seksyen 12**

**4.** Akta ibu dipinda dengan menggantikan seksyen 12 dengan
seksyen yang berikut:

“Kesahan lesen dan permit

**12. Suatu lesen atau permit yang diberikan di bawah Akta**
ini hendaklah tertakluk kepada apa-apa syarat sebagaimana
yang diendorskan dalam lesen atau permit itu dan hendaklah
kekal sah selagi lesen atau permit itu tidak dibatalkan.”.

**Pindaan seksyen 13a**

**5.** Subseksyen 13a(1) Akta ibu dipinda dengan memotong perkataan
“dan tidak boleh dipersoalkan oleh mana-mana mahkamah atas
apa-apa jua alasan pun”.

**Penggantian seksyen 13b**

**6.** Akta ibu dipinda dengan menggantikan seksyen 13b dengan
seksyen yang berikut:

“Hak untuk didengar

**13b. Seseorang yang diberikan suatu lesen atau permit**
di bawah Akta ini hendaklah diberi suatu peluang untuk
didengar sebelum suatu keputusan untuk membatalkan
atau menggantung lesen atau permit itu dibuat di bawah
subseksyen 3(3), 6(2) atau 13(1), mengikut mana-mana yang
berkenaan.”.

**Peruntukan kecualian**

**7.** Suatu lesen atau permit yang telah diberikan dan sah pada
tarikh permulaan kuat kuasa Akta ini hendaklah kekal sah selagi
lesen atau permit itu tidak dibatalkan, walau apa pun tarikh habis
tempoh lesen atau permit itu.


-----

_Mesin Cetak dan Penerbitan (Pindaan)_ 3

HURAIAN

Rang Undang-Undang ini bertujuan untuk meminda Akta Mesin Cetak dan
Penerbitan 1984 (“Akta 301”).

2. _Fasal 1_ mengandungi tajuk ringkas dan peruntukan tentang permulaan
kuat kuasa Akta yang dicadangkan.

3. _Fasal 2 bertujuan untuk meminda subseksyen 3(3) Akta 301 untuk_
meniadakan sebutan mengenai kuasa “budi bicaranya” bagi Menteri dalam
memberikan atau enggan memberikan suatu lesen mesin cetak. Pindaan ini
juga bertujuan untuk meniadakan kuasa Menteri untuk menetapkan dalam lesen
itu tempoh kesahan bagi lesen itu. Pindaan ini selaras dengan pindaan yang
dibuat dalam _fasal 4._

4. _Fasal 3 bertujuan untuk meminda subseksyen 6(1) Akta 301 untuk meniadakan_
sebutan mengenai kuasa “budi bicaranya yang mutlak” bagi Menteri dalam
memberi seseorang suatu permit untuk mencetak atau menerbitkan suatu akhbar
di Malaysia atau dalam memberi tuan punya mana-mana akhbar di Singapura
suatu permit yang membenarkan akhbar itu diimport, dijual, dikelilingkan atau
diedarkan di Malaysia.

5. _Fasal 4 bertujuan untuk meminda seksyen 12 Akta 301 untuk meniadakan_
tempoh kesahan bagi suatu lesen atau permit dan untuk membenarkan lesen
atau permit itu kekal sah selagi lesen atau permit itu tidak dibatalkan.

6. _Fasal 5 bertujuan untuk meminda subseksyen 13a(1) Akta 301 untuk_
meniadakan larangan semakan kehakiman ke atas keputusan Menteri untuk
memberikan, enggan memberikan, membatalkan atau menggantung sesuatu
lesen atau permit di bawah Akta 301.

7. _Fasal 6 bertujuan untuk meminda seksyen 13b Akta 301 untuk memberi_
seseorang peluang untuk didengar sebelum suatu keputusan untuk membatalkan
atau menggantung lesen atau permit itu dibuat di bawah subseksyen 3(3), 6(2)
atau 13(1), mengikut mana-mana yang berkenaan.

8. _Fasal 7 bertujuan untuk mengadakan peruntukan kecualian._

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2849]


-----

