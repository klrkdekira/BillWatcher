---
Year: 2012
Bill: D.R.04/2012 - Rang Undang-Undang Kesalahan Pilihan Raya (Pindaan) 2012 (Lulus)
Title: D.R.04/2012 - Rang Undang-Undang Kesalahan Pilihan Raya (Pindaan) 2012 (Lulus)
Download URL: https://www.parlimen.gov.my/files/billindex/pdf/2012/DR042012.pdf
URL: https://www.parlimen.gov.my/files/billindex/pdf/2012/DR042012.pdf
---
---
Reading:
D.R.04/2012
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:19/04/2012
Dibentang Oleh:Y.B. Datuk Liew Vui Keong, Timbalan Menteri di Jabatan Perdana Menteri
---

_Kesalahan Pilihan Raya (Pindaan)_ 1

**D.R. 4/2012**

RANG UNDANG-UNDANG

_b e r n a m a_

Suatu Akta untuk meminda Akta Kesalahan Pilihan Raya 1954.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Kesalahan Pilihan Raya
(Pindaan) 2012.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Kesalahan Pilihan Raya 1954 [Akta 5], yang disebut
“Akta ibu” dalam Akta ini, dipinda dalam seksyen 2—

_(a)_ dengan memasukkan selepas takrif “pilihan raya” takrif

yang berikut:

‘ “sebelum pilihan raya”, berhubung dengan sesuatu
pilihan raya, ertinya tempoh yang bermula dari tarikh
pembubaran Parlimen atau Dewan Undangan Negeri
atau dari tarikh yang dipastikan oleh Suruhanjaya
Pilihan Raya bahawa terdapat kekosongan luar jangka
di kalangan ahli Dewan Rakyat atau Dewan Undangan
Negeri bagi suatu bahagian pilihan raya sehingga tarikh
sebaik sebelum writ pilihan raya dikeluarkan;’;


-----

2 _Rang Undang-Undang_

_(b)_ dengan memasukkan selepas takrif “sebelum pilihan raya”

takrif yang berikut:

‘ “selepas pilihan raya”, berhubung dengan sesuatu
pilihan raya, ertinya tempoh yang bermula dari tarikh
pegawai pengurus mengisytiharkan calon yang mendapat
bilangan undi yang terbanyak sebagai telah dipilih dan
berakhir tiga puluh hari dari tarikh itu;’; dan

_(c) dengan memasukkan selepas takrif “selepas pilihan raya”_

takrif yang berikut:

‘ “semasa pilihan raya”, berhubung dengan sesuatu
pilihan raya, ertinya tempoh yang bermula dari tarikh
writ pilihan raya dikeluarkan sehingga tarikh pegawai
pengurus mengisytiharkan calon yang mendapat bilangan
undi yang terbanyak sebagai telah dipilih;’.

**Pindaan seksyen 4**

**3.** Seksyen 4 Akta ibu dipinda—

_(a) dalam perenggan_ _(e), dengan menggantikan perkataan_

“dibuang” dengan perkataan “ditandakan”; dan

_(b) dalam perenggan_ _(f), dengan menggantikan perkataan_

“dibuang”, di mana-mana jua terdapat, dengan perkataan
“ditandakan”.

**Pindaan seksyen 11**

**4.** Subseksyen 11(1) Akta ibu dipinda dengan memotong
perenggan _(c)._

**Pindaan seksyen 14**

**5. Seksyen 14 Akta ibu dipinda—**

_(a)_ dalam subseksyen (1)—

(i) dengan memotong perkataan “hendaklah”;

(ii) dalam perenggan (a), dengan memasukkan sebelum

perkataan “melantik” perkataan “boleh”;


-----

_Kesalahan Pilihan Raya (Pindaan)_ 3

(iii) dengan menggantikan perenggan _(b) dengan_

perenggan yang berikut:

“(b) boleh menyewa pejabat parti politik bagi

pihak calon itu;”;

(iv) dalam perenggan (c), dengan memasukkan sebelum

perkataan “memberitahu” perkataan “hendaklah,
jika ejen atau ejen-ejen tempat mengundi atau ejen
atau ejen-ejen mengira telah dilantik di bawah
perenggan _(a),”; dan_

(v) dalam perenggan (d), dengan memasukkan sebelum

perkataan “memberitahu” perkataan “hendaklah,
jika ejen atau-ejen-ejen mengira telah dilantik
di bawah perenggan _(a),”; dan_

_(b)_ dengan menggantikan subseksyen (1a) dengan subseksyen

yang berikut:

“(1a) Tiap-tiap ejen tempat mengundi atau ejen
mengira seseorang calon yang dilantik di bawah
perenggan (1)(a) hendaklah bertugas atau hadir di tempat
mengundi atau hendaklah menghadiri pengiraan undi
di tempat mengundi mengikut waktu yang ditetapkan
oleh Suruhanjaya Pilihan Raya.”.

**Pindaan seksyen** **24a**

**6. Seksyen** 24 a Akta ibu dipinda dengan menggantikan
subseksyen (2) dengan subseksyen yang berikut:

“(2) Tiada seorang pun boleh, pada hari atau hari-hari

penamaan, menunggu atau berdiri-diri dalam jarak satu ratus
meter atau apa-apa jarak yang ditentukan oleh Suruhanjaya
Pilihan Raya dari sempadan mana-mana tempat penamaan calon
kecuali dengan kebenaran Suruhanjaya Pilihan Raya.”.

**Pindaan seksyen** **24b**

**7.** Seksyen 24b Akta ibu dipinda—

_(a)_ dalam subseksyen (2), dengan menggantikan perkataan

“Seseorang” dengan perkataan “Tertakluk kepada
subseksyen (2a), seseorang”;


-----

4 _Rang Undang-Undang_

_(b) dengan memasukkan selepas subseksyen (2) subseksyen_

yang berikut:

“(2a) Mana-mana pejabat yang dibuka, ditubuhkan
atau disenggarakan di bawah subseksyen (2) hanya
boleh dibuka, ditubuhkan atau disenggarakan dalam
jarak tidak kurang daripada satu ratus meter dari pusat
mengundi.

(2b) Mana-mana orang yang melanggar subseksyen
(2a) boleh, apabila disabitkan, dipenjarakan selama
tempoh tidak melebihi satu tahun atau didenda tidak
melebihi lima ribu ringgit atau kedua-duanya.

(2c) Kesalahan di bawah subseksyen (2a) ialah
kesalahan boleh tangkap mengikut pengertian Kanun
Tatacara Jenayah.”; dan

_(c) dalam subseksyen (7)—_

(i) dengan menggantikan perkataan “lima puluh meter”

dengan perkataan “satu ratus meter atau apa-apa
jarak yang ditentukan oleh Suruhanjaya Pilihan
Raya”; dan

(ii) dengan menggantikan perkataan “tempat” dengan

perkataan “pusat”.

**Pindaan seksyen 26**

**8.** Subseksyen 26(1) Akta ibu dipinda—

_(a) dalam perenggan_ _(c), dengan menggantikan perkataan_

“bilik jawatankuasa” dengan perkataan “pejabat parti
politik”;

_(b) dalam perenggan_ _(e)—_

(i) dengan memotong perkataan “dalam jarak lima

puluh meter dari sempadan mana-mana tempat
mengundi—”; dan

(ii) dengan menomborkan semula subperenggan (i),

(ii), (iii) dan (iv) yang sedia ada masing-masing
sebagai perenggan _(e),_ _(ea),_ _(eb) dan_ _(ec);_


-----

_Kesalahan Pilihan Raya (Pindaan)_ 5

_(c) dalam perenggan (e) dan (ea) yang dinomborkan semula,_

dengan menggantikan perkataan “tempat mengundi”
dengan perkataan “pusat mengundi”;

_(d) dalam perenggan_ _(ec)_ yang dinomborkan semula—

(i) dengan memasukkan selepas perkataan “berdiri
diri” perkataan “dalam jarak satu ratus meter dari
sempadan mana-mana pusat mengundi”;

(ii) dengan menggantikan perkataan “tempat mengundi”

dengan perkataan “pusat mengundi”; dan

(iii) dengan menggantikan perkataan “membuang

undinya” dengan perkataan “mengundi”; dan

_(e) dalam perenggan_ _(g)—_

(i) dengan menggantikan perkataan “lima puluh”

dengan perkataan “satu ratus”; dan

(ii) dengan menggantikan perkataan “mana-mana tempat

mengundi” dengan perkataan “mana-mana pusat
mengundi”.

**Pindaan seksyen** **26a**

**9.** Seksyen 26 a Akta ibu dipinda dengan memotong
subseksyen (2) dan (3).

**Penggantian seksyen 27d**

**10.** Akta ibu dipinda dengan menggantikan seksyen 27d dengan
seksyen yang berikut:

“Kawasan kawalan pasukan penguat kuasa

**27d.** Sesuatu pasukan penguat kuasa hendaklah melaksanakan

fungsinya dalam bahagian pilihan raya yang baginya pasukan
itu ditubuhkan.”.


-----

6 _Rang Undang-Undang_

**Pindaan seksyen** **30a**

**11.** Seksyen 30a Akta ibu dipinda dengan menggantikan perkataan
“sebelum” dengan perkataan “dalam tempoh tiga puluh hari
selepas”.

**Pindaan Jadual Pertama**

**12.** Jadual Pertama kepada Akta ibu dipinda dalam BORANG
A di bawah perkataan “Tandatangan”, dengan menggantikan
perkataan—

“Pengerusi atau Anggota Suruhanjaya Pilihan Raya

_Setiausaha Suruhanjaya Pilihan Raya_

_Pegawai Pilihan Raya Negeri_

_Pegawai Yang Hak”_

dengan perkataan—

“Pengerusi, Timbalan Pengerusi atau Anggota Suruhanjaya

_Pilihan Raya_

_Setiausaha Suruhanjaya Pilihan Raya_

_Pegawai Pilihan Raya Negeri_

_Pegawai Yang Hak_

_Hakim Mahkamah Sesyen_

_Majistret_

_Jaksa Pendamai_

_Pesuruhjaya Sumpah”._

HURAIAN

Rang Undang-Undang ini bertujuan untuk meminda Akta Kesalahan Pilihan
Raya 1954 (“Akta 5”).

2. _Fasal 1 mengandungi tajuk ringkas dan memberi Menteri kuasa untuk_
menetapkan tarikh permulaan kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 5 untuk memasukkan_
takrif baru “sebelum pilihan raya”, “selepas pilihan raya” dan “semasa pilihan
raya” ke dalam Akta 5.


-----

_Kesalahan Pilihan Raya (Pindaan)_ 7

4. _Fasal 3 bertujuan untuk meminda seksyen 4 Akta 5 dengan menggantikan_
perkataan “dibuang” dengan perkataan “ditandakan”. Pindaan ini dibuat untuk
mengelakkan perkataan “dibuang” digunakan dalam teks bahasa kebangsaan.
Dalam teks bahasa kebangsaan, perkataan “dibuang” digantikan dengan perkataan
“ditandakan” kerana perkataan “dibuang” itu boleh membawa kepada tafsiran
yang negatif bagi maksud sesuatu pilihan raya.

5. _Fasal 4 bertujuan untuk memotong perenggan 11(1)(c) Akta 5 untuk_
meniadakan peruntukan yang sukar untuk dikuatkuasakan.

6. _Fasal 5 bertujuan untuk meminda seksyen 14 Akta 5 bagi menghapuskan_
kehendak mandatori bagi seseorang ejen pilihan raya seseorang calon untuk
melantik mana-mana ejen tempat mengundi atau ejen mengira. Pindaan yang
dicadangkan turut membenarkan seseorang ejen pilihan raya bagi seseorang
calon untuk menyewa pejabat parti politik bagi pihak calon itu.

Pindaan dalam fasal 5 turut bertujuan untuk membenarkan mana-mana ejen

tempat mengundi atau ejen mengira bagi seseorang calon untuk bertugas atau
hadir atau menghadiri pengiraan undi di tempat mengundi hanya pada waktu
yang ditetapkan oleh Suruhanjaya Pilihan Raya. Ini adalah untuk mengurangkan
kesesakan di tempat mengundi.

7. _Fasal 6 bertujuan untuk meminda subseksyen_ 24a(2) Akta 5 untuk
mengelakkan kesukaran berhubung dengan kehendak jarak lima puluh meter yang
sedia ada dari sempadan mana-mana tempat penamaan yang tidak mempunyai
kawasan yang luas. Pindaan dalam fasal 6 turut memberi Suruhanjaya Pilihan
Raya kuasa untuk menentukan apa-apa jarak lain yang sesuai.

8. _Fasal 7 bertujuan untuk memasukkan subseksyen baru_ 24b(2a), (2b) dan
(2c) ke dalam Akta 5 untuk menghendaki supaya mana-mana pejabat yang
dibuka, ditubuhkan atau disenggarakan semasa tempoh berkempen di bawah
subseksyen 24b(2) hanya dibuka, ditubuhkan atau disenggarakan dalam jarak
tidak kurang daripada satu ratus meter dari pusat mengundi.

Pindaan yang dicadangkan ini juga memperuntukkan bahawa apa-apa pelanggaran

subseksyen baru (2a) yang dicadangkan ialah kesalahan boleh tangkap yang
boleh dihukum di bawah subseksyen baru (2b) yang dicadangkan.

Pindaan dalam fasal 7 juga bertujuan untuk meminda subseksyen 24b(7)

Akta 5 untuk mengelakkan kesukaran berhubung dengan kehendak jarak lima
puluh meter yang sedia ada dari sempadan mana-mana pusat mengundi yang
tidak mempunyai kawasan yang luas. Pindaan yang dicadangkan ini juga
memberi Suruhanjaya Pilihan Raya kuasa untuk menentukan apa-apa jarak lain
yang sesuai di samping menggantikan perkataan “tempat mengundi” dengan
perkataan “pusat mengundi” untuk menggambarkan makna yang diperuntukkan
bagi perkataan itu dalam seksyen 2 Akta Pilihan Raya 1958 [Akta 19].

9. _Subfasal 8(a) bertujuan untuk meminda perenggan 26(1)(c) Akta 5 dengan_
menggantikan perkataan “bilik jawatankuasa” dengan perkataan “pejabat parti
politik” sebagai pindaan berbangkit kepada pindaan yang dicadangkan dalam
perenggan 14(1)(b) Akta 5.


-----

8 _Rang Undang-Undang_

10. _Subfasal 8(b) bertujuan untuk meminda perenggan 26(1)(e) Akta 5 dengan_
memotong perkataan “dalam jarak lima puluh meter dari sempadan mana-mana
tempat mengundi—” bagi menghapuskan syarat jarak lima puluh meter bagi
maksud melakukan apa-apa kesalahan di bawah perenggan 26(1)(e) Akta 5.

Pindaan dalam _subfasal 8(b) turut bertujuan untuk menomborkan semula_

subperenggan 26(1)(e)(i), (ii), (iii) dan (iv) Akta 5 yang sedia ada masingmasing sebagai perenggan 26(1)(e), _(ea),_ _(eb) dan_ _(ec) dengan menjadikan_
kesalahan yang disebut dalam subperenggan 26(1)(e)(i), (ii), (iii) dan (iv)
yang sedia ada sebagai kesalahan yang berasingan dan berlainan.

11. _Subfasal 8(c) bertujuan untuk meminda perenggan 26(1)(e)_ dan (ea)

yang dinomborkan semula dengan menggantikan perkataan “tempat mengundi”
dengan perkataan “pusat mengundi”. Ini untuk menggambarkan makna yang
diperuntukkan bagi perkataan itu dalam seksyen 2 Akta Pilihan Raya 1958.

12. _Subfasal 8(d) bertujuan untuk meminda perenggan 26(1)(ec) Akta 5 yang_

dinomborkan semula untuk melarang mana-mana orang semasa hari pengundian
untuk menunggu atau berdiri-diri dalam jarak satu ratus meter dari sempadan
mana-mana pusat mengundi kecuali bagi maksud masuk ke pusat mengundi.

Pindaan dalam subfasal 8(d) turut bertujuan untuk meminda perenggan 26(1)

_(ec) Akta 5 yang dinomborkan semula dengan menggantikan perkataan “tempat_
mengundi” dengan perkataan “pusat mengundi”. Ini untuk menggambarkan
makna yang diperuntukkan bagi perkataan itu dalam seksyen 2 Akta Pilihan
Raya 1958.

Selanjutnya, pindaan dalam subfasal 8(d) turut bertujuan untuk menggantikan

perkataan “membuang undinya” dengan perkataan “mengundi”. Pindaan kepada
perkataan “cast his vote” dalam teks bahasa Inggeris dibuat berikutan dengan
pindaan kepada perkataan “membuang undinya” dalam teks bahasa kebangsaan.
Dalam teks bahasa kebangsaan, perkataan “membuang undinya” itu digantikan
dengan perkataan “mengundi” kerana perkataan “membuang undinya” boleh
membawa kepada tafsiran yang negatif bagi maksud sesuatu pilihan raya.

13. _Subfasal 8(e) bertujuan untuk meminda perenggan 26(1)(g) Akta 5 untuk_

menggantikan jarak lima puluh meter yang sedia ada dengan jarak satu ratus
meter untuk mengelakkan kesukaran berhubung dengan kehendak jarak yang
sedia ada dalam hal pusat mengundi yang tidak mempunyai kawasan yang
luas.

Pindaan dalam subfasal 8(e) turut bertujuan untuk menggantikan perkataan

“mana-mana tempat mengundi” dengan perkataan “mana-mana pusat mengundi”
untuk menggambarkan makna yang diperuntukkan bagi perkataan itu dalam
seksyen 2 Akta Pilihan Raya 1958.

14. _Fasal 9 bertujuan untuk memotong subseksyen_ 26a(2) dan (3) Akta 5

kerana kehadiran pemerhati di barung menyebabkan kesukaran kepada petugas
pilihan raya untuk melaksanakan tugas mereka.


-----

_Kesalahan Pilihan Raya (Pindaan)_ 9

15. _Fasal 10 bertujuan untuk menggantikan seksyen_ 27d Akta 5 dengan

suatu peruntukan baru yang membenarkan penubuhan pasukan penguat kuasa
di bahagian pilihan raya Parlimen atau Negeri.

16. _Fasal 11 bertujuan untuk meminda seksyen 30a Akta 5 untuk mengadakan_

peruntukan bagi sesuatu permohonan maaf yang dibenarkan di bawah seksyen
30 Akta 5 dibuat dalam tempoh tiga puluh hari selepas habis tempoh tiga puluh
satu hari yang dinyatakan dalam seksyen 23 Akta 5. Walau bagaimanapun,
sehingga permohonan maaf itu dibenarkan oleh seorang Hakim Pilihan Raya
atau seorang Hakim Mahkamah Tinggi, calon itu tidak boleh bersidang atau
mengundi.

17. _Fasal 12_ bertujuan untuk meminda BORANG A Jadual Pertama untuk

menambah individu yang di hadapannya sumpah kerahsiaan boleh diangkat.

_IMPLIKASl KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2612]


-----

