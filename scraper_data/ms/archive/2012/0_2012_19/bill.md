---
Year: 2012
Bill: D.R.20/2012 - Rang Undang-Undang Rukun Tetangga 2012 (Lulus)
Title: D.R.20/2012 - Rang Undang-Undang Rukun Tetangga 2012 (Lulus)
Download URL: https://www.parlimen.gov.my/files/billindex/pdf/2012/DR202012.pdf
URL: https://www.parlimen.gov.my/files/billindex/pdf/2012/DR202012.pdf
---
---
Reading:
D.R.20/2012
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:18/04/2012
Dibentang Oleh:Y.B. Senator Tan Sri Dr. Koh Tsu Koon, Menteri di Jabatan Perdana Menteri
---

_Rukun Tetangga_ 1

**D.R. 20/2012**

RANG UNDANG-UNDANG RUKUN TETANGGA 2012

SUSUNAN FASAL

BAHAGIAN I

PERMULAAN

_Fasal_

1. Tajuk ringkas dan permulaan kuat kuasa

2. Tafsiran

BAHAGIAN II

RUKUN TETANGGA

3. Pelantikan Ketua Pengarah Rukun Tetangga dan pegawai lain

4. Kuasa untuk mewakilkan

5. Penetapan Kawasan Rukun Tetangga

6. Pusat Kawasan

7. Pelantikan Jawatankuasa Kawasan Rukun Tetangga

8. Fungsi dan tugas Jawatankuasa Kawasan Rukun Tetangga

9. Pembatalan pelantikan dan peletakan jawatan

10. Pembatalan penetapan Kawasan Rukun Tetangga dan pembubaran
Jawatankuasa Kawasan Rukun Tetangga

11. Peruntukan atau bantuan kewangan kepada Jawatankuasa Kawasan Rukun
Tetangga

12. Kuasa untuk mengutip atau menerima wang

13. Akaun bank

14. Penubuhan Jawatankuasa Penyelaras dan Penasihat Rukun Tetangga


-----

_Rang Undang-Undang_

BAHAGIAN III

SKIM RONDAAN SUKARELA

_Fasal_

15. Permohonan untuk menjalankan Skim Rondaan Sukarela

16. Perjalanan Skim Rondaan Sukarela

17. Keanggotaan Skim Rondaan Sukarela

18. Tugas anggota Skim Rondaan Sukarela

19. Tatakelakuan anggota Skim Rondaan Sukarela

20. Masa rehat atau pelepasan waktu bekerja

21. Pembatalan Skim Rondaan Sukarela

BAHAGIAN IV

PELBAGAI

22. Pergabungan aktiviti Jawatankuasa Kawasan Rukun Tetangga

23. Pekerja tidak mengalami kehilangan saraan atau apa-apa kemudaratan

24. Kad pengenalan

25. Kuasa untuk menghentikan dan memeriksa

26. Penyamaran

27. Pernyataan palsu

28. Perlindungan terhadap tindakan guaman dan prosiding undang-undang

29. Akta Perlindungan Pihak Berkuasa Awam 1948

30. Kuasa untuk memberikan arahan

31. Kuasa untuk mengeluarkan garis panduan, pekeliling dan arahan

32. Kuasa untuk membuat peraturan-peraturan

33. Peruntukan kecualian

34. Penerusan perbuatan dan tindakan


-----

_Rukun Tetangga_ 3

RANG UNDANG-UNDANG

_b e r n a m a_

Suatu Akta untuk membuat peruntukan yang berhubungan dengan
Rukun Tetangga dan Skim Rondaan Sukarela dan bagi perkara
yang berkaitan dengannya.

[ ]

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Rukun Tetangga
2012.

(2) Akta ini mula berkuat kuasa pada 22 Jun 2012.

**Tafsiran**

**2. Dalam Akta ini, melainkan jika konteksnya menghendaki**
makna yang lain—

“Jawatankuasa Kawasan Rukun Tetangga” ertinya Jawatankuasa
Kawasan Rukun Tetangga yang dilantik di bawah seksyen 7;


-----

4 _Rang Undang-Undang_

“Jawatankuasa Penyelaras dan Penasihat Rukun Tetangga”
ertinya Jawatankuasa Penyelaras dan Penasihat Rukun Tetangga
yang ditubuhkan di bawah seksyen 14;

“Kawasan” ertinya Kawasan Rukun Tetangga yang ditetapkan
oleh Ketua Pengarah di bawah seksyen 5;

“Ketua Pengarah” ertinya Ketua Pengarah Rukun Tetangga yang
dilantik di bawah subseksyen 3(1);

“majikan” ertinya orang atau kumpulan orang, sama ada
pertubuhan perbadanan atau pertubuhan yang tidak diperbadankan,
yang mengupah atau mengambil perkhidmatan seseorang atau
orang bagi upah atau gaji di bawah kontrak pekerjaan, dan
termasuklah Kerajaan Malaysia, Kerajaan Negeri dan mana-mana
pihak berkuasa berkanun atau tempatan;

“Menteri” ertinya Menteri yang dipertanggungkan dengan
tanggungjawab bagi Rukun Tetangga;

“pekerja” ertinya seseorang yang merupakan seorang warganegara
dan diupah atau diambil oleh seseorang majikan untuk upah atau
gaji, sama ada atau tidak termasuk dalam takrif dalam Akta Kerja
1955 [Akta 265], Ordinan Buruh Sabah [Bab 67] atau Ordinan
Buruh Sarawak [Bab 76], dan termasuklah mana-mana orang
yang memegang apa-apa jawatan dalam mana-mana perkhidmatan
awam dan pihak berkuasa berkanun atau tempatan;

“pemastautin” ertinya mana-mana orang yang biasanya bermastautin
di dalam suatu Kawasan dan termasuklah seseorang yang telah
bermastautin di dalam suatu Kawasan secara berterusan bagi suatu
tempoh yang melebihi tiga puluh hari;

“Pengarah” ertinya Pengarah Rukun Tetangga dan termasuklah
Ketua Pengarah Rukun Tetangga, Timbalan Ketua Pengarah Rukun
Tetangga, Timbalan Pengarah Rukun Tetangga dan Penolong
Pengarah Rukun Tetangga yang dilantik oleh Menteri di bawah
subseksyen 3(2);

“Pusat Kawasan” ertinya mana-mana premis yang disediakan
oleh Ketua Pengarah di bawah seksyen 6;

“Skim Rondaan Sukarela” ertinya suatu skim yang diluluskan
oleh Ketua Pengarah di bawah seksyen 15.


-----

_Rukun Tetangga_ 5

BAHAGIAN II

RUKUN TETANGGA

**Pelantikan Ketua Pengarah Rukun Tetangga dan pegawai**
**lain**

**3.** (1) Menteri hendaklah melantik seorang pekhidmat awam
menjadi Ketua Pengarah Rukun Tetangga.

(2) Menteri boleh melantik daripada anggota perkhidmatan
awam, apa-apa bilangan Timbalan Ketua Pengarah Rukun Tetangga,
Pengarah Rukun Tetangga, Timbalan Pengarah Rukun Tetangga,
Penolong Pengarah Rukun Tetangga dan mana-mana pegawai lain
yang difi kirkannya perlu atau suai manfaat untuk membantu Ketua
Pengarah dalam melaksanakan kewajipannya di bawah Akta ini.

(3) Seseorang yang dilantik di bawah subseksyen (2) adalah
tertakluk kepada arahan dan kawalan Ketua Pengarah.

**Kuasa untuk mewakilkan**

**4. (1) Seseorang Pengarah boleh, secara bertulis, mewakilkan**
mana-mana kuasa yang diberikan kepadanya di bawah Akta
ini kepada mana-mana pegawai yang dilantik di bawah
subseksyen 3(2).

(2) Suatu pewakilan yang dibuat di bawah subseksyen (1) adalah
tertakluk kepada apa-apa batasan sebagaimana yang ditetapkan
oleh Pengarah dalam surat cara pewakilan itu.

(3) Suatu pewakilan di bawah seksyen ini tidak menghalang
seseorang Pengarah sendiri daripada menjalankan pada bila-bila
masa mana-mana kuasa yang diwakilkan itu.

**Penetapan Kawasan Rukun Tetangga**

**5. Ketua Pengarah boleh, melalui notis yang diiklankan mengikut**
apa-apa cara yang difikirkannya patut, menetapkan mana-mana
kawasan menjadi suatu Kawasan Rukun Tetangga.


-----

6 _Rang Undang-Undang_

**Pusat Kawasan**

**6. Ketua Pengarah boleh menyediakan apa-apa premis yang**
difikirkannya patut sebagai suatu Pusat Kawasan untuk kegunaan
Jawatankuasa Kawasan Rukun Tetangga.

**Pelantikan Jawatankuasa Kawasan Rukun Tetangga**

**7. (1) Seseorang Pengarah hendaklah, dalam tempoh tiga puluh**
hari dari tarikh penetapan sesuatu Kawasan di bawah seksyen 5
atau dalam apa-apa tempoh yang lebih lama sebagaimana yang
ditetapkan oleh Ketua Pengarah, melantik berkenaan dengan
Kawasan itu suatu Jawatankuasa Kawasan Rukun Tetangga
yang hendaklah terdiri daripada apa-apa bilangan orang yang
merangkumi pemastautin, orang yang mempunyai kepentingan
dalam Kawasan itu dan orang lain, sebagaimana yang diluluskan
oleh Pengarah.

(2) Pengarah hendaklah, selepas berunding dengan anggota
Jawatankuasa Kawasan Rukun Tetangga, melantik dari kalangan
anggota Jawatankuasa Kawasan Rukun Tetangga—

_(a)_ seorang Pengerusi;

_(b)_ seorang Timbalan Pengerusi;

_(c)_ seorang Setiausaha;

_(d)_ seorang Penolong Setiausaha; dan

_(e)_ seorang Bendahari.

(3) Seseorang tidak layak dilantik sebagai anggota Jawatankuasa
Kawasan Rukun Tetangga jika—

_(a)_ dia belum mencapai umur lapan belas tahun;

_(b)_ dia seorang bankrap belum lepas;

_(c)_ dia telah disabitkan atas suatu kesalahan dan dihukum
dengan pemenjaraan selama tempoh tidak kurang daripada
satu tahun atau denda tidak kurang daripada dua ribu
ringgit atau kedua-duanya;


-----

_Rukun Tetangga_ 7

_(d)_ dia bukan warganegara atau pemastautin tetap; dan

_(e)_ dia tidak sempurna akal atau selainnya tidak berupaya
untuk melaksanakan kewajipannya.

(4) Seseorang anggota Jawatankuasa Kawasan Rukun Tetangga
hendaklah memegang jawatan selama tempoh tidak melebihi dua tahun
dan layak untuk dilantik semula apabila habis tempoh
jawatannya, tetapi tidak boleh dilantik untuk lebih daripada
tiga penggal berturut-turut melainkan dengan kelulusan Ketua
Pengarah.

**Fungsi dan tugas Jawatankuasa Kawasan Rukun Tetangga**

**8.** Jawatankuasa Kawasan Rukun Tetangga hendaklah mempunyai
fungsi dan tugas yang berikut:

_(a)_ untuk menjalankan apa-apa akitiviti bagi meningkatkan
dan mengukuhkan semangat kejiranan, perpaduan,
muhibah, keharmonian, keselesaan, keamanan, kerjasama,
keselamatan, kebajikan, kesihatan, kesejahteraan ekonomi
dan kualiti hidup di kalangan anggota masyarakat;

_(b)_ untuk menerima maklumat mengenai, untuk
memerhati dan menyiasat, semua isu mengenai
konflik masyarakat di dalam Kawasan dan melaporkan
maklumat, pemerhatian dan penyiasatan itu kepada
Pengarah;

_(c)_ untuk mengambil apa-apa langkah yang perlu atau
wajar untuk membolehkan pemastautin melindungi
diri mereka terhadap apa-apa aktiviti jenayah atau
bencana;

_(d)_ untuk menyediakan pengantaraan dalam masyarakat bagi
maksud pendamaian atau selainnya menyelesaikan apaapa pertikaian atau perselisihan di kalangan anggota
masyarakat; dan

_(e)_ untuk menjalankan apa-apa fungsi atau tugas lain
yang diarahkan oleh Ketua Pengarah dari semasa ke
semasa.


-----

8 _Rang Undang-Undang_

**Pembatalan pelantikan dan peletakan jawatan**

**9.** (1) Pelantikan seseorang anggota Jawatankuasa Kawasan Rukun
Tetangga di bawah subseksyen 7(2) boleh pada bila-bila masa
dibatalkan oleh seseorang Pengarah.

(2) Seseorang anggota Jawatankuasa Kawasan Rukun Tetangga
yang dilantik di bawah subseksyen 7(2) boleh pada bila-bila masa
meletakkan jawatannya dengan memberikan notis bertulis kepada
Pengarah.

**Pembatalan penetapan Kawasan Rukun Tetangga dan**
**pembubaran Jawatankuasa Kawasan Rukun Tetangga**

**10.** (1) Ketua Pengarah boleh, pada bila-bila masa, melalui notis
yang diiklankan mengikut apa-apa cara yang difikirkannya patut,
membatalkan mana-mana penetapan Kawasan Rukun Tetangga
yang dibuat di bawah seksyen 5.

(2) Jika penetapan Kawasan Rukun Tetangga telah dibatalkan
di bawah subseksyen (1), Jawatankuasa Kawasan Rukun Tetangga
bagi Kawasan itu hendaklah terbubar serta-merta.

**Peruntukan atau bantuan kewangan kepada Jawatankuasa**
**Kawasan Rukun Tetangga**

**11. Ketua Pengarah boleh, dari semasa ke semasa, dengan**
kelulusan Menteri dan persetujuan Menteri Kewangan, menyediakan
peruntukan atau bantuan kewangan kepada suatu Jawatankuasa
Kawasan Rukun Tetangga sebagaimana yang dikehendakinya untuk
menjalankan mana-mana fungsi dan tugasnya di bawah Akta ini,
tertakluk kepada apa-apa terma dan syarat yang ditentukan oleh
Menteri.

**Kuasa untuk mengutip atau menerima wang**

**12.** (1) Jawatankuasa Kawasan Rukun Tetangga boleh mengutip
atau menerima wang di dalam Kawasan itu bagi menjalankan
mana-mana fungsi dan tugasnya di bawah Akta ini, dengan
syarat bahawa Jawatankuasa Kawasan Rukun Tetangga itu telah
memohon dan memperoleh kelulusan bertulis daripada Ketua
Pengarah terlebih dahulu.


-----

_Rukun Tetangga_ 9

(2) Jawatankuasa Kawasan Rukun Tetangga dalam mengutip
atau menerima wang di bawah subseskyen (1) adalah tertakluk
kepada apa-apa terma dan syarat yang dikenakan oleh Ketua
Pengarah.

**Akaun bank**

**13.** (1) Semua wang yang diterima oleh Jawatankuasa Kawasan
Rukun Tetangga hendaklah didepositkan ke dalam suatu
akaun bank di bawah nama Jawatankuasa Kawasan Rukun
Tetangga itu.

(2) Jawatankuasa Kawasan Rukun Tetangga hendaklah
menyebabkan akaun dan rekod aktivitinya disenggarakan dan
disimpan dalam bentuk yang sepatutnya.

(3) Penyata akaun bagi Jawatankuasa Kawasan Rukun Tetangga
hendaklah diperiksa setiap tahun oleh dua pemastautin yang dilantik
dari kalangan dan oleh pemastautin dalam Kawasan itu.

**Penubuhan Jawatankuasa Penyelaras dan Penasihat Rukun**
**Tetangga**

**14.** (1) Menteri boleh menubuhkan suatu jawatankuasa yang
dikenali sebagai “Jawatankuasa Penyelaras dan Penasihat
Rukun Tetangga” untuk menyelaras dan menasihati Pengarah
mengenai semua perkara yang dirujukkan kepadanya
oleh Jawatankuasa Kawasan Rukun Tetangga dan untuk
menjalankan apa-apa fungsi yang ditetapkan oleh Menteri
di bawah Akta ini.

(2) Jawatankuasa Penyelaras dan Penasihat Rukun Tetangga
hendaklah terdiri daripada yang berikut:

_(a)_ seorang Pengerusi;

_(b)_ sekurang-kurangnya seorang Timbalan Pengerusi;

_(c)_ seorang Setiausaha; dan

_(d) sekurang-kurangnya dua puluh anggota lain._


-----

10 _Rang Undang-Undang_

(3) Penubuhan Jawatankuasa Penyelaras dan Penasihat Rukun
Tetangga di bawah subseksyen (1) boleh pada bila-bila masa
dibatalkan oleh Menteri.

BAHAGIAN III

SKIM RONDAAN SUKARELA

**Permohonan untuk menjalankan Skim Rondaan Sukarela**

**15. (1) Pengerusi Jawatankuasa Kawasan Rukun Tetangga boleh**
memohon kepada Ketua Pengarah untuk menjalankan Skim
Rondaan Sukarela di dalam keseluruhan atau sebahagian Kawasan
jika permohonan dibuat kepadanya oleh sekumpulan tidak kurang
daripada dua puluh orang pemastautin Kawasan itu yang berumur
tidak kurang daripada lapan belas tahun.

(2) Jika permohonan di bawah subseksyen (1) diluluskan
oleh Ketua Pengarah, Ketua Pengarah hendaklah menyampaikan
kelulusan itu kepada Pengerusi Jawatankuasa Kawasan Rukun
Tetangga bagi pelaksanaan Skim Rondaan Sukarela.

**Perjalanan Skim Rondaan Sukarela**

**16.** (1) Ketua Pengarah hendaklah menghendaki supaya
Skim Rondaan Sukarela dimulakan oleh Jawatankuasa
Kawasan Rukun Tetangga dalam tempoh tiga puluh hari dari
tarikh kelulusan di bawah seksyen 15 atau dalam apa-apa
tempoh yang lebih lama sebagaimana yang ditentukan oleh
Ketua Pengarah.

(2) Jika perjalanan Skim Rondaan Sukarela itu tidak dimulakan
dalam tempoh yang dinyatakan di bawah subseksyen (1), kelulusan
di bawah seksyen 15 hendaklah luput.

(3) Jawatankuasa Kawasan Rukun Tetangga adalah
bertanggungjawab bagi Skim Rondaan Sukarela di dalam
Kawasan itu.


-----

_Rukun Tetangga_ 11

**Keanggotaan Skim Rondaan Sukarela**

**17. (1) Seseorang pemastautin di dalam Kawasan atau seseorang**
yang mempunyai kepentingan di dalam Kawasan atau seseorang
yang telah diluluskan oleh Pengarah boleh memohon kepada
Jawatankuasa Kawasan Rukun Tetangga untuk menjadi anggota
Skim Rondaan Sukarela.

(2) Seseorang anggota Skim Rondaan Sukarela boleh pada
bila-bila masa menarik diri daripada Skim dengan memberikan
notis bertulis yang dialamatkan kepada Pengerusi Jawatankuasa
Kawasan Rukun Tetangga.

(3) Keanggotaan seseorang anggota Skim Rondaan Sukarela
boleh pada bila-bila masa ditamatkan oleh Pengarah.

**Tugas anggota Skim Rondaan Sukarela**

**18.** (1) Anggota Skim Rondaan Sukarela hendaklah mempunyai
tugas yang berikut:

_(a)_ tugas meronda di dalam Kawasan sebagaimana yang
ditentukan oleh Jawatankuasa Kawasan Rukun
Tetangga;

_(b)_ tugas mengawal di Pusat Kawasan pada apa-apa waktu
sebagaimana yang ditentukan oleh Pengarah; dan

_(c)_ tugas mengawal di mana-mana premis, tempat atau lokasi
di dalam Kawasan sebagaimana yang dikehendaki oleh
Pengarah.

(2) Seseorang anggota Skim Rondaan Sukarela yang menjalankan
tugas meronda atau tugas mengawal hendaklah menjalankan tugasnya
dalam kumpulan yang terdiri daripada sekurang-kurangnya dua
anggota dalam satu kumpulan.

(3) Seseorang anggota Skim Rondaan sukarela hendaklah
menjalankan tugas meronda atau tugas mengawal tidak lebih
daripada dua kali dalam satu bulan.

**Tatakelakuan anggota Skim Rondaan Sukarela**

**19.** (1) Seseorang anggota Skim Rondaan Sukarela yang, semasa
menjalankan tugas meronda atau tugas mengawal—

_(a)_ dengan sengaja memberikan maklumat palsu mengenai
apa apa perkara;


-----

12 _Rang Undang-Undang_

_(b)_ melanggar perintah atau arahan sah Pengarah atau
Jawatankuasa Kawasan Rukun Tetangga;

_(c)_ melakukan apa-apa perbuatan yang lucah, buruk atau
menghina;

_(d)_ menggunakan bahasa yang lucah, buruk atau menghina;

_(e)_ bertindak secara tidak bertanggungjawab seperti tidur, berjudi
atau berada bawah pengaruh alkohol atau dadah;

_(f)_ bertindak secara cuai; atau

_(g)_ melakukan apa-apa perbuatan yang memudaratkan kebajikan
Kawasan itu,

melakukan suatu kesalahan dan boleh, apabila disabitkan, didenda
tidak melebihi dua ribu ringgit atau dipenjarakan selama tempoh
tidak melebihi satu tahun atau kedua-duanya.

**Masa rehat atau pelepasan waktu bekerja**

**20. (1) Jika anggota Skim Rondaan Sukarela merupakan seorang**
pekerja kepada mana-mana orang dan anggota itu menjalankan
tugas meronda atau tugas mengawal bagi suatu tempoh yang
tidak kurang daripada dua jam berturut-turut selepas tengah
malam, anggota itu, tertakluk kepada persetujuan bertulis
majikan terlebih dahulu, hendaklah diberikan masa rehat atau
pelepasan waktu bekerja dengan bergaji oleh majikannya
mengikut subseksyen (2), dengan syarat bahawa masa rehat atau
pelepasan waktu bekerja dengan bergaji itu tidak boleh melebihi
empat jam.

(2) Masa rehat atau pelepasan waktu bekerja dengan bergaji
di bawah subseksyen (1)—

_(a)_ hendaklah diberikan mengikut tempoh masa sebenar tugas
meronda atau tugas mengawal pada sebelah pagi pada
hari itu;

_(b)_ tidak boleh dibawa pada sebelah petang pada hari itu atau
pada hari yang berikutnya;


-----

_Rukun Tetangga_ 13

_(c)_ hendaklah bermula pada waktu bekerja biasa pekerja itu
atau mengikut apa-apa perkiraan lain yang dipersetujui
oleh majikan selepas berunding dengan Pengerusi
Jawatankuasa Kawasan Rukuk Tetangga;

_(d)_ tidak boleh dikumpulkan untuk disifatkan sebagai cuti;
dan

_(e)_ hendaklah luput jika tidak digunakan.

(3) Walau apa pun subseksyen 18(3), seseorang pekerja boleh
menjalankan tugas meronda atau tugas mengawal lebih daripada
dua kali dalam satu bulan atas permintaan Pengerusi Jawatankuasa
Kawasan Rukun Tetangga dan dengan persetujuan bertulis majikan
terlebih dahulu dan dalam hal itu pekerja itu berhak untuk diberi
masa rehat atau pelepasan waktu bekerja dengan bergaji mengikut
subseksyen (2) dan (3).

**Pembatalan Skim Rondaan Sukarela**

**21. Ketua Pengarah boleh, melalui notis yang diiklankan mengikut**
apa-apa cara yang difikirkannya patut, membatalkan kelulusan
bagi mana-mana Skim Rondaan Sukarela di bawah seksyen 15.

BAHAGIAN IV

PELBAGAI

**Pergabungan aktiviti Jawatankuasa Kawasan Rukun Tetangga**

**22.** (1) Jawatankuasa Kawasan Rukun Tetangga bagi dua Kawasan
atau lebih boleh menggabungkan aktiviti mereka—

_(a)_ jika difikirkan perlu atau suai manfaat untuk berbuat
demikian; atau

_(b)_ jika Pengarah mengarahkan secara bertulis supaya
Jawatankuasa Kawasan Rukun Tetangga itu bertindak
secara pergabungan mengikut dan setakat yang dinyatakan
oleh Pengarah dalam arahan itu.

(2) Jika Jawatankuasa Kawasan Rukun Tetangga bagi dua Kawasan
atau lebih memikirkan bahawa dalam pergabungan aktiviti-aktiviti
mereka itu adalah perlu bagi semua atau mana-mana Jawatankuasa


-----

14 _Rang Undang-Undang_

Kawasan Rukun Tetangga atau anggota Skim Rondaan Sukarela
semasa menjalankan tugas meronda atau tugas mengawal, untuk
melaksanakan fungsi atau tugas dalam Kawasan atau KawasanKawasan selain Kawasan mereka masing-masing, adalah sah di
sisi undang-undang untuk mereka berbuat demikian tertakluk
kepada arahan bertulis yang diberikan oleh Pengarah.

**Pekerja tidak mengalami kehilangan saraan atau apa-apa**
**kemudaratan**

**23. (1) Tertakluk kepada seksyen 20, seseorang majikan tidak**
boleh menjadikan seseorang pekerja tertakluk kepada apa-apa
kehilangan saraan atau apa jua kemudaratan atas sebab pekerja
itu melaksanakan apa-apa tugas atau mematuhi apa-apa arahan
di bawah Bahagian III.

(2) Apa-apa persoalan tentang apa-apa kehilangan saraan yang
dialami oleh pekerja yang termasuk dalam takrif di bawah Jadual
Pertama Akta Kerja 1955, Ordinan Buruh Sabah atau Ordinan
Buruh Sarawak atau pekerja yang tidak termasuk dalam takrif
Akta atau Ordinan itu yang gajinya sebulan melebihi dua ribu
lima ratus ringgit tetapi tidak melebihi lima ribu ringgit hendaklah
diputuskan oleh Ketua Pengarah.

(3) Bagi maksud seksyen ini, Ketua Pengarah ertinya—

_(a) berkenaan dengan Semenanjung Malaysia, Ketua Pengarah_
Tenaga Kerja yang dilantik di bawah subseksyen 3(1)
Akta Kerja 1955;

_(b) berkenaan dengan Sabah, Pengarah Tenaga Kerja yang_
dilantik di bawah subseksyen 3(1) Ordinan Buruh Sabah;
dan

_(c) berkenaan dengan Sarawak, Pengarah Tenaga Kerja_
yang dilantik di bawah subseksyen 3(1) Ordinan Buruh
Sarawak.

(4) Apa-apa persoalan tentang sama ada seseorang pekerja,
selain mana-mana orang yang memegang apa-apa jawatan dalam
mana-mana perkhidmatan awam dan pihak berkuasa berkanun
atau tempatan, telah mengalami apa-apa kemudaratan hendaklah
diputuskan oleh seseorang Pengarah dan keputusan Pengarah itu
adalah muktamad.


-----

_Rukun Tetangga_ 15

**Kad pengenalan**

**24.** (1) Seseorang Pengarah hendaklah mengeluarkan kepada
setiap anggota Jawatankuasa Kawasan Rukun Tetangga dan setiap
anggota Skim Rondaan Sukarela suatu kad pengenalan yang
hendaklah ditandatangani oleh Pengarah.

(2) Apabila anggota Jawatankuasa Kawasan Rukun Tetangga
atau anggota Skim Rondaan Sukarela menjalankan mana-mana
kuasa di bawah Akta ini, dia hendaklah, apabila diminta,
mengemukakan kepada orang yang terhadapnya kuasa itu sedang
dijalankan, kad pengenalan yang dikeluarkan kepadanya di bawah
subseksyen (1).

**Kuasa untuk menghentikan dan memeriksa**

**25. Jika seseorang anggota Skim Rondaan Sukarela semasa**
menjalankan tugas meronda atau tugas mengawal mempunyai
alasan yang munasabah untuk mempercayai bahawa keselamatan
pemastautin di dalam Kawasan itu terjejas, dia boleh menghentikan
dan menjalankan pemeriksaan ke atas mana-mana orang, kenderaan
atau apa-apa pengangkutan yang memasuki Kawasannya.

**Penyamaran**

**26.** Mana-mana orang yang berpura-pura menjadi, atau secara salah
menyamar sebagai, seseorang yang berhak untuk melaksanakan
apa-apa fungsi atau tugas atau menjalankan apa-apa kuasa di bawah
Akta ini melakukan suatu kesalahan dan boleh, apabila disabitkan,
didenda tidak melebihi dua ribu ringgit atau dipenjarakan selama
tempoh tidak melebihi satu tahun atau kedua-duanya.

**Pernyataan palsu**

**27.** Mana-mana orang yang, dalam memberikan apa-apa maklumat
bagi maksud Akta ini, dengan disedarinya atau dengan melulu
membuat apa-apa pernyataan yang palsu mengenai sesuatu butir
matan melakukan suatu kesalahan dan boleh, apabila disabitkan,
didenda tidak melebihi dua ribu ringgit atau dipenjarakan selama
tempoh tidak melebihi satu tahun atau kedua-duanya.


-----

16 _Rang Undang-Undang_

**Perlindungan terhadap tindakan guaman dan prosiding**
**undang-undang**

**28.** Tiada tindakan, guaman, pendakwaan atau prosiding lain
boleh diambil atau dibawa, dimulakan atau dikekalkan dalam
mana-mana mahkamah terhadap seseorang Pengarah, seseorang
anggota Jawatankuasa Kawasan Rukun Tetangga, seseorang anggota
Jawatankuasa Penyelaras dan Penasihat Rukun Tetangga, seseorang
anggota Skim Rondaan Sukarela dan seseorang pegawai berkenaan
dengan apa-apa perbuatan, pengabaian atau keingkaran yang dibuat
atau dilakukan olehnya dengan suci hati atau apa-apa peninggalan
olehnya dengan suci hati atas sifat yang sedemikian.

**Akta Perlindungan Pihak Berkuasa Awam 1948**

**29.** Akta Perlindungan Pihak Berkuasa Awam 1948 [Akta 198]
hendaklah terpakai bagi apa-apa tindakan, guaman, pendakwaan
atau prosiding terhadap seseorang Pengarah, seseorang anggota
Jawatankuasa Kawasan Rukun Tetangga, seseorang anggota
Jawatankuasa Penyelaras dan Penasihat Rukun Tetangga, seseorang
anggota Skim Rondaan Sukarela dan seseorang pegawai berkenaan
dengan apa-apa perbuatan, pengabaian atau keingkaran yang dibuat
atau dilakukan olehnya dengan suci hati atau apa-apa peninggalan
olehnya dengan suci hati atas sifat yang sedemikian.

**Kuasa untuk memberikan arahan**

**30.** Seseorang Pengarah boleh memberikan apa-apa arahan kepada
Jawatankuasa Kawasan Rukun Tetangga, selaras dengan peruntukan
Akta ini, yang berhubungan dengan pelaksanaan fungsi dan tugas
Jawatankuasa Kawasan Rukun Tetangga, dan Jawatankuasa itu
hendaklah melaksanakan segala arahan yang diberikan itu.

**Kuasa untuk mengeluarkan garis panduan, pekeliling dan**
**arahan**

**31.** Ketua Pengarah boleh mengeluarkan apa-apa garis panduan,
pekeliling atau arahan yang perlu atau suai manfaat bagi maksud
melaksanakan peruntukan Akta ini.


-----

_Rukun Tetangga_ 17

**Kuasa untuk membuat peraturan-peraturan**

**32.** Menteri boleh membuat apa-apa peraturan-peraturan yang perlu
atau suai manfaat bagi maksud melaksanakan atau menguatkuasakan
peruntukan Akta ini.

**Peruntukan kecualian**

**33.** (1) Tiap-tiap orang yang dilantik di bawah Peraturan-Peraturan
Perlu (Rukun Tetangga) 1975 [P.U. (A) 279/1975] hendaklah terus
menjadi seorang Pengarah atau seorang pegawai di bawah Akta
ini seolah-olah dia telah dilantik di bawah seksyen 3 Akta ini.

(2) Semua penetapan Kawasan, pelantikan Jawatankuasa
Kawasan Rukun Tetangga, kelulusan Skim Rondaan Sukarela dan
pelantikan anggota Skim Rondaan Sukarela yang dibuat sebelum
permulaan kuat kuasa Akta ini hendaklah diteruskan di bawah
Akta ini dan tertakluk kepada peruntukan Akta ini seolah-olah
penetapan, pelantikan dan kelulusan itu telah dibuat di bawah
Akta ini.

**Penerusan perbuatan dan tindakan**

**34.** Apa-apa perbuatan yang dibuat atau tindakan yang diambil
oleh Ketua Pengarah atau mana-mana Pengarah sebelum permulaan
kuat kuasa Akta ini hendaklah disifatkan telah dibuat atau diambil,
dan boleh diteruskan dengan sewajarnya oleh Ketua Pengarah
atau Pengarah itu, di bawah Akta ini.

HURAIAN

Rang Undang-Undang Rukun Tetangga 2012 yang dicadangkan ini (“Akta yang
dicadangkan”) bertujuan untuk membuat peruntukan yang berhubungan dengan
Kawasan Rukun Tetangga, Jawatankuasa Kawasan Rukun Tetangga dan Skim
Rondaan Sukarela, serta untuk memperuntukkan fungsi dan tugas anggota
Jawatankuasa Kawasan Rukun Tetangga dan Skim Rondaan Sukarela.


-----

18 _Rang Undang-Undang_

BAHAGIAN I

2. Bahagian I memperkatakan perkara permulaan.

3. _Fasal 1 mengandungi tajuk ringkas dan tarikh permulaaan kuat kuasa Akta_
yang dicadangkan.

4. _Fasal 2 mengandungi takrif ungkapan tertentu yang digunakan dalam Akta_
yang dicadangkan.

BAHAGIAN II

5. Bahagian II Akta yang dicadangkan mengandungi, antara lain, peruntukan
yang berhubungan dengan penetapan Kawasan Rukun Tetangga, pelantikan
Ketua Pengarah Rukun Tetangga dan pegawai lain, Jawatankuasa Kawasan
Rukun Tetangga dan penubuhan Jawatankuasa Penyelaras dan Penasihat Rukun
Tetangga.

6. _Fasal 3 mengadakan peruntukan bagi pelantikan Ketua Pengarah, Timbalan_
Ketua Pengarah, Pengarah, Penolong Pengarah dan pegawai lain.

7. _Fasal 4 membenarkan seseorang Pengarah untuk mewakilkan kuasanya._

8. _Fasal 5 dan_ _6 bertujuan untuk mengadakan peruntukan bagi penetapan_
Kawasan Rukun Tetangga dan Pusat Kawasan oleh Ketua Pengarah.

9. _Fasal 7 menyatakan pelantikan Jawatankuasa Kawasan Rukun Tetangga,_
orang yang tidak layak untuk menjadi anggota Jawatankuasa Kawasan
Rukun Tetangga dan tempoh jawatan anggota Jawatankuasa Kawasan Rukun
Tetangga.

10. _Fasal 8 memperkatakan mengenai fungsi dan tugas Jawatankuasa Kawasan_
Rukun Tetangga.

11. _Fasal 9 dan 10 mengadakan peruntukan bagi pembatalan pelantikan dan_
peletakan jawatan anggota, dan pembubaran, Jawatankuasa Kawasan Rukun
Tetangga, dan pembatalan penetapan Kawasan Rukun Tetangga.

12. _Fasal 11 membenarkan Ketua Pengarah, dengan kelulusan Menteri_
dan persetujuan Menteri Kewangan, untuk mengadakan peruntukan
dan bantuan kewangan kepada Jawatankuasa Kawasan Rukun Tetangga
bagi maksud menjalankan fungsi dan tugasnya di bawah Akta yang
dicadangkan.

13. _Fasal 12 dan 13 bertujuan untuk mengadakan peruntukan bagi pengutipan_
dan penerimaan wang oleh Jawatankuasa Kawasan Rukun Tetangga. Semua
wang hendaklah didepositkan ke dalam suatu akaun bank di bawah nama


-----

_Rukun Tetangga_ 19

Jawatankuasa Kawasan Rukun Tetangga itu. _Fasal ini juga menghendaki_
Jawatankuasa Kawasan Rukun Tetangga untuk menyimpan akaun dan rekod
aktivitinya dengan sepatutnya dan penyata akaun untuk diperiksa pada setiap
tahun.

14. _Fasal 14 menyatakan penubuhan Jawatankuasa Penyelaras dan Penasihat_
Rukun Tetangga dengan fungsi sebagaimana yang ditetapkan oleh Menteri.

BAHAGIAN III

15. Bahagian III Akta memperkatakan perjalanan Skim Rondaan Sukarela
dan perkara-perkara yang berkaitan.

16. _Fasal 15 mengadakan peruntukan bagi permohonan untuk menjalankan_
suatu Skim Rondaan Sukarela. Ketua Pengarah hendaklah menyampaikan
kelulusan permohonan untuk menjalankan Skim Rondaan Sukarela itu kepada
Pengerusi Jawatankuasa Kawasan Rukun Tetangga.

17. _Fasal 16 memperkatakan permulaan perjalanan Skim Rondaan_
Sukarela.

18. _Fasal 17,_ _18 dan_ _19 mengadakan peruntukan bagi permohonan untuk_
menjadi anggota Skim Rondaan Sukarela, dan tugas dan tatakelakuan anggota
Skim Rondaan Sukarela.

19. _Fasal 20 memperkatakan masa rehat atau pelepasan daripada waktu_
bekerja dengan bergaji berkenaan dengan seseorang yang melaksanakan tugas
meronda atau tugas mengawal bagi suatu tempoh yang tidak kurang daripada
dua jam berturut-turut selepas tengah malam, tertakluk kepada persetujuan
bertulis majikan terlebih dahulu. Masa rehat atau pelepasan waktu bekerja
dengan bergaji hendaklah diberikan oleh majikan mengikut tempoh masa
sebenar tugas meronda atau tugas mengawal itu dijalankan dan tidak boleh
melebihi empat jam.

20. _Fasal 21 mengadakan peruntukan bagi pembatalan Skim Rondaan Sukarela_
oleh Ketua Pengarah.

BAHAGIAN IV

21. Bahagian IV mengandungi peruntukan pelbagai.

22. _Fasal 22 memperkatakan pergabungan aktiviti Jawatankuasa Kawasan_
Rukun Tetangga.

23. _Fasal 23 bertujuan untuk mengadakan peruntukan bagi perlindungan_
pekerja daripada apa-apa kehilangan saraan atau apa-apa kemudaratan oleh
sebab pekerja itu melaksanakan tugasnya atau mematuhi apa-apa arahan di
bawah Bahagian III yang dicadangkan.


-----

20 _Rang Undang-Undang_

24. _Fasal 24 menghendaki anggota sesuatu Jawatankuasa Kawasan Rukun_
Tetangga dan anggota Skim Rondaan Sukarela untuk mengemukakan kad
pengenalan apabila diminta.

25. _Fasal 25 memberi anggota Skim Rondaan Sukarela kuasa untuk_
menghentikan dan menjalankan pemeriksaan ke atas orang dan kenderaan
semasa menjalankan tugas meronda dan tugas mengawal.

26. _Fasal 26 mengadakan peruntukan bagi kesalahan penyamaran dan_
penaltinya.

27. _Fasal 27 mengadakan peruntukan bagi kesalahan memberikan pernyataan_
salah dan penaltinya.

28. _Fasal 28 bertujuan untuk mengadakan peruntukan bagi perlindungan_
Pengarah, anggota Jawatankuasa Kawasan Rukun Tetangga, anggota Skim
Rondaan Sukarela, anggota Jawatankuasa Penyelaras dan Penasihat Rukun
Tetangga dan pegawai berkenaan dengan apa-apa perbuatan, pengabaian,
keingkaran atau peninggalan yang dibuat olehnya atau ditinggalkan olehnya
dilakukannya dengan suci hati.

29. _Fasal 29 memberikan perlindungan yang diberikan dalam Akta Pelindungan_
Pihak Berkuasa Awam 1948 [Akta 198] bagi apa-apa tindakan, guaman, prosiding
atau pendakwaan terhadap Pengarah, anggota Jawatankuasa Kawasan Rukun
Tetangga, anggota Skim Rondaan Sukarela, anggota Jawatankuasa Penyelaras dan
Penasihat Rukun Tetangga dan pegawai berkenaan dengan apa-apa perbuatan,
pengabaian, keingkaran atau peninggalan yang dibuat olehnya atau ditinggalkan
olehnya dengan suci hati.

30. _Fasal 30 memberi Pengarah kuasa untuk memberikan arahan._

31. _Fasal 31 bertujuan untuk memberi Ketua Pengarah kuasa untuk mengeluarkan_
garis panduan, pekeliling dan arahan.

32. _Fasal 32 bertujuan untuk memberi Menteri kuasa untuk membuat_
peraturan-peraturan di bawah Akta yang dicadangkan.

33. _Fasal 33 dan_ _34 mengadakan peruntukan bagi kecualian dan penerusan_
perbuatan dan tindakan.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2843]


-----

