---
Year: 2012
Bill: D.R.28/2012 - Rang Undang-Undang Francais (Pindaan) 2012 (Lulus)
Title: D.R.28/2012 - Rang Undang-Undang Francais (Pindaan) 2012 (Lulus)
Download URL: https://www.parlimen.gov.my/files/billindex/pdf/2012/DR282012.pdf
URL: https://www.parlimen.gov.my/files/billindex/pdf/2012/DR282012.pdf
---
---
Reading:
D.R.28/2012
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:28/06/2012
Dibentang Oleh:YB Dato Sri Ismail Sabri, Menteri Perdagangan Dalam Negeri, Koperasi dan Kepenggunaan
---

_Francais (Pindaan)_ 1

**D.R. 28/2012**

RANG UNDANG-UNDANG

_b e r n a m a_

Suatu Akta untuk meminda Akta Francais 1998.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Francais (Pindaan)
2012.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 3**

**2. Akta Francais 1998 [Akta 590], yang disebut “Akta ibu” dalam**
Akta ini, dipinda dalam seksyen 3—

_(a)_ dalam subseksyen (1), dengan memasukkan selepas

perkataan “penjualan” perkataan “dan operasi”; dan

_(b)_ dalam subseksyen (2)—

(i) dengan memasukkan selepas perkataan “Penjualan”

perkataan “dan operasi”; dan

(ii) dalam subperenggan (a)(ii), dengan memasukkan

selepas perkataan “di dalam” perkataan “atau
di luar”.


-----

2 _Rang Undang-Undang_

**Pindaan seksyen 4**

**3. Seksyen 4 Akta ibu dipinda—**

_(a)_ dalam takrif “francais”—

(i) dalam perenggan (c), dengan memasukkan selepas

perkataan “sistem francais;” perkataan “dan”;

(ii) dengan memotong perenggan _(d) dan_ _(f); dan_

(iii) dengan menggantikan perkataan “; dan” di hujung

perenggan _(e) dengan noktah; dan_

_(b)_ dengan memasukkan selepas takrif “perjanjian francais”

takrif yang berikut:

‘ “perunding francais” ertinya seseorang yang memberi
nasihat dan perkhidmatan perundingan kepada seseorang
lain mengenai pendaftaran perniagaan francais dan
pematuhan kepada undang-undang yang berhubung
dengannya;’.

**Penggantian seksyen 6**

**4.** Akta ibu dipinda dengan menggantikan seksyen 6 dengan
seksyen yang berikut:

“Pendaftaran pemberi francais

6. (1) Seseorang pemberi francais hendaklah mendaftarkan
francaisnya dengan Pendaftar sebelum dia boleh menjalankan
perniagaan francais atau membuat tawaran untuk menjual
francais kepada mana-mana orang.

(2) Mana-mana pemberi francais yang gagal mematuhi

seksyen ini, melainkan dikecualikan oleh Menteri di bawah
seksyen 58, melakukan suatu kesalahan dan boleh, apabila
disabitkan—

_(a)_ jika orang itu ialah suatu pertubuhan perbadanan,

didenda tidak melebihi dua ratus lima puluh ribu
ringgit, dan bagi kesalahan yang kedua atau yang
berikutnya, didenda tidak melebihi lima ratus ribu
ringgit; atau


-----

_Francais (Pindaan)_ 3

_(b)_ jika orang itu bukan suatu pertubuhan perbadanan,

didenda tidak melebihi satu ratus ribu ringgit atau
dipenjarakan selama tempoh tidak melebihi satu
tahun atau kedua-duanya, dan bagi kesalahan yang
kedua atau yang berikutnya, didenda tidak melebihi
dua ratus lima puluh ribu ringgit atau dipenjarakan
selama tempoh tidak melebihi tiga tahun atau keduaduanya.”.

**Seksyen baru 6a dan 6b**

**5.** Akta ibu dipinda dengan memasukkan selepas seksyen 6
seksyen yang berikut:

“Pendaftaran pemegang francais pemberi francais asing

**6a. (1) Sebelum memulakan perniagaan francais, seseorang**
pemegang francais yang kepadanya francais diberikan daripada
seseorang pemberi francais asing hendaklah memohon untuk
mendaftarkan francais itu kepada Pendaftar dengan menggunakan
borang permohonan yang ditetapkan dan permohonan itu
hendaklah tertakluk kepada kelulusan Pendaftar.

(2) Pendaftar boleh mengenakan apa-apa syarat bagi
kelulusan pendaftaran francais yang disebut dalam
subseksyen (1).

(3) Jika seseorang pemegang francais telah mendapat
kelulusan daripada pemberi francais asing untuk menjual
francais itu, pemegang francais hendaklah mendaftarkan
kelulusan itu.

**Pendaftaran pemegang francais**

**6b.** Pemegang francais yang kepadanya francais diberikan
daripada pemberi francais tempatan atau pemegang francais
induk tempatan hendaklah mendaftarkan francais itu kepada
Pendaftar dengan menggunakan borang pendaftaran yang
ditetapkan dalam tempoh empat belas hari dari tarikh
menandatangani perjanjian antara pemberi francais dengan
pemegang francais.”.


-----

4 _Rang Undang-Undang_

**Pindaan seksyen 10**

**6. Akta ibu dipinda dengan menggantikan seksyen 10 dengan**
seksyen yang berikut:

“Tempoh berkuat kuasa

**10. Pendaftaran sesuatu francais hendaklah terus berkuat**
kuasa melainkan Pendaftar mengeluarkan suatu perintah bertulis
kepada pemberi francais, untuk menggantung, menamatkan
atau membatalkan kelulusan pendaftaran francais di bawah
Akta ini.”.

**Pindaan seksyen 11**

**7. Seksyen 11 Akta ibu dipinda—**

_(a)_ dalam subseksyen (1), dengan memasukkan selepas

perkataan “hendaklah” perkataan “, dengan kelulusan
Pendaftar,”; dan

_(b)_ dengan memasukkan selepas subseksyen (3) subseksyen

yang berikut:

“(4) Mana-mana orang yang gagal mematuhi seksyen
ini melakukan suatu kesalahan.”.

**Pindaan seksyen 12**

**8. Subseksyen 12(1) Akta ibu dipinda dengan menggantikan**
perkataan “, melarang atau menolak penjualan atau” dengan
perkataan “atau membatalkan kelulusan”.

**Pindaan seksyen 13**

**9. Seksyen 13 Akta ibu dipinda dengan menggantikan**
subseksyen (2) dengan subseksyen yang berikut:

“(2) Pendaftar hendaklah membatalkan pendaftaran francais

daripada daftar jika dia berpuas hati bahawa—

_(a)_ pemberi francais gagal untuk menyerahkan laporan

tahunannya kepada Pendaftar sebagaimana yang
ditentukan di bawah seksyen 16 bagi tempoh lima tahun
berterusan;


-----

_Francais (Pindaan)_ 5

_(b)_ pemberi francais adalah tidak solven; atau

_(c)_ pemberi francais tidak lagi memberi hak di bawah

francais.”.

**Pindaan seksyen 14**

**10. Seksyen 14 Akta ibu dipinda—**

_(a)_ dengan memasukkan selepas perkataan “broker francais”

di mana-mana jua terdapat perkataan “atau perunding
francais”;

_(b)_ dalam subseksyen (5), dengan menggantikan perkataan

“satu tahun” dengan perkataan “dua tahun”; dan

_(c)_ dengan memasukkan selepas subseksyen (5) subseksyen

yang berikut:

“(5a) Broker francais atau perunding francais
hendaklah memohon untuk membaharui pendaftaran
dalam tempoh tiga puluh hari dari tarikh tamat
pendaftaran.

(5b) Mana-mana broker francais atau perunding
francais yang gagal mematuhi subseksyen (5a)
melakukan suatu kesalahan dan boleh, apabila
disabitkan, didenda tidak melebihi sepuluh ribu
ringgit, dan bagi kesalahan yang kedua atau yang
berikutnya, didenda tidak melebihi dua puluh lima
ribu ringgit.”.

**Pindaan seksyen 15**

**11. Seksyen 15 Akta ibu dipinda—**

_(a)_ dalam subseksyen (1)—

(i) dengan memasukkan selepas perkataan “dokumen

penzahiran” perkataan “termasuk pindaan kepada
dokumen penzahiran yang diluluskan di bawah
seksyen 11”; dan


-----

6 _Rang Undang-Undang_

(ii) dengan memasukkan selepas perkataan “dengan

pemberi francais itu” perkataan “atau selepas
dokumen penzahiran yang diluluskan oleh
Pendaftar di bawah seksyen 11, mengikut manamana yang berkenaan”; dan

_(b)_ dalam subseksyen (2)—

(i) dengan memotong perkataan “penzahiran”; dan

(ii) dengan memasukkan selepas perkataan “Pendaftar”

perkataan “di bawah seksyen 7”.

**Pindaan seksyen 16**

**12. Seksyen 16 Akta ibu dipinda—**

_(a)_ dengan menggantikan subseksyen (1) dengan subseksyen

yang berikut:

“(1) Pemberi francais hendaklah, dalam tempoh
enam bulan dari penghujung setiap tahun kewangan
perniagaan francais, mengemukakan laporan kepada
Pendaftar dalam borang yang ditetapkan.”;

_(b)_ dalam perenggan (3)(b), dengan menggantikan perkataan

“, melarang atau menolak penjualan atau” dengan
perkataan “atau membatalkan kelulusan”; dan

_(c)_ dengan memasukkan selepas subseksyen (3) subseksyen

yang berikut:

“(4) Mana-mana orang yang gagal mematuhi seksyen
ini melakukan suatu kesalahan.”.

**Pindaan seksyen 19**

**13. Seksyen 19 Akta ibu dipinda dengan memasukkan selepas**
perkataan “bertulis” perkataan “dalam dokumen penzahiran”.


-----

_Francais (Pindaan)_ 7

**Pindaan seksyen 20**

**14. Seksyen 20 Akta ibu dipinda dengan menggantikan perkataan**
“melanggar Akta ini” dengan perkataan “menjadi suatu kesalahan
di bawah Akta ini”.

**Pindaan seksyen 26**

**15. Seksyen 26 Akta ibu dipinda—**

_(a)_ dalam subseksyen (1), dengan menggantikan perkataan

“pemegang francais dan pekerja-pekerjanya” dengan
perkataan “pemegang francais, termasuk pengarah,
suami atau isteri dan keluarga terdekat pengarah itu,
dan pekerjanya”; dan

_(b)_ dalam subseksyen (2), dengan menggantikan perkataan

“Pemegang francais dan pekerjanya” dengan perkataan
“Pemegang francais, termasuk pengarah, suami atau isteri
dan keluarga terdekat pengarah itu, dan pekerjanya”.

**Pindaan seksyen 27**

**16. Seksyen 27 Akta ibu dipinda—**

_(a)_ dalam subseksyen (1), dengan menggantikan perkataan

“pemegang francais dan pekerja-pekerjanya” dengan
perkataan “pemegang francais, termasuk pengarah,
suami atau isteri dan keluarga terdekat pengarah itu,
dan pekerjanya”; dan

_(b)_ dalam subseksyen (2), dengan menggantikan perkataan

“Pemegang francais dan pekerjanya” dengan perkataan
“Pemegang francais, termasuk pengarah, suami atau isteri
dan keluarga terdekat pengarah itu, dan pekerjanya”.

**Pindaan seksyen 28**

**17. Subseksyen 28(1) Akta ibu dipinda dengan memasukkan selepas**
perkataan “mengikat” perkataan “pemberi francais atau”.


-----

8 _Rang Undang-Undang_

**Pindaan seksyen 29**

**18. Seksyen 29 Akta ibu dipinda dengan memasukkan selepas**
subseksyen (2) subseksyen yang berikut:

“(3) Pemegang francais hendaklah menjalankan perniagaan

berasingan daripada pemberi francais, dan hubungan pemegang
francais dengan pemberi francais tidak pada bila-bila masa
dianggap sebagai perkongsian, kontrak perkhidmatan atau
agensi.”.

**Pindaan seksyen 31**

**19. Seksyen 31 Akta ibu dipinda—**

_(a)_ dalam subseksyen (1), dengan memasukkan selepas

perkataan “pemberi francais” perkataan “atau pemegang
francais”;

_(b)_ dalam perenggan (2)(a) dan (2)(b), dengan memasukkan

selepas perkataan “kegagalan” perkataan “pemberi francais
atau”; dan

_(c)_ dalam subseksyen (3)—

(i) dengan memasukkan selepas perkataan “apabila”

perkataan “pemberi francais atau”; dan

(ii) dengan memasukkan selepas perenggan (a) perenggan

yang berikut:

“(aa) menjadi muflis atau tidak solven;”.

**Pindaan seksyen 34**

**20. Seksyen 34 Akta ibu dipinda dengan menggantikan**
subseksyen (1) dengan subseksyen yang berikut:

“(1) Pemegang francais boleh, mengikut pilihannya, memohon

untuk melanjutkan tempoh francais dengan memberi notis
bertulis kepada pemberi francais tidak kurang daripada enam
bulan sebelum tamatnya tempoh francais itu.”.


-----

_Francais (Pindaan)_ 9

**Pindaan seksyen 37**

**21. Seksyen 37 Akta ibu dipinda—**

_(a)_ dengan menomborkan seksyen sedia ada sebagai

subseksyen (1);

_(b)_ dalam subseksyen (1), dengan memasukkan selepas

perkataan “melakukan suatu kesalahan” perkataan “dan
boleh, apabila disabitkan—

_(a)_ jika orang itu suatu pertubuhan perbadanan,

didenda tidak melebihi dua ratus lima puluh ribu
ringgit, dan bagi kesalahan yang kedua atau yang
berikutnya, didenda tidak melebihi lima ratus ribu
ringgit; atau

_(b)_ jika orang itu bukan suatu pertubuhan perbadanan,

didenda tidak melebihi satu ratus ribu ringgit
atau dipenjarakan selama tempoh tidak melebihi
satu tahun atau kedua-duanya, dan bagi kesalahan
yang kedua atau yang berikutnya, didenda tidak
melebihi dua ratus lima puluh ribu ringgit atau
dipenjarakan selama tempoh tidak melebihi tiga
tahun atau kedua-duanya.”; dan

_(c)_ dengan memasukkan selepas subseksyen (1), subseksyen

yang berikut:

“(2) Subseksyen (1) hendaklah juga terpakai kepada
broker francais atau perunding francais.”.

**Seksyen baru 37a**

**22. Akta ibu dipinda dengan memasukkan selepas seksyen 37**
seksyen yang berikut:

“Kesalahan bagi mengemukakan diri sebagai francais

**37a.** Seseorang yang menganggap atau menggunakan

berhubung dengan perniagaannya, terma “francais” atau
apa-apa terbitannya atau apa-apa jua perkataan lain yang
menunjukkan perjalanan perniagaan francais, termasuklah


-----

10 _Rang Undang-Undang_

penggunaan perkataan “francais” atau apa-apa singkatan
dengannya sebagai sebahagian daripada nama atau tajuk
dalam dokumen, perjanjian, buku, iklan atau penerbitan,
tanpa kelulusan pendaftaran oleh Pendaftar di bawah
seksyen 8 melakukan suatu kesalahan dan boleh, apabila
disabitkan—

_(a)_ jika orang itu suatu pertubuhan perbadanan, didenda

tidak melebihi dua ratus lima puluh ribu ringgit, dan
bagi kesalahan yang kedua atau yang berikutnya,
didenda tidak melebihi lima ratus ribu ringgit; atau

_(b)_ jika orang itu bukan suatu pertubuhan perbadanan,

didenda tidak melebihi satu ratus ribu ringgit atau
dipenjarakan selama tempoh tidak melebihi satu
tahun atau kedua-duanya, dan bagi kesalahan yang
kedua atau yang berikutnya, didenda tidak melebihi
dua ratus lima puluh ribu ringgit atau dipenjarakan
selama tempoh tidak melebihi tiga tahun atau keduaduanya.”.

**Pindaan seksyen 38**

**23.** Seksyen 38 Akta ibu dipinda dengan memotong perkataan
“dan, apabila disabitkan, boleh didenda tidak melebihi dua ribu
ringgit atau dipenjarakan selama tempoh tidak melebihi enam
bulan atau kedua-duanya”.

**Pindaan seksyen 39**

**24.** Seksyen 39 Akta ibu dipinda—

_(a)_ dalam subseksyen (1), dengan menggantikan perenggan

_(a) dan_ _(b) dengan perenggan yang berikut:_

“(a) jika orang itu suatu pertubuhan perbadanan, didenda

tidak kurang daripada sepuluh ribu ringgit dan
tidak lebih daripada lima puluh ribu ringgit, dan
bagi kesalahan yang kedua atau yang berikutnya,
didenda tidak kurang daripada dua puluh ribu
ringgit dan tidak lebih daripada satu ratus ribu
ringgit; atau


-----

_Francais (Pindaan)_ 11

_(b)_ jika orang itu bukan suatu pertubuhan perbadanan,

didenda tidak kurang daripada lima ribu ringgit dan
tidak lebih daripada dua puluh lima ribu ringgit
atau dipenjarakan selama tempoh tidak melebihi
enam bulan, dan bagi kesalahan yang kedua atau
yang berikutnya, didenda tidak kurang daripada
sepuluh ribu ringgit dan tidak lebih daripada
lima puluh ribu ringgit atau dipenjarakan selama
tempoh tidak melebihi satu tahun.”; dan

_(b)_ dalam subseksyen (2), dengan menggantikan perkataan

“kesalahan pertama” dengan perkataan “kesalahan
di bawah seksyen ini”.

**Pemotongan seksyen 55**

**25. Akta ibu dipinda dengan memotong seksyen 55.**

**Pemotongan seksyen 57**

**26. Akta ibu dipinda dengan memotong seksyen 57.**

**Pindaan seksyen 60**

**27.** Subseksyen 60(2) Akta ibu dipinda—

_(a)_ dengan menggantikan perkataan “sepuluh” dengan perkataan

“lima puluh”; dan

_(b)_ dengan menggantikan perkataan “lima tahun” dengan

perkataan “satu tahun”.

HURAIAN

Rang Undang-Undang ini bertujuan untuk meminda Akta Francais 1998
(“Akta 590”).

1. Akta Francais 1998 yang sedia ada memperuntukkan rejim untuk
mengawal selia perniagaan francais di Malaysia. Pindaan yang dicadangkan
akan memastikan Akta ini selaras dan dikemas kini mengikut pembangunan


-----

12 _Rang Undang-Undang_

semasa perniagaan francais di negara ini. Ia juga dapat memperkukuh Akta
ini bagi tujuan pentadbiran yang wajar dan penguatkuasaan undang-undang
francais di Malaysia.

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2_ bertujuan untuk meminda seksyen 3 untuk meluaskan skop Akta
yang dicadangkan supaya meliputi transaksi francais yang diputuskan di luar
Malaysia dan dijalankan di Malaysia bagi membolehkan transaksi ini dikawal
selia di bawah Akta yang dicadangkan.

4. _Fasal 3 bertujuan untuk mengukuhkan lagi takrif “francais” bagi memudahkan_
pendakwaan terhadap kesalahan di bawah Akta yang dicadangkan dengan
mengeluarkan elemen-elemen francais yang tidak penting dalam mentakrif
perniagaan francais. Ia juga bertujuan untuk memasukkan takrif perkataan
“perunding francais”.

5. _Fasal 4 bertujuan untuk meminda seksyen 6 dengan memasukkan keperluan_
untuk mendaftar francais sebelum pemberi francais boleh menjalankan perniagaan
francais atau membuat tawaran untuk menjual francais kepada mana-mana
orang. Ia juga bertujuan untuk memasukkan peruntukan kesalahan dan penalti
bagi ketidakpatuhan seksyen itu.

6. _Fasal 5_ bertujuan untuk memasukkan seksyen baru 6a dan 6b di bawah
Akta yang dicadangkan untuk mewajibkan mana-mana pemegang francais
pemberi francais tempatan atau pemegang francais induk tempatan dan manamana pemegang francais pemberi francais asing untuk mendaftar dengan
Pendaftar.

7. _Fasal 6_ bertujuan untuk meminda seksyen 10 bagi menjelaskan kuasa
Pendaftar untuk menggantung dan menamatkan pendaftaran francais.

8. _Fasal 7 bertujuan untuk_ meminda seksyen 11 bagi mengukuhkan peruntukan
ini dengan mewajibkan pemberi francais mendapat kelulusan daripada Pendaftar
jika terdapat apa-apa perubahan terhadap dokumen penzahiran.

9. _Fasal 8_ bertujuan untuk meminda seksyen 12 bagi menjelaskan kuasa
Pendaftar menggantung dan menamatkan pendaftaran francais dan bagi tujuan
penggubalan yang wajar seksyen ini.

10. _Fasal 9 bertujuan untuk meminda seksyen 13 bagi memberi kuasa kepada_

Pendaftar untuk membatalkan pendaftaran perniagaan francais.

11. _Fasal 10 bertujuan untuk meminda seksyen 14 bagi mengawal selia_

perunding francais di bawah Akta yang dicadangkan. Ia juga bertujuan untuk
meminda tempoh pendaftaran bagi broker francais dan perunding francais dari
satu tahun kepada dua tahun dan untuk menyediakan asas bagi membaharui
pendaftaran. Sekiranya broker francais dan perunding francais gagal membaharui
pendaftaran dalam masa yang ditentukan, broker francais atau perunding
francais hendaklah didenda.


-----

_Francais (Pindaan)_ 13

12. _Fasal 11 bertujuan untuk meminda seksyen 15 bagi mengenakan pemberi_

francais untuk mengemukakan kepada pemegang francais apa-apa pindaan
terhadap dokumen penzahiran sepuluh hari selepas kelulusan Pendaftar
di bawah seksyen 11.

13. _Fasal 12 bertujuan untuk meminda seksyen 16 bagi memberi lebih masa_

kepada pemberi francais untuk mengemukakan laporan tahunannya kepada
Pendaftar iaitu daripada tiga puluh hari dari tarikh ulang tahun pendaftaran
kepada enam bulan dari penghujung setiap tahun kewangan suatu perniagaan
francais. Ini seiring dengan amalan syarikat-syarikat yang dikawal selia di bawah
Akta Syarikat 1965. Ia juga bertujuan untuk menjadikannya suatu kesalahan
bagi mana-mana orang yang melanggar peruntukan seksyen ini.

14. _Fasal 13_ bertujuan untuk meminda seksyen 19 bagi menjelaskan

kewajipan pemberi francais untuk menyatakan secara bertulis dalam
dokumen penzahiran, dalam keadaan pemberi francais menghendaki apa-apa
bayaran daripada pemegang francais sebelum menandatangani perjanjian
francais.

15. _Fasal 14_ bertujuan untuk meminda seksyen 20 bagi tujuan penggubalan

yang wajar seksyen ini.

16. _Fasal 15_ bertujuan untuk meminda seksyen 26 bagi meluaskan skop

seksyen ini untuk mencakupi jaminan oleh pemegang francais termasuk
pengarah, suami atau isteri dan keluarga terdekat pengarah itu, dan pekerjanya
bagi melarang mereka daripada mendedahkan maklumat sulit.

17. _Fasal 16 bertujuan untuk meminda seksyen 27 bagi meluaskan skop_

seksyen untuk mencakupi jaminan oleh pemegang francais termasuk pengarah,
suami atau isteri dan keluarga terdekat pengarah itu, dan pekerjanya bagi
melarang mereka daripada menjalankan perniagaan yang serupa dalam jangka
masa dua tahun selepas luput atau penamatan awal tempoh francais.

18. _Fasal 17_ bertujuan untuk meminda seksyen 28 bagi mengikat bukan

sahaja pemegang francais tetapi juga pemberi francais daripada kontrak keluar
peruntukan Akta yang dicadangkan.

19. _Fasal 18_ bertujuan untuk meminda seksyen 29 untuk mengawal selia

kelakuan pemegang francais dan untuk memperjelas hubungan antara pemberi
francais dengan pemegang francais.

20. _Fasal 19 bertujuan untuk meminda_ seksyen 31 bagi memberi hak kepada

pemberi francais dan pemegang francais untuk menamatkan perjanjian francais
mengikut seksyen ini. Ia juga bertujuan untuk memasukkan alasan “muflis dan
tidak solven” sebagai alasan untuk penamatan.

21. _Fasal 20 bertujuan untuk meminda_ seksyen 34 bagi mempertanggungjawabkan

pemegang francais untuk memberi notis perlanjutan kepada pemberi francais
enam bulan sebelum tamatnya tempoh francais itu.


-----

14 _Rang Undang-Undang_

22. _Fasal 21_ bertujuan untuk meminda seksyen 37 bagi memperuntukkan

penalti kepada seseorang termasuklah broker francais dan perunding francais
yang melanggar peruntukan ini.

23. _Fasal 22 bertujuan untuk memperkenalkan seksyen baru 37a bagi_

memperuntukkan kesalahan pengemukaan diri sebagai francais.

24. _Fasal 23 bertujuan untuk meminda seksyen 38 untuk menjadikan penalti_

bagi kesalahan di bawah seksyen tersebut terpakai di bawah penalti am dalam
seksyen 39.

25. _Fasal 24 bertujuan untuk meminda seksyen 39 untuk menaikkan penalti_

bagi kesalahan yang baginya tiada penalti diperuntukkan dengan nyata
di bawah Akta yang dicadangkan.

_26._ _Fasal 25 bertujuan untuk memotong seksyen 55._

27. _Fasal 26 bertujuan untuk memotong seksyen 57._

28. _Fasal 27 bertujuan untuk meminda seksyen 60 untuk menaikkan penalti_

bagi kesalahan yang telah ditetapkan di bawah mana-mana peraturan yang
dibuat di bawah Akta 590.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan kewangan tambahan.

[PN(U[2])2779]


-----

