---
Year: 2012
Bill: D.R.37/2012 - Rang Undang-Undang Penyelarasan Pencen (Pindaan) 2012 (Lulus)
Title: D.R.37/2012 - Rang Undang-Undang Penyelarasan Pencen (Pindaan) 2012 (Lulus)
Download URL: https://www.parlimen.gov.my/files/billindex/pdf/2012/DR372012.pdf
URL: https://www.parlimen.gov.my/files/billindex/pdf/2012/DR372012.pdf
---
---
Reading:
D.R.37/2012
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:27/11/2012
Dibentang Oleh:Y.B. Datuk Liew Vui Keong, Timbalan Menteri di Jabatan Perdana Menteri
---

_Penyelarasan Pencen (Pindaan)_ 1

**D.R. 37/2012**

RANG UNDANG-UNDANG

_b e r n a m a_

Suatu Akta untuk meminda Akta Penyelarasan Pencen 1980.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Penyelarasan Pencen**
(Pindaan) 2012.

(2) Akta ini mula berkuat kuasa pada 1 Januari 2013.

**Pindaan seksyen 2**

**2.** Akta Penyelarasan Pencen 1980 [Akta 238], yang disebut “Akta
ibu” dalam Akta ini, dipinda dalam seksyen 2 dengan memotong
takrif “gaji bersamaan yang akhir diterima”.


-----

2 _Rang Undang-Undang_

**Penggantian seksyen 3**

**3. Akta ibu dipinda dengan menggantikan seksyen 3 dengan**
seksyen yang berikut:

“Penyelarasan pencen dan faedah lain bagi pegawai dan
**orang tanggungan**

**3.** (1) Pencen dan faedah lain yang diberikan kepada pegawai
dan orang tanggungannya di bawah mana-mana undangundang bertulis hendaklah diselaraskan setiap tahun dengan
kenaikan sebanyak dua peratus mengikut peruntukan Akta
ini dan hendaklah dibayar atau adalah kena dibayar mulai
Januari setiap tahun.

(2) Walau apa pun subseksyen (1), jika pemakaian kadar
kenaikan yang ditetapkan akan mengakibatkan suatu keadaan
yang kurang baik bagi seseorang pegawai yang dilantik sebelum
mula berkuatkuasanya seksyen ini, Yang di-Pertuan Agong
boleh melalui perintah dalam _Warta menetapkan peratusan_
kenaikan yang lebih tinggi yang sesuai untuk dipakai dalam
hal sedemikian.

(3) Bagi maksud suatu perintah di bawah subseksyen (2),
Yang di-Pertuan Agong boleh menetapkan—

_(a)_ peratusan kenaikan yang berlainan bagi kategori
penerima yang berlainan;

_(b) bahawa peratusan kenaikan yang lebih tinggi itu_
hendaklah hanya terpakai bagi sesuatu tahun yang
ditetapkan atau mana-mana bahagian daripadanya,
dan dalam hal sedemikian, tarikh yang padanya
penyelarasan itu hendaklah kena dibayar.”.

**Seksyen baru 3A dan 3B**

**4.** Akta ibu dipinda dengan memasukkan selepas seksyen 3
seksyen yang berikut:

“Penyelarasan pencen, pencen hilang upaya, elaun persaraan
**atau elaun bencana**

**3A. (1) Pencen, pencen hilang upaya, elaun persaraan atau**
elaun bencana yang diterima oleh seseorang pegawai di bawah


-----

_Penyelarasan Pencen (Pindaan)_ 3

mana-mana undang-undang bertulis hendaklah diselaraskan
mengikut subseksyen 3(1).

(2) Amaun pencen, pencen hilang upaya, elaun persaraan
atau elaun bencana yang hendaklah digunakan sebagai
asas bagi penyelarasan yang pertama sekali di bawah
subseksyen 3(1)—

_(a) dalam hal pegawai yang bersara sebelum atau pada_
1 Januari 2012, ialah amaun pencen, pencen hilang
upaya, elaun persaraan atau elaun bencana yang
telah diselaraskan pada tarikh itu;

_(b) dalam hal pegawai yang bersara pada atau selepas_
2 Januari 2012, ialah amaun pencen, pencen hilang
upaya, elaun persaraan atau elaun bencana yang
diberikan kepada pegawai itu.

(3) Penyelarasan yang disebut dalam subseksyen (1) adalah
tertakluk kepada apa-apa peratusan kenaikan yang lebih tinggi
yang dibuat di bawah subseksyen 3(2).

**Penyelarasan pencen dan faedah lain terendah sekali**

**3B. Jika seseorang pegawai menerima amaun pencen atau faedah**
lain terendah sekali yang kena dibayar menurut seksyen 8,
amaun terendah sekali tersebut hendaklah digunakan sebagai
asas bagi penyelarasan yang pertama sekali di bawah
subseksyen 3(1).”.

**Pindaan seksyen 4**

**5.** Seksyen 4 Akta ibu dipinda—

_(a) dengan menggantikan subseksyen (1) dengan subseksyen_
yang berikut:

“(1) Apa-apa pencen terbitan atau elaun persaraan
terbitan yang diterima di bawah mana-mana undangundang bertulis yang lain hendaklah diselaraskan
mengikut subseksyen 3(1).”;


-----

4 _Rang Undang-Undang_

_(b)_ dengan memasukkan selepas subseksyen (1) subseksyen
yang berikut:

“(1A) Amaun pencen terbitan atau elaun persaraan
terbitan yang hendaklah digunakan sebagai asas
bagi penyelarasan yang pertama sekali di bawah
subseksyen 3(1)—

_(a) dalam hal penerima yang menerima pencen_
terbitan atau elaun persaraan terbitan sebelum
atau pada 1 Januari 2012, ialah amaun pencen
terbitan atau elaun persaraan terbitan yang
telah diselaraskan pada tarikh itu;

_(b) dalam hal penerima yang menerima pencen_
terbitan atau elaun persaraan terbitan pada
atau selepas 2 Januari 2012, ialah amaun
pencen terbitan atau elaun persaraan terbitan
yang diberikan kepada penerima.

(1B) Penyelarasan yang disebut dalam subseksyen
(1) adalah tertakluk kepada apa-apa peratusan kenaikan
yang lebih tinggi yang dibuat di bawah subseksyen
3(2).”; dan

_(c) dalam subseksyen (2), (3) dan (5), dengan menggantikan_
perkataan “Jadual Kedua” di mana-mana jua terdapat
dengan perkataan “subseksyen 3(1)”.

**Pindaan seksyen 5**

**6. Seksyen 5 Akta ibu dipinda—**

_(a) dengan menggantikan subseksyen (2) dengan subseksyen_
yang berikut:

“(2) Pencen terbitan atau elaun persaraan terbitan
yang diberikan di bawah subseksyen (1) hendaklah
diselaraskan mengikut subseksyen 3(1).”;

_(b) dengan memasukkan selepas subseksyen (2) subseksyen_
yang berikut:

“(2A) Amaun pencen terbitan atau elaun persaraan
terbitan yang hendaklah digunakan sebagai asas
bagi penyelarasan yang pertama sekali di bawah


-----

_Penyelarasan Pencen (Pindaan)_ 5

subseksyen 3(1) ialah amaun pencen terbitan atau elaun
persaraan terbitan yang telah diselaraskan sehingga
31 Disember 2012.

(2B) Walau apa pun subseksyen (2A), jika seseorang
orang tanggungan layak untuk diberi pencen terbitan
atau elaun persaraan terbitan di bawah subseksyen
(1) tetapi tidak dibayar pencen terbitan atau elaun
persaraan terbitan itu pada 1 Januari 2013, penyelarasan
pencen terbitan atau faedah lain itu hendaklah terlebih
dahulu dibuat sehingga 31 Disember 2012 mengikut
seksyen ini dan peruntukan berkaitan yang lain yang
berkuat kuasa sebelum 1 Januari 2013 sebelum pencen
terbitan atau faedah lain itu diselaraskan mengikut
subseksyen 3(1).

(2C) Penyelarasan yang disebut dalam subseksyen (2)
adalah tertakluk kepada apa-apa peratusan
kenaikan yang lebih tinggi yang dibuat di bawah
subseksyen 3(2).”; dan

_(c) dalam subseksyen (4) dan (6), dengan menggantikan_
perkataan “Jadual Kedua” di mana-mana jua terdapat
dengan perkataan “subseksyen 3(1)”.

**Pemotongan seksyen 6**

**7.** Akta ibu dipinda dengan memotong seksyen 6.

**Pindaan seksyen 8**

**8. Subseksyen 8(1) Akta ibu dipinda dengan menggantikan**
perkataan “Jadual-Jadual” dengan perkataan “subseksyen 3(1)”.

**Pemotongan seksyen 9**

**9.** Akta ibu dipinda dengan memotong seksyen 9.


-----

6 _Rang Undang-Undang_

**Penggantian seksyen 10**

**10.** Akta ibu dipinda dengan menggantikan seksyen 10 dengan
seksyen yang berikut:

“Penyelarasan pencen orang tanggungan

**10. (1) Jika pencen orang tanggungan diberikan di bawah**
mana-mana undang-undang bertulis, maka pencen orang
tanggungan itu hendaklah diselaraskan mengikut subseksyen
3(1) tetapi faktor yang terpakai hendaklah faktor yang
terpakai di bawah undang-undang bertulis itu.

(2) Jika faktor yang disebut dalam subseksyen (1) berubah
mengikut kelayakan orang tanggungan itu sebagaimana yang
ditetapkan di bawah undang-undang bertulis itu, pencen
orang tanggungan hendaklah diselaraskan berdasarkan gaji
isyarat sebagaimana yang ditentukan di bawah subseksyen
(3) dengan menggunakan faktor baru yang terpakai di bawah
undang-undang bertulis itu.

(3) Gaji isyarat—

_(a) dalam hal orang tanggungan yang menerima pencen_
orang tanggungan sebelum atau pada 1 Januari 2012,
ialah amaun gaji bersamaan yang akhir diterima
yang diterima oleh pegawai pada 1 Januari 2012
yang telah dihitung dengan kenaikan sebanyak dua
peratus setiap tahun sehingga tahun apabila faktor
itu berubah;

_(b) dalam hal orang tanggungan yang menerima pencen_
orang tanggungan pada atau selepas 2 Januari
2012, ialah amaun gaji yang akhir diterima yang
diterima oleh pegawai pada tarikh kematiannya
yang telah dihitung dengan kenaikan sebanyak dua
peratus setiap tahun sehingga tahun apabila faktor
itu berubah.

(4) Jika peratusan kenaikan yang lebih tinggi telah ditetapkan
di bawah subseksyen 3(2), kenaikan yang ditetapkan di bawah
subseksyen (3) hendaklah dihitung dengan menggunakan
peratusan lebih tinggi yang ditetapkan itu.

(5) Amaun pencen orang tanggungan yang diselaraskan
di bawah subseksyen (2) hendaklah digunakan sebagai asas
bagi penyelarasan di bawah subseksyen (1) dalam tahuntahun berikutnya.


-----

_Penyelarasan Pencen (Pindaan)_ 7

(6) Penyelarasan yang disebut dalam subseksyen (1)
adalah tertakluk kepada apa-apa peratusan kenaikan yang
lebih tinggi yang dibuat di bawah subseksyen 3(2).

(7) Bagi maksud seksyen ini, “gaji bersamaan yang akhir
diterima” ertinya gaji bersamaan yang akhir diterima yang
telah diselaraskan pada 1 Januari 2012 menurut Akta ini
sebelum mula berkuatkuasanya seksyen ini.”.

**Seksyen baru 10A**

**11. Akta ibu dipinda dengan memasukkan selepas seksyen 10**
seksyen yang berikut:

“Pindaan tempoh maksimum perkhidmatan yang boleh
**dimasuk kira**

**10A. (1) Jika tempoh maksimum perkhidmatan yang boleh**
dimasuk kira di bawah mana-mana undang-undang bertulis
dipinda, penyelarasan mengikut subseksyen 3(1) kepada pencen
atau faedah lain hendaklah diubah suai dengan sewajarnya
dan hendaklah berasaskan amaun pencen atau faedah lain
itu yang dihitung berdasarkan gaji isyarat yang ditentukan
oleh Ketua Pengarah melalui formula yang ditetapkan di
bawah undang-undang bertulis itu.

(2) Dalam menentukan penghitungan gaji isyarat bagi
maksud subseksyen (1), Ketua Pengarah boleh menggunakan
penghitungan gaji isyarat sebagaimana yang ditetapkan dalam
subseksyen 10(3) dengan ubahsuaian yang perlu.”.

**Pindaan seksyen 11**

**12.** Seksyen 11 Akta ibu dipinda dengan menggantikan perkataan
“seksyen 9” dengan perkataan “seksyen 3A”.

**Pemotongan Jadual Pertama dan Kedua**

**13.** Akta ibu dipinda dengan memotong Jadual Pertama dan
Kedua.


-----

8 _Rang Undang-Undang_

**Kecualian dan peralihan**

**14. (1)** Jika mana-mana pegawai atau orang tanggungannya
layak bagi penyelarasan pencen atau faedah lain di bawah Akta
ibu sebelum 1 Januari 2013 tetapi penyelarasan itu tidak dibuat
sebelum tarikh itu, pencen atau faedah lain itu hendaklah terlebih
dahulu diselaraskan mengikut peruntukan Akta ibu sehingga
31 Disember 2012 seolah-olah Akta ibu tidak dipinda oleh Akta
ini.

(2) Pencen dan faedah lain pegawai dan orang tanggungannya
hendaklah, dari 1 Januari 2013, dihitung berdasarkan subseksyen 3(1)
sebagaimana yang dipinda oleh Akta ini dan hendaklah kena
dibayar mulai tarikh itu.

(3) Bagi mana-mana pegawai atau orang tanggungannya yang
pencen atau faedah lainnya telah diselaraskan mengikut Akta
ibu sebaik sebelum 1 Januari 2013, pencen atau faedah lain itu
hendaklah, dari 1 Januari 2013, dihitung berdasarkan subseksyen 3(1)
sebagaimana yang dipinda oleh Akta ini dan hendaklah kena
dibayar mulai tarikh itu.

HURAIAN

Rang Undang-Undang ini bertujuan untuk meminda Akta Penyelarasan Pencen
1980 (“Akta 238”).

2. _Fasal 1 mengandungi tajuk ringkas dan tarikh permulaan kuat kuasa Akta_
yang dicadangkan.

3. _Fasal 2 bertujuan untuk meminda seksyen 2 Akta 238 untuk memotong_
takrif “gaji bersamaan yang akhir diterima”.

4. _Fasal 3_ bertujuan untuk menggantikan seksyen 3 Akta 238 untuk
memperuntukkan bahawa pencen dan faedah lain yang diberikan kepada
pegawai dan orang tanggungannya di bawah mana-mana undang-undang bertulis
hendaklah diselaraskan setiap tahun dengan kenaikan sebanyak dua peratus
dan hendaklah dibayar atau adalah kena dibayar mulai Januari setiap tahun
dan untuk mengadakan peruntukan pelindungan bagi pegawai yang dilantik
sebelum permulaan kuat kuasa Akta yang dicadangkan.

5. _Fasal 4 bertujuan untuk memasukkan seksyen baru 3A dan 3B ke dalam_
Akta 238. Seksyen 3A bertujuan untuk memperkatakan penyelarasan pencen,
pencen hilang upaya, elaun persaraan dan elaun bencana sementara seksyen 3B
bertujuan untuk memperkatakan penyelarasan pencen dan faedah lain terendah
sekali yang ditentukan di bawah seksyen 8 Akta 238.


-----

_Penyelarasan Pencen (Pindaan)_ 9

6. _Fasal 5 dan_ _6 bertujuan untuk meminda masing-masing seksyen 4 dan 5_
Akta 238 untuk memperjelas kaedah bagi penyelarasan pencen terbitan dan
elaun persaraan terbitan di bawah skim masing-masing.

7. _Fasal 10 bertujuan untuk menggantikan seksyen 10 Akta 238 untuk_
memperjelas kaedah bagi penyelarasan pencen orang tanggungan.

8. _Fasal 11 bertujuan untuk memasukkan seksyen baru 10A ke dalam Akta_
238 untuk memperkatakan penyelarasan pencen atau faedah lain di bawah
seksyen 3 Akta 238 jika tempoh maksimum perkhidmatan yang boleh dimasuk
kira di bawah mana-mana undang-undang bertulis berubah.

9. _Fasal 14_ bertujuan untuk mengadakan peruntukan pengecualian dan
peralihan.

10. Pindaan lain yang tidak diperkatakan secara khusus dalam Huraian ini
merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[2])2886]


-----

