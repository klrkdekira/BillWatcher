---
Year: 2012
Bill: D.R.33/2012 - Rang Undang-Undang Hakmilik Strata (Pindaan) 2012 (Lulus)
Title: D.R.33/2012 - Rang Undang-Undang Hakmilik Strata (Pindaan) 2012 (Lulus)
Download URL: https://www.parlimen.gov.my/files/billindex/pdf/2012/BM%20DR%2033_2012.pdf
URL: https://www.parlimen.gov.my/files/billindex/pdf/2012/BM%20DR%2033_2012.pdf
---
---
Reading:
D.R.33/2012
Bacaan Pertama Pada:24/09/2012
Bacaan Kedua Pada:26/09/2012
Dibentang Oleh:Y.B. Dato' Sri Douglas Uggah Embas, Menteri Sumber Asli dan Alam Sekitar
Diluluskan Pada:26/09/2012
Dibentang Oleh:
---

_Hakmilik Strata (Pindaan)_ 1

**D.R. 33/2012**

RANG UNDANG-UNDANG

_b e r n a m a_

Suatu Akta untuk meminda Akta Hakmilik Strata 1985.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Hakmilik Strata (Pindaan)
2012.

(2) Kecuali sebagaimana yang diperuntukkan di bawah subseksyen
(4), Akta ini mula berkuat kuasa di setiap Negeri pada tarikh
yang ditetapkan oleh Menteri, dengan kelulusan Majlis Tanah
Negara berhubung dengan negeri itu, melalui pemberitahuan
dalam _Warta,_ dan Menteri boleh, dengan kelulusan Majlis Tanah
Negara, menetapkan tarikh yang berlainan bagi permulaan kuat
kuasa peruntukan yang berlainan dalam Akta ini.

(3) Akta ini mula berkuat kuasa di Wilayah Persekutuan
Kuala Lumpur, Wilayah Persekutuan Putrajaya dan Wilayah
Persekutuan Labuan pada tarikh yang ditetapkan oleh Menteri
melalui pemberitahuan dalam Warta, dan Menteri boleh menetapkan
tarikh yang berlainan bagi permulaan kuat kuasa peruntukan yang
berlainan dalam Akta ini.


-----

2 _Rang Undang-Undang_

**Pindaan mukadimah**

**2.** Akta Hakmilik Strata 1985 [Akta 318], yang disebut “Akta ibu”
dalam Akta ini, dipinda dalam mukadimah dengan menggantikan
perkataan “dan Wilayah Persekutuan Putrajaya” dengan perkataan
“,Wilayah Persekutuan Putrajaya dan Wilayah Persekutuan
Labuan”.

**Pindaan seksyen 2**

**3.** Seksyen 2 Akta ibu dipinda dengan menggantikan perkataan
“dan Wilayah Persekutuan Putrajaya” dengan perkataan “Wilayah
Persekutuan Putrajaya dan Wilayah Persekutuan Labuan”.

**Pindaan seksyen 4**

**4.** Seksyen 4 Akta ibu dipinda—

_(a)_ dengan memotong takrif “agregat unit syer”;

_(b)_ dengan memotong takrif “Lembaga”;

_(c)_ dengan memotong takrif “undang-undang kecil”;

_(d)_ dengan memasukkan selepas takrif “petak tanah” takrif

yang berikut:

‘ “sijil cadangan pelan strata” ertinya sijil yang
mengesahkan pelan strata yang dicadangkan yang
disediakan di bawah seksyen 8a atau 20a, mengikut
mana-mana yang berkenaan;’;

_(e)_ dalam takrif “pelan strata yang diperakui”, dengan

menggantikan perkataan “subseksyen 13(1)” dengan
perkataan “seksyen 13 atau 22, mengikut mana-mana
yang berkenaan”;

_(f)_ dalam takrif “Pesuruhjaya”, dengan menggantikan

perkataan “seksyen 3 Akta Bangunan dan Harta Bersama
(Penyenggaraan dan Pengurusan) 2007 [Akta 663]”
dengan perkataan “seksyen 4 Akta Pengurusan Strata
201__ [Akta ]”;

_(g)_ dalam takrif “harta bersama”, dengan menggantikan

perkataan “yang diluluskan” dengan perkataan “yang
diperakukan”;


-----

_Hakmilik Strata (Pindaan)_ 3

_(h)_ dengan memotong takrif “majlis”;

_(i)_ dengan memotong takrif “tempoh permulaan”;

_(j)_ dengan menggantikan takrif “petak tanah” dengan takrif

yang berikut:

‘ “petak tanah” ertinya satu unit yang ditandakan
dalam sesuatu lot yang terkandung dalamnya bangunan
yang tidak lebih dari empat tingkat yang dipegang di
bawah suatu hakmilik strata; yang mungkin mempunyai
tingkat bawah tanah yang dikongsi, yang terkandung
dalamnya petak-petak aksesori dan harta bersama;’;

_(k)_ dalam takrif “pelan lokasi”, dengan menggantikan perkataan

“10(2)” dengan perkataan “8a(3) atau 20a(3), mengikut
mana-mana yang berkenaan”;

_(l)_ dalam takrif “bangunan kos rendah”, dengan menggantikan

perkataan “10b” dengan perkataan “9b”;

_(m)_ dengan memotong takrif “ejen pengurusan”;

_(n)_ dalam takrif “perbadanan pengurusan”—

(i) dengan menggantikan perkataan “pelan strata yang

diluluskan” dengan perkataan “pelan strata yang
diperakui”; dan

(ii) dengan menggantikan perkataan “39” dengan

perkataan “17”;

_(o)_ dengan memotong takrif “kumpulan wang pengurusan”;

_(p)_ dalam takrif “blok sementara”—

(i) dalam perenggan (a), dengan menggantikan perkataan

“pelan strata yang dicadangkan,” dengan perkataan
“bangunan yang dipecah bahagi”;

(ii) dengan memasukkan selepas perenggan (a) perenggan

yang berikut:

“(aa) berhubung dengan tanah yang dipecah

bahagi, suatu blok yang berkenaan dengan
petak tanah yang dicadangkan, yang
baginya suatu hakmilik strata sementara
yang berasingan telah dipohon;”; dan


-----

_Rang Undang-Undang_

(iii) dalam perenggan (b), dengan menggantikan perkataan

“pelan strata yang diluluskan” dengan perkataan
“pelan strata yang diperakui”;

_(q)_ dalam takrif “unit-unit syer sementara”, dengan menggantikan

perkataan “pelan strata yang diluluskan” dengan perkataan
“daftar strata”;

_(r)_ dalam takrif “pembeli”, dengan memotong perkataan

“berlesen”;

_(s)_ dengan memasukkan selepas takrif “harta bersama” takrif

yang berikut:

‘ “jadual petak” ertinya jadual petak atau jadual petak
terpinda yang disediakan di bawah Akta Pengurusan
Strata 201__;’;

_(t)_ dalam takrif “unit-unit syer”, dengan menggantikan perkataan

“jadual unit syer” dengan perkataan “daftar strata”;

_(u)_ dengan memotong takrif “akaun khas”;

_(v)_ dalam takrif “bangunan khas”, dengan memasukkan

selepas perkataan “Jun 1996” perkataan “atau manamana bangunan yang diduduki dari Jun 1996 sehingga
11 April 2007, yang diklasifikasikan sedemikian oleh
Pihak Berkuasa Negeri”;

_(w)_ dengan memotong takrif “ketetapan khas”;

_(x)_ dalam takrif “pelan tingkat”, dengan menggantikan perkataan

“10(3)” dengan perkataan “8a(4) atau 20a(4), mengikut
mana-mana yang berkenaan”;

_(y)_ dengan menggantikan takrif “pelan strata” dengan takrif

yang berikut:

‘ “pelan strata”—

_(a)_ berhubung dengan bangunan yang dipecah

bahagi, ertinya pelan lokasi dan pelan tingkat,
dan termasuklah pelan pecahan atau penyatuan
petak yang ditunjukkan di dalam pelan strata
yang diperakui; dan

_(b)_ berhubung dengan tanah yang dipecah bahagi,

ertinya pelan lokasi dan pelan tandaan, dan
termasuklah pelan pecahan atau penyatuan
petak yang ditunjukkan dalam pelan strata


-----

_Hakmilik Strata (Pindaan)_ 5

yang diperakui, dan dalam hal petak tanah
dengan tingkat bawah tanah yang dikongsi,
termasuk pelan tingkat;’;

_(z) dalam takrif “daftarai strata”, dengan menggantikan_

perkataan “perenggan 43(1)(i)” dengan perkataan “Akta
Pengurusan Strata 201__”;

_(aa)_ dalam takrif “bangunan yang dipecah bahagi”—

(i) dengan memasukkan sebelum perkataan “yang

dipecah bahagi” perkataan “atau tanah”;

(ii) dengan memasukkan selepas perkataan “suatu

bangunan” perkataan “atau tanah”; dan

(iii) dengan memasukkan selepas perkataan “Bahagian II”

perkataan “atau Bahagian IV, mengikut manamana yang berkenaan”; dan

_(bb) dengan memasukkan selepas takrif “perbadanan pengurusan”_

takrif berikut:

‘ “perbadanan pengurusan subsidiari”, berhubung
dengan harta bersama terhad, ertinya perbadanan
pengurusan subsidiari yang ditubuhkan di bawah
seksyen 17a;

“peringkat struktur utama” ertinya peringkat di
mana penyiapan kerja-kerja bangunan sebagaimana
yang diperakui mengikut undang-undang kecil yang
berkaitan yang dibuat di bawah Akta Jalan, Parit dan
Bangunan 1974 [Akta 133];’;

**Seksyen baru** **4b**

**5.** Akta ibu dipinda dengan memasukkan selepas seksyen 4a
seksyen yang berikut:

“Permulaan kuat kuasa Sistem Pentadbiran Tanah Elektronik

**bagi Hakmilik Strata di mana-mana Pejabat Pendaftaran**
**Tanah**

**4b..** (1) Sistem Pentadbiran Tanah Elektronik bagi Hakmilik
Strata hendaklah mula berkuat kuasa di mana-mana Pejabat
Pendaftaran Tanah melalui pemberitahuan dalam Warta
menurut subseksyen 5d(1) Kanun Tanah Negara.


-----

_Rang Undang-Undang_

(2) Bagi maksud subseksyen (1)—

_(a)_ “Pusat Pemulihan Bencana” ertinya suatu pusat sistem

sokongan dan pemulihan yang ditubuhkan oleh
Pihak Berkuasa Negeri untuk penyambungan urusan
operasi Sistem Pentadbiran Tanah Elektronik;

_(b)_ “Pejabat Pendaftaran Tanah” termasuk—

(i) dalam hal hakmilik strata yang dipegang

atau yang akan dipegang bergantung kepada
hakmilik Pejabat Pendaftaran, pejabat
Pendaftar Hakmilik bagi Negeri itu;

(ii) dalam hal hakmilik strata yang dipegang

atau yang akan dipegang bergantung kepada
hakmilik Pejabat Tanah, pejabat Pentadbir
Tanah bagi Daerah itu; dan

(iii) pada ketika bencana seperti yang dinyatakan

oleh Pihak Berkuasa Negeri, Pusat Pemulihan
Bencana.

(3) Apabila Sistem Pentadbiran Tanah Elektronik bagi
Hakmilik Strata mula berkuat kuasa di mana-mana Pejabat
Pendaftaran Tanah—

_(a)_ peruntukan Jadual Keenam hendaklah terpakai

setakat mana ia berkait dengan bentuk dokumen
hakmilik strata, prosedur untuk penyediaan dan
pendaftaran mana-mana dokumen hakmilik strata,
mana-mana urusniaga dan mana-mana pemasukan
atau pengendorsan apa-apa nota, memorial atau
memorandum atau mana-mana pembetulan atau
pembatalan mengenainya atas mana-mana dokumen
hakmilik strata;

_(b)_ peruntukan-peruntukan lain bagi Akta ini yang

berkait dengan Sistem Pentadbiran Tanah Elektronik
hendaklah dibaca dengan ubah suaian, pindaan,
penambahan, pemotongan, penggantian atau
penyesuaian sebagaimana yang diperuntukkan dalam
Jadual Keenam; dan

_(c)_ peruntukan Jadual Kelima hendaklah tidak lagi

beroperasi.

(4) Menteri boleh, dengan kelulusan Majlis Tanah Negara,
melalui perintah yang disiarkan dalam Warta, meminda Jadual
Keenam.”.


-----

_Hakmilik Strata (Pindaan)_ 7

**Penggantian seksyen 7**

**6.** Akta ibu dipinda dengan menggantikan seksyen 7 dengan
seksyen yang berikut:

“Pemilik asal boleh memohon bagi pecah bahagi bangunan

**atau tanah**

**7.** Pemilik asal mana-mana tanah beri hakmilik yang di
atasnya terdapat apa-apa bangunan atau tanah yang boleh
dipecah bahagi di bawah seksyen 6 boleh, tertakluk kepada
peruntukan-peruntukan Akta ini, memohon kepada Pengarah
untuk pecah bahagi mana-mana bangunan atau tanah itu.”.

**Penggantian seksyen 8**

**7.** Akta ibu dipinda dengan menggantikan seksyen 8 dengan
seksyen yang berikut:

“Hal keadaan yang adalah wajib memohon bagi pecah

**bahagi bangunan atau tanah**

**8.** (1) Pemilik asal mana-mana tanah beri hakmilik yang di
atasnya terdapat bangunan yang boleh dikeluarkan hakmilik
strata hendaklah, dalam tempoh yang dinyatakan dalam
subseksyen (2) dan (3), memohon mengikut subseksyen 8a(1)
dan 9(1) untuk pecah bahagi bangunan atau tanah itu jika
pada bila-bila masa dia telah menjual atau bersetuju untuk
menjual mana-mana petak dalam bangunan atau tanah itu
kepada mana-mana orang.

(2) Tempoh yang dalamnya kehendak subseksyen 8a(1)
hendaklah dipatuhi adalah seperti berikut:

_(a)_ dalam hal jika penjualan, atau perjanjian untuk

menjual, mana-mana petak dalam bangunan itu
atau penjualan atau perjanjian kali pertama itu
berlaku dan dokumen perakuan peringkat struktur
utama dikeluarkan selepas permulaan kuat kuasa
Akta ini, tempohnya ialah tiga bulan dari tarikh
pengeluaran dokumen yang memperakui peringkat
struktur utama;


-----

_Rang Undang-Undang_

_(b)_ dalam hal jika bangunan siap selepas permulaan kuat

kuasa Akta ini dan penjualan, atau perjanjian untuk
menjual, mana-mana petak dalam bangunan itu atau
penjualan atau perjanjian kali pertama itu, berlaku
sebelum permulaan kuat kuasa Akta ini, tempohnya
ialah tiga bulan dari tarikh pengeluaran perakuan
siap dan pematuhan;

_(c)_ dalam hal jika bangunan siap dan penjualan, atau

perjanjian untuk menjual mana-mana petak dalam
bangunan itu atau penjualan atau perjanjian kali
pertama itu dibuat selepas permulaan kuat kuasa
Akta ini, tempohnya ialah tiga bulan dari tarikh
pengeluaran perakuan siap dan pematuhan atau
penjualan, atau perjanjian untuk menjual manamana petak dalam bangunan itu, atau penjualan
atau perjanjian kali pertama itu dibuat, mengikut
mana-mana yang terkemudian;

_(d)_ dalam hal jika bangunan telah siap dan penjualan,

atau perjanjian untuk menjual mana-mana petak
dalam bangunan itu, atau penjualan atau perjanjian
kali pertama itu, dibuat sebelum permulaan kuat
kuasa Akta ini, tempohnya ialah tiga bulan dari
tarikh permulaan kuat kuasa Akta ini;

_(e)_ dalam hal jika bangunan telah siap sebelum permulaan

kuat kuasa Akta ini dan penjualan, atau perjanjian
untuk menjual mana-mana petak dalam bangunan
itu, atau penjualan atau perjanjian kali pertama
itu, dibuat selepas permulaan kuat kuasa Akta ini,
tempohnya ialah tiga bulan dari tarikh penjualan,
atau perjanjian untuk menjual mana-mana petak
dalam bangunan itu atau penjualan atau perjanjian
kali pertama itu dibuat.

(3) Pemilik asal tanah beri hakmilik yang di atasnya
bangunan atau tanah telah dikeluarkan sijil cadangan pelan
strata di bawah subseksyen 8a(8), hendaklah memohon
untuk pecah bahagi mengikut subseksyen 9(1) dalam tempoh
satu bulan dari tarikh pengeluaran sijil cadangan pelan
strata.

(4) Tempoh yang dinyatakan dalam subseksyen (2) boleh,
atas permohonan yang dibuat sebelum tamatnya tempoh itu,
dilanjutkan sekali oleh Pengarah Ukur selama apa-apa tempoh
lanjut yang tidak melebihi satu bulan.


-----

_Hakmilik Strata (Pindaan)_ 9

(5) Tempoh yang dinyatakan dalam subseksyen (3) boleh,
atas permohonan yang dibuat sebelum tamatnya tempoh itu,
dilanjutkan sekali oleh Pengarah selama apa-apa tempoh
lanjut yang tidak melebihi satu bulan.

(6) Permohonan untuk kelulusan Pengarah hendaklah
dianggap sebagai tidak menurut subseksyen 8a(1) jika
permohonan itu adalah cacat atas alasan ketidakpatuhan
yang material dengan mana-mana kehendak subseksyen 9(1)
berhubung dengan permohonan itu.

(7) Jika permohonan tidak dibuat dalam tempoh yang
dinyatakan dalam subseksyen (2) dan (3), dan, dalam tempoh
pelanjutan yang diberikan di bawah subseksyen (4) atau (5)
berkenaan dengan sesuatu bangunan atau tanah, pemilik asal
adalah melakukan suatu kesalahan.

(8) Pemilik asal yang melakukan kesalahan di bawah
subseksyen (7) hendaklah, apabila disabitkan, didenda tidak
kurang daripada sepuluh ribu ringgit tetapi tidak lebih daripada
satu ratus ribu ringgit atau dipenjarakan untuk suatu tempoh
yang tidak melebihi tiga tahun atau kedua-duanya dan, dalam
hal kesalahan yang berterusan, didenda selanjutnya tidak kurang
daripada satu ratus ringgit tetapi tidak lebih daripada satu
ribu ringgit bagi setiap hari kesalahan itu terus dilakukan.”.

**Seksyen baru** **8a**

**8.** Akta ibu dipinda dengan memasukkan selepas seksyen 8
seksyen yang berikut:

“Permohonan sijil cadangan pelan strata

**8a.. (1) Bagi maksud subseksyen 9(1), pemilik asal mana-**
mana tanah beri hakmilik yang di atasnya terdapat bangunan
atau tanah yang boleh dikeluarkan hakmilik strata hendaklah,
memohon kepada Pengarah Ukur bagi sijil cadangan pelan
strata dengan menyerahkan Borang 10 berserta dengan yang
berikut:

_(a)_ fi bagi pengukuran yang dijalankan atau menyebabkan

untuk dijalankan di bawah subseksyen 8a(8);

_(b)_ kecuali dalam hal di bawah perenggan _(c), salinan_

asal pelan bangunan yang diluluskan oleh pihak
berkuasa perancangan tempatan;


-----

10 _Rang Undang-Undang_

_(c)_ jika salinan asal pelan bangunan yang diluluskan

oleh pihak berkuasa perancangan tempatan itu tidak
boleh didapati, permohonan di bawah subseksyen
ini hendaklah disertai dengan—

(i) pelan bangunan, yang diperakui oleh seorang

Arkitek Profesional atau oleh seorang
juruukur tanah sebagai telah dilukis mengikut
ciri-ciri sebenar bangunan itu dan sebagai
menggambarkan dengan sebenar-benarnya
ciri-ciri itu; dan

(ii) perakuan daripada seorang pegawai pihak

berkuasa perancangan tempatan yang
berkenaan yang diberi kuasa sewajarnya
bahawa bangunan sebagaimana yang
digambarkan melalui pelan yang disebut
dalam subperenggan (i), telah didirikan
dengan kebenaran perancangan tetapi
pelan dan spesifikasi yang dengan merujuk
kepadanya kebenaran itu telah diberi tidak
lagi boleh didapati, dan bahawa pihak
berkuasa perancangan tempatan itu walau
bagaimanapun berpuas hati yang bangunan
sebagaimana yang digambarkan itu memenuhi
kehendak perancangan;

_(d)_ pelan strata yang dicadangkan yang mengandungi

suatu pelan lokasi, pelan tingkat dan pelan tandaan,
yang mengandungi apa-apa butir sebagaimana yang
dinyatakan masing-masingnya dalam subseksyen
(2), (3), (4), (5), (6) dan (7) dan diperakui oleh
juruukur tanah seperti yang berikut:

(i) bahawa dia telah membuat perbandingan antara

pelan-pelan itu dengan pelan bangunan yang
diluluskan yang disediakan oleh Arkitek
Profesional yang didaftarkan di bawah
Akta Arkitek 1967 [Akta 117] atau Jurutera
Profesional yang didaftarkan di bawah Akta
Pendaftaran Jurutera 1967 [Akta 138] yang
bertanggungjawab bagi pembinaannya,
atau, dalam hal yang termasuk di bawah
perenggan (c), dengan pelan-pelan bangunan
yang telah dilukis dan diperakui oleh seorang
Arkitek Profesional atau oleh seorang
juruukur tanah;


-----

_Hakmilik Strata (Pindaan)_ 11

(ii) dalam hal pelan tingkat, bahawa sempadan

petak-petak yang ditunjukkan di atasnya
mengikuti ciri-ciri pembinaan tetap yang
terdapat dalam bangunan itu;

(iii) bangunan atau bangunan-bangunan itu

terletak keseluruhannya dalam sempadan
lot yang berkenaan, tetapi tidak mengira
apa-apa cucur atap, kajang, dan apa-apa
langkan yang tidak merupakan sebahagian
daripada sesuatu petak yang dicadangkan,
yang mengunjur ke suatu rizab jalan yang
padanya ada permit atau permit-permit yang
dikeluarkan di bawah seksyen 75a Kanun
Tanah Negara berkenaan dengan tiap-tiap
cucur atap, kajang dan langkan itu;

(iv) bahawa setiap petak yang dicadangkan itu

mempunyai—

(A) jalan masuk yang memadai yang tidak

melintasi suatu petak yang lain;
dan

(B) jalan perhubungan dalaman yang

memadai yang tidak melintasi harta
bersama;

(v) bahawa telah diperakui oleh seorang

juruukur tanah bahawa kedudukan setiap
blok sementara sebagaimana yang ditandakan
di atas pelan lokasi adalah keseluruhannya
dalam sempadan lot yang berkenaan;

_(e)_ dalam hal mana-mana bangunan atau petak tanah

yang kebenaran perancangan diperlukan untuk
mendirikannya, perakuan oleh Arkitek Profesional
atau Jurutera Profesional yang disebut di bawah
subperenggan (1)(d)(i) bahawa bangunan itu telah
dibina mengikut pelan dan spesifikasi yang dengan
merujuk kepadanya kebenaran itu telah diberi, dan
pelan serta spesifikasi bangunan itu menyatakan
tarikh kebenaran itu diberi dan nombor rujukannya,
jika ada;

_(f)_ salinan diperakui sah hakmilik tetap bagi lot

tersebut;


-----

12 _Rang Undang-Undang_

_(g)_ salinan yang diperakui sah dokumen yang memperakukan

peringkat struktur utama bagi keadaan di bawah
perenggan 8(2)(a);

_(h)_ salinan yang diperakui sah perakuan siap dan

pematuhan atau sijil layak menduduki, mengikut
mana-mana yang berkenaan, kecuali dalam hal
di bawah perenggan 8(2)(a); dan

_(i)_ salinan yang diperakui sah jadual petak atau jadual

petak terpinda, mengikut mana-mana yang berkenaan,
yang difailkan dengan Pesuruhjaya di bawah Akta
Pengurusan Strata 201__ kecuali dalam hal di bawah
perenggan 8(2)(b) dan _(d)._

(2) Bagi maksud pecah bahagi di bawah subseksyen 6(1a),
pelan strata yang dicadangkan hendaklah mengandungi pelan
lokasi dan pelan tandaan, dan dalam keadaan pecah bahagi
tanah yang mempunyai tingkat bawah tanah yang dikongsi,
termasuk pelan tingkat yang menunjukkan petak aksesori
yang dicadangkan dan harta bersama.

(3) Tiap-tiap pelan lokasi hendaklah—

_(a)_ menyatakan nombor lot, nombor hakmilik tanah yang

terkandung dalamnya dan keluasannya;

_(b)_ menandakan sempadan-sempadan dan tanda-tanda

sempadan bagi lot itu dan kedudukan kesemua
bangunan di atasnya, dengan menunjukkan bangunan
mana yang hendak dipecahbahagikan dan dalam hal
permohonan bagi pecah bahagi tanah kepada petakpetak tanah, menandakan sempadan-sempadan dan
tanda-tanda sempadan bagi lot itu dan petak-petak
yang menunjukkan kedudukan kesemua bangunan
di atasnya;

_(c)_ dalam hal pecah bahagi bangunan, dan pecah bahagi

tanah kepada petak tanah dengan tingkat bawah
tanah yang dikongsi, menyertakan suatu keratan
menegak bagi setiap bangunan tersebut atau tingkat
bawah tanah yang dikongsi, mengikut mana-mana
yang berkenaan, yang menunjukkan—

(i) lantai dan siling setiap tingkat; dan

(ii) ketinggian setiap tingkat; dan


-----

_Hakmilik Strata (Pindaan)_ 13

_(d)_ mengandungi apa-apa butir terperinci lain sebagaimana

yang ditetapkan oleh Pengarah Ukur.

(4) Tiap-tiap pelan tingkat hendaklah—

_(a)_ menyatakan nombor lot dan nombor hakmilik tanah

yang terkandung dalamnya, dan bangunan serta
tingkat yang dinomborkannya yang baginya pelan
itu berkaitan;

_(b)_ menandakan, tertakluk kepada peruntukan perenggan

(7)(a) dan _(b), setiap petak yang dicadangkan dan_
menentukan sempadannya dengan merujuk kepada
lantai dan dinding yang menunjukkan dimensi
mendatar, tanpa perlu menunjukkan bering;

_(c)_ menunjukkan berkenaan dengan setiap petak itu

nombor yang dengannya petak itu diperihalkan
dalam pelan strata yang dicadangkan;

_(d)_ menyatakan keluasan lantai setiap petak;

_(e)_ membezakan apa-apa bahagian sebagai tidak dimasukkan

ke dalam mana-mana petak tetapi hendak dijadikan
sebahagian daripada harta bersama; dan

_(f)_ mengandungi apa-apa butir terperinci lain sebagaimana

yang ditetapkan oleh Pengarah Ukur.

(5) Tiap-tiap pelan tandaan hendaklah—

_(a)_ menyatakan nombor lot dan nombor hakmilik tanah

yang terkandung dalamnya, dan petak tanah yang
baginya pelan itu berkaitan;

_(b)_ menandakan setiap petak tanah yang dicadangkan dengan

merujuk kepada sempadan lot yang menunjukkan
bering dan jarak bagi setiap sempadan;

_(c)_ menunjukkan berkenaan dengan setiap petak tanah itu

nombor yang dengannya petak tanah itu diperihalkan
dalam pelan strata yang dicadangkan;

_(d)_ menyatakan keluasan setiap petak tanah;

_(e)_ membezakan mana-mana bahagian sebagai tidak

dimasukkan ke dalam mana-mana petak tanah tetapi
adalah menjadi sebahagian daripada harta bersama;
dan


-----

14 _Rang Undang-Undang_

_(f)_ mengandungi apa-apa butir terperinci lain sebagaimana

yang ditetapkan oleh Pengarah Ukur.

(6) Tiap-tiap pelan strata yang dicadangkan hendaklah—

_(a)_ menunjukkan petunjuk bagi—

(i) semua petak;

(ii) semua harta bersama; dan

(iii) semua petak aksesori, dan menyatakan dalamnya

petak-petak yang dijadikan berhubung kait
dengannya, tidak kira sama ada petak-petak
aksesori itu adalah berdampingan dengan
petak-petak yang dinyatakan itu; dan

_(b)_ mengandungi apa-apa butir lain sebagaimana yang

ditentukan oleh Pengarah Ukur.

(7) Jika suatu petak aksesori—

_(a)_ mengandungi suatu bangunan atau bahagian-bahagiannya

dan disempadani dengan dinding luar, lantai dan
siling, dimensi dan sempadan petak aksesori itu
hendaklah ditunjukkan dalam pelan strata yang
dicadangkan itu mengikut kehendak subseksyen (3),
(4) dan (5);

_(b)_ tidak mengandungi suatu bangunan atau bahagian
bahagiannya—

(i) sempadan-sempadan luar bagi petak aksesori

itu hendaklah dipastikan daripada pelan
bangunan yang diluluskan oleh pihak
berkuasa perancangan, dan petak aksesori
itu hendaklah mencapai ketinggian yang
munasabah atau setakat apa-apa unjuran di
bahagian atas atau melanggar sempadan di
bawah aras bumi oleh suatu bahagian lain
lot itu; dan

(ii) pelan strata yang dicadangkan hendaklah

menunjukkan gambar rajah petak aksesori
dengan dimensi yang serupa dengan dimensi
sebagaimana yang ditunjukkan dalam
pelan yang diluluskan yang disebut dalam
subperenggan (i).


-----

_Hakmilik Strata (Pindaan)_ 15

(8) Pengarah Ukur hendaklah sesudah itu menyemak pelan
lokasi, pelan tingkat dan pelan tandaan, mengikut mana-mana
yang berkenaan, menjalankan atau menyebabkan dijalankan
apa-apa kerja ukur tanah, mana-mana bangunan di atasnya
atau mana-mana petak, dan hendaklah—

_(a)_ mengeluarkan sijil cadangan pelan strata kepada

pemohon jika dia berpuas hati bahawa pelan itu
teratur;

_(b)_ mengeluarkan satu salinan sijil itu kepada Pentadbir

Tanah bagi maksud seksyen 8; dan

_(c)_ memberitahu Pentadbir Tanah akan amaun fi yang

hendak dipungut berkenaan dengan pelan yang
disebabkan supaya disediakan sekiranya permohonan
itu diluluskan.

(9) Jika suatu permohonan di bawah subseksyen (1)
melibatkan blok atau blok-blok sementara menurut seksyen 9a,
kehendak-kehendak yang berikut yang berhubungan dengan
blok atau blok-blok sementara itu hendaklah, sebagai tambahan
kepada kehendak-kehendak seksyen 9 yang berhubungan
dengan bangunan atau bangunan-bangunan atau tanah tertentu
yang hendak dipecahbahagikan, dipatuhi dalam membuat
permohonan itu:

_(a)_ permohonan itu hendaklah disertakan dengan salinan

asal pelan bangunan yang diluluskan oleh pihak
berkuasa perancangan bagi bangunan atau bangunanbangunan untuk, atau yang sedang, didirikan;

_(b)_ pelan lokasi hendaklah termasuk suatu petunjuk,

dan hendaklah menandakan kedudukan setiap blok
sementara, yang menunjukkan, mengikut pelanpelan bangunan yang diluluskan, keratan tegak dan
dimensi-dimensi bangunan atau tingkat bawah tanah
yang dikongsi bagi petak tanah, jika ada;

_(c)_ permohonan itu hendaklah disertai, sebagai membentuk

sebahagian daripada pelan strata yang dicadangkan,
dengan suatu pelan tingkat berkenaan dengan
setiap blok sementara, yang hendaklah menandakan
sempadan-sempadan luar, dan menunjukkan, mengikut
pelan-pelan bangunan yang diluluskan, dimensidimensi mendatar bangunan atau tingkat bawah
tanah yang dikongsi bagi petak tanah, jika ada,
yang padanya blok sementara itu berkaitan, tanpa
perlu menunjukkan apa-apa bering; dan


-----

16 _Rang Undang-Undang_

_(d)_ pelan strata yang dicadangkan hendaklah, bagi maksud

blok atau blok-blok sementara bagi maksud tanah—

(i) menandakan blok yang dicadangkan

dengan merujuk kepada sempadan lot yang
menunjukkan bering dan jarak bagi setiap
sempadan;

(ii) menyatakan keluasan blok atau blok-blok

sementara; dan

(iii) mengandungi apa-apa butir lain sebagaimana

yang ditentukan oleh Pengarah Ukur.”.

**Penggantian seksyen 9**

**9.** Akta ibu dipinda dengan menggantikan seksyen 9 dengan
seksyen yang berikut:

“Permohonan bagi pecah bahagi bangunan, dsb.

**9.** (1) Suatu permohonan bagi mendapatkan kelulusan
Pengarah bagi pecah bahagi bangunan, bangunan dan tanah,
di bawah subseksyen 6(1) dan pecah bahagi tanah di bawah
subseksyen 6(1a) hendaklah dibuat dalam Borang 1 kepada
Pentadbir Tanah dan hendaklah disertai dengan—

_(a)_ apa-apa fi sebagaimana yang ditetapkan;

_(b)_ apa-apa fi sebagaimana yang diberitahu oleh Pengarah

Ukur di bawah perenggan 8a(8)(c);

_(c)_ sijil cadangan pelan strata;

_(d)_ perakuan klasifikasi bangunan kos rendah yang

dikeluarkan di bawah subseksyen 9b(3), jika ada;

_(e)_ keizinan-keizinan bertulis kepada pembuatan

permohonan itu daripada tiap-tiap orang yang, pada
masa permohonan dibuat, adalah berhak mendapat
faedah daripada pajakan seluruh atau mana-mana
bahagian tanah itu, selain bahagian yang betul-betul
menepati, atau termasuk dalam, salah satu daripada
petak-petak yang akan wujud setelah dipecah
bahagi;

_(f)_ cadangan nama perbadanan pengurusan, dan alamat

bagi penyampaian dokumen-dokumen kepadanya,
yang dikehendaki supaya dibekalkan menurut
subseksyen 15(3);


-----

_Hakmilik Strata (Pindaan)_ 17

_(g)_ dokumen hakmilik keluaran bagi lot itu;

_(h)_ salinan yang diperakui sah perakuan siap dan

pematuhan atau sijil layak menduduki, mengikut
mana-mana yang berkenaan, kecuali dalam hal di
bawah perenggan 8(2)(a); dan

_(i)_ salinan yang diperakui sah jadual petak atau jadual

petak terpinda, mengikut mana-mana yang berkenaan,
kecuali dalam hal di bawah perenggan 8(2)(b) dan (d).

(2) Tiada permohonan di bawah subseksyen (1) boleh
dibuat melainkan jika—

_(a)_ tanah itu dipegang di bawah hakmilik tetap;

_(b)_ penggunaan tanah itu tidak bertentangan dengan

kategori dan syarat-syarat tanah; dan

_(c)_ tanah itu tidak tertakluk kepada apa-apa gadaian atau

lien.

(3) Apabila menerima suatu permohonan di bawah
subseksyen (1), Pentadbir Tanah hendaklah mengendorskan
atau menyebabkan untuk diendors, suatu catatan mengenai
pembuatannya dalam dokumen hakmilik daftar.

(4) Pentadbir Tanah hendaklah sesudah itu sekiranya dia
berpuas hati bahawa permohonan itu dan dokumen-dokumen
lain yang dikemukakan bersamanya itu adalah teratur,
menghantarkan permohonan itu dan dokumen-dokumen lain
itu kepada Pengarah bersama-sama dengan syor Pentadbir
Tanah untuk kelulusan atau penolakan.”.

**Seksyen baru 9a dan 9b**

**10.** Akta ibu dipinda dengan memasukkan selepas seksyen 9
seksyen yang berikut:

“Permohonan bagi pecah bahagi dalam hal pembangunan

**berperingkat-peringkat**

**9a.** Suatu permohonan di bawah subseksyen 9(1), kecuali
jika ia berhubung dengan bangunan kos rendah, hendaklah
termasuk suatu permohonan bagi pengeluaran hakmilik
strata sementara bagi blok sementara yang berkenaan dengan


-----

18 _Rang Undang-Undang_

bangunan atau tanah, yang merupakan bangunan atau tanah
yang boleh dipecahbahagikan mengikut subseksyen 6(1) atau
(1a), yang dicadangkan untuk, atau sedang, didirikan di atas
lot yang berkenaan.

**Permohonan bagi pecah bahagi dalam hal bangunan-**
**bangunan kos rendah**

**9b.** (1) Pihak Berkuasa Negeri boleh, atas permohonan
oleh seseorang pemilik mana-mana tanah beri hakmilik
atau pada bila-bila masa atas kehendaknya sendiri, dengan
mengambil kira lokasi, jenis pembinaan dan kos bangunan
itu, mengklasifikasikannya sebagai bangunan kos rendah.

(2) Tanpa menjejaskan subseksyen (1), Pihak Berkuasa
Negeri boleh mengklasifikasikan mana-mana jenis bangunan
sebagai bangunan kos rendah.

(3) Apabila mengklasifikasikan mana-mana bangunan sebagai
bangunan kos rendah, Pihak Berkuasa Negeri hendaklah
mengeluarkan suatu perakuan kepada pemilik tanah beri
hakmilik itu.

(4) Apabila diterima perakuan yang dikeluarkan oleh Pihak
Berkuasa Negeri, pemilik tanah beri hakmilik itu hendaklah
memohon untuk memecahbahagikan bangunan itu di bawah
subseksyen 9(1).

(5) Tiada bangunan yang didirikan dalam suatu blok
sementara boleh diklasifikasikan sebagai suatu bangunan kos
rendah.”.

**Penggantian seksyen 10**

**11.** Akta ibu dipinda dengan menggantikan seksyen 10 dengan
seksyen yang berikut:

“Syarat-syarat bagi kelulusan

**10.** (1) Pengarah tidak boleh meluluskan pecah bahagi manamana bangunan atau tanah kepada petak-petak melainkan jika
syarat-syarat yang berikut telah dipenuhi:

_(a)_ bahawa Pengarah Ukur telah mengeluarkan sijil

cadangan pelan strata;


-----

_Hakmilik Strata (Pindaan)_ 19

_(b)_ bahawa pecah bahagi itu tidak akan melanggar apa
apa syarat atau sekatan kepentingan yang tanah yang
terkandung dalam lot itu adalah tertakluk kepadanya
pada masa itu;

_(c)_ bahawa pecah bahagi itu tidak akan bertentangan

dengan peruntukan mana-mana undang-undang
bertulis yang sedang berkuat kuasa, dan bahawa
apa-apa kehendak yang dikenakan mengenainya oleh
atau di bawah mana-mana undang-undang bertulis
itu telah dipatuhi;

_(d)_ bahawa tidak ada butiran hasil tanah yang belum

dibayar berkenaan dengan tanah itu;

_(e)_ bahawa keizinan secara bertulis mengenai pembuatan

permohonan itu telah diperoleh daripada tiap-tiap
orang yang pada masa kelulusan itu dipohonkan,
adalah berhak mendapat faedah daripada pajakan
keseluruhan atau mana-mana bahagian tanah itu,
selain sebahagian yang betul-betul menepati, atau
termasuk dalam, salah satu daripada petak-petak
yang akan wujud setelah dipecah bahagi;

_(f)_ bahawa, jika tanah yang di atasnya bangunan atau

bangunan-bangunan itu terdiri dipegang untuk
tempoh beberapa tahun, masih terdapat suatu tempoh
tidak kurang daripada dua puluh satu tahun untuk
tamat;

_(g)_ bahawa tanah yang di atasnya bangunan atau bangunan
bangunan itu terdiri tidak tertakluk kepada apa-apa
gadaian atau lien;

_(h)_ bahawa unit syer yang dicadangkan yang diuntukkan

kepada petak-petak itu dan blok sementara dan
petak tanah sementara oleh pemilik lot dalam
permohonannya dalam Borang 1 adalah saksama;
dan

_(i)_ bahawa tanah itu dipegang di bawah hakmilik

tetap.


-----

20 _Rang Undang-Undang_

(2) Dalam hal sesuatu permohonan yang melibatkan
blok atau blok-blok sementara menurut kuasa seksyen 9a,
Pengarah tidak boleh meluluskan pecah bahagi mana-mana
bangunan yang dimaksudkan oleh permohonan itu melainkan
jika syarat-syarat tambahan yang berikut dipenuhi:

_(a)_ bahawa telah diperakui oleh juruukur tanah yang

kedudukan setiap blok sementara sebagaimana yang
ditandakan di atas pelan lokasi adalah keseluruhannya
dalam sempadan lot yang berkenaan;

_(b)_ bahawa kuantum unit-unit syer sementara yang

diuntukkan kepada setiap blok sementara oleh
pemilik lot itu dalam permohonannya dalam Borang
1 adalah saksama; dan

_(c)_ bahawa pemilik itu—

(i) telah memberikan tarikh bila yang dia mengaku

janji bahawa pembinaan bangunan atau
setiap bangunan yang dimaksudkan oleh
blok atau blok-blok sementara itu akan
disiapkan;

(ii) telah membayar kepada Pengarah berkenaan

dengan setiap blok sementara suatu deposit
dengan amaun yang munasabah sebagaimana
yang dikehendaki oleh Pengarah itu; dan

(iii) telah memberi suatu pernyataan bertulis yang

bermaksud bahawa dia bersetuju amaun itu
dilucuthakkan kepada kerajaan jika sekiranya,
tidak lewat dari tarikh itu atau tidak lewat
dari suatu tarikh yang terkemudianyang
dibenarkan oleh Pengarah, pembinaan
bangunan yang dimaksudkan oleh blok
sementara itu tidak siap atau, jika telah
siap perakuan siap dan pematuhan belum
dikeluarkan.”.

**Pemotongan seksyen 10a**

**12.** Akta ibu dipinda dengan memotong seksyen 10a.


-----

_Hakmilik Strata (Pindaan)_ 21

**Pemotongan seksyen 10b**

**13.** Akta ibu dipinda dengan memotong seksyen 10b.

**Pindaan seksyen 11**

**14.** Seksyen 11 Akta ibu dipinda—

_(a)_ dengan menomborkan semula seksyen sedia ada sebagai

subseksyen (1) seksyen itu;

_(b)_ dalam subseksyen (1), dengan menggantikan perkataan

“subseksyen 10(1) tidaklah boleh” dengan perkataan
“subseksyen 9(1) tidak boleh”; dan

_(c)_ dengan memasukkan selepas subseksyen (1) subseksyen

yang berikut:

“(2) Jika permohonan di bawah subseksyen 9(1)
ditarik balik, Pengarah hendaklah memaklumkan
kepada Pendaftar atau Pentadbir Tanah yang hendaklah
membatal atau menyebabkan untuk dibatal catatan
yang diendorskan dalam dokumen hakmilik daftar itu
menurut subseksyen 9(3).”.

**Pindaan seksyen 12**

**15.** Seksyen 12 Akta ibu dipinda—

_(a)_ dalam subseksyen (1), dengan menggantikan perkataan

“seksyen 10” dengan perkataan “seksyen 9”;

_(b)_ dalam perenggan (1)(a), dengan menggantikan perkataan

“seksyen 9” dengan perkataan “seksyen 10”; dan

_(c)_ dengan menggantikan subseksyen (2) dengan subseksyen

yang berikut:

“(2) Jika Pengarah telah meluluskan sesuatu
permohonan untuk pecah bahagi bangunan atau
tanah, dia hendaklah meminta Pengarah Ukur untuk
menyediakan atau menyebabkan disediakan pelan strata
yang diperakui.”;


-----

22 _Rang Undang-Undang_

_(d)_ dengan menggantikan subseksyen (3) dengan subseksyen

yang berikut:

“(3) Jika Pengarah telah menolak mana-mana
permohonan itu, dia hendaklah—

_(a)_ memberitahu Pentadbir Tanah yang dengan

segera memaklumkan pemilik dan membatalkan
atau menyebabkan dibatalkan catatan yang
diendorskan dalam dokumen hakmilik daftar
menurut subseksyen 9(3); dan

_(b)_ membayar balik fi bagi penyediaan dan

pendaftaran hakmilik strata.”.

**Pindaan seksyen 13**

**16.** Seksyen 13 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Apabila menerima permintaan daripada Pengarah
dan setelah dimaklumkan bahawa fi yang disebut dalam
perenggan 8a(8)(c) telah dibayar dengan sempurnanya,
Pengarah Ukur hendaklah— ”;

_(b)_ dalam perenggan (1)(a), dengan menggantikan perkataan

“pelan lokasi, pelan tingkat dan pelan tandaan” dengan
perkataan “pelan strata yang dicadangkan”;

_(c)_ dalam subseksyen (2)—

(i) dalam perenggan (a), dengan memasukkan selepas

perkataan “di atasnya;” perkataan “dan”;

(ii) dalam perenggan (b), dengan menggantikan perkataan

“; dan” dengan noktah; dan

(iii) dengan memotong perenggan _(c);_

_(d)_ dalam subseksyen (3), dengan memotong perkataan

“bersama”; dan

_(e)_ dalam subseksyen (5), dengan menggantikan perkataan

“blok itu” dengan perkataan “dan dimensi bangunan atau
tingkat bawah tanah yang dikongsi bagi petak tanah,
jika ada.”.


-----

_Hakmilik Strata (Pindaan)_ 23

**Pemotongan seksyen 14a**

**17.** Akta ibu dipinda dengan memotong seksyen 14a.

**Pindaan seksyen 15**

**18.** Seksyen 15 Akta ibu dipinda—

_(a)_ dalam subseksyen (2)—

(i) dalam subperenggan (b)(i), dengan menggantikan

perkataan “syarat nyata dan sekatan kepentingan”
dengan perkataan “syarat nyata, sekatan kepentingan,
memorial, endorsan dan catatan-catatan lain”;
dan

(ii) dengan menggantikan perenggan _(d) dengan_

perenggan yang berikut:

“(d) dokumen hakmilik daftar dalam Borang 4

berkenaan dengan petak dan dalam Borang
4a berkenaan dengan blok sementara.”;
dan

_(b)_ dalam subseksyen (6), dengan menggantikan perkataan

“kaveat itu hendaklah kekal dalam” dengan perkataan
“dia boleh, sebagai ganti kepada menyatakan atau
meringkaskan kaveat itu, mengendorskan suatu pernyataan
dalam Borang 3 yang bermaksud bahawa lot itu tertakluk
kepada kaveat yang dimasukkan dalam”.

**Pindaan seksyen 16**

**19.** Seksyen 16 Akta ibu dipinda—

_(a)_ dalam subseksyen (1)—

(i) dalam perenggan (a), dengan memasukkan selepas

perkataan “suatu petak” perkataan “dalam Borang 4”;
dan

(ii) dalam perenggan (b), dengan memasukkan selepas

perkataan “suatu blok sementara” perkataan “dalam
Borang 4a”; dan


-----

24 _Rang Undang-Undang_

_(b)_ dalam subseksyen (2), dengan menggantikan perenggan

_(b) dengan perenggan yang berikut:_

“(b) suatu dokumen hakmilik keluaran, yang
mengandungi satu salinan dokumen hakmilik daftar
yang padanya hendaklah dikepilkan dengan salinan
pelan strata yang diperakui atau folio yang berkaitan
bagi pelan itu yang disediakan di bawah perenggan
13(1)(d):”

**Penggantian seksyen 17**

**20.** Akta ibu dipinda dengan menggantikan seksyen 17 dengan
seksyen yang berikut:

“Kesan pembukaan buku daftar strata

**17.** (1) Pada mengesahkan kenyataan dalam Borang 3 yang
perlu terkandung dalam mana-mana buku daftar strata,
Pendaftar hendaklah membuat dalam dokumen hakmilik
daftar dan dokumen hakmilik keluaran bagi lot berkenaan
suatu memorial yang memberi maksud bahawa buku telah
dibuka, dan harta bersama adalah terletak hak kepada
perbadanan pengurusan yang wujud mengikut subseksyen (3),
dan hendaklah mengembalikan dokumen hakmilik keluaran
kepada perbadanan itu.

(2) Tiada catatan selepas itu boleh dibuat atas mana-mana
dokumen hakmilik kecuali yang menyentuh harta bersama.

(3) Apabila buku daftar strata dibuka berkenaan dengan
sesuatu bangunan atau tanah yang dipecah bahagi maka
hendaklah, dengan berkuatkuasanya seksyen ini, wujudlah suatu
perbadanan pengurusan yang terdiri daripada semua pemilik
petak termasuklah dalam hal pembangunan berperingkatperingkat, pemilik blok atau blok-blok sementara dan Pendaftar
hendaklah mengeluarkan satu perakuan yang memperakui
penubuhan perbadanan pengurusan sebagai suatu pertubuhan
perbadanan yang ditubuhkan di bawah Akta ini pada hari
yang dinyatakan dalam perakuan itu.


-----

_Hakmilik Strata (Pindaan)_ 25

(4) Perbadanan pengurusan yang diwujudkan menurut kuasa
subseksyen (3) hendaklah dikenali dengan nama yang terdapat
dalam buku daftar strata yang berhubungan dengan bangunan
atau tanah yang dipecah bahagi itu, dan hendaklah menjadi
suatu pertubuhan perbadanan yang kekal turun-temurun dan
mempunyai suatu meterai biasa dan boleh mendakwa dan
didakwa.

(5) Dalam hal jika suatu perakuan yang memperakui
penubuhan perbadanan pengurusan tidak dikeluarkan semasa
buku daftar strata dibuka, perbadanan pengurusan bolehlah
memohon kepada Pendaftar dalam Borang 9 untuk mendapatkan
suatu perakuan yang memperakui bahawa perbadanan
pengurusan telah diwujudkan.”.

**Seksyen baru 17a**

**21.** Akta ibu dipinda dengan memasukkan selepas seksyen 17
seksyen yang berikut:

“Harta bersama terhad dan perbadanan pengurusan

**subsidiari adalah dibenarkan**

**17a.** (1) Perbadanan pengurusan boleh menetapkan harta
bersama terhad dan mewujudkan satu atau lebih perbadanan
pengurusan subsidiari hanya bagi maksud mewakili kepentingan
yang berbeza-beza bagi pemilik-pemilik petak melalui
suatu resolusi komprehensif yang dijalankan di bawah Akta
Pengurusan Strata 201__.

(2) Harta bersama terhad yang ditetapkan melalui resolusi
komprehensif yang diluluskan oleh perbadanan pengurusan
hendaklah—

_(a)_ memperihalkan, mengenal pasti atau menetapkan

sempadan-sempadan atau kawasan harta bersama
terhad itu di dalam suatu pelan khas;

_(b)_ menentukan setiap petak yang terkandung dalam pelan

khas itu yang pemilik petak adalah berhak kepada
faedah eksklusif harta bersama terhad itu; dan

_(c)_ mematuhi apa-apa butiran lain sebagaimana yang

ditetapkan oleh Pengarah Ukur.


-----

26 _Rang Undang-Undang_

(3) Perbadanan pengurusan hendaklah membuat permohonan
dalam Borang 9 bagi kelulusan Pengarah untuk pengeluaran
perakuan perbadanan pengurusan subsidiari bagi harta bersama
terhad yang ditetapkan dan hendaklah disertai—

_(a)_ apa-apa fi sebagaimana yang ditetapkan;

_(b)_ satu salinan resolusi komprehensif bersama dengan

perakuan yang ditandatangani oleh Pesuruhjaya
yang mengesahkan penerimaan salinan resolusi
komprehensif itu yang difailkan kepadanya oleh
perbadanan pengurusan; dan

_(c)_ suatu pelan khas yang disediakan di bawah

subseksyen (2), dan apa-apa pindaan yang diluluskan
padanya.

(4) Setelah menerima permohonan itu, Pengarah hendaklah
selepas itu merujukkan permohonan itu kepada Pengarah
Ukur dan Pengarah Ukur hendaklah sesudah itu menyemak
pelan khas dan hendaklah—

_(a)_ menasihati Pengarah sama ada pelan-pelan itu teratur;

dan

_(b)_ memberitahu Pengarah akan amaun fi-fi yang hendak

dipungut berkenaan dengan kerja-kerja yang telah
dilakukan.

(5) Pengarah hendaklah sesudah itu sekiranya dia berpuas
hati bahawa permohonan itu dan dokumen-dokumen lain yang
dikemukakan adalah teratur, menerima dan mengeluarkan satu
perakuan yang memperakui bahawa perbadanan pengurusan
subsidiari itu adalah suatu pertubuhan perbadanan yang
ditubuhkan di bawah Akta ini pada hari yang dinyatakan
dalam perakuan itu.

(6) Perbadanan pengurusan subsidiari boleh membawa
guaman dan dibawa guaman terhadapnya.”.


-----

_Hakmilik Strata (Pindaan)_ 27

**Seksyen baru 19a**

**22.** Akta ibu dipinda dengan memasukkan selepas seksyen 19
seksyen yang berikut:

“Pindah hakmilik pemunyaan hakmilik strata

**19a.** (1) Mana-mana pemilik asal atau mana-mana orang atau
badan yang dilantik oleh mahkamah yang mempunyai bidang
kuasa berwibawa hendaklah menyempurnakan pemindahan
hakmilik strata kepada pembeli dalam masa tiga puluh hari
dari tarikh pengeluaran hakmilik strata oleh Pentadbir Tanah
atau apa-apa tempoh lanjutan yang diluluskan oleh Pengarah
apabila daftar strata dibuka.

(2) Mana-mana pembeli hendaklah melaksanakan dokumen
hakmilik strata yang lengkap dalam masa tiga puluh hari atau
apa-apa tempoh lanjutan yang diluluskan oleh Pengarah dari
tarikh notis pemindahan hakmilik strata diserahkan kepada
pembeli oleh pemilik asal atau dari tarikh pembelian petak,
mengikut mana-mana yang terkemudian.

(3) Mana-mana pemilik asal atau mana-mana orang atau
badan yang dilantik oleh mahkamah yang mempunyai bidang
kuasa berwibawa atau mana-mana pembeli yang tidak mematuhi
subseksyen (1) atau (2) melakukan satu kesalahan dan boleh,
apabila disabitkan, didenda tidak kurang daripada satu ribu
ringgit tetapi tidak lebih daripada sepuluh ribu ringgit bagi
setiap petak.”.

**Pindaan tajuk Bahagian IV**

**23.** Tajuk Bahagian IV Akta ibu dipinda dengan menggantikan
perkataan “BLOK SEMENTARA: PENGELUARAN HAKMILIK
**STRATA SETELAH SIAPNYA BANGUNAN” dengan perkataan**
**“BLOK SEMENTARA: PENGELUARAN HAKMILIK**
**STRATA”.**


-----

28 _Rang Undang-Undang_

**Penggantian seksyen 20**

**24.** Akta ibu dipinda dengan menggantikan seksyen 20 dengan
seksyen yang berikut:

**“Hal keadaan yang menjadikan wajib bagi pemilik hakmilik**

**strata sementara memohon untuk hakmilik strata**

**20.** (1) Pemilik bagi hakmilik strata sementara hendaklah,
dalam tempoh yang dinyatakan dalam subseksyen (2) dan
(3), memohon mengikut subseksyen 20a(1) dan 20b(1) bagi
pecah bahagi bangunan atau tanah yang boleh dikeluarkan
hakmilik strata, jika pada bila-bila masa dia telah menjual atau
bersetuju untuk menjual mana-mana petak dalam bangunan
atau tanah itu kepada mana-mana orang.

(2) Tempoh yang dalamnya kehendak subseksyen (1)
hendaklah dipatuhi adalah seperti yang berikut:

_(a)_ dalam hal jika penjualan, atau perjanjian untuk

menjual, mana-mana petak dalam bangunan atau
penjualan atau perjanjian kali pertama itu berlaku
dan dokumen yang memperakui peringkat struktur
utama dikeluarkan selepas permulaan kuat kuasa
Akta ini, tempohnya ialah tiga bulan dari tarikh
pengeluaran dokumen yang memperakui peringkat
struktur utama itu;

_(b)_ dalam hal jika bangunan siap selepas permulaan

kuat kuasa Akta ini dan penjualan, atau perjanjian
untuk menjual, mana-mana petak dalam bangunan,
atau penjualan atau perjanjian pertama itu berlaku
sebelum permulaan kuat kuasa Akta ini, tempohnya
ialah tiga bulan dari tarikh pengeluaran perakuan
siap dan pematuhan;

_(c)_ dalam hal di mana bangunan telah siap dan penjualan,

atau perjanjian untuk menjual, mana-mana petak
dalam bangunan atau penjualan atau perjanjian
pertama itu berlaku sebelum permulaan kuat kuasa
Akta ini, tempohnya ialah tiga bulan dari tarikh
permulaan kuat kuasa Akta ini;


-----

_Hakmilik Strata (Pindaan)_ 29

_(d)_ dalam hal jika bangunan telah siap sebelum permulaan

kuat kuasa Akta ini dan penjualan, atau perjanjian
untuk menjual, mana-mana petak dalam bangunan
atau penjualan atau perjanjian pertama itu berlaku
selepas permulaan kuat kuasa Akta ini, tempohnya
ialah tiga bulan dari tarikh penjualan, atau perjanjian
untuk menjual, mana-mana petak dalam bangunan
atau penjualan atau perjanjian kali pertama itu
berlaku.

(3) Jika pemilik hakmilik strata sementara belum menjual
atau belum bersetuju untuk menjual mana-mana petak dalam
suatu bangunan atau tanah itu kepada mana-mana orang dan
bangunan atau tanah itu telah dikeluarkan perakuan siap dan
pematuhan atau sijil layak menduduki, pemilik hakmilik strata
sementara hendaklah—

_(a)_ dalam hal jika perakuan siap dan pematuhan atau

sijil layak menduduki dikeluarkan selepas permulaan
kuat kuasa Akta ini, memohon kepada Pengarah
Ukur bagi pengeluaran sijil cadangan pelan strata
dalam masa tiga bulan dari pengeluaran perakuan
siap dan pematuhan atau sijil layak menduduki;

_(b)_ dalam hal jika perakuan siap dan pematuhan atau sijil

layak menduduki dikeluarkan sebelum permulaan kuat
kuasa Akta ini, pemilik hakmilik strata sementara
hendaklah, dalam masa tiga bulan dari permulaan
kuat kuasa Akta ini, memohon kepada Pengarah Ukur
untuk pengeluaran sijil cadangan pelan strata.

(4) Pemilik hakmilik strata sementara bangunan atau tanah
yang telah dikeluarkan sijil cadangan pelan strata di bawah
subseksyen 20a(8), hendaklah memohon bagi pecah bahagi di
bawah subseksyen 20b(1) dalam masa satu bulan dari tarikh
pengeluaran sijil cadangan pelan strata.

(5) Tempoh yang dinyatakan dalam subseksyen (2) dan
(3) boleh, atas permohonan yang dibuat sebelum habis
tempohnya, dilanjutkan satu kali oleh Pengarah Ukur bagi
apa-apa tempoh lanjut yang tidak melebihi satu bulan.

(6) Tempoh yang dinyatakan dalam subseksyen (4) boleh,
atas permohonan yang dibuat sebelum tamat tempohnya,
dilanjutkan satu kali oleh Pengarah bagi apa-apa tempoh
lanjut yang tidak melebihi satu bulan.


-----

30 _Rang Undang-Undang_

(7) Permohonan untuk kelulusan Pengarah hendaklah
dianggap sebagai tidak dibuat mengikut subseksyen (1) jika
permohonan itu cacat disebabkan oleh apa-apa ketidakpatuhan
material dengan mana-mana kehendak subseksyen 20b(1)
yang berkaitan dengan permohonan itu.

(8) Jika sesuatu permohonan tidak dibuat dalam tempoh
yang dinyatakan dalam subseksyen (2), (3) dan (4) atau dalam
tempoh perlanjutan yang diberikan di bawah subseksyen (5)
atau (6) berkenaan dengan sesuatu bangunan atau tanah,
pemilik asal adalah melakukan suatu kesalahan.

(9) Pemilik hakmilik strata sementara yang melakukan apaapa kesalahan di bawah subseksyen (7) atau (8) hendaklah,
apabila disabitkan, didenda tidak kurang daripada sepuluh
ribu ringgit tetapi tidak melebihi satu ratus ribu ringgit atau
penjara untuk tempoh tidak melebihi tiga tahun atau keduaduanya dan, dalam hal kesalahan terus dilakukan, didenda
selanjutnya tidak kurang daripada satu ratus ringgit tetapi
tidak melebihi satu ribu ringgit bagi setiap hari kesalahan
itu terus dilakukan.”.

**Seksyen 20a dan 20b** **baru**

**25.** Akta ibu dipinda dengan memasukkan selepas seksyen 20
seksyen yang berikut:

**“Permohonan bagi sijil cadangan pelan strata**

**20a.** (1) Pemilik bagi hakmilik strata sementara hendaklah,
sebaik sahaja suatu bangunan atau tanah boleh dikeluarkan
hakmilik strata, membuat permohonan bagi mendapatkan
kelulusan Pengarah Ukur bagi pengeluaran sijil cadangan
pelan strata bagi petak-petak dalam masa tiga bulan dari
tarikh pengeluaran perakuan dan hendaklah mengemukakan
pelan strata yang dicadangkan kepada Pengarah Ukur dengan
mengemukakan Borang 10 berserta dengan yang berikut:

_(a)_ fi bagi apa-apa pengukuran yang dijalankan atau yang

disebabkan untuk dijalankan di bawah subseksyen
(8) sebagaimana yang ditentukan oleh Pengarah
Ukur;


-----

_Hakmilik Strata (Pindaan)_ 31

_(b)_ kecuali dalam hal di bawah perenggan _(c), salinan_

asal pelan bangunan yang diluluskan oleh pihak
berkuasa perancangan tempatan;

_(c)_ jika salinan asal pelan bangunan yang diluluskan

oleh pihak berkuasa perancangan tempatan tidak
boleh didapati, permohonan di bawah subseksyen
ini hendaklah disertai dengan—

(i) pelan bangunan, yang diperakui oleh seorang

Arkitek Profesional atau seorang juruukur
tanah sebagai telah dilukis mengikut ciri-ciri
sebenar bangunan itu dan menggambarkan
dengan sebenar-benarnya ciri-ciri itu; dan

(ii) perakuan daripada seorang pegawai pihak

berkuasa perancangan tempatan yang
berkenaan yang diberi kuasa sewajarnya
bahawa bangunan sebagaimana yang
digambarkan dalam pelan yang disebut dalam
subperenggan (i), telah didirikan dengan
kebenaran perancangan tetapi pelan-pelan
dan spesifikasi-spesifikasi yang kepadanya
kebenaran itu telah diberi, tidak lagi ada dan
bahawa pihak berkuasa perancangan tempatan
itu walau bagaimanapun berpuas hati yang
bangunan sebagaimana yang digambarkan
itu memenuhi kehendak perancangan;

_(d)_ pelan strata yang dicadangkan yang mengandungi

suatu pelan lokasi, pelan tingkat dan pelan tandaan,
yang mengandungi apa-apa butir sebagaimana yang
dinyatakan masing-masingnya dalam subseksyen
(2), (3), (4), (5), (6) dan (7) dan diperakui oleh
juruukur tanah seperti yang berikut:

(i) bahawa dia telah membuat perbandingan antara

pelan-pelan itu dengan pelan bangunan yang
diluluskan yang disediakan oleh Arkitek
Profesional yang didaftarkan di bawah
Akta Arkitek 1967 [Akta 117] atau Jurutera
Profesional yang didaftarkan di bawah Akta
Pendaftaran Jurutera 1967 [Akta 138] yang
bertanggungjawab bagi pembinaannya, atau,
dalam hal yang termasuk di bawah perenggan
_(c), dengan pelan bangunan yang telah dilukis_
dan diperakui oleh Arkitek Profesional atau
juruukur tanah;


-----

32 _Rang Undang-Undang_

(ii) dalam hal pelan tingkat, bahawa sempadan

petak-petak yang ditunjukkan di atasnya
mengikut ciri-ciri pembinaan kekal yang
terdapat dalam bangunan itu; dan

(iii) bahawa bangunan atau bangunan-bangunan

itu terletak keseluruhannya dalam sempadan
lot yang berkenaan, tetapi tidak mengira
apa-apa cucur atap, kajang, dan apa-apa
langkan yang tidak merupakan sebahagian
daripada sesuatu petak yang dicadangkan,
yang mengunjur ke atas rizab jalan yang
padanya ada permit atau permit-permit yang
dikeluarkan di bawah seksyen 75a Kanun
Tanah Negara berkenaan dengan tiap-tiap
cucur atap, kajang dan langkan itu;

(iv) bahawa setiap petak yang dicadangkan itu

mempunyai—

(A) jalan masuk yang memadai yang

tidak melintasi suatu petak yang
lain; dan

(B) jalan perhubungan dalaman yang

memadai yang tidak melintasi harta
bersama; dan

(v) bahawa telah diperakui oleh juruukur tanah

bahawa kedudukan setiap blok sementara
sebagaimana yang ditandakan di atas pelan
lokasi adalah keseluruhannya dalam sempadan
lot yang berkenaan;

_(e)_ dalam hal mana-mana bangunan atau petak tanah

yang kebenaran perancangan diperlukan untuk
mendirikannya, perakuan oleh Arkitek Profesional
atau Jurutera Profesional yang disebut di bawah
subperenggan _(d)(i) bahawa bangunan itu telah_
dibina mengikut pelan dan spesifikasi yang dengan
merujuk kepadanya kebenaran telah diberi, dan pelan
serta spesifikasi bangunan itu menyatakan tarikh
kebenaran itu diberi dan nombor rujukannya, jika
ada;

_(f)_ salinan yang diperakui sah hakmilik strata

sementara;


-----

_Hakmilik Strata (Pindaan)_ 33

_(g)_ salinan yang diperakui sah dokumen yang memperakukan

peringkat struktur utama, mengikut mana-mana yang
berkenaan;

_(h)_ salinan yang diperakui sah jadual petak dan jadual

petak terpinda, mengikut mana-mana yang berkenaan;
dan

_(i)_ salinan yang diperakui sah perakuan siap dan pematuhan

atau sijil layak menduduki, mengikut mana-mana
yang berkenaan.

(2) Bagi maksud pecah bahagi di bawah subseksyen 6(1a),
pelan strata yang dicadangkan hendaklah mengandungi pelan
lokasi dan pelan tandaan, dan hal keadaan pecah bahagi
tanah yang mempunyai tingkat bawah tanah yang dikongsi,
termasuklah pelan tingkat yang menunjukkan petak aksesori
yang dicadangkan dan harta bersama.

(3) Tiap-tiap pelan lokasi hendaklah—

_(a)_ menyatakan nombor lot, nombor hakmilik tanah yang

terkandung dalamnya dan keluasannya;

_(b)_ menandakan sempadan-sempadan dan tanda-tanda

sempadan bagi lot itu dan kedudukan kesemua
bangunan di atasnya, dengan menunjukkan bangunan
mana yang hendak dipecahbahagikan dan dalam hal
permohonan bagi pecah bahagi tanah kepada petakpetak tanah, menandakan sempadan-sempadan dan
tanda-tanda sempadan bagi lot itu dan petak-petak
yang menunjukkan kedudukan kesemua bangunan
di atasnya;

_(c)_ dalam hal pecah bahagi bangunan, dan pecah bahagi

tanah kepada petak tanah dengan tingkat bawah
tanah yang dikongsi, menyertakan suatu keratan
menegak bagi setiap bangunan itu atau tingkat bawah
tanah yang dikongsi itu, mengikut mana-mana yang
berkenaan, yang menunjukkan—

(i) lantai dan siling setiap tingkat; dan

(ii) ketinggian setiap tingkat; dan

_(d)_ mengandungi apa-apa butir terperinci lain sebagaimana

yang ditentukan oleh Pengarah Ukur.


-----

34 _Rang Undang-Undang_

(4) Tiap-tiap pelan tingkat hendaklah—

_(a)_ menyatakan nombor lot dan nombor hakmilik tanah

yang terkandung dalamnya, dan bangunan serta
tingkat yang dinomborkannya yang baginya pelan
itu berkaitan;

_(b)_ menandakan, tertakluk kepada peruntukan perenggan

(7)(a) dan _(b), setiap petak yang dicadangkan dan_
menentukan sempadan-sempadannya dengan merujuk
kepada lantai dan dinding yang menunjukkan
dimensi-dimensi mendatar, tanpa perlu menunjukkan
bering;

_(c)_ menunjukkan berkenaan dengan setiap petak itu

nombor yang dengannya petak itu diperihalkan
dalam pelan strata yang dicadangkan;

_(d)_ menyatakan keluasan lantai setiap petak;

_(e)_ membezakan mana-mana bahagian sebagai tidak

dimasukkan dalam mana-mana petak tetapi adalah
menjadi sebahagian daripada harta bersama; dan

_(f)_ mengandungi apa-apa butir lain sebagaimana yang

ditentukan oleh Pengarah Ukur.

(5) Tiap-tiap pelan tandaan hendaklah—

_(a)_ menyatakan nombor lot dan nombor hakmilik tanah

yang terkandung dalamnya, dan petak tanah yang
baginya pelan itu berkaitan;

_(b)_ menandakan setiap petak tanah yang dicadangkan dengan

merujuk kepada sempadan lot yang menunjukkan
bering dan jarak bagi setiap sempadan;

_(c)_ menunjukkan berkenaan dengan setiap petak tanah itu

nombor yang dengannya petak tanah itu diperihalkan
dalam pelan strata yang dicadangkan;

_(d)_ menyatakan keluasan setiap petak tanah;

_(e)_ membezakan mana-mana bahagian sebagai tidak

dimasukkan ke dalam mana-mana petak tanah tetapi
adalah menjadi sebahagian daripada harta bersama;
dan

_(f)_ mengandungi apa-apa butir lain sebagaimana yang

ditentukan oleh Pengarah Ukur.


-----

_Hakmilik Strata (Pindaan)_ 35

(6) Tiap-tiap pelan strata yang dicadangkan hendaklah—

_(a)_ menunjukkan petunjuk bagi—

(i) semua petak;

(ii) semua harta bersama; dan

(iii) semua petak aksesori, dan menyatakan dalamnya

petak-petak yang dijadikan berhubung kait
dengannya, tidak kira sama ada petak-petak
aksesori itu adalah berdampingan dengan
petak-petak yang dinyatakan itu; dan

_(b)_ mengandungi apa-apa butir lain sebagaimana yang

ditentukan oleh Pengarah Ukur.

(7) Jika suatu petak aksesori—

_(a)_ mengandungi suatu bangunan atau bahagian-bahagiannya

dan disempadani dengan dinding luar, lantai dan
siling, dimensi dan sempadan petak aksesori itu
hendaklah ditunjukkan dalam pelan strata yang
dicadangkan itu mengikut kehendak subseksyen (3),
(4) dan (5);

_(b)_ tidak mengandungi suatu bangunan atau bahagian
bahagiannya—

(i) sempadan-sempadan luar bagi petak aksesori

itu hendaklah dipastikan daripada pelan
bangunan yang diluluskan oleh pihak
berkuasa perancangan, dan petak aksesori
itu hendaklah mencapai ketinggian yang
munasabah atau setakat apa-apa unjuran di
bahagian atas atau melanggar sempadan di
bawah aras bumi oleh suatu bahagian lain
dalam lot itu; dan

(ii) pelan strata yang dicadangkan hendaklah

menunjukkan gambar rajah petak aksesori
dengan dimensi sebagaimana yang serupa
dengan dimensi yang ditunjukkan dalam
pelan yang diluluskan yang disebut dalam
subperenggan (i).


-----

36 _Rang Undang-Undang_

(8) Pengarah Ukur hendaklah sesudah itu menyemak pelan
lokasi, pelan tingkat dan pelan tandaan, mengikut mana-mana
yang berkenaan, menjalankan atau menyebabkan dijalankan
apa-apa kerja ukur tanah, mana-mana bangunan di atasnya
atau mana-mana petak, dan hendaklah—

_(a)_ mengeluarkan sijil cadangan pelan strata kepada

pemohon jika dia berpuas hati bahawa pelan itu
teratur;

_(b)_ mengeluarkan satu salinan sijil itu kepada Pentadbir

Tanah bagi maksud seksyen 20b; dan

_(c)_ memberitahu Pentadbir Tanah akan amaun fi yang

hendak dipungut berkenaan dengan pelan yang
disebabkan supaya disediakan sekiranya permohonan
itu diluluskan.

(9) Bagi maksud pecah bahagi di bawah subsekyen 6(1a),
pelan strata yang dicadangkan hendaklah mengandungi pelan
lokasi dan pelan tandaan, dan dalam hal tingkat bawah tanah
yang dikongsi, termasuklah pelan tingkat yang menunjukkan
petak yang dicadangkan dan harta bersama.

**Permohonan bagi pecah bahagi bangunan, dsb.**

**20b. (1) Pemilik hakmilik strata sementara hendaklah membuat**
suatu permohonan bagi mendapatkan kelulusan Pengarah
dalam tempoh satu bulan dari pengeluaran sijil cadangan
pelan strata dengan menggunakan Borang 5 kepada Pentadbir
Tanah dan hendaklah disertakan dengan yang berikut:

_(a)_ apa-apa fi sebagaimana yang ditetapkan;

_(b)_ apa-apa fi sebagaimana yang diberitahu oleh Pengarah

Ukur di bawah perenggan 20a(8)(c);

_(c)_ sijil cadangan pelan strata;

_(d)_ dokumen hakmilik keluaran bagi hakmilik strata

sementara;

_(e)_ salinan yang diperakui sah perakuan siap dan

pematuhan atau sijil layak menduduki, mengikut
mana-mana yang berkenaan, kecuali dalam hal di
bawah perenggan 20(2)(a); dan


-----

_Hakmilik Strata (Pindaan)_ 37

_(f)_ salinan yang diperakui sah jadual petak atau jadual

petak terpinda, mengikut mana-mana yang berkenaan,
kecuali dalam hal di bawah perenggan 20(2)(b) dan
_(d)._

(2) Apabila menerima sesuatu permohonan di bawah
subseksyen (1), Pentadbir Tanah hendaklah mengendorskan
atau menyebabkan untuk diendors, suatu catatan mengenai
pembuatannya dalam dokumen hakmilik daftar bagi hakmilik
strata sementara.

(3) Pentadbir Tanah hendaklah sesudah itu sekiranya dia
berpuas hati bahawa permohonan itu dan dokumen-dokumen
lain yang dikemukakan bersamanya itu adalah teratur,
menghantarkannya kepada Pengarah bersama-sama dengan
syornya untuk meluluskan atau menolak permohonan itu.”.

**Penggantian seksyen 21**

**26.** Akta ibu dipinda dengan menggantikan seksyen 21 dengan
seksyen yang berikut:

**“Kuasa Pengarah Tanah dan Galian yang berhubungan**

**dengan permohonan**

**21.** (1) Apabila menerima sesuatu permohonan yang dibuat
di bawah seksyen 20b, Pengarah hendaklah—

_(a)_ meluluskan pecah bahagi itu jika dia mendapati

bahawa syarat-syarat yang dinyatakan dalam
seksyen 10 telah dipenuhi; atau

_(b)_ dalam apa-apa hal lain, menolak permohonan itu.

(2) Jika Pengarah telah meluluskan sesuatu permohonan
bagi pecah bahagi bangunan atau tanah, dia hendaklah—

_(a)_ meminta Pengarah Ukur untuk menyediakan atau

disebabkan supaya disediakan pelan strata yang
diperakui; dan

_(b)_ memberitahu Pentadbir Tanah tentang kelulusan itu

dan mengarahkannya supaya memungut daripada
pemilik, fi sebagaimana yang diberitahu oleh
Pengarah Ukur di bawah perenggan 20a(8)(c) dan
fi bagi penyediaan dan pendaftaran hakmilik strata
sebagaimana yang ditetapkan dalam mana-mana
undang-undang bertulis.


-----

38 _Rang Undang-Undang_

(3) Jika Pengarah telah menolak permohonan bagi pecah
bahagi bangunan atau tanah, dia hendaklah—

_(a)_ memberitahu Pentadbir Tanah dan yang hendaklah

dengan segera memaklumkan pemilik dan hendaklah
membatalkan atau disebabkan supaya dibatalkan catatan
yang diendorskan dalam dokumen hakmilik daftar
strata sementara di bawah subseksyen 20b(2); dan

_(b)_ membayar balik fi bagi penyediaan dan pendaftaran

hakmilik strata.”.

**Pindaan seksyen 22**

**27.** Seksyen 22 Akta ibu dipinda dalam perenggan _(a) dengan_
menggantikan perkataan “20(2)(c)” dengan perkataan “20a(1)(d)”.

**Pemotongan seksyen 22a**

**28.** Akta ibu dipinda dengan memotong seksyen 22a.

**Pemotongan seksyen 22b**

**29.** Akta ibu dipinda dengan memotong seksyen 22b.

**Pindaan seksyen 25**

**30. Subseksyen 25(3) Akta ibu dipinda dengan memasukkan**
selepas perkataan “perbadanan pengurusan” perkataan “dan
kelulusan daripada pihak berkuasa berkaitan”.

**Pindaan seksyen 26**

**31. Subseksyen 26(3) Akta ibu dipinda—**

_(a)_ dengan menggantikan perkataan “Bahagian VII” dengan

perkataan “Akta Pengurusan Strata 201__”;


-----

_Hakmilik Strata (Pindaan)_ 39

_(b)_ dengan memasukkan selepas perkataan “bangunan yang

dipecah bahagi” perkataan “atau tanah”; dan

_(c)_ dengan memasukkan selepas perkataan “apabila bangunan”

perkataan “atau tanah”.

**Pindaan seksyen 27**

**32. Perenggan 27(da) Akta ibu dipinda dengan memasukkan**
selepas perkataan “perbadanan pengurusan” perkataan “dan
kelulusan daripada pihak berkuasa berkaitan”.

**Pindaan seksyen 28**

**33. Perenggan 28(1)(da) Akta ibu dipinda dengan memasukkan**
selepas perkataan “perbadanan pengurusan” perkataan “dan
kelulusan daripada pihak berkuasa berkaitan”.

**Pindaan seksyen 31**

**34. Subseksyen 31(2) Akta ibu dipinda dengan menggantikan**
perkataan “subseksyen 28(2)” dengan perkataan “perenggan 28(2)(a)”.

**Pindaan seksyen 36**

**35.** Seksyen 36 Akta ibu dipinda—

_(a)_ dalam perenggan (a), dengan memasukkan selepas perkataan

“pemilik-pemilik;” perkataan “dan”;

_(b)_ dengan memotong perenggan _(b); dan_

_(c)_ dalam perenggan _(c),_ dengan menggantikan perkataan

“seksyen 45, 63 atau 66” dengan perkataan “Akta Pengurusan
Strata 201__”.


-----

40 _Rang Undang-Undang_

**Penggantian seksyen 37**

**36.** Akta ibu dipinda dengan menggantikan seksyen 37 dengan
seksyen yang berikut:

**“Sekatan ke atas hak mengundi**

**37. Jika seseorang pemilik atas apa-apa sebab, tidak berupaya**
mengawal hartanya, kuasa mengundi yang diberikan kepadanya
oleh Akta Pengurusan Strata 201__ hendaklah dijalankan oleh
orang yang pada masa itu diberi kuasa oleh undang-undang
untuk mengawal harta itu.”.

**Pindaan seksyen 38**

**37.** Seksyen 38 Akta ibu dipinda dengan menggantikan perkataan
“Jadual Kedua” dengan perkataan “Akta Pengurusan Strata
201__”.

**Pemotongan Bahagian VII**

**38.** Akta ibu dipinda dengan memotong Bahagian VII.

**Pindaan seksyen 57**

**39.** Subseksyen 57(4) Akta ibu dipinda dengan menggantikan
perenggan _(e) dengan perenggan yang berikut:_

“(e) perbadanan pengurusan itu hendaklah membahagikan apa
apa keuntungan yang terbit daripada ketuanpunyaannya
ke atas lot itu, termasuk apa-apa wang belian yang
diterima atas suatu pindahmilikan, kepada bekas pemilik
secara berkadaran dengan nilai modal pasaran terbuka
petak-petak itu sebaik sahaja sebelum penamatan pecah
bahagian yang ditentukan dalam laporan penilaian yang
disediakan dan diperakui oleh seorang penilai berdaftar
di bawah Akta Penilai, Pentaksir dan Ejen Harta Tanah
1981 [Akta 242].”.


-----

_Hakmilik Strata (Pindaan)_ 41

**Pemotongan Bahagian** **IXa**

**40.** Akta ibu dipinda dengan memotong Bahagian IXa.

**Pemotongan seksyen 76, 77 dan 78**

**41. Akta ibu dipinda dengan memotong seksyen 76, 77 dan 78.**

**Pindaan seksyen 81**

**42. Seksyen 81 Akta ibu dipinda dengan menggantikan subseksyen (1)**
dengan subseksyen yang berikut:

“(1) Pihak Berkuasa Negeri boleh, melalui pemberitahuan
dalam Warta, membuat kaedah-kaedah yang tidak berlawanan
dengan Akta ini, dan khususnya tetapi tanpa mengehadkan
keluasan kuasa berkenaan dengan semua atau mana-mana
perkara yang berikut:

_(a)_ fi yang hendak dibayar bagi apa-apa tatacara atau

fungsi yang dikehendaki atau dibenarkan dibuat di
bawah Akta ini dan peremitan fi itu;

_(b)_ jenis bangunan, atau hal keadaan yang bangunan itu,

hendak dikelaskan sebagai bangunan kos rendah;

_(c)_ jenis bangunan, atau hal keadaan yang bangunan itu,

hendak dikelaskan sebagai bangunan khas;

_(d)_ formula bagi unit syer yang dicadangkan; dan

_(e)_ apa-apa perkara yang menurut Akta ini dikehendaki

atau dibenarkan ditetapkan atau adalah perlu atau
sesuai untuk ditetapkan bagi menjalankan atau
menguatkuasakan mana-mana peruntukan Akta
ini.”.

**Kecualian dan peralihan**

**43. (1) Kecuali sebagaimana yang diperuntukkan dengan nyata**
dalam Akta ini atau dalam kaedah-kaedah yang dibuat di bawah
Akta ini, peruntukan-peruntukan Akta ini hendaklah terpakai bagi
hakmilik strata yang didaftarkan sebelum permulaan kuat kuasa
Akta ini.


-----

42 _Rang Undang-Undang_

(2) Semua permohonan atau perkara lain yang sedang dalam
tindakan untuk diluluskan, atau yang telah diluluskan tetapi hakmilik
strata belum dikeluarkan, sebaik sebelum tarikh permulaan kuat
kuasa Akta ini hendaklah, selepas permulaan kuat kuasa Akta ini,
diteruskan atau diselesaikan seolah-olah Akta ibu tidak dipinda
oleh Akta ini.

(3) Kecuali sebagaimana yang diperuntukkan dengan nyata dalam
Akta ini, jika apa-apa tempoh masa yang dinyatakan dalam Akta
ibu adalah masih berjalan semasa permulaan kuat kuasa Akta ini,
Akta ini hendaklah berkuat kuasa seolah-olah peruntukan yang
bersepadan dalam Akta ini telah berkuat kuasa semasa tempoh
itu bermula.

(4) Tempoh yang disebut dalam subseksyen (3) hendaklah
disifatkan—

_(a)_ bermula dari tarikh atau keadaan yang darinya tempoh

itu bermula sebaik sebelum permulaan kuat kuasa Akta
ini; dan

_(b)_ luput, tertakluk kepada mana-mana peruntukan Akta ini

bagi perlanjutannya, bila mana tempoh itu ia sepatutnya
luput seolah-olah Akta ini tidak dibuat,

dan apa-apa hak, keutamaan, liabiliti, relif, tanggungjawab,
kehendak, kuasa, kewajipan atau pengecualian bergantung pada
permulaan, tempoh masa atau akhir tempoh itu hendaklah berada
di bawah Akta ini sebagaimana ia sepatutnya berada di bawah
peruntukan Akta ibu.

(5) Mana-mana perintah atau prosiding yang belum selesai
atau dimulakan di bawah peruntukan yang dimansuhkan, sebelum
permulaan kuat kuasa Akta ini, hendaklah diteruskan dan diselesaikan
di bawah peruntukan yang dimansuhkan seolah-olah Akta ibu
tidak dipinda oleh Akta ini.

(6) Semua prosiding atau perkara lain yang belum selesai di
hadapan Lembaga Hakmilik Strata di bawah Akta ibu, atau perkara
lain yang sedang didengar, atau telah didengar tetapi tiada perintah
atau keputusan dibuat mengenainya, sebaik sebelum permulaan
kuat kuasa Akta ini hendaklah, selepas tarikh permulaan kuat
kuasa Akta ini, diteruskan seolah-olah Akta ibu tidak dipinda
oleh Akta ini.


-----

_Hakmilik Strata (Pindaan)_ 43

(7) Mana-mana orang yang, sebaik sebelum tarikh permulaan
kuat kuasa Akta ini, merupakan Yang Dipertua, Timbalan Yang
Dipertua atau anggota Lembaga yang dilantik di bawah Akta ibu
hendaklah, melainkan jika dia meletak jawatan atau selainnya
mengosongkan jawatannya atau perlantikannya dibatalkan, terus
memegang jawatan itu pada atau selepas tarikh permulaan kuat
kuasa Akta ini sehingga habis tempoh yang dinyatakan dalam
surat cara perlantikannya.

**Pemotongan Jadual Kedua dan Ketiga**

**44. Akta ibu dipinda dengan memotong Jadual Kedua dan**
Ketiga.

**Pindaan Jadual Kelima**

**45.** Jadual Kelima Akta ibu dipinda—

_(a)_ dalam perenggan 1—

(i) dengan menggantikan perkataan “Bagi maksud

Jadual ini—” dengan perkataan “Dalam Jadual ini,
melainkan jika konteksnya menghendaki dengan
makna yang lain—”;

(ii) dengan memasukkan selepas takrif “dokumen

hakmilik daftar cetakan komputer” takrif yang
berikut:

‘ “dokumen hakmilik keluaran cetakan komputer”

ertinya suatu dokumen hakmilik keluaran yang disediakan
dengan menggunakan suatu komputer;’;

(iii) dengan menggantikan noktah pada akhir takrif

“Sistem Pendaftaran Hakmilik Strata Berkomputer”
dengan koma bertitik dan memasukkan selepas
takrif tersebut takrif yang berikut:

‘ “Akta” ertinya Akta Hakmilik Strata 1985 [Akta 318];


-----

44 _Rang Undang-Undang_

“Kanun” ertinya Kanun Tanah Negara 1965

[Akta 56/1965].’;

_(b)_ dalam perenggan 4—

(i) dengan menggantikan subperenggan (2), dengan

subperenggan berikut:

“(2) Pendaftar hendaklah, apabila menyerahkan dokumen

hakmilik keluaran cetakan komputer kepada pemilik,
menyerahkan juga kepadanya satu salinan pelan yang
dilampirkan pada Borang S(K) yang disahkan dengan
sempurna di bawah tandatangan dan meterai Pengarah
Ukur.”; dan

(ii) dengan memasukkan selepas subperenggan (2)

subperenggan yang berikut:

“(3) Pendaftar hendaklah menyimpan di Pejabat

Pendaftaran Tanah suatu salinan pelan strata yang
diperakui yang kepadanya pelan strata yang diperakui
itu berkaitan sebagaimana yang diluluskan oleh Pengarah
Ukur di bawah perenggan (13)(1)(c) Akta. Salinan pelan
strata yang diperakui itu hendaklah disahkan dengan
sempurna di bawah tandatangan dan meterai Pengarah
Ukur.”;

_(c)_ dalam perenggan 5—

(i) dalam subperenggan (6), dengan memasukkan

selepas perkataan “Borang 2(K),” perkataan
“3(K)”,”; dan

(ii) dengan menggantikan subperenggan (7) dengan

subperenggan yang berikut:

“(7) Berkenaan dengan dokumen hakmilik yang sedia

ada yang disediakan di bawah Kanun, dokumen hakmilik
cetakan komputer hendaklah disifatkan sebagai proses
penyediaan hakmilik bersambungan di bawah Jadual
ini.”.


-----

_Hakmilik Strata (Pindaan)_ 45

_(d) dengan memasukkan selepas perenggan 6 perenggan yang_

berikut:

“Cara menyediakan rekod daftar strata berkomputer

**6a.** (1) Bagi maksud subseksyen 15(2) Akta ini, Pendaftar
hendaklah, dengan Jadual ini, menyediakan dan menyenggara
rekod daftar strata berkomputer berhubung dengan satu lot dan,
tiap-tiap buku itu hendaklah mengandungi—

_(a)_ indeks daftar strata berkomputer di dalam Borang

2(K);

_(b)_ tertakluk kepada subperenggan (2), satu dokumen penyata

daftar strata berkomputer dalam Borang 3(K);

_(c)_ salinan pelan strata yang diperakui yang diluluskan

oleh Pengarah Ukur menurut perenggan 13(1)(a) Akta;
dan

_(d)_ tiap-tiap dokumen hakmilik daftaran cetakan komputer

dalam Borang 4(K) atau dalam Borang 4A(K), mengikut
mana-mana yang berkenaan.

(2) Walau apa pun perenggan 15(2)(b) Akta, tiap-tiap rekod

daftar strata berkomputer di bawah Jadual ini hendaklah tidak
termasuk penyata di dalam Borang 3(K) jika semua memorial,
pengendorsan dan catatan lain, yang terdapat dalam Borang 3
sebelumnya semasa pertukaran di bawah perenggan 5, tidak lagi
menyentuh petak-petak atau blok-blok sementara atau mana-mana
hakmilik strata atau hakmilik strata sementara yang merupakan
hakmilik subsidiari kepadanya.”; dan

_(e) dengan memasukkan selepas perenggan 14 perenggan_

yang berikut:

“Rujukan kepada Jadual Keempat Belas

**15. Jadual ini hendaklah dibaca dan ditafsirkan bersama**
dengan berkuatkuasanya Jadual Keempat Belas Kanun
seolah-olah ia menjadi sebahagian daripadanya.”.


-----

46 _Rang Undang-Undang_

**Jadual baru Keenam**

**46.** Akta ibu dipinda dengan memasukkan selepas Jadual Kelima
Jadual yang berikut:

“Jadual Keenam

[Seksyen 4b]

SISTEM HAKMILIK STRATA ELEKTRONIK

**Tafsiran**

**1.** Dalam Jadual ini, melainkan jika konteksnya menghendaki makna yang
lain—

“daftar strata berkomputer” ertinya apa-apa rekod daftar strata yang terdiri

daripada dokumen indeks daftar strata berkomputer, tiap-tiap dokumen hakmilik
daftar strata berkomputer dan salinan digital yang diperakui yang bersepadan
dengan setiap petak dan, jika ada, blok-blok sementara yang didaftarkan di
bawah Jadual ini;

“dokumen hakmilik strata” ertinya apa-apa dokumen hakmilik daftar

berkomputer atau dokumen hakmilik keluaran berkomputer yang disimpan
secara maya dalam pangkalan data tanah, dan termasuk cetakannya;

“sistem hakmilik strata elektronik” ertinya suatu sistem bagi Sistem Pentadbiran

Tanah Elektronik bersepadu yang berkaitan dengan pemprosesan permohonan
hakmilik strata, pendaftaran hakmilik strata, dokumen yang dikehendaki untuk
disediakan dan apa-apa kemasukan dalam mana-mana dokumen hakmilik
melalui penggunaan sebuah komputer;

“dokumen rekod daftar strata berkomputer sedia ada” ertinya apa-apa rekod

daftar strata berkomputer yang sedia ada termasuklah dokumen indeks daftar
strata yang sedia ada, dokumen penyata daftar strata, salinan pelan strata
yang diperakui dan tiap-tiap dokumen hakmilik daftar strata yang bersepadan
dengan setiap petak dan, jika ada, blok sementara yang didaftarkan sebelum
atau selepas permulaan kuat kuasa Sistem Pentadbiran Tanah Elektronik;

“dokumen hakmilik yang sedia ada” ertinya apa-apa dokumen hakmilik daftar

atau dokumen hakmilik keluaran yang dikeluarkan secara manual atau dengan
menggunakan komputer yang didaftarkan sebelum atau selepas permulaan kuat
kuasa Sistem Pentadbiran Tanah Elektronik;

“Akta” ertinya Akta Hakmilik Strata 1985 [Akta 318];

“Kanun” ertinya Kanun Tanah Negara 1965 [Akta 56/1965];


-----

_Hakmilik Strata (Pindaan)_ 47

**Pentafsiran Jadual**

**2.** Jadual ini hendaklah dibaca dan ditafsirkan bersama dengan Jadual Keenam
Belas Kanun seolah-olah ia menjadi sebahagian daripadanya.

**Cara membuat catatan dalam dokumen hakmilik di bawah sistem hakmilik**
**strata elektronik**

**3.** Bagi maksud Akta ini, setiap kali suatu catatan dikehendaki untuk dibuat
dalam dokumen hakmilik berkomputer, Pendaftar hendaklah—

_(a)_ membuat catatan tersebut; dan

_(b)_ menyediakan suatu dokumen hakmilik berkomputer yang baru dan

hendaklah membatalkan dan memusnahkan versi terdahulu dokumen
hakmilik cetakan komputer tersebut.

**Borang bagi dokumen hakmilik berkomputer**

**4.** (1) Bagi maksud seksyen 16 Akta, Pendaftar hendaklah menyediakan
dokumen hakmilik strata yang sepadan dengan tanah yang dipegang di bawah
hakmilik Pejabat Pendaftar atau hakmilik Pejabat Tanah masing-masing, yang
mana—

_(a) dokumen hakmilik daftar berkomputer hendaklah dibuat dalam Borang_

4e berkenaan dengan petak atau dalam Borang 4Ae berkenaan dengan
blok sementara, Jadual ini; dan

_(b) dokumen hakmilik keluaran cetakan komputer dalam borang yang_

sama sebagaimana yang dinyatakan dalam subperenggan 1(a).

**Pelan bagi dokumen hakmilik strata berkomputer**

**5. Pendaftar hendaklah mengeluarkan pelan yang dilampirkan bersama Borang**
Se bagi petak individu atau blok sementara, termasuk pelan petak aksesori,
jika ada, secara berasingan kepada pemilik dan hendaklah mengesahkan dengan
sempurna di bawah tandatangan digitalnya.

**Cara menyediakan rekod daftar strata berkomputer**

**6.** (1) Bagi maksud subseksyen 15(2), Pendaftar hendaklah, mengikut Jadual
ini, menyediakan dan menyenggara rekod daftar strata berkomputer berhubung
dengan suatu lot dan, tiap-tiap buku itu hendaklah mengandungi—

_(a)_ dokumen indeks daftar strata berkomputer dalam Borang 2e bagi petak

individu dan, jika ada, petak aksesori yang bersangkutan dan bagi
blok individu sementara, jika ada, yang terdapat dalam lot itu;

_(b)_ dokumen penyata daftar strata berkomputer dalam Borang 3e;


-----

48 _Rang Undang-Undang_

_(c)_ suatu salinan pelan strata yang diperakui yang diluluskan oleh Pengarah

Ukur menurut perenggan 13(1)(a) Akta; dan

_(d)_ tiap-tiap dokumen hakmilik daftar berkomputer dalam Borang 4e atau

dalam Borang 4Ae, mengikut mana-mana yang berkenaan.

(2) Walau apapun perenggan 15(2)(b), tiap-tiap buku daftar strata berkomputer

di bawah Jadual ini hendaklah tidak termasuk mana-mana pernyataan dalam
Borang 3e kerana pernyataan tersebut mengandungi semua memorial, pengendorsan
dan kemasukan lain yang terdapat dalam dokumen hakmilik daftar tanah itu,
yang berkaitan dengan perkara-perkara yang boleh menyentuh mana-mana petak
atau mana-mana blok sementara yang dipegang di bawah hakmilik strata atau
hakmilik strata sementara yang merupakan hakmilik subsidiari kepadanya, yang
bukan merupakan perkara-perkara yang boleh menyentuh hanya satu daripada
petak-petak itu, atau satu sahaja daripada blok-blok sementara itu.

**Penukaran kepada dokumen daftar strata berkomputer**

**7.** (1) Apabila mula berkuat kuasa sistem hakmilik strata elektronik di pejabat
Pendaftar Tanah Negeri, Pendaftar hendaklah menukarkan dokumen rekod daftar
strata berkomputer sedia ada kepada dokumen daftar strata berkomputer dan
hendaklah mengesahkannya di bawah tandatangan digitalnya.

(2) Dokumen hakmilik daftar yang sedia ada hendaklah terus berkuat kuasa

dan sah bagi semua maksud Akta ini sehingga dokumen hakmilik berkomputer
disediakan di bawah Jadual ini dan disahkan sewajarnya oleh Pendaftar.

(3) Selepas penukaran dokumen hakmilik daftar yang sedia ada, dokumen

hakmilik keluaran yang sedia ada yang berkenaan dengannya hendaklah terus
berkuat kuasa dan sah bagi semua maksud Akta ini sehingga dokumen hakmilik
keluaran cetakan komputer yang berkenaan disediakan dan dikeluarkan kepada
pemilik.

(4) Berkenaan dengan suatu dokumen hakmilik yang sedia ada yang disediakan

di bawah Akta ini, dokumen hakmilik cetakan komputer hendaklah disediakan
dalam Borang 2e, 3e, 4e atau 4Ae, mengikut mana-mana yang berkenaan.

(5) Berkenaan dengan suatu dokumen hakmilik yang sedia ada yang didaftarkan

di bawah Kanun, dokumen hakmilik berkomputer hendaklah disifatkan sebagai
suatu proses bagi penyediaan hakmilik bersambungan di bawah Jadual ini.

(6) Apabila penukaran suatu dokumen hakmilik yang sedia ada kepada suatu

dokumen hakmilik cetakan komputer di bawah subperenggan yang terdahulu,
Pendaftar—

_(a)_ boleh mengeluarkan pelan untuk dilampirkan pada Borang _Se_ dan

hendaklah disahkan sewajarnya di bawah tandatangan digitalnya;

_(b)_ hendaklah membuat suatu nota pembatalan atas dokumen hakmilik

daftar yang sedia ada itu bahawasanya hakmilik berkenaan telah
ditukarganti kepada dokumen hakmilik berkomputer; dan

_(c)_ hendaklah memusnahkan dokumen hakmilik yang sedia ada itu apabila

dikemukakan kepadanya.


-----

_Hakmilik Strata (Pindaan)_ 49

**Cara menyediakan dokumen hakmilik**

**8.** (1) Tiap-tiap dokumen hakmilik yang akan disediakan apabila memecah
bahagi bangunan, atau bangunan dan tanah, atau pecah bahagi tanah kepada
petak tanah atau hakmilik sambungan atau penggantian dokumen hakmilik
daftar cetakan komputer hendaklah, di bawah Jadual ini, disediakan dengan
menggunakan komputer.

(2) Tiap-tiap daftar strata berkomputer yang disediakan di bawah

Jadual ini hendaklah dilihat melalui sebuah komputer untuk apa-apa tujuan
penentusahan.

(3) Apabila diminta oleh Pendaftar atau bagi apa-apa maksud Akta atau mana
mana undang-undang lain yang berkaitan, tiap-tiap daftar strata berkomputer
yang disediakan di bawah Jadual ini hendaklah dicetak di dalam borang
masing-masing sebagai suatu salinan dokumen hakmilik daftar berkomputer atau
dokumen hakmilik keluaran berkomputer atau daftar strata berkomputer.

**Penyerahan salinan pelan kepada pemilik berdaftar**

**9.** Jika dokumen hakmilik disediakan semasa pecah bahagi bangunan, atau
bangunan dan tanah, atau pecah bahagi tanah kepada petak tanah, atau hakmilik
sambungan yang disebabkan oleh pecah bahagi petak, atau penyatuan petakpetak, atau pecah bahagi blok sementara setelah siap, atau penggantian dokumen
hakmilik daftar cetakan komputer, Pendaftar hendaklah menyerahkan kepada
pemilik dokumen hakmilik keluaran berkomputer berserta suatu salinan pelan
petak atau blok sementara yang dilampirkan pada Borang Se, dan hendaklah
disahkan dengan sempurna di bawah tandatangan digitalnya.

**Keterangan muktamad**

**10.** Bagi maksud seksyen 15 hingga 19 Akta, tiap-tiap dokumen buku daftar

strata berkomputer yang disimpan secara maya dalam pangkalan data tanah
hendaklah menjadi keterangan muktamad tentang butir-butir yang direkodkan
di dalamnya.

**Kesan pembukaan rekod daftar strata berkomputer di bawah sistem**
**hakmilik strata elektronik**

**11.** Bagi maksud subseksyen 17(1) dan apabila menentusahkan dokumen

hakmilik berkomputer berkenaan dengan petak atau blok sementara, Pendaftar
hendaklah dengan segera memasukkan dalam dokumen hakmilik daftar
berkomputer bagi lot berkenaan, suatu memorial yang menyatakan bahawa
daftar strata berkomputer telah dibuka, bahawa sewa diperuntukkan kepada
setiap petak atau blok sementara mengikut kelayakan unit syer, dan bahawa
harta bersama itu terletak hak pada perbadanan pengurusan. Suatu memorial
yang dikehendaki dinyatakan di dalamnya hendaklah disahkan di bawah
tandatangan digital Pendaftar.


-----

50 _Rang Undang-Undang_

**Rekod Perserahan**

**12.** (1) Pendaftar hendaklah menyenggara suatu rekod, yang dipanggil “Rekod
Perserahan” yang dalamnya akan dimasukkan suatu perihal ringkas tiap-tiap
perkara yang diserahkan atau dibetulkan untuk pendaftaran atau kemasukan,
mengikut mana-mana yang berkenaan.

(2) Rekod Perserahan hendaklah mengandungi—

_(a)_ nombor perserahan yang diberi oleh komputer berkenaan dengan setiap

perkara yang diserahkan;

_(b)_ tarikh dan masa perserahan;

_(c)_ perihal perkara;

_(d)_ dalam hal urus niaga, nama orang yang membuat perserahan perkara

itu;

_(e)_ perihal hakmilik petak dan petak tanah yang terlibat dalam perserahan

itu; dan

_(f)_ suatu nota sama ada perkara itu telah didaftarkan, diendorskan, atau

dimasukkan, mengikut mana-mana yang berkenaan, atau ditolak atau
ditarik balik.

(3) “Rekod Perserahan” di bawah perenggan ini hendaklah menjadi sebahagian

daripada Rekod Perserahan di bawah perenggan 12 Jadual Keenam Belas
Kanun.

**Rekod Nota Pembetulan**

**13.** Pendaftar hendaklah menyenggara suatu rekod, yang dipanggil “Rekod

Nota Pembetulan” yang dalamnya akan dimasukkan suatu perihal ringkas
tiap-tiap perkara yang diserahkan atau dibetulkan untuk pendaftaran atau
kemasukan, mengikut mana-mana yang berkenaan.

**Kandungan dokumen hakmilik berkomputer hendaklah ditentusahkan**

**14.** (1) Selepas Pendaftar telah menentukan bahawa suatu instrumen adalah
layak bagi pendaftaran menurut peruntukan Bahagian 18 Kanun atau apa-apa
perkara lain hendaklah dimasukkan ke dalam dokumen hakmilik berkomputer,
dia hendaklah menentusahkan kandungan dokumen penentusahan dan jika
dia berpendapat bahawa dokumen penentusahan itu teratur, dia hendaklah
mengesahkan dokumen itu di bawah tandatangan digitalnya.

(2) Selepas Pendaftar mendaftarkan mana-mana instrumen urusniaga atau

memasukkan apa-apa perkara lain dalam dokumen hakmilik cetakan komputer,
dokumen penentusahan itu hendaklah disimpan secara maya dalam pangkalan
data tanah setelah disahkan olehnya.

**Cara mendaftar instrumen**

**15.** Bagi maksud perenggan 304(2)(a) Kanun, memorial dalam terma yang

dinyatakan dalam subseksyen 304(3) hendaklah dimasukkan dalam komputer
berkenaan dengan dokumen hakmilik daftar yang kepadanya petak itu
berkaitan.


-----

_Hakmilik Strata (Pindaan)_ 51

**Cetakan dokumen hakmilik keluaran berkomputer**

**16.** Apabila membuat memorial sebagaimana yang diperuntukkan dalam

perenggan 14 yang memorial itu berkaitan dengan suatu urus niaga atau
apabila menentukan bahawa apa-apa perkara lain hendaklah dimasukkan dalam
mana-mana dokumen hakmilik, Pendaftar hendaklah—

_(a)_ menyebabkan supaya dokumen hakmilik daftar yang disimpan dalam

pangkalan data tanah itu dikemaskinikan; dan

_(b)_ menyebabkan supaya dicetak suatu dokumen hakmilik keluaran

berkomputer yang baru.

**Kemuktamadan pendaftaran hakmilik**

**17. (1) Tiap-tiap dokumen hakmilik daftar yang disediakan menurut perenggan**
15 dan disahkan di bawah tandatangan digital Pendaftar hendaklah menjadi
keterangan muktamad berkenaan pendaftaran yang dokumen itu dirujuk dan
masa dan tarikh pendaftaran itu mula berkuat kuasa.

(2) Walau apapun kehendak pengesahan di bawah subperenggan (1),

keperluan meterai di bawah pengesahan oleh Pendaftar hendaklah dianggap
telah diketepikan.

**Penamatan rekod daftar strata yang berkaitan**

**18.** (1) Bagi maksud seksyen 57 Akta, Pendaftar hendaklah—

_(a)_ memasukkan suatu memorial pemberitahuan penamatan pecah bahagi

dalam tiap-tiap dokumen hakmilik daftar berkomputer dan dokumendokumen lain yang berkenaan dengan rekod daftar strata berkomputer
dan hendaklah mengesahkannya di bawah tandatangan digitalnya;

_(b)_ memasukkan suatu nota dalam dokumen hakmilik daftar berkomputer

bagi lot tersebut menyatakan bahawa ketuanpunyaan dan sewa yang
melibatkan petak-petak dan blok-blok sementara hendaklah terhenti
berkuat kuasa, dan perbadanan pengurusan hendaklah menjadi pemilik
lot tersebut sebagai pemegang amanah bagi pemilik hakmilik strata
sebelum ini;

_(c) memaklumkan kepada Pengarah Ukur akan catatan memorial yang_

dibuat di bawah subperenggan _(a); dan_

_(d)_ membatalkan rekod daftar strata berkomputer yang berkenaan tertakluk

kepada arahan di bawah perenggan 57(4)(d).

(2) Walau apapun penamatan suatu pecah bahagi di bawah perenggan ini,

rekod daftar strata berkomputer yang berkenaan hendaklah terus dikekalkan
dalam pangkalan data tanah selagi perbadanan pengurusan masih menjadi
pemilik lot dan boleh digunakan dalam keterangan sebagai suatu rekod perkaraperkara yang berhubungan dengan pecah bahagi itu sebelum penamatannya.


-----

52 _Rang Undang-Undang_

_AKTA HAKMILIK STRATA 1985_

BORANG 2e

[Jadual Keenam]

INDEKS DAFTAR STRATA

Negeri :

Daerah :

*Bandar/Pekan/Mukim :

No. Hakmilik :

No. Lot :

Luas :

No. Rujukan Fail :

Nama Perbadanan Pengurusan :

Alamat Perbadanan Pengurusan :

Alamat bagi Penyampaian Dokumen :

No. Rekod Daftar Strata Berkomputer :

RINGKASAN KANDUNGAN

|Bangunan/Blok Sementara/Petak Tanah|Maksud|No. Petak|Unit Syer/Unit Syer Sementara|
|---|---|---|---|
|Bangunan/ Bangunan-bangunan M1 .. .. .. M2 .. .. .. dsb., dsb.|…………………... …………………...|…………………... …………………...|…………………... …………………...|
|Blok/Blok-blok Sementara P1 .. .. .. P2 .. .. .. dsb., dsb.|…………………... …………………...|— —|…………………... …………………....|
|Petak Tanah L1 .. .. .. L2 .. .. .. dsb., dsb.|…………………... …………………...|…………………... …………………...|…………………... …………………...|
|Blok Sementara (Petak Tanah) PL1 .. .. .. PL2 .. .. .. dsb., dsb.|…………………... …………………...|— —|…………………... …………………....|
|Jumlah|…………………...|…………………...|…………………...|



Jumlah keseluruhan folio dalam pelan strata yang diperakui ……....………

ID Hakmilik : ………........……

Tarikh : ………........……

No. Versi : ………........……

Muka surat : ………........……


-----

_Hakmilik Strata (Pindaan)_ 53

INDEKS SECARA TERPERINCI

|No. muka surat bagi hakmilik petak/blok sementara/ petak tanah|Bangunan/ blok sementara/ petak tanah|Senarai tingkat dalam setiap bangunan|Senarai petak dalam setiap bangunan / luas tanah setiap petak|Unit syer bagi setiap petak/blok sementara/ petak tanah|Cukai setiap petak/blok sementara/ petak tanah|Catatan|
|---|---|---|---|---|---|---|
|(1)|(2)|(3)|(4)|(5)|(6)|(7)|
||BANGUNAN/ BANGUNAN- BANGUNAN: [Gunakan M1, M2, dsb. untuk menandakan bangunan siap] M1 .. .. M2 .. .. dsb., dsb. BLOK/ BLOK-BLOK SEMENTARA: [Gunakan P1,P2, dsb. untuk menandakan blok-blok sementara] P1 .. .. dsb., dsb. P2 .. .. dsb., dsb.|Tingkat No. (Folio No. Pelan ……....…) Tingkat No… (Folio No. Pelan …………) (Folio No. Pelan …………) (Folio No. Pelan …………)|Petak .…... Petak .…... Petak .…... Petak .…... Petak .…... Petak .…... — —|..…............ ..…............ ..…............ Sub-jumlah ..…............ ..…............ ..…............ ..…............ Sub-jumlah ..…............ ..…............ Sub-jumlah ..…............ ..…............ Sub-jumlah ..…............|..…............ ..…............ ..…............ Sub-jumlah ..…............ ..…............ ..…............ ..…............ Sub-jumlah ..…............ ..…............ Sub-jumlah ..…............ ..…............ Sub-jumlah ..…............||


-----

54 _Rang Undang-Undang_

|No. muka surat bagi hakmilik petak/blok sementara/ petak tanah|Bangunan/ blok sementara/ petak tanah|Senarai tingkat dalam setiap bangunan|Senarai petak dalam setiap bangunan / luas tanah setiap petak|Unit syer bagi setiap petak/blok sementara/ petak tanah|Cukai setiap petak/blok sementara/ petak tanah|Catatan|
|---|---|---|---|---|---|---|
|(1)|(2)|(3)|(4)|(5)|(6)|(7)|
||PETAK/ PETAK- PETAK TANAH: [Gunakan L1,L2, dsb. untuk menandakan petak tanah ] BLOK/ BLOK-BLOK SEMENTARA (Petak tanah) PL1…… PL2……|— — — — — —|L1 ..…...... L2 ..…...... L3 ..…...... PL1 ..….... PL2 ..….... PL3 ..…....|..…............ ..…............ ..…............ Sub-jumlah ..…............ ..…............ ..…............ ..…............ Sub-jumlah ..…............|..…............ ..…............ ..…............ Sub-jumlah ..…............ ..…............ ..…............ ..…............ Sub-jumlah ..…............||
|||Jumlah:|..…............|..…............|..…............||



_(sambungan helaian boleh ditambah sebagaimana perlu)_

ID Hakmilik : ………........……

Tarikh : ………........……

No. Versi : ………........……

Muka surat : ………........……


-----

_Hakmilik Strata (Pindaan)_ 55

SENARAI PETAK AKSESORI

|+ Petak Aksesori|++ Lokasi Petak Aksesori|Petak atau Blok Sementara yang Petak Aksesori itu Bersangkutan|Tujuan|
|---|---|---|---|
|||||



_*Masukkan sebagaimana yang bersesuaian_
_+Bagi tujuan mengenal pasti petak aksesori, tambah huruf A kepada nombor petak aksesori_
_++Jika petak aksesori ditempatkan dalam sesuatu bangunan, tunjukkan lokasi itu dengan membuat_
_rujukan kepada nombor bangunan dan nombor tingkatnya_

ID Hakmilik : ………........……

Tarikh : ………........……

No. Versi : ………........……

Muka surat : ………........……

_AKTA HAKMILIK STRATA 1985_

BORANG 3e

[Jadual Keenam]

PENYATA DAFTAR STRATA

Negeri :

Daerah :

*Bandar/Pekan/Mukim :

No. Hakmilik :

No. Lot :

Luas :

No. Rujukan Fail :

No. Rekod Daftar Strata Berkomputer :

Jadual terlampir mengandungi semua memorial, pengendorsan, dan kemasukan

lain yang terdapat pada hari ini dalam dokumen hakmilik daftar yang tersebut
di atas, yang berhubungan dengan perkara-perkara yang boleh menyentuh
mana-mana petak atau mana-mana blok sementara dari hari ini yang dipegang
di bawah hakmilik strata atau hakmilik strata sementara yang merupakan hakmilik
subsidiari kepadanya, yang bukannya perkara-perkara yang boleh menyentuh hanya
satu daripada petak-petak, atau hanya satu daripada blok-blok sementara ini.

Bertarikh pada ……………. hari bulan …………. 20…………….

……........…………..………………….

_Tandatangan Digital Pendaftar_


-----

56 _Rang Undang-Undang_

JADUAL

*Syarat Nyata:

*Sekatan Kepentingan:

*Memorial, Pengendorsan atau Catatan Lain:

_*Masukkan sebagaimana yang bersesuaian_

ID Hakmilik : ………........……

Tarikh : ………........……

No. Versi : ………........……

Muka surat : ………........……

-  CRDT/CIDT

KOD BAR

_AKTA HAKMILIK STRATA 1985_

Borang 4e

[Jadual Keenam]

HAKMILIK STRATA

NO. HAKMILIK NO. BANGUNAN NO. TINGKAT NO. PETAK


Cukai :

Geran untuk selama-lamanya/Pajakan untuk tempoh .................................,

yang berakhir pada ………..........................................................................

Negeri :

Daerah :

*Bandar/Pekan/Mukim :

No. Lot :

Petak Aksesori :

Unit Syer Petak :

No. Pelan Akui Strata :

No. Rekod Daftar Strata Berkomputer :

Petak dan *petak/petak-petak aksesori yang tersebut di atas yang terletak di atas
tanah ini adalah dipegang bagi tempoh hakmilik itu sepenuhnya oleh pemilik
yang pada masa itu dinamakan dalam rekod ketuanpunyaan di dalamnya,
tertakluk kepada Akta Hakmlik Strata 1985, kepada peruntukan kaedah-kaedah
yang dibuat di bawahnya dan lebih khusus lagi kepada memorial, pengendorsan
dan kemasukan lain. Mana-mana urusan terhadap hakmilik strata ini adalah
tertakluk kepada sekatan dan syarat sebagaimana dalam hakmilik tanah, dan
atas pertimbangan terhadap pembayaran cukai tahunan yang perlu dibayar.


-----

_Hakmilik Strata (Pindaan)_ 57

Menurut kuasa hakmilik ini, pemilik tersebut juga menikmati hak mengundi
dalam perbadanan pengurusan yang berkadaran dengan unit-unit syer bagi blok
sementara ini sebagaimana yang dinyatakan, berhubung dengan jumlah unit
syer bagi semua bangunan yang dipecah bahagi di atas tanah ini.

Didaftarkan pada ……....... hari bulan…………...….....…..20……..

………….............……………………….

Tandatangan Digital Pendaftar

ID Hakmilik : ………........……

Tarikh : ………........……

No. Versi : ………........……

Muka surat : ………........……

REKOD PERBADANAN PENGURUSAN

***REKOD KETUANPUNYAAN**

***MEMORIAL, PENGENDORSAN DAN catatan LAIN**

..........................................................................

_Tandatangan Digital Pendaftar_

_*Masukkan sebagaimana yang bersesuaian_

ID Hakmilik : ………........……

Tarikh : ………........……

No. Versi : ………........……

Muka surat : ………........……

-  CRDT/CIDT

KOD BAR


-----

58 _Rang Undang-Undang_

_AKTA HAKMILIK STRATA 1985_

BORANG 4Ae

[Jadual Keenam]

HAKMILIK STRATA SEMENTARA

Hakmilik strata sementara

urusniaga yang dilarang

|No. hakmilik|No. blok sementara|
|---|---|



Cukai :

Geran untuk selama-lamanya/Pajakan untuk tempoh .................................,

yang berakhir pada ………..........................................................................

Negeri :

Daerah :

*Bandar/Pekan/Mukim :

No. Lot :

Petak Aksesori :

Unit Syer Petak :

No. Pelan Akui Strata :

No. Rekod Daftar Strata Berkomputer :

Blok sementara yang tersebut di atas yang terletak di atas tanah ini adalah
dipegang bagi tempoh hakmilik itu sepenuhnya oleh pemilik yang pada masa
itu dinamakan di dalam rekod ketuanpunyaan di dalamnya, tertakluk kepada
Akta Hakmlik Strata 1985, kepada peruntukan kaedah-kaedah yang dibuat
di bawahnya dan lebih khusus lagi kepada memorial, pengendorsan dan
kemasukan lain.

Menurut kuasa hakmilik ini, pemilik tersebut juga menikmati hak mengundi
dalam perbadanan pengurusan yang berkadaran dengan unit-unit syer bagi
blok sementara ini dan atas pertimbangan terhadap pembayaran cukai tahunan
sebagaimana yang dinyatakan, berhubung dengan jumlah unit syer bagi semua
bangunan yang dipecah bahagi atas tanah itu.

Urusan terhadap hakmilik strata sementara ini atau apa-apa syer atau kepentingan
di dalamnya adalah dilarang.

Didaftarkan pada ……… hari bulan ……………................ 20………

..........................................................................

_Tandatangan Digital Pendaftar_


-----

_Hakmilik Strata (Pindaan)_ 59

ID Hakmilik : ………........……

Tarikh : ………........……

No. Versi : ………........……

Muka surat : ………........……

REKOD PERBADANAN PENGURUSAN

***REKOD KETUANPUNYAAN**

***MEMORIAL, PENGENDORSAN DAN catatan LAIN**

..........................................................................

_Tandatangan Digital Pendaftar_

_*Masukkan sebagaimana yang bersesuaian_

ID Hakmilik : ………........……

Tarikh : ………........……

No. Versi : ………........……

Muka surat : ………........……

_AKTA HAKMILIK STRATA 1985_

BORANG Se

[Jadual Keenam]

PELAN HAKMILIK STRATA

Saya memperakui bahawa pelan hakmilik yang dilampirkan di sini adalah
salinan benar pelan akui strata yang dikecilkan bagi *petak/blok sementara
di atas tanah ini; dan telah disahkan dengan sempurna di bawah tandatangan
digital Pendaftar.

*No. Petak/Blok Sementara :

**No. Petak Aksesori :

Negeri :

Daerah :

*Bandar/Pekan/Mukim :


-----

60 _Rang Undang-Undang_

No. Hakmilik :

No. Lot :

No. Helaian :

No. Pelan Akui Strata :

No. Rekod Daftar Strata Berkomputer :

Dibuat pada ……… hari bulan ……………………………….. 20……….

…………………………………………..

_Tandatangan Digital Pendaftar_

_*Masukkan sebagaimana yang bersesuaian_

_**Masukkan jika ada_

Pelan yang ditunjukkan mungkin tidak mengikut skala sebenar”.

HURAIAN

Rang Undang-Undang ini bertujuan untuk meminda Akta Hakmilik Strata
1985 (“Akta ibu”) yang termasuklah kemasukan Jadual Keenam yang baru
untuk membolehkan pelaksanaan Sistem Pentadbiran Tanah Elektronik bagi
Hakmilik Strata di Semenanjung Malaysia. Rang Undang-Undang ini juga
bertujuan untuk mengharmonikan peruntukan Akta ibu dan hubungannya
dengan peruntukan Kanun Tanah Negara 1965 kerana Akta ibu ditafsirkan
sebagai sebahagian daripada Kanun Tanah Negara. Rang Undang-Undang ini
juga bertujuan untuk memotong peruntukan mengenai pengurusan bangunan
yang dipecah bahagi yang dimaksudkan untuk ditadbir melalui Akta Pengurusan
Strata 201_ [Akta__]. Berikutan daripada itu, Rang Undang-Undang ini juga
bertujuan untuk mengharmonikan peruntukan Akta ibu dengan peruntukan
Akta Pengurusan Strata 201_ .

2. Fasal 1 mengandungi tajuk ringkas dan peruntukan mengenai permulaan
kuat kuasa Akta yang dicadangkan.

3. _Fasal 2 bertujuan untuk meminda mukadimah Akta ibu untuk menunjukkan_
perluasan skop Akta ibu ke Wilayah Persekutuan Labuan.

4. Fasal 3 bertujuan untuk meminda seksyen 2 untuk meluaskan pemakaian
Akta ibu ke Wilayah Persekutuan Labuan.

5. Fasal 4 bertujuan untuk meminda seksyen 4 Akta ibu untuk memasukkan
takrif baru serta untuk meminda takrif sedia ada yang digunakan dalam Akta
ibu.

6. Fasal 5 bertujuan untuk memasukkan seksyen 4b baru untuk memperuntukkan
Sistem Pentadbiran Tanah Elektronik bagi Hakmilik Strata dan pemakaian
Jadual Keenam apabila mula berkuat kuasanya sistem ini.


-----

_Hakmilik Strata (Pindaan)_ 61

7. Fasal 6 bertujuan untuk menggantikan seksyen 7 Akta ibu. Pindaan ini
menyatakan bahawa pemilik asal bagi tanah beri milik boleh memohon untuk
pecah bahagi bangunan atau tanah.

8. Fasal 7 bertujuan untuk menggantikan seksyen 8 Akta ibu untuk
mengukuhkan hal keadaan yang pemilik asal diwajibkan untuk memohon bagi
pecah bahagi bangunan atau tanah. Sebelum ini, permohonan bagi pecah bahagi
wajib hanya apabila berlaku penjualan atau perjanjian untuk menjual manamana petak dalam “bangunan siap dibina” yang boleh dipecah bahagi. Walau
bagaimanapun, pindaan ini memperuntukkan bahawa suatu permohonan bagi
pecah bahagi adalah wajib walaupun bangunan masih dalam pembinaan, jika
penjualan atau perjanjian untuk menjual mana-mana petak dalam bangunan
itu telah berlaku dan dokumen untuk mengesahkan peringkat struktur utama
telah dikeluarkan. Pindaan ini seterusnya memperuntukkan tempoh masa yang
relevan bagi permohonan dibuat.

9. Fasal 8 bertujuan untuk memasukkan seksyen 8a baru untuk memperuntukkan
bagi permohonan sijil cadangan pelan strata. Sijil cadangan pelan strata
dikehendaki untuk dikemukakan dalam permohonan bagi pecah bahagi bangunan
dan sebagainya di bawah seksyen 9 Akta ibu.

10. _Fasal 9 bertujuan untuk menggantikan seksyen 9 Akta ibu untuk_

mengurangkan tempoh masa mendapatkan kelulusan bagi pecah bahagi bangunan
dan sebagainya. Pindaan baru ini mengenakan pengurusan sendiri terhadap pemilik
tanah bagi mendapatkan sijil cadangan pelan strata daripada Pengarah Ukur
sebelum membuat permohonan bagi pecah bahagi tanah. Hasilnya, apabila suatu
permohonan bagi pecah bahagi bangunan dan sebagainya dibuat oleh pemilik
tanah, Pentadbir Tanah boleh menghantar permohonan itu kepada Pengarah
bersama syornya tanpa perlu menangguhkan proses itu untuk mendapatkan
perakuan yang perlu daripada Juruukur Tanah.

11. _Fasal 10 bertujuan untuk memasukkan seksyen 9a dan 9b baru ke dalam_

Akta ibu untuk memperkemas proses permohonan bagi pecah bahagi bangunan
dan sebagainya berkenaan dengan blok sementara dalam hal pembangunan
berperingkat, dan berkenaan dengan pecah bahagi bangunan dan sebagainya
bagi bangunan kos rendah, masing-masingnya.

12. _Fasal 11 bertujuan untuk menggantikan seksyen 10 Akta ibu berikutan_

kemasukan seksyen 8a baru dan pindaan kepada seksyen 9 Akta ibu.

13. _Fasal 12 bertujuan untuk memotong seksyen 10a Akta ibu berikutan_

kemasukan seksyen 9a baru.

14. _Fasal 13 bertujuan untuk memotong seksyen 10b Akta ibu berikutan_

kemasukan seksyen 9b baru.

15. _Fasal 14 bertujuan untuk membuat pindaan berbangkit kepada seksyen 11_

Akta ibu dan untuk seterusnya memperuntukkan prosedur bagi menarik balik
permohonan bagi pecah bahagi bangunan dan sebagainya.


-----

62 _Rang Undang-Undang_

16. _Fasal 15 bertujuan untuk membuat pindaan berbangkit kepada seksyen 12_

Akta ibu dan memperkemas proses permohonan bagi pecah bahagi bangunan
dan sebagainya.

17. _Fasal 16 bertujuan untuk membuat pindaan berbangkit kepada seksyen 13_

Akta ibu dan untuk memperkemas proses permohonan bagi pecah bahagi
bangunan dan sebagainya.

18. _Fasal 17 bertujuan untuk memotong seksyen 14a Akta ibu kerana kutipan_

fi diuruskan di bawah seksyen 9.

19. _Fasal 18 bertujuan untuk membuat pindaan berbangkit kepada seksyen 15_

Akta ibu untuk memperkemas proses permohonan bagi pecah bahagi bangunan
dan sebagainya.

20. _Fasal 19 bertujuan untuk membuat pindaan berbangkit kepada seksyen 16_

Akta ibu untuk memperkemas proses permohonan bagi pecah bahagi bangunan
dan sebagainya.

21. _Fasal 20 bertujuan untuk meminda seksyen 17 Akta ibu yang berhubungan_

dengan kesan pembukaan buku daftar strata berkenaan dengan bangunan atau
tanah yang dipecah bahagi dan untuk seterusnya memperuntukkan penubuhan
suatu perbadanan pengurusan sebagai sebuah pertubuhan perbadanan di bawah
Akta ini.

22. _Fasal 21 bertujuan untuk memasukkan seksyen 17a_ baru, dengan penetapan

harta bersama terhad dan pewujudan perbadanan pengurusan subsidiari untuk
mempertingkatkan pengurusan skim strata.

23. _Fasal 22 bertujuan untuk memasukkan seksyen 19a_ baru, yang pada

asalnya ialah peruntukan seksyen 40a Akta ibu.

24. _Fasal 24 bertujuan untuk menggantikan seksyen 20 Akta ibu untuk_

menetapkan hal keadaan yang mewajibkan pemilik hakmilik strata sementara
untuk memohon bagi pengeluaran hakmilik strata. Pindaan ini seterusnya
memperuntukkan tempoh masa relevan bagi permohonan itu dibuat.

25. _Fasal 25 bertujuan untuk memasukkan seksyen 20a dan 20b baru yang_

berbangkit daripada pindaan seksyen 20 dan untuk memperkemas proses
permohonan bagi pecah bahagi bangunan atau tanah berkenaan dengan hakmilik
strata sementara. Tempoh masa untuk permohonan ini dipertimbangkan juga
dikurangkan berikutan pengenalan proses permohonan yang baru.

26. _Fasal 26 bertujuan untuk menggantikan seksyen 21 Akta ibu mengenai_

kuasa Pengarah Tanah dan Galian untuk meluluskan apa-apa permohonan bagi
pecah bahagi bangunan dan sebagainya di bawah seksyen 20b.


-----

_Hakmilik Strata (Pindaan)_ 63

27. _Fasal 28 bertujuan untuk memotong seksyen 22a Akta ibu berkaitan dengan_

kegagalan untuk memohon pecah bahagi bangunan atau tanah dalam tempoh
masa yang ditetapkan kerana ia telah diperuntukkan di bawah seksyen 20.

28. _Fasal 29 bertujuan untuk memotong seksyen 22b Akta ibu._

29. _Fasal 30 bertujuan untuk meminda seksyen 25 Akta ibu untuk mengenakan_

juga kehendak bagi mendapatkan persetujuan daripada pihak berkuasa yang
berkaitan bagi maksud pecah bahagi atau penyatuan petak.

30. _Fasal 31 ialah pindaan berbangkit yang juga bertujuan untuk mengadakan_

Akta Pengurusan Strata 2012 sebagai undang-undang yang terpakai memperuntukkan
bagi penyenggaraan dan pengurusan bangunan atau tanah yang dipecah bahagi
dan harta bersamanya.

31. _Fasal 32 bertujuan untuk meminda seksyen 27 berkenaan dengan syarat-_

syarat yang perlu dipenuhi bagi kelulusan pecah bahagi atau penyatuan petak
bangunan atau tanah. Dengan pindaan ini, dalam keadaan yang pecah bahagi
atau penyatuan mengakibatkan wujudnya harta bersama tambahan atau harta
bersama baru, kelulusan bertulis daripada pihak berkuasa yang berkaitan juga
diperlukan terlebih dahulu.

32. _Fasal 34 bertujuan untuk meminda seksyen 31 Akta ibu untuk_

menentukan rujuk silang kepada perenggan 28(2)(a).

33. _Fasal 35 bertujuan untuk meminda seksyen 36 Akta ibu untuk_

menyeragamkan formula unit syer.

34. _Fasal 38 bertujuan untuk memotong Bahagian VII Akta ibu kerana aspek_

penyenggaraan dan pengurusan bangunan atau tanah yang dipecah bahagi dan
harta bersama diperuntukkan di bawah Akta Pengurusan Strata 2012.

35. _Fasal 39 bertujuan untuk meminda seksyen 57 Akta ibu untuk memberi_

perjelasan tentang pengagihan keuntungan yang terbit daripada ketuanpunyaan
perbadanan pengurusan ke atas lot yang dipegang sebagai amanah untuk bekas
pemilik, berikutan penamatan pecah bahagi bangunan.

36. _Fasal 40 bertujuan untuk memotong Bahagian IXa Akta ibu berkenaan_

dengan Lembaga Hakmilik Strata kerana ia telah ditetapkan di bawah Akta
Pengurusan Strata 2012.

37. _Fasal 42 bertujuan untuk meminda seksyen 81 Akta ibu dengan_

menggantikan subseksyen (1) untuk memperuntukkan Pihak Berkuasa Negeri
dengan kuasa untuk membuat kaedah-kaedah berkenaan dengan klasifikasi
bangunan kos rendah dan bangunan khas, formula bagi cadangan unit syer dan
apa-apa perkara yang menurut Akta ibu dikehendaki atau dibenarkan untuk
ditetapkan atau perlu atau sesuai untuk ditetapkan.

38. _Fasal 43_ mengandungi peruntukan kecualian dan peralihan.


-----

64 _Rang Undang-Undang_

39. _Fasal 44_ bertujuan untuk memotong Jadual Kedua dan Ketiga kerana

kedua-dua Jadual berserta Bahagian VII Akta ibu akan diperuntukkan di bawah
Akta Pengurusan Strata 201_.

40. _Fasal 45_ bertujuan untuk meminda Jadual Kelima Akta ibu untuk

memperkemas prosedur pengautomatan bagi penukaran hakmilik strata ke sistem
berkomputer apabila Sistem Pengkomputeran Hakmilik Strata dilaksanakan di
Pejabat Pendaftaran Tanah.

41. _Fasal 46_ bertujuan untuk memasukkan Jadual baru Keenam yang

mengandungi peruntukan berhubung dengan pelaksanaan hakmilik strata
elektronik berikutan dengan beroperasinya Sistem Pentadbiran Tanah Elektronik
dengan permulaan kuat kuasa Jadual Keenam Belas Kanun.

42. Pindaan lain yang tidak diperkatakan dengan khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[2])2768]


-----

