---
Year: 2012
Bill: D.R.43/2012 - Rang Undang-Undang Perbadanan Kemajuan Filem Nasional Malaysia (Pindaan) 2012 (Lulus)
Title: D.R.43/2012 - Rang Undang-Undang Perbadanan Kemajuan Filem Nasional Malaysia (Pindaan) 2012 (Lulus)
Download URL: https://www.parlimen.gov.my/files/billindex/pdf/2012/DR432012.pdf
URL: https://www.parlimen.gov.my/files/billindex/pdf/2012/DR432012.pdf
---
---
Reading:
D.R.43/2012
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:28/11/2012
Dibentang Oleh:Y.B. Datuk Seri Utama Dr. Rais bin Yatim, Menteri Penerangan, Komunikasi dan Kebudayaan
---

_Perbadanan Kemajuan Filem Nasional_ 1
_Malaysia (Pindaan)_

**D.R. 43/2012**

RANG UNDANG-UNDANG

_b e r n a m a_

Suatu Akta untuk meminda Akta Perbadanan Kemajuan Filem
Nasional Malaysia 1981.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Perbadanan Kemajuan**
Filem Nasional Malaysia (Pindaan) 2012.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 6**

**2.** Akta Perbadanan Kemajuan Filem Nasional Malaysia 1981

[Akta 244], yang disebut “Akta ibu” dalam Akta ini, dipinda
dalam seksyen 6—

_(a) dalam subseksyen (1)—_

(i) dengan memotong perkataan “dan” di hujung
perenggan (e);


-----

_Rang Undang-Undang_

(ii) dalam perenggan (f), dengan menggantikan noktah
dengan noktah berkoma; dan

(iii) dengan memasukkan selepas perenggan (f) perenggan
yang berikut:

“(g) menyebar maklumat mengenai dasar,
program dan pencapaian Kerajaan melalui
pengeluaran filem; dan

_(h) merakam liputan peristiwa bagi maksud_
arkib.”; dan

_(b)_ dalam subseksyen (2)—

(i) dengan menggantikan perenggan _(a)_ dengan
perenggan yang berikut:

“(a) untuk bekerjasama dengan agensi kerajaan,
atau pertubuhan perbadanan atau orang
perseorangan dalam menjalankan tinjauan
dan kajian berkenaan dengan perusahaan
perfileman dan dalam menjalankan kajian
kemungkinan bagi memajukan perusahaan
perfileman tempatan;”;

(ii) dalam perenggan (c), dengan memotong perkataan
“, tetapi sendiri tidak mengambil bahagian
dalam pengeluaran filem secara langsung atau
taklangsung”;

(iii) dengan menggantikan perenggan _(e) dengan_
perenggan yang berikut:

“(e) untuk memberi bantuan kewangan melalui
pinjaman, kemudahan kredit, geran,
pelaburan atau apa-apa bentuk bantuan
kewangan lain dan mengambil bahagian
dalam pengeluaran filem;”;

(iv) dengan memotong perkataan “dan” di hujung
perenggan _(j);_ dan


-----

_Perbadanan Kemajuan Filem Nasional_ 3
_Malaysia (Pindaan)_

(v) dengan memasukkan selepas perenggan (j) perenggan
yang berikut:

“(ja) mengeluarkan rakaman liputan peristiwa bagi
maksud arkib atau mengeluarkan apa-apa
filem atau rakaman yang Kerajaan fikirkan
perlu bagi maksud pendidikan, penerangan,
seni, budaya dan perkara-perkara lain
yang disyorkan oleh Perbadanan; dan”.

**Seksyen baru 11A dan 11B**

**3.** Akta ibu dipinda dengan memasukkan selepas seksyen 11
seksyen yang berikut:

“Mengambil kerja pekerja Kerajaan

**11A.** (1) Kerajaan hendaklah, pada tarikh yang ditetapkan,
memberi opsyen kepada tiap-tiap orang yang sebaik sebelum
tarikh itu berada dalam penggajian atau perkhidmatan Kerajaan
dalam Jabatan Filem Negara.

(2) Tiap-tiap orang yang disebut dalam subseksyen (1)
yang memilih untuk berkhidmat sebagai pekerja Perbadanan
hendaklah diambil kerja oleh Perbadanan atas terma dan
syarat perkhidmatan yang tidak kurang baiknya daripada
terma dan syarat perkhidmatan yang kepadanya dia berhak
sebaik sebelum tarikh yang ditetapkan.

(3) Bagi maksud seksyen ini, “tarikh yang ditetapkan”
ertinya tarikh yang opsyen diberikan kepada pekerja yang
berada dalam penggajian atau perkhidmatan Kerajaan dalam
Jabatan Filem Negara sebelum tarikh itu.

**Gaji, terma dan syarat perkhidmatan pekerja Kerajaan**
**hendaklah diambil kira**

**11B. (1) Terma dan syarat yang ditentukan oleh Perbadanan**
hendaklah mengambil kira gaji dan terma dan syarat
perkhidmatan, termasuklah apa-apa hak terakru untuk
mendapat cuti, yang dinikmati oleh orang itu ketika berada
dalam penggajian Kerajaan sebelum memilih untuk memasuki


-----

4 _Rang Undang-Undang_

perkhidmatan Perbadanan, dan apa-apa terma dan syarat
sedemikian yang berhubungan dengan tempoh perkhidmatan
dengan Perbadanan hendaklah membuat peruntukan bagi
mengiktiraf perkhidmatan dengan Kerajaan oleh orang
yang membuat pilihan itu sebagai perkhidmatan dengan
Perbadanan.

(2) Jika mana-mana orang dalam perkhidmatan Perbadanan
yang kesnya tidak termasuk dalam ruang lingkup mana-mana
skim pencen atau skim lain yang diwujudkan di bawah seksyen
ini bersara atau meninggal dunia semasa dalam perkhidmatan
Perbadanan atau dilepaskan daripada perkhidmatan itu,
Perbadanan boleh memberinya atau mana-mana orang lain
yang ditanggung sepenuhnya atau sebahagiannya oleh orang
itu, sebagaimana yang difikirkan patut oleh Perbadanan, apaapa elaun atau ganjaran sebagaimana yang ditentukan oleh
Perbadanan.”.

HURAIAN

Rang Undang-Undang ini bertujuan untuk meminda Akta Perbadanan Kemajuan
Filem Nasional Malaysia 1981 (“Akta 244”). Pindaan yang dicadangkan
berbangkit daripada penggabungan Perbadanan Kemajuan Filem Nasional
Malaysia (Perbadanan) dengan Jabatan Filem Negara (JFN).

2. _Fasal 1 mengandungi tajuk ringkas dan kuasa Menteri untuk menetapkan_
tarikh permulaan kuat kuasa Akta yang dicadangkan.

3. _Fasal 2 bertujuan untuk meminda seksyen 6 Akta 244. Pindaan yang_
dicadangkan memasukkan fungsi dan kuasa baru Perbadanan berbangkit daripada
penggabungan Perbadanan dengan JFN. Fungsi baru adalah untuk merakam
liputan peristiwa bagi maksud arkib dan antara kuasa baru Perbadanan adalah
untuk memberi bantuan kewangan melalui pinjaman, dsb.; dan mengambil
bahagian dalam pengeluaran filem. Perbadanan juga mempunyai kuasa untuk
mengeluarkan rakaman liputan peristiwa bagi maksud arkib atau mengeluarkan
filem atau rakaman yang Kerajaan fikirkan perlu untuk kepentingan negara.

4. _Fasal 3 bertujuan untuk memasukkan seksyen baru 11A dan 11B ke dalam_
Akta 244.

Di bawah seksyen baru 11A, Kerajaan dikehendaki pada tarikh yang
ditetapkan, memberi opsyen kepada tiap-tiap orang yang sebaik sebelum tarikh
itu berada dalam penggajian atau perkhidmatannya dalam JFN. Perbadanan
pula dikehendaki menerima dalam penggajiannya semua orang itu yang telah
membuat pilihan untuk berkhidmat sebagai pekerja Perbadanan.


-----

_Perbadanan Kemajuan Filem Nasional_ 5
_Malaysia (Pindaan)_

Seksyen baru 11B yang dicadangkan pula bertujuan memberi perlindungan
kepada hak pencen pekerja yang dahulunya berada dalam penggajian Kerajaan
dalam JFN.

5. Pindaan lain yang tidak diperkatakan secara khusus dalam Huraian ini
ialah pindaan yang kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2877]


-----

