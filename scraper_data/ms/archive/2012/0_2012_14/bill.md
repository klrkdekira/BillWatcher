---
Year: 2012
Bill: D.R.15/2012 - Rang Undang-Undang Kesalahan Keselamatan (Langkah-Langkah Khas) 2012 (Lulus)
Title: D.R.15/2012 - Rang Undang-Undang Kesalahan Keselamatan (Langkah-Langkah Khas) 2012 (Lulus)
Download URL: https://www.parlimen.gov.my/files/billindex/pdf/2012/DR152012.pdf
URL: https://www.parlimen.gov.my/files/billindex/pdf/2012/DR152012.pdf
---
---
Reading:
D.R.15/2012
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:16/04/2012
Dibentang Oleh:Y.A.B. Dato Sri Mohd. Najib bin Tun Haji Abdul Razak, Perdana Menteri Merangkap Menteri Kewangan dan Menteri Pembangunan Wanita, Keluarga dan Masyarakat
---

_Kesalahan Keselamatan (Langkah-Langkah Khas)_ 1

**D.R. 15/2012**

RANG UNDANG-UNDANG KESALAHAN KESELAMATAN
(LANGKAH-LANGKAH KHAS) 2012

SUSUNAN FASAL

BAHAGIAN I

PERMULAAN
_Fasal_

1. Tajuk ringkas dan permulaan kuat kuasa

2. Pemakaian

3. Tafsiran

BAHAGIAN II

KUASA KHAS BAGI KESALAHAN KESELAMATAN

4. Kuasa penangkapan dan penahanan

5. Pemberitahuan kepada waris kadim dan rundingan dengan pengamal
undang-undang

6. Kuasa untuk memintas komunikasi

BAHAGIAN III

TATACARA KHAS YANG BERHUBUNGAN DENGAN PERANTI PENGAWASAN
ELEKTRONIK

7. Tatacara khas yang berhubungan dengan peranti pengawasan
elektronik

BAHAGIAN IV

TATACARA KHAS YANG BERHUBUNGAN DENGAN MAKLUMAT SENSITIF

8. Maklumat sensitif yang hendak digunakan sebagai keterangan oleh
Pendakwa Raya

9. Notis mengenai niat tertuduh untuk menzahirkan maklumat sensitif

10. Pendengaran mengenai penzahiran maklumat sensitif oleh tertuduh

11. Maklumat sensitif yang berbangkit semasa perbicaraan


-----

_Rang Undang-Undang_

BAHAGIAN V

PERBICARAAN

_Fasal_

12. Perbicaraan kesalahan keselamatan

13. Jaminan

BAHAGIAN VI

TATACARA KHAS YANG BERHUBUNGAN DENGAN SAKSI YANG DILINDUNGI

14. Keterangan saksi diberikan dengan cara khas

15. Pengecaman oleh saksi jika keterangan diambil secara tertutup

16. Perlindungan identiti saksi

BAHAGIAN VII

KETERANGAN

17. Ketidakselarasan dengan Akta Keterangan 1950

18. Pernyataan mana-mana orang yang sudah mati, dsb.

19. Sabitan berdasarkan testimoni kanak-kanak dalam usia mentah

20. Dokumen yang disita semasa serbuan atau semasa penyiasatan

21. Keterangan mengenai pengecaman tertuduh atau orang lain

22. Senarai penggeledahan hendaklah diterima sebagai keterangan

23. Tidak mengemukakan ekshibit

24. Kebolehterimaan komunikasi yang dipintas

25. Kebolehterimaan dokumen yang dihasilkan oleh komputer dan pernyataan
yang terkandung dalamnya

26. Keterangan oleh rakan sejenayah dan ejen provokasi

BAHAGIAN VIII

PELBAGAI

27. Kuasa untuk merekod pernyataan dan pengakuan salah

28. Perlindungan pemberi maklumat


-----

_Kesalahan Keselamatan (Langkah-Langkah Khas)_

_Fasal_

29. Akses oleh polis kepada tahanan atau banduan

30. Penahanan sementara menunggu proses undang-undang habis

31. Kuasa untuk membuat peraturan-peraturan

32. Pemansuhan dan kecualian

JADUAL PERTAMA

JADUAL KEDUA


-----

_Rang Undang-Undang_


-----

_Kesalahan Keselamatan (Langkah-Langkah Khas)_ 5

RANG UNDANG-UNDANG

_b e r n a m a_

Suatu Akta untuk mengadakan peruntukan bagi langkah-langkah
khas yang berhubungan dengan kesalahan keselamatan bagi
maksud mengekalkan ketenteraman awam dan keselamatan dan
bagi perkara-perkara yang berkaitan dengannya.

[ ]

BAHAWASANYA tindakan telah diambil dan tindakan lanjut
diancam oleh sekumpulan besar orang di dalam dan di luar
Malaysia—

(1) untuk menyebabkan keganasan terancang terhadap orang
atau harta, atau untuk menyebabkan sebilangan besar
warganegara takut akan keganasan itu;

(2) untuk membangkitkan perasaan tidak setia terhadap Yang
di-Pertuan Agong;

(3) yang memudaratkan ketenteraman awam di dalam Persekutuan
atau mana-mana bahagiannya, atau yang memudaratkan
keselamatan Persekutuan atau mana-mana bahagiannya;
atau

(4) untuk mendapatkan perubahan, selain dengan cara yang sah,
apa-apa jua yang ditetapkan melalui undang-undang;

DAN BAHAWASANYA Parlimen berpendapat bahawa adalah
perlu tindakan itu dihentikan;


-----

6 _Rang Undang-Undang_

MAKA, OLEH YANG DEMIKIAN, menurut Perkara 149
Perlembagaan Persekutuan DIPERBUAT oleh Parlimen Malaysia
seperti yang berikut:

BAHAGIAN I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Kesalahan Keselamatan**
(Langkah-Langkah Khas) 2012.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pemakaian**

**2. Akta ini hendaklah terpakai bagi kesalahan keselamatan.**

**Tafsiran**

**3. Dalam Akta ini, melainkan jika konteksnya menghendaki**
makna yang lain—

“kesalahan keselamatan” ertinya kesalahan sebagaimana yang
dinyatakan dalam Jadual Pertama;

“Mahkamah” ertinya Mahkamah Sesyen;

“maklumat sensitif” ertinya apa-apa dokumen, maklumat dan
bahan—

_(a)_ yang berhubungan dengan Jemaah Menteri, jawatankuasa
Jemaah Menteri dan Majlis Mesyuarat Kerajaan Negeri;
atau

_(b)_ yang menyentuh kedaulatan, keselamatan negara, pertahanan,
ketenteraman awam, dan hubungan antarabangsa,

sama ada atau tidak dikelaskan sebagai “Rahsia Besar”, “Rahsia”,
“Sulit” atau “Terhad” oleh seorang menteri, Menteri Besar, Ketua
Menteri sesuatu Negeri atau mana-mana pegawai awam yang
dilantik oleh seorang menteri;


-----

_Kesalahan Keselamatan (Langkah-Langkah Khas)_ 7

“Menteri” ertinya Menteri yang dipertanggungkan dengan
tanggungjawab bagi hal ehwal dalam negeri;

“saksi yang dilindungi” ertinya seorang saksi yang pendedahannya
akan menjejaskan pengumpulan keterangan atau risikan atau
membahayakan nyawa dan keselamatan dirinya.

BAHAGIAN II

KUASA KHAS BAGI KESALAHAN KESELAMATAN

**Kuasa penangkapan dan penahanan**

**4.** (1) Seorang pegawai polis boleh, tanpa waran, menangkap
dan menahan mana-mana orang yang berkenaan dengannya dia
mempunyai sebab untuk mempercayai terlibat dalam kesalahan
keselamatan.

(2) Seseorang yang ditangkap di bawah subseksyen (1) hendaklah
dimaklumkan dengan seberapa segera yang boleh alasan dia
ditangkap oleh pegawai polis yang membuat tangkapan itu.

(3) Tiada seorang pun boleh ditangkap dan ditahan di bawah
seksyen ini semata-mata atas kepercayaan politiknya atau aktiviti
politiknya.

(4) Orang yang ditangkap dan ditahan di bawah subseksyen (1)
itu boleh ditahan untuk tempoh selama dua puluh empat jam bagi
maksud penyiasatan.

(5) Walau apa pun subseksyen (4), seorang pegawai polis yang
berpangkat Penguasa Polis atau berpangkat lebih tinggi daripada
Penguasa Polis boleh melanjutkan tempoh tahanan untuk tempoh
yang tidak lebih daripada dua puluh lapan hari, bagi maksud
penyiasatan.

(6) Jika pegawai polis itu berpendapat bahawa tahanan lanjut
tidak diperlukan di bawah subseksyen (5), orang itu boleh
dilepaskan tetapi suatu peranti pengawasan elektronik boleh
dipasangkan pada orang itu mengikut subseksyen (7) dan (8)
bagi maksud penyiasatan.

(7) Jika pegawai polis itu bercadang untuk memasang suatu
peranti pengawasan elektronik kepada orang itu apabila orang
itu dilepaskan, pegawai polis itu hendaklah mengemukakan suatu
laporan mengenai penyiasatan itu kepada Pendakwa Raya.


-----

8 _Rang Undang-Undang_

(8) Apabila laporan di bawah subseksyen (7) diterima, Pendakwa
Raya boleh memohon kepada Mahkamah supaya orang itu dipasangkan
dengan peranti pengawasan elektronik mengikut peruntukan dalam
Bahagian III bagi suatu tempoh yang tidak melebihi baki tempoh
tahanan yang dibenarkan di bawah subseksyen (5).

_MISALAN_

_D telah ditahan untuk kesalahan keselamatan. Selepas tahanan selama dua_
puluh empat jam seorang Penguasa Polis melanjutkan tahanannya selama
tujuh hari lagi. Apabila habis tempoh tujuh hari _D telah dilepaskan tetapi_
dia masih diperlukan untuk membantu penyiasatan. Apabila laporan oleh
pegawai polis diterima, Pendakwa Raya boleh memohon kepada Mahkamah
supaya suatu peranti pengawasan elektronik dipasang pada _D. Mahkamah_
boleh membenarkan peranti pengawasan elektronik dipasang pada D sehingga
tempoh dua puluh satu hari.

(9) Satu minggu sebelum habis tempoh tahanan di bawah
subseksyen (5), pegawai polis yang menjalankan penyiasatan
itu hendaklah mengemukakan kertas siasatan kepada Pendakwa
Raya.

(10) Seksyen ini mempunyai kuat kuasa walau apa pun jua yang
berlawanan dengan Perkara 5 dan 9 Perlembagaan Persekutuan
dan seksyen 117 Kanun Tatacara Jenayah [Akta 593].

(11) Subseksyen (5) hendaklah disemak tiap-tiap lima tahun
dan hendaklah terhenti berkuat kuasa melainkan jika, apabila
semakan dibuat, suatu ketetapan diluluskan oleh kedua-dua
Majlis Parlimen untuk melanjutkan tempoh kuat kuasa peruntukan
itu.

(12) Bagi maksud seksyen ini, “kepercayaan politik atau
aktiviti politik” ertinya penglibatan dalam aktiviti yang sah di
sisi undang-undang melalui—

_(a)_ pernyataan pendapat atau pengambilan tindakan yang
dibuat menurut rukun sesuatu parti politik yang pada masa
yang berkaitan itu berdaftar di bawah Akta Pertubuhan
1966 [Akta 335] yang terbukti melalui—

(i) keanggotaan atau sumbangan kepada parti itu;
atau


-----

_Kesalahan Keselamatan (Langkah-Langkah Khas)_ 9

(ii) penyertaan terbuka dan aktif dalam hal ehwal
parti itu;

_(b) pernyataan pendapat yang ditujukan terhadap mana-mana_
Kerajaan di dalam Persekutuan; atau

_(c) pengambilan tindakan yang ditujukan terhadap mana-mana_
Kerajaan di dalam Persekutuan.

**Pemberitahuan kepada waris kadim dan rundingan dengan**
**pengamal undang-undang**

**5. (1) Apabila seseorang ditangkap dan ditahan di bawah seksyen**
4, pegawai polis yang menjalankan penyiasatan hendaklah—

_(a)_ dengan segera memberitahu waris kadim kepada orang
itu mengenai tangkapan dan penahanan orang itu; dan

_(b)_ tertakluk kepada subseksyen (2), membenarkan orang
itu untuk berunding dengan pengamal undang-undang
pilihannya.

(2) Seorang pegawai polis yang berpangkat tidak rendah
daripada Penguasa Polis boleh membenarkan penangguhan tidak
lebih daripada empat puluh lapan jam untuk rundingan di bawah
perenggan (1)(b) jika pegawai polis itu berpendapat bahawa—

_(a)_ terdapat sebab yang munasabah untuk mempercayai bahawa
penggunaan hak itu akan mengganggu keterangan yang
berkaitan dengan kesalahan keselamatan;

_(b)_ ia akan menyebabkan kecederaan kepada orang lain;

_(c)_ ia akan menyebabkan amaran diberikan kepada orang
lain yang disyaki melakukan kesalahan itu tetapi masih
belum ditangkap; atau

_(d)_ ia akan menghalang harta yang diperoleh akibat kesalahan
itu daripada didapatkan.

(3) Seksyen ini mempunyai kuat kuasa walau apa pun yang
berlawanan dengan Perkara 5 Perlembagaan Persekutuan.


-----

10 _Rang Undang-Undang_

**Kuasa untuk memintas komunikasi**

**6. (1) Walau apa pun mana-mana undang-undang bertulis yang**
lain, Pendakwa Raya, jika Pendakwa Raya berpendapat bahawa
sesuatu berkemungkinan mengandungi apa-apa maklumat yang
berhubungan dengan pelakuan sesuatu kesalahan keselamatan,
boleh membenarkan mana-mana pegawai polis—

_(a) untuk memintas, menahan dan membuka apa-apa barang_
pos dalam masa penghantaran melalui pos;

_(b) untuk memintas apa-apa mesej yang dihantar atau diterima_
oleh mana-mana komunikasi; atau

_(c) untuk memintas atau mendengar apa-apa perbualan melalui_
mana-mana komunikasi.

(2) Pendakwa Raya, jika Pendakwa Raya berpendapat bahawa
sesuatu berkemungkinan mengandungi apa-apa maklumat yang
berhubungan dengan komunikasi suatu kesalahan keselamatan,
boleh—

_(a)_ menghendaki pemberi perkhidmatan komunikasi untuk
memintas dan menyimpan perihalan yang diterima atau
dihantar yang tertentu, atau yang akan diterima atau
dihantar oleh pemberi perkhidmatan komunikasi itu;
atau

_(b) membenarkan pegawai polis untuk memasuki mana-mana_
premis dan untuk memasang di premis itu, apa-apa peranti
bagi pemintasan dan penyimpanan komunikasi tertentu
atau komunikasi daripada perihalan yang tertentu dan
untuk memindahkan dan menyimpan keterangan itu.

(3) Walau apa pun subseksyen (1), seorang pegawai polis
berpangkat tidak rendah daripada Penguasa Polis boleh—

_(a) memintas, menahan dan membuka apa-apa barang pos_
dalam masa penghantaran melalui pos;

_(b) memintas apa-apa mesej yang dihantar atau diterima oleh_
mana-mana komunikasi; atau

_(c) memintas atau mendengar apa-apa perbualan melalui_
mana-mana komunikasi,

tanpa kebenaran Pendakwa Raya dalam hal mendesak dan
mendadak yang memerlukan tindakan segera tanpa masa untuk
berfikir panjang.


-----

_Kesalahan Keselamatan (Langkah-Langkah Khas)_ 11

(4) Jika seorang pegawai polis telah bertindak di bawah
subseksyen (3), pegawai polis itu hendaklah dengan segera
memaklumkan Pendakwa Raya mengenai tindakannya itu dan
sesudah itu dia hendaklah disifatkan sebagai telah bertindak di
bawah kebenaran Pendakwa Raya.

(5) Mahkamah hendaklah mengambil perhatian tentang apa-apa
kebenaran oleh Pendakwa Raya di bawah seksyen ini.

(6) Seksyen ini mempunyai kuat kuasa walau apa pun yang
berlawanan dengan Perkara 5 Perlembagaan Persekutuan.

(7) Bagi maksud seksyen ini—

“komunikasi” ertinya suatu komunikasi yang diterima atau
dihantar melalui pos atau suatu komunikasi telegraf, komunikasi
telefon atau komunikasi lain yang diterima atau dihantar melalui
cara elektrik, magnetik atau cara lain;

“pemberi perkhidmatan komunikasi” ertinya seseorang yang
memberikan perkhidmatan bagi penghantaran atau penerimaan
komunikasi.

BAHAGIAN III

TATACARA KHAS YANG BERHUBUNGAN DENGAN PERANTI
PENGAWASAN ELEKTRONIK

**Tatacara khas yang berhubungan dengan peranti pengawasan**
**elektronik**

**7. (1)** Apabila permohonan oleh Pendakwa Raya dibuat di bawah
seksyen 4, Mahkamah hendaklah memerintahkan supaya orang
itu dipasangkan dengan suatu peranti pengawasan elektronik
bagi tempoh sebagaimana yang ditentukan oleh Mahkamah tetapi
tempoh itu hendaklah tidak melebihi baki tempoh tahanan yang
dibenarkan di bawah subseksyen 4(5) bagi maksud penyiasatan.

(2) Mahkamah hendaklah menjelaskan pengendalian peranti
pengawasan elektronik serta terma dan syarat peranti pengawasan
elektronik itu kepada orang itu.

(3) Orang itu hendaklah menandatangani suatu borang sebagaimana
yang dinyatakan dalam Jadual Kedua dan mendepositkan borang
itu dengan Mahkamah.


-----

12 _Rang Undang-Undang_

(4) Orang itu hendaklah dipasangkan dengan peranti pengawasan
elektronik oleh seorang pegawai polis.

(5) Orang itu hendaklah mematuhi semua terma dan syarat
peranti pengawasan elektronik dan hendaklah melaporkan diri
di balai polis yang terdekat pada masa yang dinyatakan dalam
borang itu.

(6) Mana-mana orang yang tidak mematuhi terma dan syarat
di bawah subseksyen (5) melakukan suatu kesalahan dan boleh,
apabila disabitkan, dipenjarakan selama tempoh tidak melebihi
tiga tahun.

(7) Mana-mana orang yang mengganggu atau merosakkan
peranti pengawasan elektronik melakukan suatu kesalahan dan
boleh, apabila disabitkan, dipenjarakan selama tempoh tidak
melebihi tiga tahun dan orang itu bolehlah dipertanggungkan
untuk membayar apa-apa kerosakan kepada peranti pengawasan
elektronik itu yang berbangkit daripada perbuatannya.

(8) Apabila habis tempoh yang disebut dalam subseksyen (1),
orang itu hendaklah melaporkan diri di balai polis yang terdekat
untuk membuka peranti pengawasan elektronik itu.

(9) Seksyen ini mempunyai kuat kuasa walau apa pun yang
berlawanan dengan Perkara 9 Perlembagaan Persekutuan.

BAHAGIAN IV

TATACARA KHAS YANG BERHUBUNGAN DENGAN MAKLUMAT
SENSITIF

**Maklumat sensitif yang hendak digunakan sebagai keterangan**
**oleh Pendakwa Raya**

**8.** (1) Walau apa pun seksyen 51A Kanun Tatacara Jenayah,
jika perbicaraan kesalahan keselamatan melibatkan perkara yang
berhubungan dengan maklumat sensitif Pendakwa Raya boleh,
sebelum permulaan perbicaraan, memohon melalui permohonan
_ex parte kepada mahkamah untuk dikecualikan daripada kewajipan_
di bawah seksyen 51A Kanun Tatacara Jenayah.

(2) Pendakwa Raya hendaklah menzahirkan kepada mahkamah
niat untuk mengemukakan maklumat sensitif sebagai keterangan
terhadap tertuduh itu semasa perbicaraan dan mahkamah hendaklah
membenarkan permohonan di bawah subseksyen (1) itu


-----

_Kesalahan Keselamatan (Langkah-Langkah Khas)_ 13

(3) Mahkamah hendaklah melihat maklumat sensitif itu dan
dokumen lain yang berhubungan dengan maklumat sensitif itu
dan mahkamah hendaklah, sebagai ganti serahan dokumen oleh
Pendakwa Raya kepada tertuduh itu, memerintahkan Pendakwa
Raya supaya mengemukakan—

_(a)_ suatu pernyataan yang menyatakan fakta berkaitan yang
akan dibuktikan oleh maklumat sensitif itu; atau

_(b)_ suatu ringkasan mengenai maklumat sensitif itu,

untuk diterima sebagai keterangan.

(4) Apabila pernyataan atau ringkasan mengenai maklumat
sensitif itu diserahkan menurut seksyen 51A Kanun Tatacara
Jenayah, jika tertuduh membantah terhadap penerimaan masuk
pernyataan atau ringkasan mengenai maklumat sensitif itu sebagai
keterangan, peguam tertuduh itu hendaklah dibenarkan untuk—

_(a)_ melihat maklumat sensitif itu;

_(b)_ mengemukakan hujah membantah penerimaan masuk
pernyataan atau ringkasan mengenai maklumat sensitif
itu dalam perbicaraan; dan

_(c)_ mengemukakan hujah supaya maklumat sensitif itu
dizahirkan kepada tertuduh.

(5) Pendakwa Raya hendaklah kemudiannya mengemukakan
penghujahan pematahan.

(6) Pendengaran itu hendaklah diadakan secara tertutup.

(7) Selepas pendengaran penghujahan Pendakwa Raya, mahkamah
hendaklah memutuskan sama ada—

_(a) pernyataan atau ringkasan mengenai maklumat sensitif_
itu boleh diterima sebagai keterangan; atau

_(b) maklumat sensitif itu hendaklah dizahirkan kepada tertuduh_
itu.

(8) Keputusan mahkamah di bawah seksyen ini tidak boleh
dirayu.


-----

14 _Rang Undang-Undang_

**Notis mengenai niat tertuduh untuk menzahirkan maklumat**
**sensitif**

**9. (1) Jika seorang tertuduh semunasabahnya menjangkakan untuk**
menzahirkan atau menyebabkan dizahirkan maklumat sensitif
dengan apa-apa cara dalam pembelaannya, tertuduh itu hendaklah,
memberikan dua hari notis kepada Pendakwa Raya dan mahkamah
secara bertulis mengenai niatnya untuk berbuat demikian.

(2) Notis itu hendaklah termasuk perihalan ringkas mengenai
maklumat sensitif itu.

(3) Apabila seorang tertuduh mengetahui adanya maklumat
sensitif tambahan yang dia semunasabahnya menjangkakan
untuk menzahirkan dalam perbicaraannya, tertuduh itu hendaklah
memberikan dua hari notis kepada Pendakwa Raya dan mahkamah
secara bertulis mengenai niatnya untuk berbuat demikian dan notis
itu hendaklah termasuk perihalan ringkas mengenai maklumat
sensitif itu.

(4) Tiada seorang tertuduh pun boleh menzahirkan apa-apa
maklumat yang diketahui atau dipercayai sebagai sensitif berkaitan
dengan perbicaraannya sehingga notis diberikan di bawah seksyen
ini dan sehingga mahkamah membuat keputusan menurut tatacara
dalam seksyen 10.

(5) Jika tertuduh itu tidak mematuhi kehendak dalam seksyen
ini, mahkamah boleh menghalang penzahiran apa-apa maklumat
sensitif yang tidak menjadi subjek notis dan boleh melarang
pemeriksaan mana-mana saksi mengenai apa-apa maklumat
sedemikan oleh tertuduh itu.

**Pendengaran mengenai penzahiran maklumat sensitif oleh**
**tertuduh**

**10. (1) Apabila notis di bawah seksyen 9 diterima daripada**
tertuduh mahkamah hendaklah menjalankan pendengaran secara
tertutup.

(2) Tertuduh itu hendaklah mengemukakan maklumat sensitif
itu kepada mahkamah.


-----

_Kesalahan Keselamatan (Langkah-Langkah Khas)_ 15

(3) Mahkamah hendaklah melihat maklumat sensitif itu
dan memutuskan keberkaitan maklumat sensitif itu dalam
perbicaraan.

(4) Jika mahkamah memutuskan bahawa maklumat sensitif itu
adalah berkaitan mahkamah hendaklah menjalankan perbicaraan
secara tertutup.

**Maklumat sensitif yang berbangkit semasa perbicaraan**

**11. (1) Jika dalam masa menjalankan perbicaraan mahkamah**
mengeluarkan saman kepada Pendakwa Raya supaya mengemukakan
suatu dokumen di bawah seksyen 51 Kanun Tatacara Jenayah dan
dokumen itu mengandungi maklumat sensitif, Pendakwa Raya
hendaklah mengemukakan dokumen itu untuk mahkamah merujuk
kepada dokumen itu.

(2) Mahkamah setelah merujuk kepada dokumen itu hendaklah
memutuskan keberkaitan dokumen itu dalam perbicaraan itu.

(3) Tertakluk kepada subseksyen (4), jika mahkamah
memutuskan bahawa dokumen itu adalah berkaitan mahkamah
hendaklah kemudiannya memerintahkan Pendakwa Raya untuk
mengemukakan—

_(a) suatu pernyataan yang menyatakan fakta berkaitan yang_
akan dibuktikan oleh maklumat sensitif itu; atau

_(b) suatu ringkasan mengenai maklumat sensitif itu,_

untuk diterima sebagai keterangan.

(4) Mahkamah tidak boleh memerintahkan Pendakwa Raya
untuk mengemukakan apa-apa—

_(a)_ pernyataan yang menyatakan fakta berkaitan yang akan
dibuktikan oleh maklumat sensitif itu; atau

_(b)_ ringkasan mengenai maklumat sensitif itu,

jika Menteri memperakui bahawa pengemukaan pernyataan
atau ringkasan itu akan memudaratkan keselamatan negara atau
kepentingan negara.


-----

16 _Rang Undang-Undang_

BAHAGIAN V

PERBICARAAN

**Perbicaraan kesalahan keselamatan**

**12.** Semua kesalahan keselamatan hendaklah dibicarakan oleh
Mahkamah Tinggi.

**Jaminan**

**13. (1) Jaminan tidak boleh diberikan kepada seseorang yang**
dipertuduh atas suatu kesalahan keselamatan.

(2) Walau apa pun subseksyen (1)—

_(a) seorang yang berumur di bawah lapan belas tahun;_

_(b) seorang perempuan; atau_

_(c) seorang yang sakit atau seorang yang uzur,_

yang dipertuduh atas suatu kesalahan keselamatan, selain suatu
kesalahan di bawah Bab VIA Kanun Keseksaan [Akta 574], boleh
dilepaskan dengan jaminan tertakluk kepada suatu permohonan oleh
Pendakwa Raya supaya peranti pengawasan elektronik dipasangkan
kepada orang itu mengikut Kanun Tatacara Jenayah.

BAHAGIAN VI

TATACARA KHAS YANG BERHUBUNGAN DENGAN SAKSI YANG
DILINDUNGI

**Keterangan saksi diberikan dengan cara khas**

**14. (1) Walau apa pun Perkara 5 Perlembagaan Persekutan dan**
seksyen 264 Kanun Tatacara Jenayah, jika pada bila-bila masa
semasa perbicaraan bagi kesalahan keselamatan, mana-mana
saksi pendakwaan yang enggan identitinya didedahkan dan mahu
memberikan keterangan dalam cara yang dia tidak dapat dilihat
atau didengar oleh kedua-dua tertuduh dan peguamnya, Pendakwa
Raya boleh membuat suatu permohonan secara lisan kepada
mahkamah supaya tatacara dalam seksyen ini terpakai.


-----

_Kesalahan Keselamatan (Langkah-Langkah Khas)_ 17

(2) Bagi maksud memuaskan hatinya tentang keperluan untuk
melindungi identiti saksi itu, mahkamah hendaklah mengadakan
suatu siasatan secara tertutup dengan menyoal saksi yang berkenaan
itu atau mana-mana saksi lain tanpa kehadiran tertuduh dan
peguamnya.

(3) Jika selepas siasatan itu mahkamah berpuas hati tentang
keperluan untuk melindungi identiti saksi itu, keterangan saksi
itu hendaklah diberikan dalam cara yang dia tidak dapat dilihat
oleh tertuduh dan peguamnya tetapi boleh dilihat oleh mahkamah;
dan selanjutnya jika saksi itu bimbang suaranya akan dicam,
keterangannya hendaklah diberikan dalam cara yang dia tidak
dapat didengar oleh tertuduh dan peguamnya.

(4) Mahkamah boleh melarang apa-apa soalan untuk dikemukakan
kepada saksi itu tentang nama, alamat, umur, pekerjaan, rasnya
atau butir-butir lain atau apa-apa soalan lain yang pada pendapat
mahkamah akan menyebabkan saksi itu dicam.

**Pengecaman oleh saksi jika keterangan diambil secara**
**tertutup**

**15. Jika semasa mengambil keterangan di bawah seksyen 14**
tertuduh atau mana-mana orang lain dikehendaki untuk dicam oleh
saksi yang memberikan keterangan dengan cara yang diperuntukkan
dalam seksyen itu, pengecaman itu boleh dibuat oleh saksi melalui
seorang jurubahasa atau pegawai lain mahkamah.

**Perlindungan identiti saksi**

**16.** (1) Walau apa pun mana-mana undang-undang bertulis yang
berlawanan, apa-apa laporan melalui apa-apa cara mengenai saksi
yang dilindungi tidak boleh mendedahkan atau mengandungi—

_(a) nama;_

_(b) alamat;_

_(c) gambar saksi yang dilindungi atau mana-mana orang_
lain, tempat atau benda yang boleh menyebabkan saksi
yang dilindungi itu dicam; atau

_(d) apa-apa keterangan atau apa-apa benda lain yang_
berkemungkinan menyebabkan saksi yang dilindungi itu
dicam.


-----

18 _Rang Undang-Undang_

(2) Mana-mana orang yang menyediakan laporan berlanggaran
dengan subseksyen (1) melakukan suatu kesalahan dan boleh,
apabila disabitkan, dipenjarakan selama tempoh tidak melebihi lima
tahun dan juga didenda tidak melebihi sepuluh ribu ringgit.

BAHAGIAN VII

KETERANGAN

**Ketidakselarasan dengan Akta Keterangan 1950**

**17. Bahagian ini hendaklah berkuat kuasa walau apa pun apa-apa**
ketidakselarasan dengan Akta Keterangan 1950 [Akta 56].

**Pernyataan oleh mana-mana orang yang sudah mati, dsb.**

**18. Suatu pernyataan yang dibuat sama ada secara lisan atau**
bertulis, semasa, atau bagi maksud, suatu penyiasatan atau siasatan
tentang suatu kesalahan keselamatan oleh mana-mana orang yang
sudah mati atau yang tidak dijumpai, atau yang menjadi tidak
berupaya untuk memberikan keterangan hendaklah boleh diterima
sebagai keterangan.

**Sabitan berdasarkan testimoni kanak-kanak dalam usia**
**mentah**

**19. Suatu sabitan yang diperoleh berdasarkan testimoni yang**
tidak disokong oleh kanak-kanak dalam usia mentah tidaklah
menyalahi undang-undang, walaupun tidak diberikan secara
bersumpah, jika mahkamah berpendapat bahawa kanak-kanak itu
mempunyai kepintaran yang mencukupi dan memahami kewajipan
untuk bercakap benar.

**Dokumen yang disita semasa serbuan atau semasa**
**penyiasatan**

**20. Semua dokumen yang disita semasa serbuan atau semasa**
penyiasatan dan kandungan dokumen itu hendaklah boleh diterima
sebagai keterangan.


-----

_Kesalahan Keselamatan (Langkah-Langkah Khas)_ 19

**Keterangan mengenai pengecaman tertuduh atau orang lain**

**21.** Keterangan mengenai pengecaman seseorang tertuduh atau
orang lain sebelum perbicaraan hendaklah boleh diterima sebagai
keterangan walaupun pengecaman itu dilakukan melalui gambar
foto atau kaedah lain atau dijalankan dalam hal keadaan yang
dalamnya saksi yang mengecam tertuduh atau orang lain itu tidak
dapat dilihat oleh tertuduh atau orang lain itu.

**Senarai penggeledahan hendaklah diterima sebagai**
**keterangan**

**22. Senarai penggeledahan semua dokumen dan benda yang disita**
semasa serbuan hendaklah boleh diterima sebagai keterangan di
mahkamah untuk membuktikan kewujudan dokumen dan benda
yang disita itu yang tidak dikemukakan di mahkamah oleh sebab
sifat dokumen dan benda itu.

**Tidak mengemukakan ekshibit**

**23.** Tidak mengemukakan ekshibit sebenar yang dilindungi
di bawah seksyen 8 dan 11 tidak menjejaskan kes pendakwaan.

**Kebolehterimaan komunikasi yang dipintas**

**24. Jika seseorang dipertuduh atas suatu kesalahan keselamatan,**
apa-apa maklumat yang diperoleh melalui pemintasan komunikasi
di bawah seksyen 6 hendaklah boleh diterima sebagai keterangan
semasa perbicaraannya dan tiada seorang pun atau pegawai polis
berada di bawah apa-apa kewajipan, obligasi atau liabiliti atau
dengan apa-apa cara boleh dipaksa untuk menzahirkan dalam
apa-apa prosiding tatacara, kaedah, cara atau apa-apa jalan atau
peranti, atau apa-apa perkara jua pun mengenai apa-apa perkara
yang dilakukan di bawah seksyen 6.

**Kebolehterimaan dokumen yang dihasilkan oleh komputer**
**dan pernyataan yang terkandung dalamnya**

**25.** Apa-apa dokumen yang dihasilkan oleh komputer dan
pernyataan yang terkandung dalamnya hendaklah boleh diterima
sebagai keterangan.


-----

20 _Rang Undang-Undang_

**Keterangan oleh rakan sejenayah dan ejen provokasi**

**26.** (1) Walau apa pun apa-apa rukun undang-undang atau manamana undang-undang bertulis lain yang berlawanan, dalam manamana prosiding terhadap mana-mana orang atas suatu kesalahan
keselamatan—

_(a) tiada saksi boleh dianggap sebagai rakan sejenayah hanya_
oleh sebab saksi itu telah dengan apa-apa cara terlibat
dalam pelakuan kesalahan keselamatan itu atau mempunyai
pengetahuan tentang pelakuan kesalahan keselamatan
itu; dan

_(b) tiada ejen provokasi boleh dianggap tidak boleh dipercayai_
hanya oleh sebab dia telah cuba untuk bersubahat dalam
atau telah menyubahati dalam pelakuan kesalahan
keselamatan itu oleh mana-mana orang jika percubaan
untuk bersubahat atau penyubahatan itu adalah bagi
maksud semata-mata untuk mendapatkan keterangan
terhadap orang itu.

(2) Walau apa pun apa-apa rukun undang-undang atau mana-mana
undang-undang bertulis lain yang berlawanan, dan walaupun ejen
provokasi itu ialah seorang pegawai polis tidak kira pangkatnya,
apa-apa pernyataan, sama ada secara lisan atau bertulis yang dibuat
kepada ejen provokasi oleh mana-mana orang yang kemudiannya
dipertuduh atas suatu kesalahan keselamatan hendaklah boleh
diterima sebagai keterangan semasa perbicaraannya.

BAHAGIAN VIII

PELBAGAI

**Kuasa untuk merekod pernyataan dan pengakuan salah**

**27.** (1) Mana-mana Hakim Mahkamah Sesyen boleh merekodkan
apa-apa pernyataan atau pengakuan salah yang dibuat kepadanya
pada bila-bila masa sebelum permulaan perbicaraan.

(2) Pernyataan atau pengakuan salah itu hendaklah direkodkan
sepenuhnya secara bertulis oleh Hakim Mahkamah Sesyen yang
kepadanya pernyataan atau pengakuan salah itu dibuat dan
hendaklah kemudiannya dikemukakan kepada mahkamah yang
di hadapannya kes itu akan dibicarakan.


-----

_Kesalahan Keselamatan (Langkah-Langkah Khas)_ 21

(3) Tiada Hakim Mahkamah Sesyen boleh merekodkan apa-apa
pernyataan atau pengakuan salah melainkan jika, apabila menyoal
orang yang membuat pernyataan atau pengakuan salah itu, dia
berpuas hati bahawa pernyataan atau pengakuan salah itu telah
dibuat tanpa ugutan, dorongan atau janji pada masa itu.

(4) Apabila Hakim Mahkamah Sesyen merekodkan apa-apa
pengakuan salah dia hendaklah membuat suatu memorandum
di kaki rekod itu seperti yang berikut:

“Saya berpuas hati bahawa pengakuan salah ini telah dibuat
tanpa ugutan, dorongan atau janji. Pengakuan salah itu telah
dibuat dalam kehadiran dan pendengaran saya dan telah dibacakan
semula kepada orang yang membuatnya dan diakui oleh orang itu
sebagai betul dan pengakuan salah itu mengandungi kenyataan
yang lengkap dan benar mengenai apa yang dikatakannya.

(Ditandatangani) A.B.
Hakim Mahkamah Sesyen.”.

(5) Sumpah atau ikrar hendaklah diangkat atau dibuat oleh
mana-mana orang yang membuat pernyataan atau pengakuan salah
di bawah seksyen ini.

**Perlindungan pemberi maklumat**

**28. (1) Tiada aduan oleh pemberi maklumat tentang kesalahan**
keselamatan di bawah Akta ini boleh diterima sebagai keterangan
dalam mana-mana jua prosiding sivil atau jenayah, dan tiada saksi
boleh dikehendaki atau dibenarkan untuk menzahirkan nama atau
alamat mana-mana pemberi maklumat, atau menyatakan apa-apa
perkara yang mungkin menyebabkan dia diketahui.

(2) Jika mana-mana buku, dokumen atau kertas yang menjadi
keterangan atau yang boleh diperiksa dalam mana-mana jua prosiding
sivil atau jenayah mengandungi apa-apa entri yang dalamnya
mana-mana pemberi maklumat dinamakan atau diperihalkan atau
yang mungkin menyebabkan dia diketahui, mahkamah yang di
hadapannya prosiding itu diadakan hendaklah menyebabkan semua
petikan sedemikian ditutup daripada penglihatan atau dipadamkan
setakat yang perlu untuk melindungi pemberi maklumat itu daripada
diketahui, tetapi tidak lebih daripada itu.


-----

22 _Rang Undang-Undang_

**Akses oleh polis kepada tahanan atau banduan**

**29.** Walau apa pun mana-mana undang-undang bertulis lain,
pegawai polis yang menjalankan penyiasatan di bawah Akta
ini hendaklah diberi akses kepada mana-mana orang yang dia
mempunyai sebab untuk mempercayai terlibat dalam kesalahan
keselamatan yang—

_(a) ditahan di bawah mana-mana undang-undang bertulis lain;_
atau

_(b) di bawah pengurungan dalam penjara, sama ada telah_
disabitkan atau tidak.

**Penahanan sementara menunggu proses undang-undang**
**habis**

**30.** (1) Walau apa pun Perkara 9 Perlembagaan Persekutuan, jika
mahkamah perbicaraan membebaskan tertuduh bagi kesalahan
keselamatan Pendakwa Raya boleh memohon secara lisan kepada
mahkamah untuk tertuduh direman di dalam penjara sementara
menunggu notis rayuan difailkan terhadap pembebasan tertuduh
itu oleh Pendakwa Raya.

(2) Atas permohonan oleh Pendakwa Raya di bawah
subseksyen (1), mahkamah hendaklah memerintahkan tertuduh
itu direman di dalam penjara sementara menunggu notis rayuan
difailkan.

(3) Apabila Pendakwa Raya memfailkan rayuan terhadap
pembebasan itu, Pendakwa Raya boleh memohon kepada mahkamah
perbicaraan bagi suatu perintah untuk memenjarakan tertuduh itu
sementara menunggu beresnya rayuan itu.

(4) Atas permohonan oleh Pendakwa Raya di bawah subseksyen (3),
mahkamah hendaklah memenjarakan tertuduh itu sementara
menunggu beresnya rayuan itu.

(5) Jika rayuan oleh Pendakwa Raya ditolak dan perintah
pembebasan itu disahkan, Pendakwa Raya boleh membuat
permohonan secara lisan kepada mahkamah supaya tertuduh itu
direman di dalam penjara sementara menunggu notis rayuan
difailkan terhadap keputusan Mahkamah Rayuan oleh Pendakwa
Raya.


-----

_Kesalahan Keselamatan (Langkah-Langkah Khas)_ 23

(6) Atas permohonan oleh Pendakwa Raya di bawah
subseksyen (5), mahkamah hendaklah mereman tertuduh di dalam
penjara sementara menunggu pemfailan notis rayuan itu.

(7) Seseorang tertuduh yang dipenjarakan di bawah seksyen
ini hendaklah ditahan sehingga semua rayuan dibereskan.

**Kuasa untuk membuat peraturan-peraturan**

**31.** Menteri boleh membuat peraturan-peraturan yang perlu atau
suai manfaat bagi melaksanakan sepenuhnya atau menjalankan
peruntukan Akta ini.

**Pemansuhan dan kecualian**

**32.** (1) Akta Keselamatan Dalam Negeri 1960 [Akta 82]
dimansuhkan.

(2) Pemansuhan Akta Keselamatan Dalam Negeri 1960 tidaklah
menjejaskan—

_(a)_ apa-apa perintah yang dikeluarkan atau dibuat di bawah
Akta yang dimansuhkan itu sebelum tarikh permulaan
kuat kuasa Akta ini, melainkan jika dibatalkan terlebih
dahulu oleh Menteri; dan

_(b)_ apa-apa tindakan atau prosiding yang diambil di bawah
Akta yang dimansuhkan itu sebelum tarikh permulaan
kuat kuasa Akta ini.

JADUAL PERTAMA

(Seksyen 3)

KESALAHAN KESELAMATAN

Kanun Keseksaan [Akta 574]:

(i) Kesalahan di bawah Bab VI

(ii) Kesalahan di bawah Bab VIA


-----

24 _Rang Undang-Undang_

JADUAL KEDUA

(Seksyen 7)

BORANG

PERANTI PENGAWASAN ELEKTRONIK

MAHKAMAH TINGGI DI MALAYA/MAHKAMAH TINGGI DI SABAH DAN
SARAWAK

1. Nama: ......................................................................................................

2. No. Kes: ................................................................................................

3. No. Kad Pengenalan: .............................................................................

4. Alamat: ..................................................................................................

................................................................................................................

................................................................................................................

5. No. Telefon: ...........................................................................................

6. Anggota keluarga untuk dihubungi: ......................................................

................................................................................................................

7. Tempoh peranti pengawasan elektronik (“peranti”) dipasang: ..............

8. Terma-terma dan syarat-syarat—

_(a) untuk melaporkan diri di balai polis yang terdekat pada/bagi tiap-tiap_
……………………;

_(b) memahami bahawa semua pergerakan akan dijejaki dan disimpan_
sebagai rekod rasmi;

_(c)_ bersetuju untuk dikehendaki untuk melaporkan diri bagi pemeriksaan
kelengkapan peranti jika perlu;

_(d) untuk memberitahu pegawai polis jika terdapat apa-apa perubahan_
alamat;

_(e)_ untuk membenarkan pemeriksaan peranti oleh pegawai polis;

_(f) untuk melaporkan diri di balai polis yang terdekat bagi peranti itu_
dibuka;

_(g) untuk memulangkan semua kelengkapan peranti kepada pegawai_
polis;

_(h)_ untuk mematuhi tatacara yang dikehendaki oleh pegawai polis;


-----

_Kesalahan Keselamatan (Langkah-Langkah Khas)_ 25

_(i)_ untuk menyenggara peranti sebagaimana yang diarahkan oleh pegawai
polis;

_(j)_ untuk mematuhi apa-apa arahan pegawai polis;

_(k) untuk mematuhi apa-apa syarat lain sebagaimana yang ditentukan oleh_
mahkamah;

9. Ketidakpatuhan terma-terma dan syarat-syarat ini merupakan suatu kesalahan
di bawah subseksyen 7(6) Akta ini.

Saya dengan ini bersetuju dan akan mematuhi terma-terma dan syarat-syarat
sebagaimana yang dinyatakan dalam Borang ini.

………………………………………………
( )

HURAIAN

Akta Kesalahan Keselamatan (Langkah-Langkah Khas) 2012 yang dicadangkan
(“Akta yang dicadangkan”) bertujuan untuk mengadakan peruntukan bagi
langkah-langkah khas dalam menangani kesalahan keselamatan sebagaimana
yang ditakrifkan dalam Akta yang dicadangkan. Akta yang dicadangkan bertujuan
untuk memansuhkan Akta Keselamatan Dalam Negeri 1960 [Akta 82] dan pada
masa yang sama menyedari risiko yang serius kepada keselamatan dalam negeri
dan ketenteraman awam yang ditimbulkan oleh ancaman keganasan, sabotaj
dan pengintipan. Oleh itu Akta yang dicadangkan dibuat di bawah Perkara
149 Perlembagaan Persekutuan.

2. Kepentingan Perkara 149 Perlembagaan Persekutuan ialah peruntukannya
membenarkan ketidakselarasan dengan Perkara 5, 9, 10 dan 13 Perlembagaan
Persekutuan yang turut membenarkan Parlimen membuat undang-undang di
luar kewibawaan perundangan yang normal.

3. Akta yang dicadangkan dibahagikan kepada lapan Bahagian. Peruntukan
permulaan Akta yang dicadangkan dinyatakan dalam _fasal 1 (tajuk ringkas_
dan permulaan kuat kuasa), _fasal 2 (pemakaian) dan_ _fasal 3 (tafsiran) yang_
selepas itu diikuti dengan Bahagian II mengenai kuasa khas bagi kesalahan
keselamatan.

4. Daripada kesemua peruntukan Akta yang dicadangkan, _fasal 4 adalah_
yang paling penting. Di bawah _fasal 4 seorang pegawai polis mempunyai_
kuasa khas penangkapan dan penahanan ke atas orang yang dia mempunyai
sebab untuk mempercayai terlibat dalam kesalahan keselamatan. _Fasal itu_
merupakan penyimpangan daripada Perkara 5 Perlembagaan Persekutuan yang
mana selepas dua puluh empat jam penahanan polis, seseorang boleh ditahan
lanjut sehingga dua puluh lapan hari oleh polis bagi maksud penyiasatan.
Dalam _fasal itu juga, seseorang yang tidak ditahan lanjut boleh dipasang_
dengan peranti pengawasan elektronik bagi baki tempoh tahanan dua puluh


-----

26 _Rang Undang-Undang_

lapan hari. Walau apa pun kuasa khas penangkapan dan penahanan di bawah
_fasal ini, elemen penting di bawah fasal ini yang mesti ditekankan ialah tiada_
seorang pun boleh ditangkap dan ditahan di bawah fasal ini semata-mata kerana
kepercayaan politiknya atau aktiviti politiknya.

5. _Fasal 5 membenarkan tahanan untuk memberitahu waris kadimnya dengan_
segera dan membenarkan tahanan untuk berunding dengan pengamal undangundang tetapi hak untuk berunding dengan pengamal undang-undang itu
boleh ditangguhkan sehingga empat puluh lapan jam jika terdapat alasan yang
munasabah untuk mempercayai bahawa penjalanan hak itu boleh menjejaskan
keterangan yang berkaitan dengan kesalahan keselamatan atau ia akan membawa
kepada kemudaratan kepada orang lain atau ia akan menyebabkan amaran
diberikan kepada orang lain yang disyaki melakukan kesalahan itu tetapi belum
lagi ditangkap atau ia akan menghalang harta yang diperoleh akibat kesalahan
itu daripada didapatkan.

6. _Fasal 6 memperuntukkan kuasa untuk memintas komunikasi. Selain kuasa_
biasa untuk memintas dengan kebenaran Pendakwa Raya, Penguasa Polis boleh
memintas tanpa kebenaran dalam hal mendesak dan mendadak yang memerlukan
tindakan segera. Jika polis bertindak tanpa kebenaran terlebih dahulu, _fasal_
itu menghendaki polis untuk memaklumkan Pendakwa Raya dengan segera.

7. Fasal 7 menyatakan tatacara untuk diikuti apabila polis berhasrat untuk
memasang peranti pengawasan elektronik untuk membantu penyiasatan ke atas
seseorang yang tidak ditahan lanjut di bawah _fasal 4._

8. Bahagian IV memperkatakan mengenai tatacara khas yang berhubungan dengan
maklumat sensitif. Bahagian ini memperkatakan mengenai tiga situasi, pertama,
jika maklumat sensitif akan digunakan sebagai keterangan dalam perbicaraan
oleh Pendakwa Raya, kedua apabila tertuduh berhasrat untuk menggunakan
maklumat sensitif dalam pembelaannya dan ketiga apabila maklumat sensitif
berbangkit semasa perbicaraan. Maklumat sensitif ditakrifkan dalam _fasal 3_
sebagai apa-apa dokumen, maklumat dan bahan yang berhubungan dengan
Jemaah Menteri, jawatankuasa Jemaah Menteri dan Majlis Mesyuarat Kerajaan
Negeri atau yang menyentuh kedaulatan, keselamatan negara, pertahanan,
ketenteraman awam dan hubungan antarabangsa sama ada yang dikelaskan atau
tidak sebagai “Rahsia Rasmi”, “Rahsia”, “Sulit” atau “Terhad” oleh menteri,
Menteri Besar, Ketua Menteri sesuatu Negeri atau mana-mana pegawai awam
yang dilantik oleh menteri.

9. _Fasal 8 memperkatakan mengenai keadaan apabila maklumat sensitif hendak_
digunakan sebagai keterangan. Di bawah seksyen 51A Kanun Tatacara Jenayah

[Akta 593] adalah mandatori bagi pendakwaan untuk membekalkan apa-apa
dokumen atau laporan yang akan membentuk sebahagian kes pendakwaan
kepada pembelaan sebelum permulaan perbicaraan itu. _Fasal 8 membenarkan_
Pendakwa Raya untuk membuat permohonan ex parte kepada mahkamah untuk
dikecualikan daripada kehendak di bawah seksyen 51A Kanun Tatacara Jenayah.
_Fasal_ ini memperuntukkan perlindungan kepada tertuduh yang dengannya
peguam belanya bolehlah dibenarkan untuk melihat maklumat sensitif itu
dan mempertikaikan terhadap penerimamasukannya jika tertuduh membantah
penerimamasukan pernyataan atau ringkasan maklumat sensitif itu sebagai
keterangan.


-----

_Kesalahan Keselamatan (Langkah-Langkah Khas)_ 27

10. _Fasal 9 memperkatakan keadaan yang berlawanan jika tertuduh berhasrat_
untuk menggunakan maklumat sensitif dalam pembelaannya. _Fasal ini_
menghendaki tertuduh untuk memberikan dua hari notis kepada Pendakwa Raya
dan mahkamah secara bertulis mengenai niatnya untuk berbuat demikian.

11. _Fasal 10 memperuntukkan tatacara sebaik sahaja tertuduh memfailkan_
notis untuk menggunakan maklumat sensitif dalam pembelaannya.

12. _Fasal 11 sementara itu memperkatakan keadaan apabila maklumat sensitif_
berbangkit semasa perbicaraan di bawah seksyen 51 Kanun Tatacara Jenayah.
_Fasal ini memperuntukkan perlindungan iaitu bahawa mahkamah tidak boleh_
mengarahkan Pendakwa Raya untuk mengemukakan pernyataan atau ringkasan
maklumat sensitif itu jika Menteri memperakui bahawa pengemukaan pernyataan
atau ringkasan itu memudaratkan keselamatan negara atau kepentingan
negara.

13. Bahagian V memperkatakan perbicaraan. Terdapat dua _fasal dalam_
Bahagian ini. Fasal 12 memperuntukkan perbicaraan kesalahan keselamatan dan
_fasal 13 memperkatakan mengenai jaminan. Pada amnya jaminan tidak boleh_
diberikan kepada tertuduh dalam kesalahan keselamatan kecuali jika tertuduh
tergolong dalam pengecualian _fasal itu. Jika jaminan diberikan di bawah_
pengecualian, Pendakwa Raya boleh memohon supaya peranti pengawasan
elektronik dipasangkan kepada tertuduh mengikut Kanun Tatacara Jenayah.

14. Bahagian VI memperkatakan tatacara khas yang berhubungan dengan
saksi yang dilindungi. _Fasal 14 memperuntukkan cara khas bagi pemberian_
keterangan oleh saksi yang dilindungi. Fasal 15 memperuntukkan pengecaman
oleh saksi jika keterangan diambil secara tertutup dan fasal 16 memperuntukkan
perlindungan identiti saksi.

15. Bahagian VII memperkatakan mengenai keterangan. Terdapat 11 _fasal_
dalam Bahagian ini. Fasal 17 memperuntukkan bahawa Bahagian VII hendaklah
mempunyai kuat kuasa walaupun peruntukan itu tidak selaras dengan Akta
Keterangan 1950 [Akta 56]. Fasal 18 memperuntukkan pernyataan oleh manamana orang yang sudah mati, dsb. Fasal 19 memperuntukkan sabitan berdasarkan
testimoni kanak-kanak dalam usia mentah. Fasal 20 memperuntukkan dokumen
yang disita semasa serbuan atau semasa penyiasatan. Fasal 21 memperuntukkan
keterangan pengecaman tertuduh atau orang lain. _Fasal 22 memperuntukkan_
senarai penggeledahan hendaklah boleh diterima sebagai keterangan. Fasal 23
memperuntukkan bahawa tidak mengemukakan ekshibit tidaklah menjejaskan
kes pendakwaan. _Fasal 24 memperuntukkan kebolehterimaan komunikasi_
yang dipintas. _Fasal 25 memperuntukkan kebolehterimaan dokumen yang_
dihasilkan oleh komputer dan pernyataan yang terkandung dalamnya.
_Fasal 26 memperuntukkan keterangan rakan sejenayah dan ejen provokasi._

16. Bahagian VIII memperkatakan peruntukan pelbagai dalam Akta yang
dicadangkan. Terdapat 5 fasal dalam Bahagian ini. Fasal 27 memperuntukkan
kuasa untuk merekodkan pernyataan dan pengakuan. Fasal 28 memperuntukkan
perlindungan pemberi maklumat. Fasal 29 memperuntukkan akses polis kepada
orang yang ditahan atau dipenjarakan. _Fasal 30 memperuntukkan penahanan_


-----

28 _Rang Undang-Undang_

sementara menunggu proses undang-undang habis. Fasal 31 memperuntukkan
kuasa am untuk membuat peraturan-peraturan. Fasal 32 merupakan fasal terakhir
Akta yang dicadangkan dan memperuntukkan pemansuhan Akta Keselamatan
Dalam Negeri 1960 dan peruntukan kecualian.

17. Terdapat dua Jadual dalam Akta yang dicadangkan. Jadual Pertama
ialah Jadual bagi kesalahan dalam Kanun Keseksaan yang dikelaskan sebagai
kesalahan keselamatan. Jadual Kedua merupakan borang untuk pemasangan
Peranti Pengawasan Elektronik ke atas seseorang yang tidak perlu ditahan
lanjut tetapi polis masih menghendaki kerjasamanya dalam penyiasatan.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[2])2838]


-----

