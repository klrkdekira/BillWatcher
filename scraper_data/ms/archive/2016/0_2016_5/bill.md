---
Year: 2016
Bill: D.R. 13/2016 - RUU Mahkamah (Kaedah-Kaedah Pemulaan Tindakan Sivil) 2016 (Lulus)
Title: D.R. 13/2016 - RUU Mahkamah (Kaedah-Kaedah Pemulaan Tindakan Sivil) 2016 (Lulus)
Download URL: https://www.parlimen.gov.my/files/billindex/pdf/2016/D.R.%2013_2016%20(BM).pdf
URL: https://www.parlimen.gov.my/files/billindex/pdf/2016/D.R.%2013_2016%20(BM).pdf
---
---
Reading:
D.R. 13/2016
Bacaan Pertama Pada:17/10/2016
Bacaan Kedua Pada:30/03/2017
Dibentang Oleh:YB Dato' Razali bin Ibrahim - Timbalan Menteri Di Jabatan Perdana Menteri
Diluluskan Pada:30/03/2017
Dibentang Oleh:YB Dato' Razali bin Ibrahim - Timbalan Menteri Di Jabatan Perdana Menteri
---

_Mahkamah (Kaedah-Kaedah Pemulaan Tindakan Sivil)_ 1

**D.R. 13/2016**

RANG UNDANG-UNDANG

_b e r n a m a_

Suatu Akta untuk mengadakan peruntukan bagi menangani kaedahkaedah pemulaan dalam tindakan sivil yang belum selesai dan
penyeragaman kaedah-kaedah pemulaan bagi tindakan sivil, bagi
penyemakan dan pencetakan semula yang berbangkit bagi undangundang bertulis yang berkenaan dan bagi perkara yang berkaitan.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Mahkamah (Kaedah-**
Kaedah Pemulaan Tindakan Sivil) 2016.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Tafsiran**

**2.** Dalam Akta ini, melainkan jika konteksnya menghendaki
makna yang lain—

“Mahkamah” ertinya Mahkamah Tinggi, Mahkamah Sesyen
atau Mahkamah Majistret, mengikut mana-mana yang berkenaan;


-----

2 _Rang Undang-Undang_

“Pesuruhjaya Penyemak Undang-Undang” ertinya Pesuruhjaya
Penyemak Undang-Undang yang dilantik di bawah seksyen 3
Akta Penyemakan Undang-Undang 1968 [Akta 1];

“tarikh yang ditetapkan” ertinya tarikh Akta ini mula berkuat
kuasa;

“tindakan sivil” termasuklah apa-apa permohonan sivil yang
dibuat kepada Mahkamah yang diperuntukkan di bawah manamana undang-undang bertulis.

**Penanganan tindakan sivil yang belum selesai**

**3. (1) Melainkan jika diperuntukkan selainnya dalam kaedah-**
kaedah Mahkamah yang terpakai, jika di bawah mana-mana
undang-undang bertulis—

_(a)_ apa-apa tindakan sivil boleh dimulakan atau dibuat kepada

Mahkamah; dan

_(b)_ tindakan tersebut dikehendaki untuk dimulakan atau dibuat

atau telah dimulakan atau dibuat selain melalui suatu
saman pemula atau writ,

maka, sekiranya mana-mana tindakan itu belum selesai di Mahkamah
sebelum tarikh yang ditetapkan Mahkamah boleh, jika Mahkamah
fikirkan adil dan suai manfaat, memerintahkan bahawa tindakan
itu disifatkan telah dimulakan melalui suatu saman pemula atau
writ, mengikut mana-mana yang sesuai.

(2) Jika menurut subseksyen (1), mana-mana tindakan sivil
yang belum selesai yang disifatkan telah dimulakan melalui suatu
saman pemula atau writ—

_(a) tindakan itu hendaklah diteruskan mengikut peruntukan_

undang-undang bertulis yang berkenaan dan kaedahkaedah Mahkamah yang terpakai; dan

_(b) Mahkamah boleh memberikan apa-apa arahan berkenaan_

dengan pengendalian tindakan itu sebagaimana yang
Mahkamah fikirkan adil dan suai manfaat mengikut
kaedah-kaedah Mahkamah yang terpakai.


-----

_Mahkamah (Kaedah-Kaedah Pemulaan Tindakan Sivil)_ 3

**Penyeragaman kaedah-kaedah pemulaan bagi tindakan sivil**

**4.** Walau apa pun apa-apa jua dalam mana-mana undang-undang
bertulis, mana-mana tindakan sivil yang dimulakan atau dibuat
kepada Mahkamah di bawah mana-mana undang-undang bertulis
selepas tarikh yang ditetapkan, hendaklah dimulakan atau dibuat
melalui suatu saman pemula atau writ, sebagaimana yang sesuai,
melainkan jika diperuntukkan selainnya dalam kaedah-kaedah
Mahkamah yang terpakai.

**Kuasa untuk menggantikan sebutan mengenai kaedah pemulaan**
**dalam undang-undang bertulis**

**5.** Walau apa pun kuasa yang diberikan di bawah Akta Penyemakan
Undang-Undang 1968, Pesuruhjaya Penyemak Undang-Undang
hendaklah mempunyai kuasa untuk menggantikan apa-apa
sebutan mengenai kaedah memulakan tindakan sivil yang spesifik
atau membuat permohonan dalam mana-mana undang-undang
bertulis, sama ada undang-undang bertulis itu telah disemak atau
tidak, dengan suatu kaedah yang diperuntukkan di bawah manamana kaedah-kaedah Mahkamah yang terpakai dengan cara—

_(a) menyemak mana-mana undang-undang bertulis; atau_

_(b) mencetak semula mana-mana undang-undang bertulis._

HURAIAN

Rang Undang-Undang ini bertujuan untuk mengadakan peruntukan bagi
menangani kaedah-kaedah pemulaan dalam tindakan sivil yang belum selesai
dan menyeragamkan kaedah-kaedah pemulaan bagi tindakan sivil, bagi penyemakan
dan pencetakan semula berbangkit bagi undang-undang bertulis yang berkenaan
dan bagi perkara yang berkaitan.

2. _Fasal 1 mengandungi tajuk ringkas dan bertujuan memberi Menteri kuasa_
untuk menetapkan tarikh permulaan kuat kuasa Akta yang dicadangkan.

3. _Fasal 2 mengandungi takrif ungkapan tertentu yang digunakan dalam Akta_
yang dicadangkan.


-----

4 _Rang Undang-Undang_

4. _Fasal 3 bertujuan untuk mengadakan peruntukan bagi menangani kaedah-_
kaedah pemulaan dalam tindakan sivil yang belum selesai yang berbangkit
daripada semakan semula kaedah-kaedah pemulaan dalam tindakan sivil di bawah
Kaedah-Kaedah Mahkamah 2012 yang berkuat kuasa pada 1 Ogos 2012.

5. _Fasal 4 bertujuan untuk memperuntukkan penyeragaman kaedah-kaedah_
pemulaan dalam tindakan sivil yang berbangkit daripada semakan semula
kaedah-kaedah pemulaan dalam tindakan sivil di bawah Kaedah-Kaedah
Mahkamah 2012 yang berkuat kuasa pada 1 Ogos 2012.

6. _Fasal 5 bertujuan untuk memberi Pesuruhjaya Penyemak Undang-Undang_
kuasa untuk menggantikan apa-apa sebutan mengenai kaedah pemulaan prosiding
yang spesifik dalam mana-mana undang-undang bertulis dengan kaedah
pemulaan yang diperuntukkan di bawah mana-mana kaedah-kaedah Mahkamah
yang terpakai, melalui penyemakan atau pencetakan semula mana-mana
undang-undang bertulis.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2890]


-----

