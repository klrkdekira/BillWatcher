---
Year: 2016
Bill: D.R. 1/2016 - RUU Bekalan Gas (Pindaan) 2016 (Lulus)
Title: D.R. 1/2016 - RUU Bekalan Gas (Pindaan) 2016 (Lulus)
Download URL: https://www.parlimen.gov.my/files/billindex/pdf/2016/D.R%201-2016(bm).pdf
URL: https://www.parlimen.gov.my/files/billindex/pdf/2016/D.R%201-2016(bm).pdf
---
---
Reading:
D.R. 1/2016
Bacaan Pertama Pada:17/03/2016
Bacaan Kedua Pada:19/05/2016
Dibentang Oleh:YB Dato' Seri Abdul Wahid bin Omar -  Menteri di Jabatan Perdana Menteri
Diluluskan Pada:23/05/2016
Dibentang Oleh:YB Dato' Seri Abdul Wahid bin Omar -  Menteri di Jabatan Perdana Menteri
---

D.R. 1/2016

RANG UNDANG-UNDANG BEKALAN GAS (PINDAAN) 2016

PINDAAN DALAM JAWATANKUASA

**TEKS BAHASA KEBANGSAAN**

**1.** **Fasal 1**

Fasal 1 Rang Undang-Undang dipinda dengan memasukkan selepas subfasal (3)

subfasal yang berikut:

“(4) Seksyen 4A mula berkuat kuasa pada tarikh Akta ini disiarkan

dalam Warta.”.

**2.** **Fasal baharu 4A**

Rang Undang-Undang dipinda dengan memasukkan selepas fasal 4 fasal yang

berikut:

“Seksyen baharu 1A

**4A.** (1) Akta ibu dipinda dengan memasukkan selepas seksyen 1

seksyen yang berikut:

“Pemakaian bagi Negeri Sarawak

**1A.** Walau apa pun subseksyen 1(2), Akta ini terpakai bagi

Negeri Sarawak, setelah mendapat kelulusan Yang di-Pertua

Negeri Sarawak terlebih dahulu, pada tarikh yang ditetapkan

oleh Menteri melalui pemberitahuan dalam Warta dan Menteri

boleh menetapkan tarikh yang berlainan bagi permulaan kuat

kuasa peruntukan yang berlainan Akta ini.”.


-----

(2) Penguatkuasaan Akta ibu disifatkan telah digantung bagi

Negeri Sarawak mulai 17 Julai 1997, dan bagi maksud itu hendaklah dikira

seolah-olah suatu perintah telah dibuat di bawah subseksyen 1(2) Akta ibu,

sehingga suatu tarikh ditetapkan oleh Menteri di bawah seksyen 1A Akta

ibu yang dimasukkan melalui subseksyen 4A(1) Akta ini.”.

**3.** **Fasal 30**

Fasal 30 Rang Undang-Undang dipinda dalam subseksyen baharu 28J(2) dalam

teks bahasa kebangsaan dengan menggantikan perkataan “seksyen 37B” dengan

perkataan “seksyen 37C”.

**4.** **Fasal 32**

Subsubfasal 32(i)(i) Rang Undang-Undang dipinda dalam teks bahasa

kebangsaan dengan menggantikan perkataan “lima puluh” dengan perkataan

“satu ratus”.

_________

HURAIAN

1. Perenggan 1 bertujuan untuk meminda fasal 1 Rang Undang-Undang ini untuk

mengadakan peruntukan permulaan kuat kuasa fasal 4A tentang pemakaian Akta 501

bagi Negeri Sarawak.

2. Perenggan 2 bertujuan untuk memasukkan seksyen baharu 1A ke dalam

Akta 501 bagi mengadakan peruntukan bagi kaedah pemakaian Akta 501 bagi Negeri

Sarawak. Akta 501 telah mula berkuat kuasa pada 17 Julai 1997 bagi seluruh Malaysia

termasuklah Negeri Sarawak. Walau bagaimanapun, Akta 501 tidak pernah

dikuatkuasakan di Negeri Sarawak sebaliknya Sarawak Gas Supply Services (Operating

_Company) Ordinance,1995 dikuatkuasakan di Negeri Sarawak mulai 30 November 1995_


-----

lagi. _Sarawak Gas Supply Services (Operating Company) Ordinance,1995_ dibuat

berdasarkan _Borneo States (Legislative Powers) Order 1963 [L.N. 17/63], yang dibuat_

oleh Yang di-Pertuan Agong di bawah Perkara 95C Perlembagaan Persekutuan, yang

dibaca bersama Perkara 76A Perlembagaan Persekutuan.

Oleh itu bagi maksud menyelaraskan ketidakpakaian Akta 501 bagi Negeri

Sarawak, subfasal baharu 4A(2) dimasukkan ke dalam Rang Undang-Undang ini melalui

Pindaan dalam Jawatankuasa ini. Subfasal baharu 4A(2) bertujuan untuk mengadakan

peruntukan bahawa pemakaian Akta 501 disifatkan digantung bagi Negeri Sarawak.

Namun apabila Negeri Sarawak menyatakan persetujuannya bagi pemakaian Akta 501

di Negeri Sarawak, Menteri mempunyai kuasa untuk menetapkan tarikh permulaan kuat

kuasa Akta 501 bagi Negeri Sarawak menurut seksyen baharu 1A Akta 501.

3. Pindaan yang dicadangkan dalam perenggan 3 dan 4 adalah bagi maksud

keselarasan antara teks bahasa kebangsaan dan teks bahasa Inggeris.


-----

_Bekalan Gas (Pindaan)_ 1

**D.R. 1/2016**

RANG UNDANG-UNDANG

_b e r n a m a_

Suatu Akta untuk meminda Akta Bekalan Gas 1993.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Bekalan Gas
(Pindaan) 2016.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan kuat
kuasa peruntukan yang berlainan Akta ini di bahagian-bahagian
yang berlainan di Malaysia.

(3) Akta ini hendaklah terpakai di seluruh Malaysia; walau
bagaimanapun Menteri boleh, melalui perintah, menggantung
penguatkuasaan keseluruhan atau mana-mana peruntukan Akta
ini di mana-mana Negeri.


-----

2 _Rang Undang-Undang_

**Penggantian tajuk panjang**

**2.** Akta Bekalan Gas 1993 [Akta 501], yang disebut “Akta ibu”
dalam Akta ini, dipinda dengan menggantikan tajuk panjang
dengan tajuk panjang yang berikut:

“Suatu Akta untuk mengadakan peruntukan pelesenan bagi
pengimportan ke terminal penggasan semula, penggasan
semula, pengiriman, pengangkutan, pengagihan, peruncitan
atau penggunaan gas dalam pembekalan gas melalui talian paip
dan perkara yang berkaitan, pembekalan gas pada harga yang
munasabah, kawalan talian paip, pepasangan dan perkakas bekalan
gas mengenai perkara yang berhubungan dengan keselamatan
orang dalam pengagihan, peruncitan atau penggunaan gas dan
bagi maksud yang berkaitan dengannya.”.

**Pindaan am**

**3.** Akta ibu dipinda—

_(a)_ dalam teks bahasa Inggeris, dengan menggantikan perkataan

“shall be guilty of” di mana-mana jua terdapat dengan
perkataan “commits”; dan

_(b)_ dengan menggantikan perkataan “pepasangan”

di mana-mana jua terdapat dengan perkataan
“sistem perpaipan” kecuali bagi seksyen 2, subseksyen 12(8),
20(3) dan (4), 30(1) dan 36(1).

**Pindaan seksyen 1**

**4.** Seksyen 1 Akta ibu dipinda—

_(a)_ dengan menggantikan subseksyen (3) dengan subseksyen

yang berikut:

“(3) Akta ini hendaklah terpakai bagi penghantaran
gas—

_(a)_ berhubung dengan—

(i) gas asli cecair, dari bebibir sambungan lengan

pemunggahan di terminal penggasan
semula;


-----

_Bekalan Gas (Pindaan)_ 3

(ii) gas asli yang diterima dari loji pemprosesan

gas atau terminal gas daratan, dari bebibir
penghujung loji pemprosesan gas atau
terminal gas daratan;

(iii) gas asli yang diimport ke Malaysia

melalui talian paip tidak termasuk talian
paip huluan loji pemprosesan gas atau
terminal gas daratan, dari sempadan
antarabangsa,

ke talian paip penghantaran atau pengagihan, atau

sistem perpaipan dan ke mana-mana perkakas
gas di dalam premis pengguna; dan

_(b)_ dari sambungan pengisian tangki atau

silinder penstoran yang digunakan khusus
bagi penyeliratan atau penghantaran gas ke
mana-mana perkakas gas di dalam premis
pengguna.”;

_(b)_ dengan memasukkan selepas subseksyen (3) subseksyen

yang berikut:

“(3a) Akta ini hendaklah terpakai bagi, berkenaan
dengan perkara keselamatan dan teknikal, penghantaran
gas kepada pengguna—

_(a)_ dari talian paip pengagihan atau sistem perpaipan

ke mana-mana perkakas gas di dalam premis
pengguna; atau

_(b)_ dari sambungan pengisian tangki atau silinder

penstoran yang digunakan khusus bagi
penyeliratan atau penghantaran gas ke mana-mana
perkakas gas di dalam premis pengguna.”;
dan

_(c) dengan memotong subseksyen (4)._


-----

4 _Rang Undang-Undang_

**Pindaan seksyen 2**

**5.** Seksyen 2 Akta ibu dipinda—

_(a)_ dalam teks bahasa Inggeris, dalam takrif “supply of gas”,

dengan menggantikan noktah di hujung perenggan itu
dengan koma bernoktah;

_(b)_ dengan memasukkan sebelum takrif “bahaya” takrif yang

berikut:

‘ “akses pihak ketiga” ertinya akses ke terminal
penggasan semula, talian paip penghantaran dan talian
paip pengagihan oleh seseorang selain pemunya atau
pengendali kemudahan itu bagi maksud penghantaran
gas kepada pengguna;’;

_(c)_ dalam takrif “bahaya”, dengan menggantikan perkataan

“pemasangan akibat daripada penghantaran, pengagihan
atau penggunaan gas” dengan perkataan “pepasangan
akibat daripada pengagihan, peruncitan atau penggunaan
gas”;

_(d)_ dengan memasukkan selepas takrif “dengan curang” takrif

yang berikut:

‘ “ditetapkan” ertinya ditetapkan oleh peraturanperaturan yang dibuat di bawah Akta ini;’;

_(e)_ dengan menggantikan takrif “gas” dengan takrif yang

berikut:

‘ “gas” ertinya gas asli, gas asli cecair atau gas
petroleum cecair;’;

_(f)_ dengan memasukkan selepas takrif “gas” takrif yang

berikut:

‘ “gas asli” ertinya campuran gas hidrokarbon yang
terdiri terutamanya daripada metana;’;

_(g)_ dengan memasukkan selepas takrif “gas asli” takrif yang

berikut:

‘ “gas asli cecair” ertinya gas asli dalam keadaan cecair;’;


-----

_Bekalan Gas (Pindaan)_ 5

_(h)_ dengan memasukkan selepas takrif “gas asli cecair” takrif

yang berikut:

‘ “gas petroleum cecair” ertinya campuran gas
hidrokarbon terutamanya propana dan butana dalam
pelbagai kadar dan disimpan dalam bentuk cecair;’;

_(i)_ dengan menggantikan takrif “kawasan bekalan” dengan

takrif yang berikut:

‘ “kawasan bekalan” ertinya kawasan yang
di dalamnya seseorang dilesenkan untuk menggaskan
semula, mengirim, mengangkut, mengagih, meruncit
atau menggunakan gas;’;

_(j)_ dengan memasukkan selepas takrif “kawasan bekalan”

takrif yang berikut:

‘ “kelengkapan” termasuklah injap, penapis, meter,
pengatur tekanan atau apa-apa item berfungsi lain
yang digunakan dalam sistem gas;

_(k)_ dengan memasukkan selepas takrif “kelengkapan” takrif

yang berikut:

‘ “kemudahan” ertinya—

_(a)_ dalam hal pemegang lesen penggasan semula,

sesuatu kemudahan termasuk talian paip dan
pepasangan yang berkaitan yang terletak
di daratan atau di perairan wilayah Malaysia
yang digunakan untuk menerima, menyimpan
atau menggaskan semula gas asli cecair yang
ditetapkan sedemikian oleh pemegang lesen
penggasan semula dengan kelulusan Suruhanjaya;

_(b)_ dalam hal pemegang lesen pengangkutan, talian paip

penghantaran bersama dengan pepasangan yang
berkaitan yang digunakan untuk pengangkutan gas
yang ditetapkan sedemikian oleh pemegang lesen
pengangkutan dengan kelulusan Suruhanjaya;

_(c)_ dalam hal pemegang lesen pengagihan, talian paip

pengagihan bersama dengan pepasangan yang
berkaitan yang digunakan untuk pengagihan gas
dari bebibir penghujung stesen pintu kota dan
yang ditetapkan sedemikian oleh pemegang lesen
pengagihan dengan kelulusan Suruhanjaya;’;


-----

_Rang Undang-Undang_

_(l)_ dalam takrif “keselamatan”, dengan memasukkan selepas

perkataan “harta” perkataan “berkenaan dengan talian
paip pengagihan atau sistem perpaipan”;

_(m)_ dengan memasukkan selepas takrif “keselamatan” takrif

yang berikut:

‘ “Ketua Pegawai Eksekutif” ertinya Ketua Pegawai
Eksekutif Suruhanjaya;’;

_(n)_ dengan memasukkan selepas takrif “Ketua Pegawai

Eksekutif” takrif yang berikut:

‘ “larangan” ertinya apa-apa larangan di bawah
Bahagian VIa Akta ini;’;

_(o)_ dengan memasukkan selepas takrif “lesen” takrif yang

berikut:

‘ “loji pemprosesan gas” ertinya suatu kemudahan
untuk memproses gas asli bagi memenuhi spesifikasi
gas yang akan digunakan dalam atau dihantar melalui
sistem penghantaran gas;’;

_(p)_ dengan memasukkan selepas takrif “pegawai diberi kuasa”

takrif yang berikut:

‘ “pelanggaran” ertinya suatu pelanggaran terhadap
mana-mana larangan di bawah seksyen 28c atau 28g;’;

_(q) dengan memasukkan selepas takrif “pelanggaran” takrif_

yang berikut:

‘ “pembawa gas asli cecair” ertinya kapal tangki
yang direka untuk mengangkut gas asli cecair;’;

_(r)_ dengan menggantikan takrif “pembekalan gas” dengan

takrif yang berikut:

‘ “pembekalan gas” ertinya penghantaran gas ke
premis pengguna pemegang lesen peruncitan;’;


-----

_Bekalan Gas (Pindaan)_ 7

_(s)_ dengan memasukkan selepas takrif “pemegang lesen”

takrif yang berikut:

‘ “pemegang lesen gas persendirian” ertinya
seseorang yang dilesenkan di bawah seksyen 11 untuk
menggunakan gas melalui sistem perpaipan—

_(a)_ dari tangki atau silinder penstoran di atas harta

atau premisnya sendiri atau di atas harta atau
premis pemunya atau penghuni; atau

_(b)_ dari gas yang dihantar melalui talian paip

pengagihan,

tetapi tidak termasuk seseorang yang mendapat bekalan
gas daripada pemegang lesen peruncitan;’;

_(t)_ dengan memasukkan selepas takrif “pemegang lesen gas

persendirian” takrif yang berikut:

‘ “pemegang lesen pengagihan” ertinya seseorang yang
dilesenkan di bawah seksyen 11 untuk mengagihkan
gas;’;

_(u)_ dengan memasukkan selepas takrif “pemegang lesen

pengagihan” takrif yang berikut:

‘ “pemegang lesen pengangkutan” ertinya seseorang
yang dilesenkan di bawah seksyen 11 untuk mengangkut
gas;’;

_(v) dengan memasukkan selepas takrif “pemegang lesen_

pengangkutan” takrif yang berikut:

‘ “pemegang lesen penggasan semula” ertinya
seseorang yang dilesenkan di bawah seksyen 11
untuk menggaskan semula gas;’;


-----

_Rang Undang-Undang_

_(w)_ dengan memasukkan selepas takrif “pemegang lesen

penggasan semula” takrif yang berikut:

‘ “pemegang lesen pengimportan ke terminal
penggasan semula” ertinya seseorang yang dilesenkan
di bawah seksyen 11 untuk mengimport gas ke terminal
penggasan semula;’;

_(x)_ dengan memasukkan selepas takrif “pemegang lesen

pengimportan ke terminal penggasan semula” takrif yang
berikut:

‘ “pemegang lesen pengiriman” ertinya seseorang
yang dilesenkan di bawah seksyen 11 untuk mengirim
gas;’;

_(y)_ dengan memasukkan selepas takrif “pemegang lesen

pengiriman” takrif yang berikut:

‘ “pemegang lesen peruncitan” ertinya seseorang
yang dilesenkan di bawah seksyen 11 untuk meruncit
gas;’;

_(z)_ dengan memasukkan selepas takrif “pendaftar” takrif yang

berikut:

‘ “pengagihan” ertinya aktiviti yang dijalankan oleh
pemegang lesen pengagihan untuk mengendali dan
menyenggara talian paip pengagihan bagi menghantar
gas melalui talian paip pengagihan;’;

_(aa)_ dengan memasukkan selepas takrif “pengagihan” takrif

yang berikut:

‘ “pengangkutan” ertinya aktiviti yang dijalankan
oleh pemegang lesen pengangkutan bagi penghantaran
gas melalui talian paip penghantaran di bawah suatu
perkiraan dengan pemegang lesen pengiriman;’;

_(ab)_ dengan memasukkan selepas takrif “pengangkutan” takrif

yang berikut:

‘ “penggasan semula” ertinya aktiviti mengendali
dan menyenggara terminal penggasan semula untuk
menggaskan semula gas asli cecair kepada gas asli


-----

_Bekalan Gas (Pindaan)_ 9

yang dijalankan oleh pemegang lesen penggasan semula
di terminal penggasan semula dan termasuklah menerima,
menyimpan dan selepas penggasan semula, menghantar
gas itu melalui talian paip terminal penggasan semula;’;

_(ac)_ dengan menggantikan takrif “pengguna” dengan takrif

yang berikut:

‘ “pengguna” ertinya mana-mana pengguna langsung
atau tidak langsung gas, kemudahan atau perkhidmatan
yang disediakan oleh seseorang pemegang lesen dalam
penjalanan perniagaan, dan termasuklah pemegang
lesen lain yang menggunakan gas, kemudahan atau
perkhidmatan yang disediakan itu sebagai input kepada
perniagaannya sendiri termasuklah sebagai pemegang
lesen pengiriman, peruncitan atau gas persendirian,
seseorang pengguna yang premisnya menerima gas
melalui talian paip penghantaran atau pengagihan atau
seseorang pengguna pemegang lesen peruncitan;’;

_(ad)_ dengan memasukkan selepas takrif “pengguna” takrif yang

berikut:

‘ “penggunaan gas” ertinya aktiviti menggunakan
gas sebagai pemegang lesen gas persendirian;’;

_(ae)_ dengan memasukkan selepas takrif “penggunaan gas”

takrif yang berikut:

‘ “pengimportan ke terminal penggasan semula”
ertinya aktiviti membawa atau menyebabkan supaya
dibawa gas asli cecair ke dalam atau di dalam Malaysia
dengan apa-apa cara selain melalui pindah kapal;’;

_(af)_ dengan memasukkan selepas takrif “pengimportan

ke terminal penggasan semula” takrif yang berikut:

‘ “pengiriman” ertinya aktiviti pemegang lesen
pengiriman yang membuat suatu perkiraan dengan
pemegang lesen penggasan semula, pengangkutan
atau pengagihan untuk memproses dan menghantar
gas melalui terminal penggasan semula, talian paip
penghantaran atau talian paip pengagihan ke premis
pengguna;’;


-----

10 _Rang Undang-Undang_

_(ag)_ dengan menggantikan takrif “pepasangan” dengan takrif

yang berikut:

‘ “pepasangan” ertinya semua bahagian kemudahan
fizikal yang terlibat dalam penggasan semula,
pengangkutan, pengagihan, peruncitan atau penggunaan
gas termasuk kelengkapan, perkakas, pam, pengewap,
pemampat, apa-apa perlengkapan yang dipasang
pada talian paip atau sistem perpaipan dan apa-apa
pemasangan lain;’;

_(ah)_ dengan memasukkan selepas takrif “pepasangan” takrif

yang berikut:

‘ “perkakas gas” ertinya perkakas yang direka bentuk
bagi penggunaan atau untuk digunakan oleh pengguna
gas bagi pemanasan, pembakaran, kuasa penggerak
atau maksud lain yang baginya gas boleh digunakan
dan termasuklah pengatur perkakas gas;

_(ai)_ dengan memasukkan selepas takrif “perkakas gas” takrif

yang berikut:

‘ “peruncitan” ertinya aktiviti penjualan atau
penggunaan gas melalui sistem perpaipan pemegang
lesen peruncitan ke premis pengguna yang mana gas
sama ada—

_(a)_ diterima dari suatu tangki atau silinder penstoran

di atas harta atau premis pemegang lesen
peruncitan itu sendiri atau di atas harta atau
premis pemunya atau penghuni; atau

_(b)_ diterima melalui talian paip pengagihan;’;

_(aj)_ dengan memasukkan selepas takrif “peruncitan” takrif

yang berikut:

‘ “pindah kapal”, berhubung dengan gas asli cecair,
ertinya untuk membawa atau menyebabkan supaya dibawa
atau disimpan gas asli cecair di terminal penggasan
semula di Malaysia melalui apa-apa cara semata-mata
bagi maksud membawa ia keluar dari Malaysia melalui
apa-apa cara kecuali melalui talian paip;’;


-----

_Bekalan Gas (Pindaan)_ 11

_(ak)_ dengan memasukkan selepas takrif “pindah kapal” takrif

yang berikut:

‘ “sistem penghantaran gas” ertinya penghantaran
gas secara fizikal dari bebibir sambungan lengan
pemunggahan di terminal penggasan semula atau
bebibir penghujung loji pemprosesan gas atau bebibir
penghujung terminal gas daratan ke talian paip
penghantaran, talian paip pengagihan dan sistem
perpaipan;’;

_(al)_ dengan memasukkan selepas takrif “sistem penghantaran

gas” takrif yang berikut:

‘ “sistem perpaipan” ertinya semua bahagian
kemudahan fizikal termasuk pepasangan, yang
melaluinya gas bergerak, dari bebibir penghujung
stesen pengatur atau pemeteran yang bersambung
ke talian paip pengagihan atau dari sambungan
pengisian tangki atau silinder penstoran bagi maksud
penyeliratan atau penghantaran berkenaan dengan
peruncitan atau penggunaan gas melalui sistem
perpaipan ke apa-apa perkakas gas di dalam
mana-mana premis;’;

_(am)_ dengan memasukkan selepas takrif “Suruhanjaya” takrif

yang berikut:

‘ “stesen pintu kota” ertinya suatu stesen yang
mempunyai peranti pengukuran dan pengaturan tekanan
gas yang mana gas diterima terus daripada talian
paip penghantaran dan kemudiannya dihantar melalui
talian paip pengagihan bagi penghantaran gas kepada
pengguna;’;

_(an)_ dalam takrif “talian paip”, dengan menggantikan perkataan

“yang melaluinya gas bergerak semasa diangkut” dengan
perkataan “termasuk pepasangan, yang melaluinya gas
bergerak bagi maksud penggasan semula, pengangkutan
atau pengagihan gas”;


-----

12 _Rang Undang-Undang_

_(ao)_ dengan memasukkan selepas takrif “talian paip” takrif

yang berikut:

‘ “talian paip pengagihan” ertinya bahagian talian
paip gas termasuk pepasangan yang bersambung
di hiliran bebibir penghujung stesen pintu kota hingga
ke bebibir penghujung stesen pengatur atau pemeteran
di premis pengguna atau pemegang lesen peruncitan;’;

_(ap)_ dengan memasukkan selepas takrif “talian paip pengagihan”

takrif yang berikut:

‘ “talian paip penghantaran” termasuklah pepasangan
dan talian paip yang mengangkut gas sama ada dari—

_(a)_ bebibir penghujung loji pemprosesan gas;

_(b)_ bebibir penghujung terminal gas daratan;

_(c)_ titik sambungan terminal penggasan semula; atau

_(d)_ sempadan antarabangsa,

ke bebibir penghujung stesen pintu kota atau bebibir
penghujung stesen pengatur atau pemeteran;’;

_(aq)_ dalam teks bahasa kebangsaan, dalam takrif “tanah rizab”,

dengan menggantikan noktah di hujung perenggan itu
dengan koma bernoktah;

_(ar) dengan memasukkan selepas takrif “tanah rizab” takrif_

yang berikut:

‘ “terminal gas daratan” ertinya kemudahan untuk
menerima gas asli dari luar pesisir pantai dan dihantar
ke talian paip penghantaran; dan

_(as)_ dengan memasukkan selepas takrif “terminal gas daratan”

takrif yang berikut:

‘ “terminal penggasan semula” ertinya kemudahan
yang terletak di daratan atau di perairan Malaysia yang
digunakan untuk menggaskan semula atau menyimpan
gas asli cecair yang diterima daripada pembawa gas
asli cecair.’.


-----

_Bekalan Gas (Pindaan)_ 13

**Penggantian seksyen 4**

**6.** Akta ibu dipinda dengan menggantikan seksyen 4 dengan
seksyen yang berikut:

“Fungsi dan tugas

**4. (1) Suruhanjaya hendaklah mempunyai fungsi dan tugas**
seperti yang berikut:

_(a)_ untuk memastikan bahawa pemegang lesen yang diberi

kuasa oleh atau di bawah Akta ini mengimport ke
terminal penggasan semula, mengirim atau meruncit
gas melalui talian paip memenuhi segala permintaan
yang munasabah bagi gas;

_(b)_ untuk memastikan bahawa pemegang lesen penggasan

semula, pengangkutan atau pengagihan memenuhi
kesemua permintaan yang munasabah untuk akses
ke kemudahan;

_(c)_ tanpa menjejaskan keluasan perenggan (a) dan (b),

untuk memastikan bahawa pemegang lesen dapat
membiayai pengimportan ke terminal penggasan
semula, pengiriman atau peruncitan atau pemberian
perkhidmatan kemudahan penggasan semula,
pengangkutan atau pengagihan gas itu;

_(d)_ untuk melindungi kepentingan pengguna gas yang

dibekalkan melalui talian paip berkenaan dengan—

(i) terma pembekalan dan penggunaan kemudahan;

(ii) keberterusan bekalan; dan

(iii) kualiti gas, kemudahan dan perkhidmatan yang

disediakan;

_(e)_ untuk membangun dan mengeluarkan kod,

garis panduan dan arahan berkenaan dengan
perkara-perkara sebagaimana yang diperuntukkan
di bawah Akta ini;


-----

14 _Rang Undang-Undang_

_(f)_ untuk mengawal selia kualiti gas yang dihantar

dalam sistem penghantaran gas dan tekanan gas
yang dihantar melalui talian paip pengagihan atau
sistem perpaipan;

_(g)_ untuk meningkatkan kecekapan dan ekonomi pemegang

lesen atau orang lain untuk mengimport ke terminal
penggasan semula, menggunakan terminal penggasan
semula, menggaskan semula, mengirim, mengangkut,
mengagih, meruncit atau untuk menggunakan gas;

_(h)_ untuk memastikan bahawa orang awam dilindungi

daripada bahaya yang timbul daripada pengagihan,
peruncitan atau penggunaan gas;

_(i)_ untuk membolehkan pemegang lesen atau orang

lain bersaing secara efektif dalam pengimportan
ke terminal penggasan semula, penggunaan terminal
penggasan semula, pengiriman atau peruncitan gas;

_(j)_ untuk menyiasat apa-apa kemalangan atau kebakaran

yang melibatkan mana-mana talian paip pengagihan
atau sistem perpaipan;

_(k)_ untuk memeriksa atau menyebabkan supaya diperiksa

apa-apa pepasangan, talian paip atau sistem perpaipan;

_(l)_ untuk menjalankan atau menyebabkan supaya dijalankan

audit ke atas pemegang lesen, institusi, pengilang
atau pengimport, kontraktor gas atau mana-mana
orang lain sebagaimana yang ditentukan oleh
Suruhanjaya; dan

_(m)_ untuk menjalankan segala aktiviti lain sebagaimana

yang didapati oleh Suruhanjaya adalah perlu,
berfaedah atau sesuai bagi maksud menguatkuasakan
peruntukan Akta ini.

(2) Fungsi dan tugas Suruhanjaya boleh pada bila-bila
masa dijalankan oleh mana-mana pegawai Suruhanjaya yang
dilantik dengan sewajarnya secara bertulis oleh Suruhanjaya
bagi maksud sedemikian.”.


-----

_Bekalan Gas (Pindaan)_ 15

**Penggantian seksyen** **4a**

**7.** Akta ibu dipinda dengan menggantikan seksyen 4a dengan
seksyen yang berikut:

“Pegawai diberi kuasa

**4a.** (1) Menteri boleh secara bertulis memberi kuasa kepada
mana-mana pegawai awam atau pegawai Suruhanjaya untuk
menjalankan kuasa penguatkuasaan di bawah Akta ini.

(2) Mana-mana pegawai itu hendaklah disifatkan sebagai
pekhidmat awam mengikut pengertian Kanun Keseksaan

[Akta 574].

(3) Dalam menjalankan mana-mana kuasa penguatkuasaan
di bawah Akta ini, seseorang pegawai diberi kuasa hendaklah,
apabila diminta, menunjukkan kepada orang yang terhadapnya
kuasa itu sedang dijalankan, kuasa yang dikeluarkan kepadanya
oleh Menteri.”.

**Pindaan seksyen 5**

**8.** Subseksyen 5(1) Akta ibu dipinda dengan memasukkan selepas
perkataan “lain” perkataan “termasuklah penyiasatan apa-apa
pelanggaran atau kesalahan di bawah Akta ini.”.

**Penggantian seksyen 6**

**9.** Akta ibu dipinda dengan menggantikan seksyen 6 dengan
seksyen yang berikut:

“Kuasa untuk menyiasat

**6.** (1) Pegawai diberi kuasa hendaklah mempunyai kuasa
untuk menjalankan penyiasatan apabila adanya sebab untuk
mengesyaki bahawa suatu kesalahan atau pelanggaran terhadap
mana-mana larangan telah atau sedang dilakukan berhubung
dengan Akta ini atau di bawah mana-mana perundangan
subsidiarinya atau mana-mana kod, garis panduan atau arahan
yang dikeluarkan oleh Suruhanjaya.


-----

16 _Rang Undang-Undang_

(2) Pegawai diberi kuasa hendaklah mempunyai segala kuasa
seorang pegawai polis dengan apa jua pangkat sebagaimana
yang diperuntukkan di bawah Kanun Tatacara Jenayah

[Akta 593] berhubung dengan penyiasatan polis, dan kuasa itu
hendaklah sebagai tambahan kepada kuasa yang diperuntukkan
di bawah Akta ini dan bukanlah pengurangan baginya.

(3) Dalam hal suatu kesalahan yang dilakukan di bawah Akta
ini atau di bawah mana-mana perundangan subsidiarinya atau
mana-mana kod, garis panduan atau arahan yang dikeluarkan
oleh Suruhanjaya, apabila selesai penyiasatannya, pegawai
diberi kuasa hendaklah dengan serta-merta memberi kesemua
maklumat yang berhubungan dengan pelakuan kesalahan
itu kepada pegawai penjaga suatu balai polis dan seseorang
pegawai polis boleh, menangkap mana-mana orang yang
mungkin telah melakukan suatu kesalahan.

(4) Dalam hal suatu pelanggaran terhadap mana-mana
larangan di bawah Akta ini, apabila selesai penyiasatannya,
pegawai diberi kuasa hendaklah dengan serta-merta memberi
kesemua maklumat yang berhubungan dengan pelanggaran
mana-mana larangan itu kepada Suruhanjaya bagi maksud
seksyen 28l dan 28o.”.

**Pindaan seksyen 7**

**10.** Seksyen 7 Akta ibu dipinda—

_(a)_ dalam subseksyen (2), dengan menggantikan perkataan

“Jika” dengan perkataan “Dalam hal suatu kesalahan
yang dilakukan di bawah Akta ini, jika”; dan

_(b)_ dengan memasukkan selepas subseksyen (2) subseksyen

yang berikut:

“(3) Dalam hal suatu pelanggaran terhadap manamana larangan di bawah Akta ini, jika mana-mana orang
itu gagal untuk hadir sebagaimana yang dikehendaki,
pegawai diberi kuasa itu boleh melaporkan kegagalan
itu kepada Suruhanjaya untuk tindakan selanjutnya
di bawah seksyen 28l dan 28o.”.


-----

_Bekalan Gas (Pindaan)_ 17

**Penggantian seksyen 11**

**11.** Akta ibu dipinda dengan menggantikan seksyen 11 dengan
seksyen yang berikut:

“Aktiviti untuk dilesenkan

**11.** Tiada seorang pun boleh menjalankan apa-apa aktiviti—

_(a)_ pengimportan ke terminal penggasan semula;

_(b)_ penggasan semula gas;

_(c)_ pengiriman gas;

_(d)_ pengangkutan gas;

_(e)_ pengagihan gas;

_(f)_ peruncitan gas; atau

_(g)_ penggunaan gas,

melainkan orang itu dilesenkan di bawah Akta ini.”.

**Seksyen baharu 11a, 11b dan 11c**

**12.** Akta ibu dipinda dengan memasukkan selepas seksyen 11
seksyen yang berikut:

“Permohonan bagi pemberian lesen

**11a. (1) Seseorang boleh memohon kepada Suruhanjaya**
untuk mendapatkan suatu lesen bagi aktiviti yang disebut
dalam seksyen 11 tertakluk kepada apa-apa fi yang ditetapkan
yang boleh dikenakan oleh Suruhanjaya.

(2) Mana-mana orang yang memohon untuk mendapatkan
suatu lesen di bawah subseksyen (1) hendaklah mengemukakan
kepada Suruhanjaya butir-butir yang berikut:


-----

18 _Rang Undang-Undang_

_(a)_ dalam hal suatu lesen bagi pengagihan, peruncitan

atau penggunaan gas:

(i) kawasan pembekalan;

(ii) pelan lokasi tapak yang menunjukkan lokasi

yang dicadangkan bagi premis yang hendak
dipasang dengan talian paip dan kawasan
sekitarnya;

(iii) susun atur perpaipan yang menunjukkan butir
butir laluan talian paip termasuk lokasi apaapa tangki atau silinder penstoran, sempadan
tapak, dinding pesongan dan punca pencucuhan
yang terdekat;

(iv) spesifikasi teknikal talian paip atau sistem

perpaipan;

(v) pemerakuan bagi talian paip atau sistem

perpaipan; dan

(vi) apa-apa maklumat lain yang dikehendaki oleh

Suruhanjaya; dan

_(b)_ dalam hal suatu lesen bagi pengimportan ke terminal

penggasan semula, penggasan semula, pengiriman
gas atau pengangkutan gas, apa-apa butiran yang
dikehendaki oleh Suruhanjaya.

(3) Semua orang yang memohon untuk mendapatkan
suatu lesen di bawah Akta ini hendaklah mematuhi prinsip
dan tatacara yang ditetapkan oleh kod atau garis panduan
yang dikeluarkan oleh Suruhanjaya bagi maksud membuat
permohonan itu.

**Pemberian lesen**

**11b. (1) Suruhanjaya boleh memberikan—**

_(a)_ suatu lesen bagi penggasan semula atau pengagihan

gas, dengan kelulusan Menteri; atau


-----

_Bekalan Gas (Pindaan)_ 19

_(b)_ suatu lesen bagi pengangkutan gas, kepada seseorang

yang ditetapkan oleh Menteri; atau

_(c)_ suatu lesen bagi pengimportan ke terminal penggasan

semula, pengiriman, peruncitan atau penggunaan
gas,

atas apa-apa terma dan syarat sebagaimana yang didapati
perlu atau suai manfaat dengan mengambil kira tugas yang
dikenakan oleh seksyen 4 dan apabila dibayar apa-apa fi
yang ditetapkan yang dikenakan oleh Suruhanjaya.

(2) Suatu lesen tidak boleh diberikan kepada mana-mana
orang—

_(a)_ jika pemberian lesen itu boleh, pada pendapat

Suruhanjaya, menimbulkan konflik kepentingan
dalam pelaksanaan apa-apa tugas yang dikenakan ke
atas orang itu di bawah Akta ini atau apa-apa lesen
lain yang diberikan kepadanya di bawah seksyen
ini; atau

_(b)_ yang tidak diperbadankan di Malaysia atau tidak

mempunyai tempat perniagaan di Malaysia, kecuali
lesen bagi pengimportan ke terminal penggasan
semula.

(3) Bagi maksud pemberian lesen di bawah seksyen
ini, Suruhanjaya boleh memberikan lebih daripada satu
lesen kepada mana-mana orang yang difikirkan sesuai oleh
Suruhanjaya.

(4) Tiada lesen boleh dipindahmilikkan, diserahhakkan,
disubserahhakkan atau selainnya dilupuskan melainkan jika
keizinan bertulis Menteri atau Suruhanjaya telah diperoleh.

(5) Tempoh lesen bolehlah sebagaimana yang diluluskan
oleh Suruhanjaya dalam setiap kes.

(6) Apa-apa lesen yang diberikan di bawah seksyen ini
boleh meliputi penentuan kawasan aktiviti yang dilesenkan
oleh Suruhanjaya.


-----

20 _Rang Undang-Undang_

(7) Tertakluk kepada kelulusan Pihak Berkuasa Negeri,
apa-apa lesen yang diberikan di bawah seksyen ini boleh
membenarkan pemegang lesen meletakkan, menempatkan
atau membawa di atas, di bawah atau melalui tanah Kerajaan,
setakat dan mengikut cara yang dinyatakan dalam lesen itu,
apa-apa talian paip dan sistem perpaipan dan untuk membina
dan menyenggara di dalam atau di atas tanah Kerajaan
apa-apa kelengkapan lain yang pada pendapat Suruhanjaya
adalah perlu atau patut bagi maksud lesen itu, dan tertakluk
sentiasa kepada kelulusan Pihak Berkuasa Negeri, kebenaran
tersebut boleh diberikan atau ditambah pada bila-bila masa
dalam tempoh sah lesen itu.

**Kuasa untuk mengenakan terma atau syarat tambahan**

**11c. Suruhanjaya boleh pada bila-bila masa—**

_(a)_ mengenakan apa-apa terma atau syarat tambahan ke

atas sesuatu lesen, termasuklah lesen sedia ada; atau

_(b)_ meminda apa-apa terma atau syarat yang sebelum

ini dikenakan ke atas mana-mana lesen,

mengikut tatacara yang boleh ditetapkan.”.

**Pindaan seksyen 12**

**13.** Seksyen 12 Akta ibu dipinda—

_(a)_ dalam subseksyen (2), dengan memasukkan selepas

perkataan “kepadanya” perkataan “atau atas apa-apa
alasan lain yang ditentukan oleh Suruhanjaya sebagai
perlu atau suai manfaat”;

_(b)_ dalam subseksyen (6)—

(i) dalam perenggan _(b)—_

(A) dengan menggantikan perkataan

“mengambil alih talian paip dan” dengan
perkataan “mengambil alih talian paip
atau”; dan


-----

_Bekalan Gas (Pindaan)_ 21

(B) dengan menggantikan perkataan
“membekalkan gas” dengan perkataan
“penghantaran gas”; dan

(ii) dalam perenggan _(c), dengan menggantikan_

perkataan “membekalkan gas” dengan perkataan
“penghantaran gas”; dan

_(c)_ dalam subseksyen (8), dengan menggantikan perkataan

“pembekalan gas melalui mana-mana talian paip atau
pepasangan” dengan perkataan “sistem penghantaran
gas”.

**Penggantian seksyen 13**

**14.** Akta ibu dipinda dengan menggantikan seksyen 13 dengan
seksyen yang berikut:

“Kuasa untuk menetapkan tarif dan caj

**13.** (1) Suruhanjaya, dengan kelulusan Menteri, boleh
menentukan tarif dan caj untuk dilevikan, oleh—

_(a)_ seseorang pemegang lesen penggasan semula,

pengangkutan atau pengagihan berkenaan dengan
penggunaan kemudahan mereka bagi penggasan
semula, pengangkutan atau pengagihan gas; dan

_(b)_ seseorang pemegang lesen peruncitan berkenaan

dengan penjualan atau penggunaan gas melalui
sistem perpaipan pemegang lesen peruncitan ke
premis pengguna.

(2) Suruhanjaya boleh mengeluarkan garis panduan mengenai
tarif dan caj termasuk—

_(a)_ perkaedahan, prinsip dan kategori tarif dan caj;

_(b)_ tempoh bagi pengenaan tarif dan caj dan bagi kajian

semula tarif dan caj; dan

_(c)_ pengemukaan apa-apa maklumat yang dikehendaki

dan difikirkan perlu oleh Suruhanjaya.


-----

22 _Rang Undang-Undang_

(3) Pemegang lesen penggasan semula, pengangkutan,
pengagihan atau peruncitan hendaklah mengemukakan suatu
cadangan mengenai tarif dan caj kepada Suruhanjaya mengikut
garis panduan yang dikeluarkan oleh Suruhanjaya di bawah
subseksyen (2).

(4) Tarif dan caj yang diluluskan hendaklah disiarkan oleh
pemegang lesen penggasan semula, pengangkutan, pengagihan
atau peruncitan mengikut apa-apa cara yang Suruhanjaya
berpendapat dapat memastikan publisiti yang mencukupi bagi
tarif itu.

(5) Dalam melevikan tarif dan caj di bawah subseksyen (1),
pemegang lesen penggasan semula, pengangkutan, pengagihan
atau peruncitan tidak boleh menunjukkan keutamaan tidak
wajar atau diskriminasi di kalangan pengguna.”.

**Seksyen baharu 13a, 13b, 13c dan 13d**

**15.** Akta ibu dipinda dengan memasukkan selepas seksyen 13
seksyen yang berikut:

“Obligasi untuk mengemukakan pelan perniagaan

**13a. (1) Tertakluk kepada terma dan syarat lesen, Suruhanjaya**
boleh meminta pemegang lesen penggasan semula, pengangkutan
atau pengagihan untuk mengemukakan rancangan perniagaan
boleh pinda lima tahun, atau apa-apa tempoh lain yang
ditentukan oleh Suruhanjaya, yang berhubungan dengan aktiviti
yang dilesenkan yang dikemaskinikan atas asas tahunan atau
apa-apa tempoh masa lain yang ditentukan oleh Suruhanjaya
mengikut tatacara yang diperuntukkan dalam garis panduan
yang dikeluarkan oleh Suruhanjaya.

(2) Mana-mana pemegang lesen yang disebut dalam
subseksyen (1) yang melanggar seksyen ini melakukan suatu
kesalahan.


-----

_Bekalan Gas (Pindaan)_ 23

**Standard prestasi pembekalan gas dan perkhidmatan oleh**
**pemegang lesen**

**13b.** (1) Suruhanjaya boleh mengeluarkan garis panduan
mengenai apa-apa standard prestasi berkaitan dengan—

_(a)_ pembekalan gas dan penyediaan perkhidmatan kepada

pengguna oleh pemegang lesen peruncitan; dan

_(b)_ perkhidmatan berhubung dengan aktiviti pemegang lesen

penggasan semula, pengangkutan atau pengagihan.

(2) Standard yang disebut dalam subseksyen (1) termasuklah
standard perkhidmatan pengguna untuk dilaksanakan oleh
pemegang lesen dan tatacara bagi—

_(a)_ memenuhi kehendak pengguna secara munasabah;

_(b)_ menangani aduan dan pertikaian pengguna;

_(c)_ tatacara bagi pampasan pengguna dalam hal pelanggaran

standard prestasi, standard perkhidmatan pengguna
atau bagi pelanggaran apa-apa obligasinya di bawah
Akta yang menjejaskan pengguna; dan

_(d)_ perlindungan maklumat pengguna.

(3) Pemegang lesen yang disebut dalam subseksyen (1)
hendaklah menyiarkan standard perkhidmatan pelanggan
mereka sendiri mengikut garis panduan yang dikeluarkan
oleh Suruhanjaya di bawah seksyen ini.

(4) Apa-apa tindakan yang diambil oleh Suruhanjaya
di bawah seksyen ini berkenaan dengan apa-apa kegagalan oleh
mana-mana pemegang lesen untuk memenuhi standard yang
disiarkan, tidak boleh menjejaskan atau menyentuh apa-apa
remedi lain yang mungkin ada berkenaan dengan tindakan
atau peninggalan oleh pemegang lesen yang menyebabkan
kegagalan itu di bawah mana-mana undang-undang lain,
termasuk Akta Perlindungan Pengguna 1999 [Akta 599].


-----

24 _Rang Undang-Undang_

(5) Mana-mana pemegang lesen yang melanggar seksyen
ini melakukan suatu kesalahan dan boleh, apabila disabitkan,
didenda—

_(a)_ dalam hal pemegang lesen peruncitan, tidak melebihi

tiga ratus ribu ringgit dan didenda selanjutnya satu
ribu ringgit bagi tiap-tiap hari kesalahan itu diteruskan
selepas sabitan, dan pampasan bagi apa-apa kerugian
yang ditanggung bagi suatu amaun yang hendaklah
ditentukan oleh mahkamah di bawah seksyen 30d; dan

_(b)_ dalam hal pemegang lesen penggasan semula,

pengangkutan atau pengagihan, tidak melebihi
satu juta ringgit dan didenda selanjutnya tidak
melebihi sepuluh ribu ringgit bagi tiap-tiap hari atau
sebahagian daripada sehari kesalahan itu diteruskan
selepas sabitan, dan pampasan bagi apa-apa kerugian
yang ditanggung bagi suatu amaun yang hendaklah
ditentukan oleh mahkamah di bawah seksyen 30d.

**Akaun berasingan bagi aktiviti di bawah lesen**

**13c.** (1) Berkenaan dengan aktivitinya yang dilesenkan,
seseorang pemegang lesen hendaklah menyenggara akaun
tahunan yang sewajarnya yang berasingan daripada perniagaan
lain pemegang lesen itu dan Suruhanjaya boleh meminta
pemegang lesen itu untuk mengemukakan apa-apa laporan
itu kepada Suruhanjaya dari semasa ke semasa.

(2) Akaun berasingan itu hendaklah mengandungi butirbutir yang mencukupi berkenaan dengan apa-apa hasil, kos,
aset, liabiliti, rizab, peruntukan atau apa-apa perkara lain
yang telah sama ada—

_(a)_ dicajkan dari atau ke mana-mana perniagaan lain;

atau

_(b)_ ditentukan oleh penguntukan atau pembahagian yang

boleh dikaitkan dan dikenal pasti dengan aktiviti
atau aktiviti-aktiviti yang dilesenkan,

atau apa-apa maklumat lain yang difikirkan perlu oleh
Suruhanjaya.


-----

_Bekalan Gas (Pindaan)_ 25

(3) Mana-mana pemegang lesen yang melanggar seksyen
ini melakukan suatu kesalahan dan boleh, apabila disabitkan,
didenda tidak melebihi lima ratus ribu ringgit dan didenda
selanjutnya satu ribu ringgit bagi tiap-tiap hari kesalahan itu
diteruskan selepas sabitan.

**Kehendak bagi pelesenan**

**13d. (1) Walau apa pun mana-mana peruntukan lain Akta**
ini, jika pada bila-bila masa ternyata pada Suruhanjaya
bahawa seseorang pemegang lesen tidak mematuhi apa-apa
kehendak atau memenuhi apa-apa kewajipan atau obligasinya
di bawah Akta ini atau di bawah mana-mana perundangan
subsidiarinya atau terma atau syarat lesen, Suruhanjaya
boleh mengeluarkan arahan yang menghendaki pemegang
lesen itu untuk membetulkan ketidakpatuhan itu atau untuk
mematuhi kehendak, kewajipan atau obligasi atau terma atau
syarat lesen dalam tempoh tertentu yang boleh ditentukan
oleh Suruhanjaya.

(2) Pemegang lesen hendaklah mengambil segala langkah
yang munasabah untuk mematuhi dan mengemukakan laporan
pematuhan berkala tentang langkah yang diambil sehingga
memuaskan hati Suruhanjaya.

(3) Mana-mana pemegang lesen yang melanggar subseksyen (2)
melakukan suatu kesalahan.”.

**Penggantian seksyen 14**

**16.** Akta ibu dipinda dengan menggantikan seksyen 14 dengan
seksyen yang berikut:

“Tugas pemegang lesen peruncitan untuk membekalkan gas

**kepada pengguna apabila diminta atau tugas pemegang**
**lesen penggasan semula, pengangkutan atau pengagihan**
**untuk membenarkan penggunaan kemudahan mereka**
**oleh pihak ketiga**

**14.** (1) Tertakluk kepada peruntukan yang berikut dalam
Bahagian ini dan terma dan syarat lesen yang dikenakan


-----

26 _Rang Undang-Undang_

di bawah seksyen 11b, peraturan-peraturan, kod atau garis
panduan yang dibuat di bawah Akta ini—

_(a)_ pemegang lesen peruncitan hendaklah apabila diminta

oleh pengguna membekalkan gas ke premis pengguna
itu; dan

_(b)_ pemegang lesen penggasan semula, pengangkutan

atau pengagihan hendaklah apabila diminta oleh
seseorang pemegang lesen pengiriman membenarkan
penggunaan kemudahannya.

(2) Jika mana-mana orang menghendaki pembekalan gas
di bawah perenggan (1)(a), dia hendaklah memberi pemegang
lesen peruncitan suatu notis yang menyatakan–

_(a)_ premis yang berkenaan dengannya bekalan itu

dikehendaki;

_(b)_ hari yang bekalan itu mula dikehendaki;

_(c)_ kuantiti yang boleh dikehendaki pada bila-bila masa;

_(d)_ tempoh minimum bekalan itu dikehendaki supaya

diberikan; dan

_(e)_ tekanan yang dikehendaki bagi bekalan itu.

(3) Jika seseorang pemegang lesen pengiriman memerlukan
penggunaan—

_(a)_ kemudahan pemegang lesen penggasan semula,

dia hendaklah memberikan suatu notis kepada
pemegang lesen penggasan semula yang menyatakan
tarikh permulaan penggunaan, tempoh penggunaan
kemudahan dan kapasiti yang dikehendaki;

_(b)_ kemudahan pemegang lesen pengangkutan, dia hendaklah

memberikan suatu notis kepada pemegang lesen
pengangkutan yang menyatakan tarikh permulaan
penggunaan, tempoh penggunaan kemudahan, kapasiti
dan tempat masuk dan keluar bagi pengangkutan
gas; atau


-----

_Bekalan Gas (Pindaan)_ 27

_(c)_ kemudahan pemegang lesen pengagihan, dia hendaklah

memberikan suatu notis kepada pemegang lesen
pengagihan yang menyatakan tarikh permulaan
penggunaan, tempoh penggunaan kemudahan, kapasiti
dan tempat masuk dan keluar bagi pengagihan gas.

(4) Jika seseorang pemegang lesen menerima daripada
mana-mana orang suatu notis di bawah subseksyen (2)
atau (3) yang menghendakinya memberikan bekalan gas
ke mana-mana premis atau membenarkan penggunaan
kemudahannya dan—

_(a)_ dia belum pernah sebelum ini memberikan bekalan

gas ke premis itu atau membenarkan penggunaan
kemudahannya;

_(b)_ kecuali bagi pemegang lesen penggasan semula,

pemberian bekalan gas itu atau kebenaran
menggunakan kemudahan itu menghendaki pengadaan
talian paip atau sistem perpaipan; atau

_(c)_ hal keadaan lain wujud yang menjadikannya perlu

atau suai manfaat untuk dia berbuat demikian,

pemegang lesen itu hendaklah, secepat yang dapat dilaksanakan
selepas menerima notis itu, memberi orang itu suatu notis
di bawah subseksyen (5).

(5) Suatu notis di bawah subseksyen ini hendaklah—

_(a)_ menyatakan takat cadangan yang dinyatakan dalam

notis di bawah subseksyen (2) atau (3) boleh diterima
oleh pemegang lesen dan menyatakan apa-apa
cadangan balas yang dibuat oleh pemegang lesen;

_(b)_ menyatakan sama ada harga yang hendak dikenakan

oleh pemegang lesen ditentukan melalui suatu tarif
di bawah seksyen 13 dan menyatakan tarif itu;

_(c)_ menyatakan apa-apa bayaran yang dikehendaki supaya

dibuat oleh orang itu di bawah subseksyen 16(1); dan

_(d)_ menyatakan apa-apa cagaran yang dikehendaki supaya

diberikan oleh orang itu di bawah seksyen 17.


-----

28 _Rang Undang-Undang_

(6) Dalam seksyen ini dan dalam seksyen 15 hingga 17
Bahagian ini—

_(a)_ apa-apa sebutan mengenai memberikan pembekalan

gas atau membenarkan penggunaan kemudahan
termasuklah sebutan mengenai terus memberikan
pembekalan sedemikian atau membenarkan
penggunaan sedemikian; dan

_(b)_ apa-apa sebutan mengenai menghendaki pembekalan

gas atau membenarkan penggunaan kemudahan
termasuklah sebutan mengenai terus menghendaki
pembekalan sedemikian atau membenarkan
penggunaan sedemikian.

(7) Tanpa menjejaskan subseksyen (2) atau (3), pihak yang
menghendaki pembekalan gas atau kebenaran penggunaan
kemudahan hendaklah memberitahu pemegang lesen yang
berkaitan tentang apa-apa maklumat lain yang boleh
semunasabahnya diperlukan oleh pemegang lesen itu.

**Pindaan seksyen 15**

**17.** Seksyen 15 Akta ibu dipinda—

_(a)_ dalam nota bahu, dengan memasukkan selepas perkataan

“membekalkan gas” perkataan “atau untuk membenarkan
**penggunaan kemudahan”;**

_(b)_ dalam subseksyen (1)—

(i) dengan menggantikan perkataan “Tiada apa-apa

juga dalam subseksyen 14(1) boleh menghendaki
seseorang pemegang lesen membekalkan gas
ke mana-mana premis jika–” dengan perkataan
“Tiada apa-apa jua dalam subseksyen 14(1)
boleh menghendaki pemegang lesen peruncitan
untuk menbekalkan gas kepada pengguna atau
pemegang lesen penggasan semula, pengangkutan
atau pengagihan untuk membenarkan penggunaan
kemudahannya, jika—”;


-----

_Bekalan Gas (Pindaan)_ 29

(ii) dalam perenggan (b), dengan memotong perkataan

“atau perjanjian khas itu, mengikut mana-mana
yang berkenaan”; dan

(iii) dengan menggantikan perenggan _(d) dengan_

perenggan yang berikut:

“(d) pembekalan gas atau penggunaan

kemudahannya telahpun diberikan;
atau”; dan

_(c)_ dengan menggantikan subseksyen (2) dengan subseksyen

yang berikut:

“(2) Tiada apa-apa jua dalam perjanjian yang disebut
dalam perenggan (1)(b) boleh membuat peruntukan
bagi apa-apa kecualian daripada kewajipan supaya
membekalkan gas atau membenarkan penggunaan
kemudahan selain—

_(a)_ suatu keadaan yang dia dihalang daripada

membekalkan gas atau membenarkan penggunaan
kemudahannya oleh sebab kebakaran, banjir,
tanah runtuh, letupan, kemalangan, kekacauan
industri di peringkat kebangsaan, kecemasan,
rusuhan, kekacauan awam atau peperangan,
atau apa-apa peristiwa serupa yang lain yang
bukan dalam kawalan pemegang lesen; atau

_(b)_ jika perjanjian tersebut memperuntukkan

apa-apa pengecualian atas sebab keselamatan
yang memberi kesan secara langsung atau akan
memberi kesan terhadap keupayaannya untuk
membekalkan gas atau membenarkan penggunaan
kemudahannya.”.

**Pindaan seksyen 16**

**18.** Seksyen 16 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Jika apa-apa talian paip atau sistem perpaipan
disediakan oleh pemegang lesen bagi maksud
membekalkan gas atau membenarkan penggunaan


-----

30 _Rang Undang-Undang_

kemudahannya di bawah subseksyen 14(1), pemegang
lesen boleh, dengan kelulusan Suruhanjaya, menghendaki
apa-apa perbelanjaan yang semunasabahnya ditanggung
oleh pemegang lesen itu dibiayai oleh orang yang
menghendaki pembekalan gas atau penggunaan
kemudahan itu setakat yang munasabah dengan
mengambil kira hal keadaan itu.”;

_(b)_ dalam subseksyen (2), dengan menggantikan perkataan “yang

dikenakan olehnya bagi bekalan itu” dengan perkataan
“tertakluk kepada seksyen 13, jika berkenaan, yang
dilevikan olehnya bagi pembekalan gas atau penggunaan
kemudahan itu”; dan

_(c)_ dengan menggantikan subseksyen (3) dengan subseksyen

yang berikut:

“(3) Perbelanjaan yang ditanggung dalam mengadakan
apa-apa talian paip atau sistem perpaipan di dalam
premis pengguna hendaklah ditanggung oleh pengguna
itu.”.

**Pindaan seksyen 17**

**19.** Seksyen 17 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Pemegang lesen pengiriman atau peruncitan
boleh menghendaki mana-mana orang yang menghendaki
pembekalan gas supaya memberikannya cagaran yang
munasabah bagi segala wang yang mungkin menjadi
kena dibayar kepadanya—

_(a)_ berkenaan dengan pengiriman atau peruncitan

gas itu; dan

_(b)_ berkenaan dengan apa-apa kerja yang perlu

dilakukan bagi peruncitan gas itu,

dan jika orang itu gagal untuk memberikan cagaran
sedemikian, pemegang lesen pengiriman boleh enggan
untuk mengirim atau dalam hal pemegang lesen
peruncitan, untuk membekalkan gas atau mengadakan
sistem perpaipan sehinggalah cagaran itu diberikan.”;


-----

_Bekalan Gas (Pindaan)_ 31

_(b)_ dengan memasukkan selepas subseksyen (1) subseksyen

yang berikut:

“(1a) Pemegang lesen penggasan semula, pengangkutan
atau pengagihan boleh menghendaki mana-mana orang
yang berniat untuk menggunakan kemudahannya
di bawah perenggan 14(1)(b) untuk memberikannya
cagaran yang munasabah bagi segala wang yang
mungkin menjadi kena dibayar kepadanya berkenaan
dengan penggunaan kemudahan itu, dan jika orang
itu gagal untuk memberikan cagaran sedemikian,
pemegang lesen itu boleh enggan untuk membenarkan
penggunaan kemudahan itu sehinggalah cagaran itu
diberikan.”;

_(c)_ dalam subseksyen (2)—

(i) dengan menggantikan perkataan “bekalan itu”

dengan perkataan “pengiriman atau peruncitan
gas itu”; dan

(ii) dengan menggantikan perkataan “bekalan” dengan

perkataan “pengiriman atau peruncitan gas itu”;
dan

_(d)_ dengan memasukkan selepas subseksyen (2) subseksyen

yang berikut:

“(2a) Jika orang itu gagal untuk memberikan
cagaran dalam subseksyen (1a) atau cagaran yang
diberikan oleh orang itu menjadi tidak mencukupi,
pemegang lesen boleh melalui notis menghendaki orang
itu, dalam masa tujuh hari selepas penyampaian notis
itu, memberikan kepadanya cagaran yang munasabah
bagi pembayaran semua wang yang kena dibayar
kepadanya berkenaan dengan penggunaan kemudahannya
dan jika orang itu gagal untuk memberikan cagaran
sedemikian, pemegang lesen itu boleh menggantung
penggunaan kemudahannya sehinggalah cagaran itu
diberikan.”.


-----

32 _Rang Undang-Undang_

**Pemotongan seksyen 18**

**20.** Akta ibu dipinda dengan memotong seksyen 18.

**Penggantian seksyen 19**

**21.** Akta ibu dipinda dengan menggantikan seksyen 19 dengan
seksyen yang berikut:

“Caj bagi penggasan semula, pengangkutan, pengagihan

**atau peruncitan gas hendaklah ditentukan melalui meter**
**yang sesuai**

**19.** (1) Jika mana-mana orang akan dikenakan caj—

_(a)_ sebagai pengguna yang menerima gas daripada

pemegang lesen pengiriman atau peruncitan;

_(b)_ sebagai pemegang lesen persendirian yang menerima

gas daripada pemegang lesen pengiriman;

_(c)_ sebagai pemegang lesen peruncitan yang menerima

gas daripada pemegang lesen pengiriman; atau

_(d)_ bagi penggunaan kemudahan pemegang lesen penggasan

semula, pengangkutan atau pengagihan olehnya,

dengan merujuk kepada kuantiti gas yang terlibat, gas
itu hendaklah dihantar melalui, dan kuantitinya gas itu
hendaklah ditentukan melalui meter yang sesuai termasuklah
meter prabayar, infrastruktur pemeteran automatik atau oleh
telepemeteran.

(2) Meter itu, yang disediakan oleh pemegang lesen
penggasan semula, pengangkutan, pengagihan atau peruncitan,
sama ada melalui jualan, sewaan atau pinjaman, hendaklah
daripada jenis yang diluluskan oleh Suruhanjaya atau badan
yang dilantik olehnya atau oleh mana-mana badan kerajaan
berkaitan yang lain untuk tujuan tersebut dan mematuhi


-----

_Bekalan Gas (Pindaan)_ 33

keperluan mana-mana peraturan-peraturan yang dibuat
di bawah Akta ini, kod atau garis panduan yang dikeluarkan
di bawah Akta ini atau mematuhi mana-mana Akta lain yang
mentadbir badan kerajaan itu.

(3) Meter itu hendaklah dipasang—

_(a)_ pada premis pengguna kepada pemegang lesen

pengiriman atau pemegang lesen peruncitan
di kedudukan yang ditentukan oleh pemegang lesen
itu;

_(b)_ pada kemudahan tersebut di kedudukan yang

ditentukan oleh pemegang lesen penggasan semula
bagi pengimportan gas ke terminal penggasan semula
atau penggunaan kemudahan penggasan semula;

_(c)_ pada stesen pintu kota di kedudukan yang ditentukan

oleh pemegang lesen pengangkutan bagi penghantaran
gas dari talian paip penghantaran ke talian paip
pengagihan.

(4) Jika pengguna enggan atau gagal untuk mendapatkan
penghantaran atau pembekalan gas atau penggunaan kemudahan
melalui meter yang sesuai yang disediakan dan dipasang
mengikut subseksyen (2) dan (3), pemegang lesen boleh
enggan untuk memberi atau boleh menghentikan penghantaran
atau pembekalan gas atau penggunaan kemudahan itu.

(5) Peraturan-peraturan boleh ditetapkan dan kod atau
garis panduan boleh dikeluarkan untuk mengawal selia
tanggungjawab pemegang lesen berhubung dengan pemeteran
mengikut Akta ini.”.

**Pindaan seksyen 20**

**22.** Seksyen 20 Akta ibu dipinda—

_(a)_ dalam nota bahu, dengan menggantikan perkataan “bekalan”

dengan perkataan “peruncitan gas”;

_(b)_ dalam subseksyen (1), dengan memasukkan selepas

perkataan “pemegang lesen” perkataan “peruncitan”;


-----

34 _Rang Undang-Undang_

_(c)_ dalam subseksyen (3)—

(i) dengan memasukkan selepas perkataan “pemegang

lesen” perkataan “peruncitan”; dan

(ii) dalam perenggan _(a), dengan menggantikan_

perkataan “talian paip atau pepasangan” dengan
perkataan “sistem perpaipan”;

_(d)_ dalam subseksyen (4)—

(i) dengan memasukkan selepas perkataan “pemegang

lesen” di mana-mana jua terdapat perkataan
“peruncitan”; dan

(ii) dengan menggantikan perkataan “talian paip atau

pepasangan” dengan perkataan “sistem perpaipan”;
dan

_(e)_ dalam subseksyen (5), dengan memasukkan selepas

perkataan “pemegang lesen” di mana-mana jua terdapat
dengan perkataan “peruncitan”.

**Pindaan seksyen 21**

**23.** Seksyen 21 Akta ibu dipinda—

_(a)_ dalam nota bahu, dengan menggantikan perkataan “bekalan”

dengan perkataan “penghantaran atau pembekalan”;

_(b)_ dalam subseksyen (1), dengan menggantikan perkataan

“bekalan” dengan perkataan “penghantaran atau
pembekalan”;

_(c)_ dalam subseksyen (3)—

(i) dalam perenggan (a), dengan menggantikan perkataan

“bekalan” dengan perkataan “penghantaran atau
pembekalan gas”; dan

(ii) dalam perenggan (b), dengan menggantikan perkataan

“bekalan” dengan perkataan “penghantaran atau
pembekalan”;


-----

_Bekalan Gas (Pindaan)_ 35

_(d)_ dalam subseksyen (4), dengan menggantikan perkataan

“bekalan” dengan perkataan “penghantaran atau
pembekalan”;

_(e)_ dalam subseksyen (5), dengan menggantikan perkataan

“bekalan gas” dengan perkataan “penghantaran atau
pembekalan gas dalam cara dan mengikut garis panduan
yang dikeluarkan oleh Suruhanjaya di bawah Akta ini:”;

_(f)_ dengan memasukkan selepas subseksyen (5) subseksyen

yang berikut:

“(5a) Walau apa pun subseksyen (5) sekiranya
pemegang lesen tidak meneruskan dengan tuntutan
untuk kerugian hasil dan perbelanjaan tersebut di
mahkamah, pemegang lesen hanya boleh membuat
tuntutan terhadap pengguna untuk kerugian hasil dan
perbelanjaan tersebut untuk suatu tempoh yang tidak
melebihi enam bulan ke belakang dari tarikh kesalahan
itu disedari di bawah subseksyen (1).”; dan

_(g)_ dalam subseksyen (6)—

(i) dengan menggantikan perkataan “Suatu” dengan

perkataan “Tertakluk kepada subseksyen (5),
suatu”;

(ii) dalam perenggan _(a), dengan memasukkan_

selepas perkataan “pemegang lesen” perkataan
“termasuklah cara pengiraan kerugian hasil dan
butiran perbelanjaan”; dan

(iii) dengan memasukkan selepas perkataan “di bawah

subseksyen (5)” perkataan “dan kenyataan
bertulis tersebut hendaklah dimaklumkan kepada
pengguna dalam masa empat belas hari bekerja
atau apa-apa tempoh yang dilanjutkan dengan
kelulusan bertulis Suruhanjaya selepas pemotongan
itu”.


-----

36 _Rang Undang-Undang_

**Pindaan seksyen 23**

**24.** Seksyen 23 Akta ibu dipinda dalam nota bahu dengan
memasukkan selepas perkataan “tanah” perkataan “bukan milik
**kerajaan”.**

**Pindaan seksyen 24**

**25.** Seksyen 24 Akta ibu dipinda—

_(a)_ dalam nota bahu, dengan memasukkan selepas perkataan

“tanah” perkataan “bukan milik kerajaan”;

_(b)_ dengan menggantikan subseksyen (1) dengan subseksyen

yang berikut:

“(1) Bilamana perlu berbuat demikian bagi maksud
memasang apa-apa—

_(a)_ talian paip untuk penggasan semula atau

pengangkutan gas; atau

_(b)_ talian paip untuk pengagihan gas atau sistem

perpaipan,

seseorang pemegang lesen boleh meletakkan,
menempatkan atau membawa di, di dalam atau di atas
mana-mana tanah, selain tanah Kerajaan, apa-apa talian
paip atau sistem perpaipan yang perlu atau patut bagi
maksud lesen itu, dan boleh mengambil apa-apa tindakan
lain yang perlu untuk menjadikan talian paip atau
sistem perpaipan tersebut selamat dan efisien, membayar
pampasan penuh mengikut seksyen 28 kepada
semua orang yang berkepentingan untuk sebarang
kekacauan, kerosakan atau ketidakupayaan yang
mungkin disebabkan olehnya dan pampasan tersebut
bolehlah termasuk bayaran tahunan untuk tanah
yang digunakan bagi maksud talian paip atau sistem
perpaipan tersebut.”; dan


-----

_Bekalan Gas (Pindaan)_ 37

_(c)_ dengan memasukkan selepas subseksyen (1) subseksyen

yang berikut:

“(1a) Bagi maksud perenggan (1)(a), pemegang
lesen penggasan semula atau pengangkutan hendaklah
mematuhi keperluan pihak berkuasa yang berkaitan yang
mempunyai bidang kuasa ke atas keselamatan terminal
penggasan semula atau talian paip penghantaran yang
berkaitan.

(1b) Bagi maksud perenggan (1)(b), pemegang
lesen pengagihan, peruncitan atau gas persendirian
hendaklah mematuhi keperluan yang boleh ditentukan
oleh Suruhanjaya berkenaan keselamatan talian paip
pengagihan atau sistem perpaipan.”.

**Penggantian seksyen 25**

**26.** Seksyen 25 Akta ibu dipinda—

_(a)_ dengan menomborkan semula seksyen yang sedia ada

sebagai subseksyen (1);

_(b)_ dengan menggantikan subseksyen (1) yang dinomborkan

semula dengan subseksyen yang berikut:

“(1) Bilamana ia perlu untuk tujuan menyenggara,
membaiki atau menaik taraf mana-mana—

_(a)_ talian paip untuk penggasan semula atau

pengangkutan gas; atau

_(b)_ talian paip untuk pengagihan gas atau sistem

perpaipan,

pemegang lesen, atau mana-mana orang yang
diberi kuasa olehnya untuk tujuan itu, boleh pada
bila-bila masa yang munasabah memasuki mana-mana
tanah dan boleh menjalankan apa-apa pembaikian
yang perlu, dan boleh, dalam masa menjalankan


-----

38 _Rang Undang-Undang_

pembaikian itu, membuang tumbuhan dan membuat
segala perkara lain yang perlu untuk tujuan tersebut,
dengan menyebabkan seberapa sedikit kerosakan yang
mungkin dan membayar pampasan penuh mengikut
seksyen 28 kepada semua orang yang berkepentingan
untuk sebarang kerosakan yang mungkin disebabkan
olehnya untuk mana pampasan baginya belum lagi
dinilai di bawah seksyen 24.”; dan

_(c) dengan memasukkan selepas subseksyen (1) yang_

dinomborkan semula subseksyen yang berikut:

“(2) Bagi maksud perenggan (1)(a), pemegang

lesen penggasan semula atau pengangkutan hendaklah
mematuhi keperluan pihak berkuasa yang berkaitan yang
mempunyai bidang kuasa ke atas keselamatan terminal
penggasan semula atau talian paip penghantaran.

(3) Bagi maksud perenggan (1)(b), pemegang

lesen pengagihan, peruncitan atau gas persendirian
hendaklah mematuhi keperluan yang boleh ditentukan
oleh Suruhanjaya berkenaan keselamatan talian paip
pengagihan atau sistem perpaipan.”.

**Pindaan seksyen 26**

**27.** Seksyen 26 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Jika apa-apa—

_(a)_ talian paip untuk penggasan semula atau

pengangkutan gas telah dipasang di atas tanah
di bawah perenggan 24(1)(a); atau

_(b) talian paip untuk pengagihan gas atau sistem_

perpaipan telah dipasang di atas tanah di bawah
perenggan 24(1)(b),


-----

_Bekalan Gas (Pindaan)_ 39

dan jika mana-mana orang yang disebut dalam
subseksyen 24(3) berkeinginan untuk menggunakan
tanah tersebut dalam cara yang menyebabkan ia perlu
atau mudah sekiranya talian paip atau sistem perpaipan
yang disebut dalam perenggan 24(1)(a) dan (b)
dipindahkan ke bahagian lain tanah tersebut, atau ke
tanah yang lebih tinggi atau yang lebih rendah, atau
diubah bentuk, dia boleh menghendaki pemegang lesen
untuk mengalih atau mengubah talian paip atau sistem
perpaipan tersebut sewajarnya.”; dan

_(b)_ dengan memasukkan selepas subseksyen (1) subseksyen

yang berikut:

“(1a) Bagi maksud perenggan (1)(a), pemegang

lesen penggasan semula atau pengangkutan hendaklah
mematuhi keperluan pihak berkuasa yang berkaitan yang
mempunyai bidang kuasa ke atas keselamatan terminal
penggasan semula atau talian paip penghantaran.

(1b) Bagi maksud perenggan (1)(b), pemegang

lesen pengagihan, peruncitan atau gas persendirian
hendaklah mematuhi keperluan yang boleh ditentukan
oleh Suruhanjaya berkenaan keselamatan talian paip
pengagihan atau sistem perpaipan.”.

**Pindaan seksyen 27**

**28.** Subseksyen 27(1) Akta ibu dipinda dengan memasukkan
selepas perkataan “pemegang lesen” perkataan “penggasan semula,
pengangkutan, pengagihan atau peruncitan”.

**Pindaan seksyen 28**

**29.** Subseksyen 28(1) Akta ibu dipinda dalam proviso, dengan
memasukkan selepas perkataan “pemegang lesen” perkataan
“penggasan semula, pengangkutan, pengagihan atau peruncitan”.


-----

40 _Rang Undang-Undang_

**Bahagian baharu VIa**

**30.** Akta ibu dipinda dengan memasukkan selepas seksyen 28
Bahagian yang berikut:

“Bahagian VIa

AMALAN AM PERSAINGAN

Bab 1

_Tafsiran dan pemakaian_

**Tafsiran**

**28a. Bagi maksud Bahagian ini—**

“aktiviti komersial” ertinya apa-apa aktiviti yang bersifat
komersial yang termasuk dalam skop Akta tetapi tidak
termasuk—

_(a)_ apa-apa aktiviti, secara langsung atau tidak langsung

dalam penjalanan kuasa kerajaan;

_(b)_ apa-apa aktiviti yang dijalankan berasaskan pada

prinsip perpaduan; dan

_(c)_ apa-apa pembelian gas atau perkhidmatan yang

bukan bagi maksud untuk menawarkan gas atau
perkhidmatan sebagai sebahagian daripada suatu
aktiviti ekonomi;

“amalan bersepadu” ertinya apa-apa bentuk koordinasi
antara orang, termasuklah pemegang lesen, yang dengan
diketahuinya menggantikan kerjasama amali antara mereka
untuk risiko persaingan dan termasuklah apa-apa amalan yang
melibatkan hubungan atau komunikasi secara langsung atau
tidak langsung antara orang, termasuklah pemegang lesen,
yang matlamat atau kesannya ialah sama ada—

_(a)_ untuk mempengaruhi perlakuan seseorang atau lebih,

termasuklah pemegang lesen, dalam suatu pasaran;
atau


-----

_Bekalan Gas (Pindaan)_ 41

_(b)_ untuk mendedahkan perjalanan perlakuan yang

diputuskan untuk diambil oleh seseorang, termasuklah
pemegang lesen, atau yang hendak diambil olehnya
dalam suatu pasaran, dalam hal keadaan yang
pendedahan itu tidak akan dibuat dalam keadaan
biasa persaingan;

“kedudukan dominan” ertinya suatu keadaan yang dalamnya
seseorang atau lebih, termasuklah pemegang lesen, mempunyai
kuasa yang signifikan dalam suatu pasaran untuk melaraskan
harga atau output atau terma perdagangan, tanpa kekangan
yang berkesan daripada pesaing atau pesaing berpotensi;

“orang, termasuklah pemegang lesen” ertinya apa-apa entiti
yang menjalankan aktiviti komersial dan suatu syarikat induk
dan subsidiari hendaklah diambil kira sebagai seseorang,
termasuklah pemegang lesen jika, walaupun mempunyai entiti
berasingan di sisi undang-undang, kedua-duanya membentuk
suatu unit ekonomi tunggal yang dalamnya subsidiari itu tidak
mempunyai autonomi sebenar dalam menentukan tindakan
mereka dalam pasaran;

“pasaran” ertinya pasaran gas di Malaysia atau di mana-mana
bahagian Malaysia, dan apabila digunakan berhubung dengan
kemudahan atau perkhidmatan berkaitan gas, termasuklah
suatu pasaran bagi kemudahan atau perkhidmatan itu dan
kemudahan-kemudahan atau perkhidmatan-perkhidmatan yang
boleh digantikan, atau selainnya bersaing dengan, kemudahan
atau perkhidmatan yang mula-mula disebut itu;

“perjanjian” ertinya apa-apa bentuk kontrak, perkiraan atau
persefahaman, sama ada boleh atau tidak boleh dikuatkuasakan
di sisi undang-undang, antara mana-mana orang, termasuklah
pemegang lesen, dan termasuklah suatu keputusan oleh suatu
persatuan dan amalan bersepadu;

“perjanjian mendatar” ertinya suatu perjanjian antara orang,
termasuk pemegang lesen, yang setiapnya beroperasi pada
peringkat yang sama dalam rantaian nilai gas;

“perjanjian menegak” ertinya suatu perjanjian antara orang,
termasuklah pemegang lesen, yang setiapnya beroperasi pada
peringkat yang berlainan dalam rantaian nilai gas;


-----

42 _Rang Undang-Undang_

“rantaian nilai gas” termasuklah sistem penghantaran gas
dan pengimportan ke terminal penggasan semula, penggasan
semula, pengiriman, pengangkutan, pengagihan, peruncitan
atau penggunaan gas melalui sistem perpaipan.

**Pemakaian Bahagian** **VIa**

**28b.** Bahagian VIa ini terpakai bagi apa-apa aktiviti

komersial, di dalam dan di luar Malaysia, yang mempunyai
kesan terhadap persaingan dalam pasaran di Malaysia.

Bab 2

_Perjanjian antipersaingan_

**Perjanjian yang dilarang**

**28c.** (1) Mana-mana perjanjian mendatar atau menegak yang
pada pendapat Suruhanjaya mempunyai matlamat atau kesan
yang menghalang, menyekat atau mengganggu persaingan
secara signifikan dalam pasaran adalah dilarang.

(2) Tanpa menjejaskan keluasan subseksyen (1), suatu
perjanjian mendatar antara orang, termasuklah pemegang
lesen yang mempunyai matlamat untuk—

_(a)_ menetapkan, secara langsung atau tidak langsung,

suatu harga belian atau jualan gas atau apa-apa
syarat perdagangan gas yang lain;

_(b)_ membataskan atau mengawal—

(i) pengeluaran;

(ii) saluran keluar pasaran atau capaian pasaran;

(iii) pembangunan teknikal atau teknologi; atau

(iv) pelaburan dalam industri gas;


-----

_Bekalan Gas (Pindaan)_ 43

_(c)_ berkongsi pasaran atau sumber bekalan gas; atau

_(d)_ melakukan tipuan bida,

disifatkan mempunyai matlamat atau kesan menghalang,
menyekat atau mengganggu persaingan secara signifikan
dalam pasaran.

(3) Mana-mana orang, termasuklah pemegang lesen, yang
merupakan suatu pihak kepada suatu perjanjian yang dilarang
di bawah seksyen ini adalah bertanggungan bagi pelanggaran
larangan itu.

(4) Seksyen ini hanya terpakai bagi perjanjian yang
mempunyai kesan di Malaysia pada atau selepas tarikh Akta
ini dikuatkuasakan.

**Pelepasan liabiliti**

**28d.** Walau apa pun seksyen 28c, seseorang, termasuklah
pemegang lesen, yang merupakan suatu pihak kepada suatu
perjanjian boleh melepaskan liabilitinya bagi pelanggaran
larangan di bawah seksyen 28c berasaskan sebab-sebab yang
berikut:

_(a)_ terdapat faedah yang signifikan yang dapat dikenal

pasti dari segi teknologi, kecekapan atau sosial yang
berbangkit daripada perjanjian itu;

_(b)_ faedah itu tidak dapat semunasabahnya diberikan

oleh pihak-pihak kepada perjanjian itu yang tanpa
perjanjian itu mempunyai kesan menghalang, menyekat
atau mengganggu persaingan;

_(c)_ kesan buruk perjanjian itu pada persaingan

adalah bersekadar dengan faedah yang diberikan;
dan

_(d)_ perjanjian itu tidak membenarkan orang, termasuklah

pemegang lesen, yang berkenaan untuk menghapuskan
persaingan sama sekali berkenaan dengan sebahagian
besar daripada aktiviti yang dilesenkan di bawah
seksyen 11.


-----

44 _Rang Undang-Undang_

**Pengecualian individu**

**28e.** (1) Seseorang, termasuklah pemegang lesen, boleh
memohon kepada Suruhanjaya untuk suatu pengecualian
berkenaan dengan suatu perjanjian tertentu daripada larangan
di bawah seksyen 28c.

(2) Suruhanjaya boleh, melalui perintah yang disiarkan
dalam Warta, memberikan pengecualian itu jika, pada pendapat
Suruhanjaya, perjanjian itu ialah perjanjian yang seksyen 28d
terpakai baginya.

(3) Suatu pengecualian yang diberikan di bawah seksyen
ini disebut “pengecualian individu”.

(4) Pengecualian individu yang diberikan oleh Suruhanjaya
boleh—

_(a)_ tertakluk kepada apa-apa syarat atau obligasi yang

difikirkan sesuai dikenakan oleh Suruhanjaya; dan

_(b)_ diberikan bagi suatu tempoh terhad sebagaimana yang

dinyatakan dalam perintah itu.

(5) Suatu pengecualian individu boleh memperuntukkan
bahawa ia akan berkuat kuasa dari suatu tarikh yang lebih
awal daripada tarikh perintah itu dibuat.

(6) Jika Suruhanjaya berpuas hati bahawa—

_(a)_ terdapat suatu perubahan material pada hal keadaan

sejak Suruhanjaya memberikan suatu pengecualian
individu; atau

_(b)_ suatu obligasi telah dilanggar,

Suruhanjaya boleh, melalui perintah yang disiarkan dalam
_Warta—_

(i) membatalkan pengecualian individu itu;

(ii) mengubah atau mengeluarkan apa-apa syarat atau

obligasi; atau

(iii) mengenakan syarat atau obligasi tambahan.


-----

_Bekalan Gas (Pindaan)_ 45

(7) Jika Suruhanjaya berpuas hati bahawa—

_(a)_ maklumat yang berasaskannya Suruhanjaya membuat

keputusan untuk memberikan suatu pengecualian
individu itu adalah palsu atau mengelirukan dalam
hal perkara material; atau

_(b)_ apa-apa syarat telah dilanggar,

Suruhanjaya boleh, melalui perintah yang disiarkan dalam
_Warta, membatalkan pengecualian individu itu._

(8) Apa-apa tindakan yang diambil oleh Suruhanjaya
di bawah subseksyen (6) hendaklah berkuat kuasa dari tarikh
perintah itu dibuat.

(9) Suatu pengecualian individu yang dibatalkan—

_(a)_ menurut kuasa perenggan (7)(a) adalah terbatal

_ab initio; atau_

_(b)_ menurut kuasa perenggan (7)(b) hendaklah berkuat

kuasa dari tarikh syarat itu dilanggar.

**Pengecualian blok**

**28f.** (1) Jika perjanjian yang tergolong dalam suatu kategori
perjanjian tertentu berkemungkinan, pada pendapat Suruhanjaya,
merupakan perjanjian yang baginya seksyen 28d terpakai,
Suruhanjaya boleh, melalui perintah yang disiarkan dalam
_Warta, memberikan suatu pengecualian kepada kategori_
perjanjian tertentu itu.

(2) Suatu pengecualian yang diberikan di bawah seksyen
ini disebut “pengecualian blok”.

(3) Suatu perjanjian yang tergolong dalam suatu kategori
yang dinyatakan dalam suatu pengecualian blok adalah
dikecualikan daripada larangan di bawah seksyen 28c.

(4) Suruhanjaya dalam memberikan pengecualian blok
boleh mengenakan apa-apa syarat atau obligasi yang tertakluk
kepadanya suatu pengecualian blok itu berkuat kuasa.


-----

46 _Rang Undang-Undang_

(5) Suatu pengecualian blok boleh memperuntukkan
bahawa—

_(a)_ jika terdapat suatu pelanggaran syarat yang dikenakan

oleh pengecualian blok itu, Suruhanjaya boleh, dengan
notis secara bertulis, membatalkan pengecualian
blok itu berkenaan dengan perjanjian itu dari tarikh
pelanggaran itu;

_(b)_ jika terdapat suatu kegagalan untuk mematuhi

obligasi yang dikenakan oleh pengecualian blok
itu, Suruhanjaya boleh, dengan notis secara bertulis,
membatalkan pengecualian blok itu berkenaan dengan
perjanjian itu;

_(c)_ jika Suruhanjaya berpendapat bahawa suatu perjanjian

tertentu bukan suatu perjanjian yang baginya seksyen
28d terpakai, Suruhanjaya boleh, melalui notis
secara bertulis, membatalkan pengecualian blok itu
berkenaan dengan perjanjian itu dari apa-apa tarikh
yang ditentukan oleh Suruhanjaya;

_(d)_ pengecualian blok itu hendaklah terhenti berkuat

kuasa pada penghujung tempoh yang dinyatakan
dalam perintah itu; atau

_(e)_ pengecualian blok itu hendaklah berkuat kuasa dari

suatu tarikh yang lebih awal daripada tarikh perintah
itu dibuat.

Bab 3

_Penyalahgunaan kedudukan dominan_

**Penyalahgunaan kedudukan dominan**

**28g. (1) Apa-apa perlakuan oleh seseorang atau lebih,**
termasuklah pemegang lesen, yang berupa suatu penyalahgunaan
kedudukan dominan dalam pasaran adalah dilarang.


-----

_Bekalan Gas (Pindaan)_ 47

(2) Tanpa menjejaskan keluasan subseksyen (1), suatu
penyalahgunaan kedudukan dominan boleh termasuk—

_(a)_ secara langsung atau tidak langsung mengenakan

harga belian atau jualan yang tidak adil atau syarat
perdagangan lain yang tidak adil ke atas mana-mana
pihak berhubung dengan penghantaran gas atau
penggunaan kemudahan dalam pasaran;

_(b)_ membataskan atau mengawal pengeluaran, akses

pasaran, pembangunan teknikal atau teknologi, atau
pelaburan dalam industri gas sehingga memudaratkan
orang, termasuklah pemegang lesen;

_(c)_ mengenakan syarat yang berlainan kepada transaksi

yang setara dengan pihak perdagangan yang lain
sehingga menyebabkan pihak perdagangan yang
lain berdaya saing yang lemah; atau

_(d)_ menjadikan pemeteraian perjanjian tertakluk kepada

penerimaan oleh pihak lain akan tanggungjawab
yang, melalui sifatnya atau penggunaan komersialnya,
tidak mempunyai sebarang kaitan dengan hal perkara
perjanjian tersebut.

(3) Seksyen ini tidak melarang seseorang, termasuklah
pemegang lesen, yang dalam kedudukan dominan daripada
mengambil apa-apa langkah yang mempunyai justifikasi
komersial yang munasabah atau merupakan suatu respons
komersial yang munasabah kepada kemasukan ke dalam
pasaran atau perlakuan pasaran seorang pesaing.

(4) Hakikat bahawa bahagian pasaran mana-mana
orang, termasuklah pemegang lesen, adalah mengatasi
atau di bawah apa-apa peringkat tertentu tidak dengan
sendirinya boleh dianggap sebagai konklusif tentang sama ada
orang, termasuklah pemegang lesen, itu berada, atau
tidak berada, pada suatu kedudukan dominan dalam
pasaran itu.


-----

48 _Rang Undang-Undang_

**Suruhanjaya boleh mengeluarkan arahan kepada seseorang,**
**termasuklah pemegang lesen, yang berada pada kedudukan**
**dominan**

**28h.** Suruhanjaya boleh mengeluarkan arahan kepada

seseorang, termasuklah pemegang lesen, yang berada pada
kedudukan dominan dalam pasaran untuk menghentikan tingkah
laku yang mempunyai, atau mungkin mempunyai, kesan yang
menghalang, menyekat atau mengganggu persaingan secara
signifikan atau yang berupa suatu penyalahgunaan kedudukan
dominannya dalam pasaran.

Bab 4

_Kajian semula pasaran_

**Kuasa untuk menjalankan kajian semula pasaran**

**28i.** (1) Suruhanjaya boleh, atas inisiatifnya sendiri atau
atas permintaan Menteri, menjalankan suatu kajian semula
terhadap pasaran untuk menentukan sama ada apa-apa ciri
atau gabungan ciri pasaran menghalang, menyekat atau
mengganggu persaingan dalam pasaran.

(2) Kajian semula itu termasuklah kajian mengenai—

_(a)_ struktur pasaran yang berkenaan;

_(b)_ perlakuan orang, termasuklah pemegang lesen, dalam

pasaran;

_(c)_ perlakuan pembekal dan pelanggan kepada orang,

termasuklah pemegang lesen, dalam pasaran; atau

_(d)_ apa-apa perkara lain yang berkaitan.

(3) Apabila selesai kajian semula pasaran itu, Suruhanjaya
boleh menyiarkan laporan dapatan dan syornya dan laporan
itu boleh dijadikan tersedia kepada orang awam.


-----

_Bekalan Gas (Pindaan)_ 49

Bab 5

_Keputusan oleh Suruhanjaya_

**Langkah interim**

**28** **j.** (1) Seksyen ini terpakai jika Suruhanjaya telah
memulakan tetapi belum menyelesaikan suatu penyiasatan
di bawah seksyen 6.

(2) Jika Suruhanjaya mempunyai alasan yang munasabah
untuk mempercayai bahawa mana-mana larangan di bawah
seksyen 28c atau 28g telah dilanggar atau mungkin dilanggar
dan Suruhanjaya fikirkan perlu bagi Suruhanjaya untuk bertindak
di bawah seksyen ini oleh sebab perkara keterdesakan bagi
maksud—

_(a)_ menghalang kerugian serius dan tidak boleh dibaiki

dari segi ekonomi atau selainnya, kepada seseorang
atau suatu kategori orang tertentu; atau

_(b)_ melindungi kepentingan awam,

Suruhanjaya boleh memberikan suatu arahan yang Suruhanjaya
fikirkan sesuai dan bersekadar bagi maksud itu mengikut
seksyen 37b.

(3) Suatu arahan yang diberikan di bawah subseksyen (2)
boleh termasuk menghendaki atau menyebabkan mana-mana
orang—

_(a)_ untuk menggantung kuat kuasa, dan menghentikan

daripada bertindak mengikut, mana-mana perjanjian
yang disyaki melanggar mana-mana larangan
di bawah seksyen 28c atau 28g;

_(b)_ untuk menghentikan daripada apa-apa perlakuan yang

disyaki melanggar mana-mana larangan di bawah
seksyen 28c atau 28g; atau

_(c)_ untuk membuat, atau menahan diri daripada membuat,

apa-apa perbuatan, tetapi yang tidak menghendaki
pembayaran wang.


-----

50 _Rang Undang-Undang_

(4) Suruhanjaya hendaklah, sebelum memberikan suatu
arahan di bawah subseksyen (2)—

_(a)_ menyampaikan suatu notis bertulis kepada orang

yang kepadanya Suruhanjaya bercadang untuk
memberikan arahan itu; dan

_(b)_ memberi orang itu suatu peluang untuk membuat

representasi bertulis dalam tempoh sekurangkurangnya tujuh hari dari tarikh notis bertulis itu.

(5) Suatu notis di bawah subseksyen (4) hendaklah
menunjukkan jenis arahan yang dicadangkan untuk
diberikan oleh Suruhanjaya dan sebab-sebab bagi pemberian
arahan itu.

(6) Suruhanjaya boleh pada bila-bila masa menarik balik
suatu arahan yang diberikan di bawah subseksyen (2).

(7) Tanpa menjejaskan subseksyen (6), mana-mana arahan
yang diberikan di bawah subseksyen (2) hendaklah terhenti
berkuat kuasa—

_(a)_ pada tarikh keputusan oleh Suruhanjaya selepas

selesai siasatannya; atau

_(b)_ dua belas bulan dari tarikh arahan itu diberikan,

mengikut mana-mana yang lebih awal.

**Keputusan yang dicadangkan oleh Suruhanjaya**

**28k.** (1) Jika, selepas selesai penyiasatan, Suruhanjaya
bercadang untuk membuat suatu keputusan bahawa salah
satu larangan di bawah seksyen 28c atau 28g telah atau
sedang dilanggar, Suruhanjaya hendaklah memberikan notis
bertulis mengenai keputusan yang dicadangkannya kepada
setiap orang, termasuklah pemegang lesen, yang mungkin
tersentuh secara langsung oleh keputusan itu.


-----

_Bekalan Gas (Pindaan)_ 51

(2) Notis itu hendaklah—

_(a)_ menyatakan sebab bagi keputusan yang dicadangkan

oleh Suruhanjaya dengan perincian yang mencukupi
bagi membolehkan orang, termasuklah pemegang
lesen, yang kepadanya notis itu diberikan
mempunyai prospek yang benar dan mencukupi
untuk membolehkannya membuat komen mengenai
keputusan yang dicadangkan berdasarkan maklumat
yang diketahui;

_(b)_ menyatakan apa-apa penalti atau tindakan pembetulan

yang dicadangkan untuk dipakai oleh Suruhanjaya;
dan

_(c)_ memberitahu setiap orang, termasuklah pemegang

lesen, yang kepadanya notis itu diberikan bahawa
orang itu, termasuklah pemegang lesen, boleh, dalam
apa-apa tempoh yang munasabah sebagaimana yang
dinyatakan dalam notis itu—

(i) mengemukakan representasi bertulis kepada

Suruhanjaya; dan

(ii) menunjukkan sama ada seseorang, termasuklah

pemegang lesen berhasrat untuk membuat
representasi lisan di hadapan Suruhanjaya.

**Representasi lisan**

**28l.** Jika seseorang, termasuklah pemegang lesen, memberitahu
Suruhanjaya, dalam tempoh yang dinyatakan dalam notis yang
diberikan di bawah seksyen 28k bahawa dia berhasrat untuk
membuat suatu representasi lisan, Suruhanjaya hendaklah,
sebelum membuat apa-apa keputusan yang berkaitan—

_(a)_ memanggil suatu sesi bagi representasi lisan untuk

diadakan pada suatu tarikh, masa dan di tempat
yang ditentukan oleh Suruhanjaya; dan


-----

52 _Rang Undang-Undang_

_(b)_ memberikan notis bertulis tentang tarikh, masa dan

tempat itu kepada—

(i) orang, termasuklah pemegang lesen, yang

berkenaan;

(ii) mana-mana orang yang telah membuat suatu

aduan dengan Suruhanjaya berkenaan dengan
amalan yang menjadi perkara penyiasatan
Suruhanjaya; dan

(iii) mana-mana orang lain yang kehadirannya di

sesi representasi lisan itu dianggap perlu
oleh Suruhanjaya.

**Penjalanan pendengaran**

**28m.** (1) Walau apa pun seksyen 28l, Suruhanjaya boleh pada
bila-bila masa menjalankan suatu pendengaran bagi maksud
menentukan sama ada seseorang, termasuklah pemegang
lesen, telah melanggar atau sedang melanggar mana-mana
larangan di bawah seksyen 28c atau 28g.

(2) Jika Suruhanjaya memutuskan bahawa suatu pendengaran
hendaklah diadakan, ia hendaklah memberikan suatu notis
sekurang-kurangnya empat belas hari kepada orang itu,
termasuklah pemegang lesen, yang berkenaan dan kepada
pihak ketiga lain yang berkepentingan—

_(a)_ yang merekodkan keputusannya untuk memanggil

pendengaran itu;

_(b)_ yang menyatakan tarikh, masa dan tempat bagi

mengadakan pendengaran itu; dan

_(c)_ yang menentukan perkara yang akan dipertimbangkan

pada pendengaran itu.

(3) Apabila Suruhanjaya memutuskan untuk mengadakan
suatu pendengaran, ia hendaklah juga memutuskan—

_(a)_ sama ada untuk mengadakan pendengaran individu

dengan setiap orang itu, termasuklah pemegang
lesen, dan mana-mana pihak ketiga lain yang


-----

_Bekalan Gas (Pindaan)_ 53

berkepentingan secara berasingan atau mengadakan
suatu pendengaran tunggal yang dihadiri oleh semua
orang, termasuklah pemegang lesen, yang terlibat
dan pihak ketiga yang berkepentingan; dan

_(b)_ sama ada untuk mengadakan pendengaran—

(i) awam; atau

(ii) secara sesi tertutup, bagi maksud melindungi

maklumat rahsia.

(4) Pendengaran itu hendaklah ditadbirkan oleh dan dijalankan
mengikut kaedah-kaedah tatacara yang berkuat kuasa pada
masa itu, sebagaimana yang disiarkan oleh Suruhanjaya.

(5) Suruhanjaya hendaklah menyimpan rekod pendengaran
itu sebagaimana yang mencukupi untuk menyatakan perkara
yang dibangkitkan oleh mana-mana orang yang menyertai
pendengaran itu.

(6) Seseorang, termasuklah pemegang lesen, boleh diwakili
pada pendengaran itu oleh—

_(a)_ mana-mana pegawai atau pekerjanya yang diberi

kuasa;

_(b)_ mana-mana peguam bela dan peguam cara;

_(c)_ mana-mana orang yang termasuk dalam perihalan yang

dinyatakan bagi maksud itu dalam kaedah-kaedah
tatacara Suruhanjaya; atau

_(d)_ mana-mana orang lain, dengan keizinan Ketua Pegawai

Eksekutif.

**Keputusan Suruhanjaya**

**28n. (1) Jika Suruhanjaya telah membuat keputusan bahawa**
tiada pelanggaran suatu larangan di bawah seksyen 28c atau
28g, Suruhanjaya hendaklah, tanpa kelengahan, memberikan
notis keputusan itu kepada mana-mana orang yang tersentuh
oleh keputusan itu menyatakan fakta yang berasaskannya
Suruhanjaya membuat keputusannya dan sebab Suruhanjaya
membuat keputusan itu.


-----

54 _Rang Undang-Undang_

(2) Jika Suruhanjaya memutuskan bahawa terdapat suatu
pelanggaran suatu larangan di bawah seksyen 28c atau 28g,
Suruhanjaya—

_(a)_ hendaklah menghendaki pelanggaran itu dihentikan

serta-merta;

_(b)_ boleh menyatakan langkah-langkah dikehendaki supaya

perlu diambil oleh orang, termasuklah pemegang
lesen, yang melanggar, yang pada hemat Suruhanjaya
adalah sesuai bagi menghentikan pelanggaran itu;

_(c)_ boleh mengenakan penalti kewangan; atau

_(d)_ boleh memberikan apa-apa arahan lain yang Suruhanjaya

fikirkan sesuai.

(3) Suruhanjaya hendaklah, dalam tempoh dua puluh satu hari
dari membuat keputusannya di bawah seksyen ini, memberitahu
mana-mana orang yang tersentuh oleh keputusan itu.

(4) Suruhanjaya hendaklah menyediakan dan menyiarkan
sebab-sebab bagi setiap keputusan yang dibuatnya di bawah
seksyen ini.

(5) Suatu penalti kewangan tidak boleh melebihi—

_(a)_ dalam hal seseorang yang menjalankan suatu

perniagaan atau seorang pemegang lesen, sepuluh
peratus daripada pusing ganti seluruh dunia; atau

_(b)_ dalam hal mana-mana orang lain, lima ratus ribu ringgit,

sepanjang tempoh suatu pelanggaran berlaku.

**Rejim kelonggaran**

**28o.** (1) Maka hendaklah ada suatu rejim kelonggaran,
dengan suatu penurunan sehingga maksimum seratus peratus
bagi apa-apa penalti yang akan dikenakan selainnya, yang
boleh diadakan dalam kes mana-mana orang, termasuklah
pemegang lesen, yang telah—

_(a)_ mengakui penglibatannya dalam suatu pelanggaran

mana-mana larangan di bawah subseksyen 28c(2); dan


-----

_Bekalan Gas (Pindaan)_ 55

_(b)_ memberikan maklumat atau bentuk kerjasama yang

lain kepada Suruhanjaya yang membantu secara
signifikan, atau mungkin membantu secara signifikan,
dalam pengenalpastian atau penyiasatan apa-apa
dapatan pelanggaran mana-mana larangan oleh
mana-mana orang, termasuklah pemegang lesen,
yang lain.

(2) Suatu rejim kelonggaran boleh membenarkan peratusan
pengurangan yang berlainan diadakan bagi seseorang,
termasuklah pemegang lesen, bergantung pada—

_(a)_ sama ada orang itu, termasuklah pemegang lesen, itu

ialah orang yang pertama sekali membawa pelanggaran
yang disyaki itu kepada perhatian Suruhanjaya;

_(b)_ peringkat dalam penyiasatan apabila—

(i) suatu penglibatan dalam pelanggaran itu

diakui; atau

(ii) apa-apa maklumat atau kerjasama lain telah

diberikan; atau

_(c)_ apa-apa hal keadaan lain yang difikirkan sesuai oleh

Suruhanjaya untuk diambil kira.

**Penguatkuasaan arahan atau keputusan Suruhanjaya**

**28p.** (1) Suruhanjaya boleh membawa prosiding di hadapan
Mahkamah Tinggi terhadap mana-mana orang yang gagal
mematuhi suatu arahan yang diberikan oleh Suruhanjaya
di bawah seksyen 28h, 28j atau suatu keputusan di bawah
seksyen 28n.

(2) Jika Mahkamah Tinggi mendapati bahawa orang yang
disebut dalam subseksyen (1) telah gagal mematuhi arahan
atau keputusan itu, Mahkamah Tinggi hendaklah membuat
suatu perintah menghendaki orang itu supaya mematuhi
arahan atau keputusan itu.


-----

56 _Rang Undang-Undang_

(3) Bagi maksud subseksyen (2), jika Mahkamah Tinggi
mendapati bahawa ketidakpatuhan arahan itu termasuklah
suatu kegagalan untuk membayar penalti dalam tempoh yang
dinyatakan, Mahkamah Tinggi hendaklah, sebagai tambahan
kepada perintah supaya orang itu membayar penalti itu,
memerintahkan supaya orang itu membayar bunga atas kadar
penghakiman biasa mulai dari hari selepas bayaran itu kena
dibuat.

(4) Mana-mana pelanggaran suatu perintah Mahkamah
Tinggi yang dibuat menurut seksyen ini boleh dihukum
sebagai suatu penghinaan mahkamah.

**Kuasa untuk menerima aku janji**

**28q.** (1) Suruhanjaya boleh, tertakluk kepada syarat-syarat
yang boleh dikenakan oleh Suruhanjaya, menerima daripada
seseorang, termasuklah pemegang lesen, suatu aku janji untuk
membuat atau menahan diri daripada membuat apa-apa jua
yang difikirkan sesuai oleh Suruhanjaya.

(2) Jika Suruhanjaya menerima aku janji di bawah
subseksyen (1), Suruhanjaya hendaklah, berhubung dengan
suatu pelanggaran, menutup penyiasatan itu tanpa membuat
apa-apa dapatan pelanggaran dan tidak boleh mengenakan
suatu penalti ke atas orang itu, termasuklah pemegang lesen
itu.

(3) Mana-mana aku janji yang diterima oleh Suruhanjaya di
bawah seksyen ini ialah suatu dokumen yang tersedia untuk
diperiksa oleh orang awam mengikut cara yang ditentukan
oleh Suruhanjaya.

(4) Peruntukan mana-mana aku janji yang diterima
oleh Suruhanjaya di bawah seksyen ini hendaklah boleh
dikuatkuasakan oleh Suruhanjaya seolah-olah peruntukan itu
telah dinyatakan dalam suatu keputusan yang diberikan kepada
orang itu, termasuklah pemegang lesen, yang memberikan
aku janji itu menurut seksyen 28n.


-----

_Bekalan Gas (Pindaan)_ 57

Bab 6

_Tribunal Rayuan Persaingan Gas_

**Penubuhan dan keanggotaan Tribunal Rayuan Persaingan**
**Gas**

**28r.** (1) Suatu Tribunal Rayuan Persaingan Gas ditubuhkan
yang hendaklah mempunyai bidang kuasa eksklusif untuk
mengkaji semula apa-apa keputusan yang dibuat oleh
Suruhanjaya di bawah seksyen 28j dan 28n.

(2) Tribunal Rayuan Persaingan Gas hendaklah terdiri
daripada anggota yang berikut:

_(a)_ seorang Presiden; dan

_(b)_ lima anggota lain yang dilantik oleh Menteri.

(3) Menteri hendaklah, atas penamaan oleh Ketua Hakim
Negara Mahkamah Persekutuan, melantik seorang hakim
Mahkamah Tinggi untuk menjadi Presiden Tribunal Rayuan
Persaingan Gas.

(4) Menteri hendaklah melantik orang yang, pada
pendapatnya, mempunyai kepakaran yang berkaitan dalam
industri, perdagangan, ekonomi, undang-undang, perakaunan,
atau hal ehwal pengguna untuk menjadi anggota Tribunal
Rayuan Persaingan Gas.

(5) Menteri boleh mengambil kira cadangan dan syor oleh
mana-mana agensi Kerajaan atau mana-mana badan lain yang
mempunyai kepakaran dalam mana-mana perkara yang disebut
dalam subseksyen (4).

(6) Presiden dan anggota Tribunal Rayuan Persaingan Gas
hendaklah memegang jawatan selama tempoh tidak melebihi
enam tahun.


-----

58 _Rang Undang-Undang_

**Elaun**

**28s.** Presiden dan anggota Tribunal Rayuan Persaingan Gas
yang dilantik di bawah seksyen 28r bolehlah dibayar—

_(a)_ suatu elaun bersidang harian semasa persidangan

Tribunal Rayuan Persaingan Gas;

_(b)_ suatu elaun penginapan, perjalanan dan sara hidup; dan

_(c)_ apa-apa elaun tetap atau elaun lain,

sebagaimana yang ditentukan oleh Menteri.

**Peletakan jawatan dan pembatalan pelantikan**

**28t. (1) Presiden atau mana-mana anggota lain Tribunal**
Rayuan Persaingan Gas boleh meletakkan jawatannya dengan
memberikan notis bertulis enam puluh hari kepada Menteri.

(2) Menteri boleh, pada bila-bila masa, membatalkan
pelantikan Presiden atau mana-mana anggota lain Tribunal
Rayuan Persaingan Gas jika Presiden atau anggota itu—

_(a)_ tidak sempurna akal atau selainnya tidak berupaya

untuk melaksanakan tugasnya atau menguruskan hal
ehwalnya;

_(b)_ menjadi bankrap atau tidak solven;

_(c)_ telah dibuktikan terhadapnya, atau dia telah disabitkan

atas, suatu pertuduhan berkenaan dengan—

(i) suatu kesalahan yang melibatkan fraud,

kecurangan atau keburukan akhlak;

(ii) suatu kesalahan di bawah mana-mana undang
undang yang berhubungan dengan rasuah; atau

(iii) apa-apa kesalahan lain yang boleh dihukum

dengan pemenjaraan (sama ada pemenjaraan
sahaja atau sebagai tambahan kepada atau
sebagai ganti denda) selama lebih daripada
dua tahun;


-----

_Bekalan Gas (Pindaan)_ 59

_(d)_ telah melakukan salah laku yang serius berhubung

dengan tugasnya;

_(e)_ tidak mematuhi obligasinya di bawah seksyen 28v;

atau

_(f)_ mempunyai prestasi yang tidak memuaskan selama

suatu tempoh masa yang ketara.

**Pengosongan jawatan dan pelantikan baharu atau sementara**

**28u.** (1) Jawatan Presiden atau mana-mana anggota lain
Tribunal Rayuan Persaingan Gas hendaklah menjadi kosong
jika—

_(a)_ dia mati;

_(b)_ dia meletakkan jawatannya atau selainnya mengosongkan

jawatannya sebelum habis tempoh yang baginya dia
dilantik; atau

_(c)_ pelantikannya dibatalkan di bawah seksyen 28t.

(2) Menteri hendaklah melantik seseorang lain mengikut
seksyen 28r untuk menggantikan Presiden atau mana-mana
anggota lain Tribunal Rayuan Persaingan Gas semasa
kekosongan jawatan Presiden atau anggota Tribunal Rayuan
Persaingan Gas.

(3) Menteri boleh melantik seseorang lain secara sementara
mengikut seksyen 28r untuk bertindak sebagai Presiden atau
mana-mana anggota lain Tribunal Rayuan Persaingan Gas—

_(a)_ semasa apa-apa tempoh apabila Presiden atau anggota

tidak hadir bertugas atau tidak ada di Malaysia; atau

_(b)_ jika Presiden atau anggota, kerana apa-apa sebab lain,

tidak berupaya untuk melaksanakan tugas jawatannya
secara sementara.


-----

60 _Rang Undang-Undang_

(4) Tiada perbuatan yang dilakukan atau prosiding yang
diambil oleh Tribunal Rayuan Persaingan Gas dalam penjalanan
kuasanya atau pelaksanaan fungsinya boleh terjejas atas alasan
terdapat apa-apa kekosongan dalam keanggotaan Tribunal
Rayuan Persaingan Gas.

**Penzahiran kepentingan**

**28v.** (1) Seseorang anggota Tribunal Rayuan Persaingan
Gas hendaklah menzahirkan, dengan secepat yang dapat
dilaksanakan, kepada Presiden mengenai apa-apa kepentingan,
sama ada substansial atau tidak, yang mungkin bercanggah
dengan tugas anggota itu sebagai anggota Tribunal Rayuan
Persaingan Gas dalam sesuatu perkara tertentu.

(2) Jika Presiden berpendapat bahawa kepentingan anggota itu
bercanggah dengan tugas anggota itu sebagai anggota Tribunal
Rayuan Persaingan Gas, Presiden hendaklah memaklumkan
semua pihak kepada perkara itu mengenai percanggahan itu.

(3) Jika tiada pihak kepada perkara itu membantah mengenai
percanggahan itu, anggota itu boleh terus melaksanakan
tugasnya sebagai anggota Tribunal Rayuan Persaingan Gas
berhubung dengan perkara itu.

(4) Jika sesuatu pihak kepada perkara itu membantah mengenai
percanggahan itu, anggota Tribunal Rayuan Persaingan Gas
itu tidak boleh meneruskan pelaksanaan tugasnya sebagai
anggota Tribunal Rayuan Persaingan Gas berhubung dengan
perkara itu.

(5) Jika anggota itu dilarang daripada melaksanakan
tugasnya di bawah subseksyen (4), Presiden hendaklah
melantik seorang anggota lain Tribunal Rayuan Persaingan
Gas untuk melaksanakan tugas berhubung dengan perkara
itu.

(6) Jika Presiden mempunyai apa-apa kepentingan, sama
ada substansial atau tidak, yang mungkin bercanggah dengan
tugasnya sebagai Presiden Tribunal Rayuan Persaingan Gas
dalam sesuatu perkara tertentu, dia hendaklah menahan diri
daripada melaksanakan tugasnya sebagai Presiden berhubung
dengan perkara itu.


-----

_Bekalan Gas (Pindaan)_ 61

(7) Kegagalan Presiden untuk menahan diri daripada
melaksanakan tugasnya di bawah subseksyen (6) atau
kegagalan seorang anggota untuk menzahirkan kepentingannya
hendaklah—

_(a)_ menidaksahkan keputusan Tribunal Rayuan Persaingan

Gas itu melainkan jika semua pihak bersetuju untuk
terikat dengan keputusan itu; dan

_(b)_ menjadikan Presiden atau anggota itu tertakluk kepada

pembatalan pelantikannya di bawah seksyen 28t.

**Setiausaha Tribunal Rayuan Persaingan Gas dan pegawai**
**lain**

**28w.** (1) Menteri hendaklah melantik seorang Setiausaha
Tribunal Rayuan Persaingan Gas.

(2) Menteri boleh menetapkan apa-apa bilangan pegawai
awam yang Menteri fikirkan layak untuk membantu Setiausaha.

(3) Bagi maksud Akta ini, Setiausaha dan pegawai yang
ditetapkan di bawah subseksyen (2) hendaklah disifatkan
sebagai pegawai Tribunal Rayuan Persaingan Gas.

**Rayuan kepada Tribunal Rayuan Persaingan Gas**

**28x.** (1) Seseorang yang terkilan atau yang kepentingannya
tersentuh oleh suatu keputusan Suruhanjaya di bawah
seksyen 28j dan 28n boleh merayu kepada Tribunal Rayuan
Persaingan Gas dengan memfailkan suatu notis rayuan kepada
Tribunal Rayuan Persaingan Gas.

(2) Suatu notis rayuan hendaklah dibuat secara bertulis
kepada Tribunal Rayuan Persaingan Gas dalam tempoh tiga
puluh hari dari tarikh keputusan Suruhanjaya dan perayu
hendaklah memberikan suatu salinan notis itu kepada Ketua
Pegawai Eksekutif.


-----

62 _Rang Undang-Undang_

(3) Notis rayuan itu hendaklah menyatakan dalam bentuk
ringkasan kandungan keputusan Suruhanjaya yang dirayukan,
hendaklah mengandungi suatu alamat di mana apa-apa
notis atau dokumen yang berkaitan dengan rayuan itu boleh
disampaikan kepada perayu itu atau peguam belanya dan
hendaklah ditandatangani oleh perayu itu atau peguam belanya.

**Rekod keputusan Suruhanjaya**

**28y.** (1) Orang yang terkilan atau orang yang kepentingannya
tersentuh yang disebut dalam seksyen 28x boleh, atas
inisiatifnya sendiri, meminta secara bertulis kepada Suruhanjaya
untuk mendapatkan suatu pernyataan mengenai alasan bagi
keputusan Suruhanjaya.

(2) Tertakluk kepada subseksyen (3), Suruhanjaya
hendaklah, apabila diterimanya permintaan bertulis di bawah
subseksyen (1), memberikan suatu salinan penyataan mengenai
alasan bagi keputusannya kepada orang yang terkilan atau
orang yang kepentingannya tersentuh itu apabila dibayar fi
yang ditetapkan.

(3) Apabila suatu notis rayuan telah difailkan dengan
Tribunal Rayuan Persaingan Gas di bawah seksyen 28x,
Suruhanjaya hendaklah, jika Suruhanjaya belum lagi menulis
alasan bagi keputusannya mengenai perkara yang dinyatakan
dalam notis itu sebagaimana yang diminta oleh perayu di
bawah subseksyen (1), merekodkan secara bertulis alasan
bagi keputusannya dan alasan bertulis itu hendaklah menjadi
sebahagian daripada rekod prosiding di hadapan Tribunal
Rayuan Persaingan Gas.

**Penggantungan keputusan sementara menunggu rayuan**

**28z.** (1) Sementara menunggu keputusan suatu rayuan oleh
Tribunal Rayuan Persaingan Gas, suatu keputusan Suruhanjaya
adalah sah, mengikat dan boleh dikuatkuasakan kecuali jika
suatu penggantungan keputusan Suruhanjaya telah dipohon
oleh perayu dan dibenarkan oleh Tribunal Rayuan Persaingan
Gas.


-----

_Bekalan Gas (Pindaan)_ 63

(2) Suatu permohonan untuk penggantungan hendaklah
secara bertulis dan hendaklah dibuat kepada Tribunal Rayuan
Persaingan Gas pada atau selepas hari notis rayuan itu
difailkan dengan Tribunal Rayuan Persaingan Gas.

**Komposisi dan persidangan Tribunal Rayuan Persaingan**
**Gas**

**28aa.** (1) Tiap-tiap prosiding Tribunal Rayuan Persaingan Gas
hendaklah didengar dan dibereskan oleh tiga orang anggota
Tribunal Rayuan Persaingan Gas sebagaimana yang boleh
ditentukan oleh Presiden dalam mana-mana hal tertentu.

(2) Tribunal Rayuan Persaingan Gas hendaklah bersidang
pada apa-apa tarikh dan di mana-mana tempat yang ditentukan
oleh Presiden dari semasa ke semasa.

(3) Presiden boleh membatalkan atau menangguhkan
mana-mana persidangan Tribunal Rayuan Persaingan Gas
dan boleh menukar tempat persidangan yang telah ditentukan
di bawah subseksyen (2).

(4) Apa-apa perubahan kepada tarikh atau tempat
mana-mana persidangan Tribunal Rayuan Persaingan Gas
hendaklah dimaklumkan kepada pihak-pihak kepada rayuan
itu melalui notis bertulis.

**Tatacara dan kuasa Tribunal Rayuan Persaingan Gas**

**28ab. (1) Tribunal Rayuan Persaingan Gas hendaklah**
memutuskan tatacaranya sendiri.

(2) Tribunal Rayuan Persaingan Gas hendaklah mempunyai
kuasa—

_(a)_ untuk memanggil pihak-pihak kepada prosiding atau

mana-mana orang lain untuk hadir di hadapannya
untuk memberikan keterangan berkenaan dengan
sesuatu rayuan;


-----

64 _Rang Undang-Undang_

_(b)_ untuk mendapatkan dan menerima keterangan secara

bersumpah atau ikrar, sama ada secara lisan atau
dokumentar, dan memeriksa semua orang sedemikian
sebagai saksi sebagaimana yang difikirkan perlu
oleh Tribunal Rayuan Persaingan Gas;

_(c)_ jika seseorang dipanggil sedemikian, untuk menghendaki

pengemukaan apa-apa maklumat, dokumen atau benda
lain dalam miliknya atau di bawah kawalannya yang
difikirkan perlu oleh Tribunal Rayuan Persaingan
Gas bagi maksud rayuan itu;

_(d)_ untuk mengendalikan apa-apa sumpah, ikrar atau

akuan berkanun, mengikut kehendak keadaan;

_(e)_ jika seseorang dipanggil sedemikian, untuk

membenarkan pembayaran apa-apa perbelanjaan
yang munasabah yang dilakukan berkaitan dengan
kehadirannya;

_(f)_ untuk menerima keterangan atau menolak keterangan

yang dikemukakan, sama ada secara lisan atau
dokumentar, dan sama ada boleh diterima atau
tidak boleh diterima di bawah peruntukan
mana-mana undang-undang bertulis yang
sedang berkuat kuasa yang berhubungan dengan
kebolehterimaan keterangan; dan

_(g)_ untuk secara amnya mengarahkan dan melakukan

segala perkara yang perlu atau suai manfaat bagi
mempercepat keputusan rayuan.

(3) Tribunal Rayuan Persaingan Gas hendaklah mempunyai
kuasa mahkamah rendah di bawah Akta Mahkamah
Rendah 1948 [Akta 92] berkenaan dengan penguatkuasaan
kehadiran saksi, pendengaran keterangan secara bersumpah
atau ikrar dan menjatuhkan hukuman kerana penghinaan
mahkamah.

**Keputusan Tribunal Rayuan Persaingan Gas**

**28ac. (1) Keputusan Tribunal Rayuan Persaingan Gas,**
tentang apa-apa perkara, hendaklah diputuskan mengikut
majoriti anggotanya.


-----

_Bekalan Gas (Pindaan)_ 65

(2) Tribunal Rayuan Persaingan Gas boleh mengesahkan
atau mengetepikan keputusan yang menjadi hal bagi rayuan
itu, atau mana-mana bahagiannya, dan boleh—

_(a)_ meremitkan perkara itu kepada Suruhanjaya;

_(b)_ mengenakan atau membatalkan, atau mengubah amaun,

suatu penalti kewangan;

_(c)_ memberikan apa-apa arahan, atau mengambil apa-apa

langkah lain sebagaimana yang boleh diberikan atau
diambil oleh Suruhanjaya sendiri; atau

_(d)_ membuat apa-apa keputusan lain yang boleh dibuat

oleh Suruhanjaya sendiri.

(3) Suatu keputusan Tribunal Rayuan Persaingan Gas adalah
muktamad dan mengikat pihak-pihak kepada rayuan itu.

**Penguatkuasaan keputusan Tribunal Rayuan Persaingan**
**Gas**

**28ad.** Suatu keputusan yang diberikan oleh Tribunal

Rayuan Persaingan Gas boleh, dengan kebenaran Mahkamah
Tinggi, dikuatkuasakan dengan cara yang sama seperti suatu
penghakiman atau perintah yang mempunyai kesan yang sama,
dan jika kebenaran diberikan sedemikian, penghakiman boleh
dimasukkan mengikut terma keputusan itu.

Bab 7

_Am_

**Hak tindakan persendirian**

**28ae.** (1) Mana-mana orang yang mengalami kehilangan atau
kerugian secara langsung akibat suatu pelanggaran mana-mana
larangan di bawah seksyen 28c atau 28g mempunyai hak
tindakan bagi relief dalam prosiding sivil dalam mahkamah
di bawah seksyen ini terhadap mana-mana orang, termasuklah
pemegang lesen, yang atau pada masa material itu menjadi
suatu pihak kepada pelanggaran itu.


-----

66 _Rang Undang-Undang_

(2) Tindakan boleh dibawa oleh mana-mana orang yang
disebut di bawah subseksyen (1) tanpa mengira sama ada
orang itu berurusan secara langsung atau tidak langsung
dengan orang itu, termasuklah pemegang lesen itu.

**Peraturan-peraturan berkaitan dengan perkara persaingan**
**di bawah Bahagian VIa yang dibuat oleh Menteri**

**28af.** (1) Menteri boleh, membuat apa-apa peraturan-peraturan
yang perlu atau suai manfaat bagi—

_(a)_ melaksanakan sepenuhnya peruntukan Bahagian VIa;

_(b)_ menjalankan atau mencapai matlamat dan maksud

Bahagian VIa; dan

_(c)_ mengadakan peruntukan bagi apa-apa perkara

tambahan, sampingan atau berbangkit berhubung
dengan Bahagian VIa.

(2) Menteri boleh, sebelum membuat apa-apa peraturan—

_(a)_ menyiarkan suatu notis mengenai niatnya untuk

membuat peraturan-peraturan yang dicadangkan itu;

_(b)_ memberikan sekurang-kurangnya tiga puluh hari dari

tarikh penyiaran notis tersebut untuk membolehkan
apa-apa penghujahan dibuat oleh orang awam
berhubung dengan peraturan-peraturan yang
dicadangkan itu; dan

_(c)_ memberi pertimbangan yang sewajarnya kepada

apa-apa penghujahan yang dibuat.”.

**Pindaan seksyen 29**

**31.** Seksyen 29 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Jika suatu pertikaian timbul antara pemegang
lesen dan pengguna berhubung dengan perkara yang


-----

_Bekalan Gas (Pindaan)_ 67

termasuk di bawah seksyen 13, 14 hingga 21 atau
antara pemegang lesen berhubung dengan perkara selain
yang berkenaan dengan Bahagian VIa, pertikaian itu
boleh dirujukkan kepada Suruhanjaya.”;

_(b)_ dengan memasukkan selepas subseksyen (2) subseksyen

yang berikut:

“(2a) Amalan dan tatacara yang hendak diikuti
dalam menentukan apa-apa pertikaian di bawah
perenggan (2)(a) bolehlah seperti apa yang didapati
wajar oleh Suruhanjaya.”;

_(c)_ dalam subseksyen (5), dengan menggantikan perkataan

“tiga” dengan perkataan “sepuluh”; dan

_(d)_ dalam subseksyen (7), dengan menggantikan perkataan

“tentang perkhidmatan pembekalan gas di antara seseorang
pemegang lesen dengan seseorang pengguna, pemegang
lesen itu hendaklah, melainkan jika diarahkan selainnya
oleh Suruhanjaya, terus memberikan bekalan gas” dengan
perkataan “di bawah seksyen ini, pemegang lesen itu
hendaklah, melainkan jika diarahkan selainnya oleh
Suruhanjaya, terus menghantar atau membekal gas atau
membenarkan penggunaan kemudahannya”.

**Pindaan seksyen 30**

**32.** Seksyen 30 Akta ibu dipinda—

_(a)_ dalam subseksyen (1)—

(i) dengan menggantikan perkataan “membekalkan

gas melalui talian paip” dengan perkataan
“menjalankan apa-apa aktiviti peruncitan atau
penggunaan gas melalui sistem perpaipan”;

(ii) dengan menggantikan perkataan “lima” dengan

perkataan “tiga”; dan

(iii) dengan menggantikan perkataan “talian paip

atau pepasangan” dengan perkataan “sistem
perpaipan”


-----

68 _Rang Undang-Undang_

_(b)_ dengan memasukkan selepas subseksyen (1) subseksyen

yang berikut:

“(1a) Mana-mana orang yang, berlanggaran dengan
seksyen 11, menjalankan apa-apa aktiviti pengimportan
ke terminal penggasan semula, penggasan semula,
pengiriman, pengangkutan atau pengagihan gas melalui
talian paip tanpa apa-apa lesen melakukan suatu
kesalahan dan, apabila disabitkan, boleh dikenakan
denda tidak melebihi lima ratus ribu ringgit, atau
dipenjarakan selama tempoh tidak melebihi lima
tahun atau kedua-duanya dan didenda selanjutnya
tidak melebihi satu ribu ringgit bagi tiap-tiap hari
atau sebahagian daripada sehari selama kesalahan itu
diteruskan selepas sabitan.”;

_(c)_ dengan menggantikan subseksyen (2) dengan subseksyen

yang berikut:

“(2) Bagi maksud subsekyen (1) dan (1a), mana-mana
pemegang lesen yang, tanpa kebenaran nyata daripada
Suruhanjaya, menjalankan aktiviti pengangkutan,
pengagihan, peruncitan atau penggunaan gas atau
meletakkan apa-apa talian paip atau membina apa-apa
sistem perpaipan di luar kawasan pembekalan yang
dinyatakan dalam lesennya hendaklah disifatkan sebagai
beroperasi tanpa lesen dan melakukan kesalahan yang
sewajarnya di bawah subseksyen (1) dan (1a).”;

_(d)_ dalam subseksyen (3), dengan menggantikan perkataan

“lima” dengan perkataan “lima puluh”;

_(e)_ dengan menggantikan subseksyen (4) dengan subseksyen

yang berikut:

“(4) Mana-mana pemegang lesen pengimportan
ke terminal penggasan semula, pengiriman, peruncitan
atau gas persendirian yang tanpa alasan yang sah
gagal untuk mematuhi apa-apa terma atau syarat yang
dinyatakan dalam lesen melakukan suatu kesalahan
dan, apabila disabitkan, boleh didenda tidak melebihi
seratus ribu ringgit dan didenda selanjutnya tidak


-----

_Bekalan Gas (Pindaan)_ 69

melebihi satu ribu ringgit bagi tiap-tiap hari atau
sebahagian daripada sehari kesalahan itu diteruskan
selepas sabitan.”;

_(f)_ dengan memasukkan selepas subseksyen (4) subseksyen

yang berikut:

“(4a) Mana-mana pemegang lesen penggasan semula,
pengangkutan, atau pengagihan yang tanpa alasan yang
sah gagal untuk mematuhi apa-apa terma atau syarat
yang dinyatakan dalam lesen melakukan suatu kesalahan
dan, apabila disabitkan, boleh didenda tidak melebihi
lima ratus ribu ringgit dan didenda selanjutnya tidak
melebihi lima ribu ringgit bagi tiap-tiap hari atau
sebahagian daripada sehari kesalahan itu diteruskan
selepas sabitan.”;

_(g)_ dalam subseksyen (5), dengan menggantikan perkataan

“lima puluh” dengan perkataan “satu ratus”;

_(h)_ dalam subseksyen (6)—

(i) dengan menggantikan perkataan “satu ratus”

dengan perkataan “lima ratus”; dan

(ii) dengan memasukkan selepas perkataan

“kedua-duanya” perkataan “, dan hendaklah juga
boleh dikenakan untuk membayar pampasan bagi
kerugian yang ditanggung bagi suatu amaun
yang hendaklah ditetapkan oleh mahkamah
di bawah seksyen 30d”;

_(i)_ dalam subseksyen (7)—

(i) dengan menggantikan perkataan “lima” dengan

perkataan “lima puluh”; dan

(ii) dengan memasukkan selepas perkataan

“kedua-duanya” perkataan “, dan hendaklah juga
boleh dikenakan untuk membayar pampasan bagi
kerugian yang ditanggung bagi suatu amaun
yang akan ditetapkan oleh mahkamah di bawah
seksyen 30d”; dan


-----

70 _Rang Undang-Undang_

_(j)_ dalam subseksyen (9)—

(i) dengan menggantikan perkataan “lima” dengan

perkataan “lima puluh”; dan

(ii) dengan memasukkan selepas perkataan

“kedua-duanya” perkataan “, dan hendaklah juga
boleh dikenakan untuk membayar pampasan bagi
kerugian yang ditanggung bagi suatu amaun
yang akan ditetapkan oleh mahkamah di bawah
seksyen 30d”.

**Seksyen baharu 30a, 30b, 30c, 30d dan 30e**

**33.** Akta ibu dipinda dengan memasukkan selepas seksyen 30
seksyen yang berikut:

“Pemberian maklumat

**30a.** (1) Mana-mana orang yang—

_(a)_ mengetahui atau mempunyai alasan yang munasabah

untuk mengesyaki bahawa seseorang pegawai diberi
kuasa sedang bertindak, atau bercadang untuk
bertindak, berkaitan dengan suatu penyiasatan yang
sedang, atau akan, dijalankan di bawah atau bagi
maksud Bahagian ini dan menzahirkan kepada
mana-mana orang lain maklumat atau apa-apa perkara
lain yang mungkin akan menjejaskan penyiasatan
itu atau penyiasatan yang dicadangkan itu; atau

_(b)_ mengetahui atau mempunyai alasan yang munasabah

untuk mengesyaki bahawa suatu penzahiran telah
dibuat kepada seorang pegawai diberi kuasa
di bawah Akta ini dan menzahirkan kepada
mana-mana orang lain maklumat atau apa-apa
perkara lain yang mungkin menjejaskan apa-apa
penyiasatan yang mungkin dijalankan berikutan
dengan penzahiran itu,


-----

_Bekalan Gas (Pindaan)_ 71

melakukan suatu kesalahan dan boleh, apabila disabitkan—

(i) jika orang itu ialah suatu pertubuhan perbadanan,

didenda tidak melebihi satu juta ringgit, dan bagi
kesalahan kedua atau yang berikutnya, didenda tidak
melebihi lima juta ringgit; atau

(ii) jika orang itu bukan suatu pertubuhan perbadanan,

didenda tidak melebihi lima ratus ribu ringgit atau
dipenjarakan selama tempoh tidak melebihi lima
tahun atau kedua-duanya, dan bagi kesalahan kedua
atau yang berikutnya, didenda tidak melebihi satu
juta ringgit atau dipenjarakan selama tempoh tidak
melebihi lima tahun atau kedua-duanya.

(2) Tiada apa-apa jua dalam subseksyen (1) menjadikan
ia suatu kesalahan bagi seseorang peguam bela dan peguam
cara atau pekerjanya untuk menzahirkan apa-apa maklumat
atau perkara lain—

_(a)_ kepada pelanggannya atau wakil pelanggannya berkaitan

dengan pemberian nasihat kepada pelanggan itu dalam
penjalanan dan bagi maksud khidmat profesional
peguam bela dan peguam cara itu; atau

_(b)_ kepada mana-mana orang pada menjangkakan, atau

berkaitan dengan dan bagi maksud, apa-apa prosiding
undang-undang.

(3) Subseksyen (2) tidaklah terpakai berhubung dengan
apa-apa maklumat atau perkara lain yang dizahirkan dengan
tujuan untuk melaksanakan apa-apa maksud yang menyalahi
undang-undang.

(4) Dalam prosiding terhadap seseorang bagi suatu kesalahan
di bawah seksyen ini, menjadi pembelaan jika orang itu
membuktikan bahawa—

_(a)_ dia tidak mengetahui atau mengesyaki bahawa

penzahiran yang dibuat di bawah perenggan (1)(b)
berkemungkinan menjejaskan penyiasatan itu; atau

_(b)_ dia mempunyai kuasa yang sah atau alasan yang

munasabah untuk membuat penzahiran itu.


-----

72 _Rang Undang-Undang_

**Ancaman dan tindakan balas**

**30b.** (1) Tiada seorang pun boleh—

_(a)_ memaksa atau cuba untuk memaksa mana-mana

orang untuk menahan diri daripada melakukan
apa-apa perbuatan yang disebut dalam subseksyen (3);
atau

_(b)_ menjadikan mana-mana orang tertakluk kepada

apa-apa keadaan merugikan dari segi komersial
atau lain sebagai tindakan balas terhadap orang itu
kerana melakukan apa-apa perbuatan yang disebut
dalam subseksyen (3).

(2) Bagi maksud dan tanpa menjejaskan keluasan
perenggan (1)(b), keadaan merugikan dari segi komersial
atau lain itu boleh termasuk suatu ancaman pembayaran
lewat bagi amaun yang kena dibayar dengan sewajarnya
kepada orang itu, pembawaan atau penjalanan dengan tidak
munasabah litigasi terhadap orang itu, pembatalan pesanan
dengan orang itu, atau pengalihan perniagaan daripada, atau
keengganan untuk berdagang dengan, orang itu.

(3) Perbuatan yang disebut dalam subseksyen (1) adalah
seperti yang berikut:

_(a)_ membuat suatu aduan kepada Suruhanjaya; dan

_(b)_ bekerjasama dengan, atau menawarkan atau bersetuju

untuk bekerjasama dengan, Suruhanjaya berkaitan
dengan apa-apa penyiasatan oleh Suruhanjaya.

(4) Mana-mana orang yang melanggar seksyen ini melakukan
suatu kesalahan dan boleh, apabila disabitkan—

_(a)_ jika orang itu ialah suatu pertubuhan perbadanan,

didenda tidak melebihi satu juta ringgit, dan bagi
kesalahan kedua atau yang berikutnya, didenda tidak
melebihi lima juta ringgit; atau


-----

_Bekalan Gas (Pindaan)_ 73

_(b)_ jika orang itu bukan suatu pertubuhan perbadanan,

didenda tidak melebihi lima ratus ribu ringgit atau
dipenjarakan selama tempoh tidak melebihi lima
tahun atau kedua-duanya, dan bagi kesalahan kedua
atau yang berikutnya, didenda tidak melebihi satu
juta ringgit atau dipenjarakan selama tempoh tidak
melebihi lima tahun atau kedua-duanya.

**Kerahsiaan**

**30** **c.** (1) Mana-mana orang yang menzahirkan atau
menggunakan apa-apa maklumat rahsia berkenaan dengan
seseorang yang tertentu, termasuklah pemegang lesen, atau
hal ehwal seseorang individu yang diperoleh menurut kuasa
mana-mana peruntukan Akta ini melakukan suatu kesalahan
dan boleh, apabila disabitkan—

_(a)_ jika orang itu ialah suatu pertubuhan perbadanan,

didenda tidak melebihi satu juta ringgit, dan bagi
kesalahan kedua atau yang berikutnya, didenda tidak
melebihi lima juta ringgit; atau

_(b)_ jika orang itu bukan suatu pertubuhan perbadanan,

didenda tidak melebihi lima ratus ribu ringgit
atau dipenjarakan selama tempoh tidak melebihi
lima tahun atau kedua-duanya, dan bagi kesalahan
kedua atau yang berikutnya, didenda tidak
melebihi satu juta ringgit atau dipenjarakan
selama tempoh tidak melebihi lima tahun atau
kedua-duanya.

(2) Tiada apa-apa jua dalam subseksyen (1) boleh berkuat
kuasa untuk menghalang penzahiran maklumat jika—

_(a)_ penzahiran itu dibuat dengan persetujuan orang yang

daripadanya maklumat itu diperoleh;

_(b)_ penzahiran itu adalah perlu bagi pelaksanaan fungsi

atau kuasa Suruhanjaya;


-----

74 _Rang Undang-Undang_

_(c)_ penzahiran itu dibuat secara munasabah semasa apa
apa prosiding di bawah Bahagian VIa atau Akta ini
dengan syarat bahawa penzahiran itu tidak dibuat
berlawanan dengan apa-apa arahan Suruhanjaya atau
Tribunal Rayuan Persaingan Gas yang di hadapannya
prosiding itu berjalan;

_(d)_ penzahiran itu dibuat berkaitan dengan penyiasatan

terhadap suatu pelanggaran atau suatu kesalahan
di bawah Akta ini; atau

_(e)_ penzahiran itu dibuat dengan kebenaran Suruhanjaya

kepada mana-mana pihak berkuasa persaingan negara
lain berkaitan dengan suatu permintaan oleh pihak
berkuasa persaingan negara itu untuk bantuan.

(3) Bagi maksud seksyen ini, “maklumat rahsia” ertinya
maklumat perdagangan, perniagaan atau perindustrian yang
dipunyai oleh mana-mana orang, yang mempunyai nilai ekonomi
dan tidak tersedia secara amnya kepada atau diketahui oleh
orang lain.

**Perintah pembayaran kos pendakwaan dan pampasan**

**30d. (1) Mahkamah yang di hadapannya seseorang disabitkan**
atas apa-apa kesalahan di bawah Akta ini boleh, atas budi
bicaranya, membuat sama ada salah satu atau kedua-dua
perintah yang berikut terhadap orang itu, iaitu:

_(a)_ suatu perintah pembayaran oleh orang itu terhadap

kos pendakwaannya atau apa-apa bahagiannya yang
dipersetujui oleh Pendakwa Raya;

_(b)_ suatu perintah pembayaran oleh orang itu bagi suatu

jumlah yang hendaklah ditetapkan oleh mahkamah
sebagai pampasan kepada mana-mana orang yang
merupakan mangsa kepada kesalahan yang dilakukan
oleh orang itu berkenaan dengan kecederaan pada
diri atau sifatnya, atau kehilangan pendapatan
atau harta, sebagai kesan daripada kesalahan yang
dilakukan.


-----

_Bekalan Gas (Pindaan)_ 75

(2) Jika seseorang yang merupakan mangsa kepada kesalahan
itu telah mati, perintah pampasan hendaklah dibuat kepada
wakil orang yang telah mati itu.

(3) Mahkamah hendaklah, dalam membuat perintah
di bawah perenggan (1)(b), mempertimbang faktor yang
berikut:

_(a)_ jenis kesalahan;

_(b)_ kecederaan yang dialami oleh mangsa;

_(c)_ perbelanjaan yang ditanggung oleh mangsa;

_(d)_ kerosakan kepada, atau kehilangan, harta yang

ditanggung oleh mangsa;

_(e)_ kehilangan pendapatan yang ditanggung oleh mangsa;

_(f)_ kemampuan orang yang disabitkan atas apa-apa

kesalahan di bawah Akta ini untuk membayar; dan

_(g)_ apa-apa faktor lain yang difikirkan oleh mahkamah

berkaitan.

(4) Bagi maksud membuat suatu perintah di bawah
perenggan (1)(b), mahkamah boleh mengadakan siasatan yang
difikirkan patut oleh mahkamah.

(5) Mahkamah hendaklah menentukan orang yang
kepadanya apa-apa jumlah wang berkenaan dengan kos atau
pampasan yang disebut terdahulu hendaklah kena dibayar, dan
seksyen 30e, kecuali perenggan (1)(d), hendaklah terpakai
bagi apa-apa perintah yang dibuat di bawah seksyen ini.

(6) Mahkamah boleh mengarahkan suatu perintah bagi
pembayaran kos atau suatu perintah bagi pembayaran pampasan,
diutamakan, dan, jika tiada arahan diberikan, suatu perintah
bagi pembayaran kos hendaklah diutamakan, daripada perintah
bagi pembayaran pampasan.


-----

76 _Rang Undang-Undang_

(7) Setakat amaun yang telah dibayar kepada seseorang,
atau kepada wakil seseorang, di bawah suatu perintah
bagi pampasan, apa-apa tuntutan orang itu atau wakilnya
bagi kecederaan yang ditanggung oleh sebab kesalahan itu
hendaklah disifatkan sebagai telah dijelaskan, tetapi perintah
bagi pembayaran itu tidaklah menjejaskan apa-apa hak bagi
remedi sivil untuk mendapatkan balik apa-apa harta atau bagi
mendapatkan balik kerugian melebihi amaun pampasan yang
dibayar di bawah perintah itu.

(8) Tiap-tiap perintah yang dibuat di bawah seksyen ini
boleh dirayu.

**Peruntukan mengenai wang yang boleh dibayar sebagai**
**kos atau pampasan**

**30e. (1) Tertakluk kepada peruntukan Akta ini jika mana-mana**
orang, di bawah Akta ini, atas apa jua sebab, diperintahkan
untuk membayar apa-apa jumlah wang melalui kos atau
pampasan, mahkamah yang membuat perintah itu boleh, atas
budi bicaranya membuat semua atau mana-mana perkara
yang berikut, iaitu:

_(a)_ memberikan masa bagi pembayaran jumlah wang itu;

_(b)_ mengarahkan supaya pembayaran jumlah wang itu

dibuat tidak melebihi dua belas ansuran bulanan;

_(c)_ mengeluarkan suatu waran untuk melevi jumlah wang

itu secara distres dan jualan apa-apa harta yang
dimiliki oleh orang itu;

_(d)_ mengarahkan bahawa apabila ingkar membayar atau

sesuatu distres yang mencukupi bagi menjelaskan
jumlah wang itu, maka orang itu hendaklah
dipenjarakan bagi suatu tempoh yang tertentu, yang
mana pemenjaraan itu hendaklah melebihi sebarang
pemenjaraan yang dia boleh dihukum ke atasnya atau
yang mana dia boleh dihukum di bawah hukuman
pengurangan hukuman:

Dengan syarat bahawa jika masa bagi pembayaran

terhadap jumlah wang itu tidak diberikan suatu


-----

_Bekalan Gas (Pindaan)_ 77

perintah bagi pemenjaraan kerana ingkar membayar
tidak boleh dikeluarkan dahulu melainkan jika
mahkamah berpendapat orang itu tidak mempunyai
harta atau harta yang tidak mencukupi untuk
menyelesaikan wang yang kena dibayar atau bahawa
levi distres itu akan lebih memudaratkannya atau
keluarganya daripada pemenjaraan;

_(e)_ mengarahkan supaya orang itu diperiksa dan apa-apa

wang yang dijumpai daripadanya semasa diperiksa
sedemikian atau sekiranya dia dipenjarakan, boleh
dijumpai daripadanya semasa dia dibawa ke penjara
hendaklah digunakan bagi pembayaran jumlah wang
itu, lebihnya, jika ada, dikembalikan kepadanya:

Dengan syarat bahawa wang itu tidak boleh digunakan

sedemikian jika mahkamah berpuas hati bahawa
wang itu bukan dipunyai oleh orang itu yang
padanya wang itu dijumpai atau kehilangan wang
itu akan lebih memudaratkan keluarganya daripada
pemenjaraannya.

(2) Terma yang baginya mahkamah mengarahkan supaya
orang itu dihukum dengan pemenjaraan kerana ingkar membayar
atau sesuatu distres yang mencukupi untuk menjelaskan apaapa wang itu, tidak boleh melebihi skala yang berikut:

Apabila wang yang kena dibayar tidak
melebihi RM500…………………………... Satu bulan

Apabila wang yang kena dibayar itu
melebihi RM500 tetapi tidak melebihi
RM1000……………………….................. Dua bulan

Dalam apa-apa hal
yang lain…………………………. Enam bulan

(3) Tertakluk kepada peruntukan Akta ini pemenjaraan yang
dikenakan oleh mahkamah di bawah seksyen ini hendaklah
tamat apabila wang itu dibayar atau dilevikan mengikut proses
undang-undang.


-----

78 _Rang Undang-Undang_

(4) Jika sebelum tamatnya tempoh pemenjaraan itu,
apa-apa bahagian wang telah dibayar atau dilevikan dan
tempoh pemenjaraan, yang dijalani adalah tidak kurang
daripada bahagian wang yang masih belum dibayar itu, maka
hukuman pemenjaraan itu hendaklah ditamatkan.

(5) Suatu waran untuk melevi apa-apa jumlah wang boleh
disempurnakan di mana-mana tempat dalam Malaysia tetapi
jika waran itu dikehendaki disempurnakan di luar Negeri
tempat waran itu dikeluarkan ia hendaklah diendorskan bagi
maksud itu oleh seorang Hakim atau Majistret Kelas Pertama
yang mempunyai bidang kuasa dalam negeri tempat waran
itu hendak disempurnakan.”.

**Pindaan seksyen 31**

**34.** Seksyen 31 Akta ibu dipinda—

_(a)_ dengan menggantikan perkataan “lima puluh” dengan

perkataan “satu ratus”; dan

_(b)_ dengan menggantikan perkataan “satu” dengan perkataan

“dua”.

**Seksyen baharu 32a**

**35.** Akta ibu dipinda dengan memasukkan selepas seksyen 32
seksyen yang berikut:

“Kesalahan cubaan dan subahat

**32a. (1) Jika mana-mana orang—**

_(a)_ membantu, bersubahat, menolong, menghasut atau

mendorong mana-mana orang lain untuk membuat
atau membuat bagi pihak seorang yang lain suatu
penyata, akaun, pernyataan atau perisytiharan yang
tidak betul atau melakukan apa-apa kesalahan yang
boleh dihukum di bawah Akta ini; atau


-----

_Bekalan Gas (Pindaan)_ 79

_(b)_ cuba untuk membuat atau membuat bagi pihak

seorang yang lain suatu penyata, akaun, pernyataan
atau perisytiharan yang tidak betul atau melakukan
apa-apa kesalahan yang boleh dihukum di bawah
Akta ini,

orang itu melakukan suatu kesalahan dan boleh, apabila
disabitkan, dihukum dengan hukuman yang diperuntukkan
bagi kesalahan itu di bawah Akta ini dengan syarat bahawa
apa-apa tempoh pemenjaraan yang dikenakan tidak melebihi
satu setengah daripada tempoh terpanjang yang diperuntukkan
bagi kesalahan itu.”.

**Pindaan seksyen 34**

**36.** Subseksyen 34(2) Akta ibu dipinda dengan menggantikan
perkataan “Pengerusi” dengan perkataan “Ketua Pegawai Eksekutif”.

**Seksyen baharu 34a**

**37.** Akta ibu dipinda dengan memasukkan selepas seksyen 34
seksyen yang berikut:

“Daftar

**34a. (1) Suruhanjaya hendaklah menyenggara suatu daftar**
dalam kedua-dua bentuk bukan elektronik dan elektronik
semua perkara yang dikehendaki untuk didaftarkan di bawah
Akta ini dan di bawah mana-mana perundangan subsidiarinya.

(2) Mana-mana orang boleh apabila dibayar apa-apa fi
yang ditetapkan—

_(a)_ memeriksa daftar itu; dan

_(b)_ membuat salinan, atau mengambil cabutan daripada,

daftar itu.


-----

80 _Rang Undang-Undang_

(3) Jika mana-mana orang memohon supaya suatu salinan
disediakan dalam bentuk elektronik, Suruhanjaya boleh
memberikan maklumat yang berkaitan—

_(a)_ pada peranti pemprosesan data; atau

_(b)_ melalui penghantaran elektronik.”.

**Pindaan seksyen 35**

**38.** Seksyen 35 Akta ibu dipinda dengan memasukkan selepas
perkataan “talian paip” perkataan “pengagihan”.

**Seksyen baharu 35a**

**39.** Akta ibu dipinda dengan memasukkan selepas seksyen 35
seksyen yang berikut:

“Pengauditan pemegang lesen, dsb.

**35a.** (1) Suruhanjaya boleh—

_(a)_ menjalankan atau menyebabkan supaya dijalankan

pengauditan ke atas mana-mana pemegang lesen,
institusi, pengilang atau pengimport, kontraktor gas
atau mana-mana orang sebagaimana yang ditentukan
oleh Suruhanjaya bagi apa-apa aktiviti berlesen,
apa-apa maklumat yang dikemukakan kepada
Suruhanjaya atau bagi apa-apa perkara lain yang
diarahkan oleh Suruhanjaya;

_(b)_ menghendaki pemegang lesen untuk melantik,

atas kosnya sendiri, seorang pakar bebas, dengan
kelayakan yang dinyatakan oleh Suruhanjaya untuk
menyemak semula atau mengaudit apa-apa aktiviti
berlesen, apa-apa maklumat yang dikemukakan
oleh pemegang lesen kepada Suruhanjaya atau bagi
apa-apa perkara lain sebagaimana yang diarahkan
oleh Suruhanjaya.


-----

_Bekalan Gas (Pindaan)_ 81

(2) Bagi maksud subseksyen (1), semakan semula atau
pengauditan itu hendaklah dijalankan mengikut apa-apa
kod, garis panduan, arahan yang dikeluarkan di bawah Akta
ini, atau sebagaimana yang boleh selainnya ditentukan oleh
Suruhanjaya.

(3) Seseorang pemegang lesen, institusi, pengilang atau
pengimport, kontraktor gas atau mana-mana orang lain
sebagaimana yang ditentukan oleh Suruhanjaya yang—

_(a)_ gagal untuk mengemukakan apa-apa maklumat yang

dikehendaki oleh Suruhanjaya;

_(b)_ dengan sengaja mengubah, menyekat atau memusnahkan

apa-apa dokumen atau maklumat yang dia telah
dikehendaki melalui notis bertulis untuk dibekalkan;
atau

_(c)_ enggan untuk membantu atau memudahcarakan, atau

menghalang Suruhanjaya, pegawai diberi kuasanya
atau perunding yang dilantiknya untuk menjalankan
audit itu,

di bawah seksyen ini, melakukan suatu kesalahan dan boleh,
apabila disabitkan, didenda tidak melebihi lima ratus ribu
ringgit dan didenda selanjutnya tidak melebihi sepuluh ribu
ringgit bagi tiap-tiap hari atau sebahagian daripada sehari
selama kesalahan itu diteruskan selepas sabitan.”.

**Pindaan seksyen 36**

**40.** Subseksyen 36(1) Akta ibu dipinda dengan menggantikan
perkataan “talian paip atau pepasangan” dengan perkataan “talian
paip pengagihan atau peruncitan atau penggunaan gas melalui
sistem perpaipan”.

**Pindaan seksyen 37**

**41.** Seksyen 37 Akta ibu dipinda dengan memasukkan sebelum
perkataan “berkenaan dengan” perkataan “, Presiden, anggota,
Setiausaha, pegawai Tribunal Rayuan Persaingan Gas atau
mana-mana orang yang diberi kuasa untuk bertindak bagi dan
bagi pihak Tribunal Rayuan Persaingan Gas”.


-----

82 _Rang Undang-Undang_

**Seksyen baharu 37a,** **37b,** **37c, 37d, 37e, 37f dan 37g**

**42.** Akta ibu dipinda dengan memasukkan selepas seksyen 37
seksyen yang berikut:

“Akta Perlindungan Pihak Berkuasa Awam 1948

**37a.** Akta Perlindungan Pihak Berkuasa Awam [Akta 198]
hendaklah terpakai bagi apa-apa tindakan, guaman, pendakwaan
atau prosiding terhadap Suruhanjaya, Pengerusi, Ketua Pegawai
Eksekutif, mana-mana anggota, pegawai, pekhidmat atau
ejen Suruhanjaya, Presiden, mana-mana anggota, Setiausaha,
pegawai, pekhidmat atau ejen Tribunal Rayuan Persaingan
Gas berkenaan dengan apa-apa perbuatan, pengabaian atau
keingkaran yang dilakukan atau apa-apa peninggalan olehnya
atau dia dengan suci hati, atas sifat yang sedemikian.

**Pembangunan kod oleh Suruhanjaya dan pematuhan kod**

**37b. (1) Suruhanjaya boleh, dengan kelulusan Menteri,**
membangunkan dan mengeluarkan kod yang berhubungan
dengan penggunaan terminal penggasan semula, talian paip
penghantaran atau pengagihan bersama dengan kelulusan
apa-apa perkiraan akses, atau bagi peruncitan atau penggunaan
gas atau bagi pemeteran gas dan berkenaan dengan keselamatan
dalam pengagihan, peruncitan atau penggunaan gas.

(2) Suruhanjaya boleh membangunkan dan mengeluarkan
apa-apa kod tambahan yang disifatkan oleh Suruhanjaya
patut dan suai manfaat atau yang diarahkan oleh Menteri,
mengikut mana-mana yang berkenaan.

(3) Semua kod yang dibangunkan dan dikeluarkan
di bawah seksyen ini hendaklah hanya berkuat kuasa apabila
didaftarkan oleh Suruhanjaya.

(4) Semua pemegang lesen dan mana-mana pihak lain yang
telah membuat apa-apa perjanjian hendaklah mematuhi kod
itu.


-----

_Bekalan Gas (Pindaan)_ 83

(5) Melainkan jika ditentukan selainnya oleh Suruhanjaya,
dalam memastikan kebolehpercayaan, keselamatan dan
keterjaminan sistem penghantaran gas, kod yang dikeluarkan
di bawah seksyen ini hendaklah mengatasi mana-mana
perjanjian yang mungkin wujud antara pihak yang disebut
dalam subseksyen (4).

(6) Mana-mana orang yang melanggar seksyen ini melakukan
suatu kesalahan.

**Garis panduan atau arahan oleh Suruhanjaya**

**37c.** (1) Suruhanjaya boleh mengeluarkan garis panduan
atau arahan mengenai apa-apa perkara yang diperuntukkan
di bawah Akta ini atau yang suai manfaat atau perlu bagi
pelaksanaan peruntukan Akta ini dengan lebih baik.

(2) Tanpa menjejaskan keluasan subseksyen (1), Suruhanjaya
boleh mengeluarkan dan menyiarkan garis panduan mengenai
analisis ekonomi dan undang-undang untuk digunakan dalam
menentukan kes yang berkaitan dengan persaingan termasuklah
prinsip yang hendak digunakan dalam menentukan apa-apa
penalti atau remedi yang dikenakan di bawah Bahagian VIa
Akta ini.

(3) Suruhanjaya boleh mengeluarkan arahan secara
bertulis kepada mana-mana pemegang lesen, orang kompeten
atau mana-mana orang berkenaan dengan pematuhan atau
ketidakpatuhan Akta ini atau perundangan subsidiarinya,
syarat-syarat lesen yang dikeluarkan, termasuklah meremedi
pelanggaran syarat lesen atau mengenai apa-apa perkara lain
yang menghendaki pengeluaran arahan atau secara khususnya
dibuat menjadi subjek arahan mengikut apa-apa tatacara yang
boleh ditetapkan.

(4) Garis panduan atau arahan yang dikeluarkan oleh
Suruhanjaya di bawah seksyen ini hendaklah didaftarkan
dan hendaklah berkuat kuasa dari tarikh pendaftaran itu atau
apa-apa tarikh yang kemudian yang dinyatakan oleh Suruhanjaya
dalam garis panduan atau arahan itu.

(5) Seseorang pemegang lesen, orang kompeten atau
mana-mana orang hendaklah mematuhi garis panduan dan
arahan itu.


-----

84 _Rang Undang-Undang_

(6) Seseorang pemegang lesen, orang kompeten atau
mana-mana orang yang gagal mematuhi mana-mana garis
panduan atau arahan Suruhanjaya melakukan suatu kesalahan.

**Pengubahsuaian, perubahan, kajian semula atau pembatalan**
**kod, garis panduan atau arahan oleh Suruhanjaya**

**37d. (1) Suruhanjaya boleh mengubah suai, mengubah,**
mengkaji semula atau membatalkan mana-mana kod, garis
panduan atau arahan yang dikeluarkan di bawah Akta ini.

(2) Tatacara yang dinyatakan dalam subseksyen 37b(2),
(3), (4) dan (5) hendaklah terpakai berkenaan dengan apa-apa
pengubahsuaian, perubahan, kajian semula atau pembatalan
sesuatu kod, garis panduan atau arahan.

**Kuasa Suruhanjaya untuk mendapatkan maklumat**

**37e.** (1) Suruhanjaya boleh melalui notis menghendaki
mana-mana orang untuk memberikan, dalam tempoh yang
munasabah yang dinyatakan dalam notis itu, semua maklumat
dan dokumen yang berhubungan dengan apa-apa perkara yang
semunasabahnya boleh dikehendaki oleh Suruhanjaya untuk
menjalankan fungsi atau tugasnya di bawah Akta ini, yang
berada dalam pengetahuan orang itu atau dalam jagaannya
atau di bawah kawalannya.

(2) Mana-mana orang yang gagal tanpa apa-apa sebab
yang munasabah untuk melakukan apa-apa yang dikehendaki
daripadanya melalui notis di bawah subseksyen (1) melakukan
suatu kesalahan.

(3) Mana-mana orang yang—

_(a)_ dengan sengaja mengubah, menyekat atau memusnahkan

apa-apa maklumat atau dokumen yang dia telah
dikehendaki oleh mana-mana notis di bawah
subseksyen (1) untuk dibekalkan; atau

_(b)_ dalam membekalkan apa-apa dokumen yang

dikehendaki oleh mana-mana notis di bawah
subseksyen (1), membuat apa-apa pernyataan yang


-----

_Bekalan Gas (Pindaan)_ 85

dia ketahui adalah palsu dalam suatu perkara yang
material atau secara melulu membuat apa-apa
pernyataan,

melakukan suatu kesalahan dan boleh apabila disabitkan,
didenda tidak melebihi lima puluh ribu ringgit atau dipenjarakan
selama tempoh tidak melebihi dua tahun atau kedua-keduanya.

(4) Jika mana-mana orang gagal mematuhi notis
di bawah subseksyen (1), mahkamah boleh, atas permohonan
Suruhanjaya, membuat apa-apa perintah yang difikirkan sesuai
oleh mahkamah untuk memastikan pematuhan notis itu.

(5) Mana-mana perintah yang disebut dalam subseksyen (4)
boleh memperuntukkan bahawa segala kos dan perbelanjaan
bagi dan yang bersampingan dengan permohonan itu hendaklah
ditanggung oleh orang itu atau oleh mana-mana pegawai
sesuatu syarikat atau persatuan lain yang bertanggungjawab
bagi kegagalan itu.

**Penzahiran maklumat yang diperoleh**

**37f. (1) Seksyen ini terpakai bagi—**

_(a)_ apa-apa maklumat atau dokumen yang diberikan oleh

mana-mana orang kepada Suruhanjaya di bawah
Akta ini; dan

_(b)_ apa-apa maklumat atau dokumen yang diberikan

yang menurutnya orang itu yang memberikannya
memberitahu Suruhanjaya secara bertulis bahawa ia
adalah sulit atau bersifat sensitif secara komersial.

(2) Suruhanjaya tidak boleh menzahirkan kepada manamana orang maklumat atau kandungan sesuatu dokumen yang
baginya seksyen ini terpakai melainkan jika—

_(a)_ Suruhanjaya berpendapat bahawa—

(i) penzahiran maklumat atau kandungan

dokumen itu tidak akan menyebabkan
k e m u d a r a t a n k e p a d a o r a n g y a n g
membekalkannya atau kepada mana-mana
orang lain yang tahu mengenai maklumat
atau dokumen itu; atau


-----

86 _Rang Undang-Undang_

(ii) walaupun penzahiran maklumat atau kandungan

dokumen itu akan menyebabkan kemudaratan
kepada orang yang membekalkannya atau
kepada mana-mana orang lain yang menyedari
tentang maklumat atau kandungan dokumen
itu, manfaat awam dalam menzahirkannya
mengatasi kemudaratan itu;

_(b)_ Suruhanjaya memberikan notis bertulis kepada—

(i) orang yang telah membekalkan maklumat

atau dokumen itu; dan

(ii) mana-mana orang lain yang Suruhanjaya

menyedari telah membekalkan maklumat
atau dokumen itu kepada orang yang disebut
dalam subperenggan (i), yang identiti
orang lain itu diketahui oleh Suruhanjaya,
yang menyatakan bahawa Suruhanjaya
berhasrat untuk mendedahkan maklumat atau
kandungan dokumen itu, dengan menyatakan
jenis penzahiran yang dihasratkan dan
sebab-sebab terperinci mengapa Suruhanjaya
berhasrat untuk membuat penzahiran itu dan
menyatakan suatu salinan seksyen ini; dan

_(c)_ tiada rayuan dibuat kepada Menteri di bawah

subseksyen (3) dalam masa dua puluh satu hari dari
tarikh pemberian notis tersebut.

(3) Seseorang yang terkilan dengan suatu notis di bawah
perenggan (2)(b) boleh merayu kepada Menteri dalam masa
dua puluh satu hari dari tarikh notis itu.

(4) Subseksyen (2) tidaklah menghalang Suruhanjaya
daripada menzahirkan apa-apa maklumat atau kandungan
apa-apa dokumen—

_(a)_ kepada mana-mana anggota, pegawai atau pekerja

Suruhanjaya atau mana-mana ejen, perunding,
jawatankuasa atau panel yang bertindak bagi pihak
atau di bawah arahan Suruhanjaya;


-----

_Bekalan Gas (Pindaan)_ 87

_(b)_ kepada Menteri atau mana-mana ejen, perunding,

jawatankuasa atau panel yang bertindak bagi pihak
atau di bawah arahan Menteri;

_(c)_ apabila dikehendaki untuk berbuat demikian oleh

mana-mana mahkamah atau di bawah Akta ini atau
di bawah mana-mana undang-undang bertulis yang
lain; atau

_(d)_ bagi maksud apa-apa prosiding jenayah.

(5) Bagi maksud seksyen ini, penzahiran apa-apa maklumat
atau kandungan sesuatu dokumen yang sedia ada dalam domain
awam pada masa Suruhanjaya berhasrat untuk menzahirkannya
tidak boleh menyebabkan kemudaratan kepada mana-mana
orang yang disebut dalam perenggan (2)(a).

**Keselamatan maklumat infrastruktur pemegang lesen**

**37g.** (1) Mana-mana pemegang lesen yang diarahkan oleh
Suruhanjaya hendaklah bertanggungjawab memelihara
kerahsiaan, integriti dan ketersediaan maklumat pemegang
lesen, sistem maklumat dan infrastruktur rangkaian sokongan
berkaitan dengan aktivitinya yang dilesenkan, tugas dan
apa-apa perkara lain yang diperuntukkan di bawah Akta ini.

(2) Pemegang lesen hendaklah—

_(a)_ mengambil langkah-langkah yang perlu, mewujudkan

dan melaksanakan standard dan menggunakan kawalan
jaminan maklumat yang berkaitan untuk menghalang,
mengelakkan, meremedikan, mendapatkan kembali atau
meletakkan semula maklumat, dokumen, instrumen
atau rekodnya yang disimpan dalam komputernya
dan bagi sistem pengendalian komputernya daripada
apa-apa risiko—

(i) ancaman atau akses tanpa kebenaran; dan

(ii) gangguan atau penyingkiran;


-----

88 _Rang Undang-Undang_

_(b)_ mengambil langkah-langkah yang perlu untuk

memastikan ketahanan infrastruktur rangkaian
sokongannya untuk meminimakan impak perniagaan
terhadap pelbagai ancaman kepada aktivitinya yang
dilesenkan; dan

_(c) memastikan bahawa kebolehpercayaan, keberterusan_

dan kualiti sistem penghantaran gas, pelaksanaan
kewajipannya dan kepatuhan kepada peruntukan
Akta ini dan mana-mana peraturan-peraturan yang
dibuat di bawahnya tidak terjejas,

dan hendaklah melaporkan kepada Suruhanjaya dalam masa
yang dinyatakan oleh Suruhanjaya, dan sekiranya berlaku
apa-apa kejadian yang mengganggu atau menjejaskan prestasi
aktiviti yang dilesenkan, melaporkan kejadian itu dengan
segera kepada Suruhanjaya dan pihak berkuasa lain yang
berkaitan.

(3) Mana-mana pemegang lesen yang gagal mematuhi,
mengabaikan untuk mematuhi atau melanggar mana-mana
peruntukan seksyen ini melakukan suatu kesalahan dan boleh,
apabila disabitkan, didenda tidak melebihi tiga ratus ribu
ringgit atau dipenjarakan selama tempoh tidak melebihi tiga
tahun atau kedua-duanya.

(4) Bagi maksud seksyen ini—

“infrastruktur rangkaian sokongan” merujuk kepada
sambungan yang berkaitan, peranti rangkaian, perkakasan dan
perisian yang menyediakan perkhidmatan rangkaian dalam
menyokong fungsi perniagaan;

“kawalan jaminan maklumat” merujuk kepada cara pengurusan
risiko, termasuklah dasar, tatacara, garis panduan, amalan
atau struktur organisasi, yang boleh dari jenis pentadbiran,
teknikal, pengurusan atau perundangan;

“ketahanan” ertinya keupayaan sesuatu organisasi untuk
menahan daripada terjejas oleh sesuatu kejadian.”.


-----

_Bekalan Gas (Pindaan)_ 89

**Pindaan seksyen 39**

**43.** Seksyen 39 Akta ibu dipinda—

_(a)_ dengan menggantikan perenggan _(b) dengan perenggan_

yang berikut:

_“(b)_ had perubahan kualiti gas dalam sistem

penghantaran gas dan tekanan gas yang dihantar
yang melibatkan pengagihan, peruncitan atau
penggunaan gas;”;

_(b)_ dengan menggantikan perenggan _(f) dengan perenggan_

yang berikut:

“(f) langkah-langkah yang hendak diambil dan

pengawalseliaan kelengkapan, perkakas dan
gegasan berserta bayaran fi bagi kelulusannya,
untuk dibekalkan dan digunakan berkaitan
dengan talian paip pengagihan dan sistem
perpaipan dalam peruncitan atau penggunaan
gas untuk menjamin keselamatan awam dan
persendirian;”;

_(c)_ dengan memasukkan selepas perenggan _(f) perenggan_

yang berikut:

_“(fa)_ pengawalseliaan meter berserta bayaran fi bagi

kelulusannya, untuk dibekalkan dan digunakan
berkaitan dengan talian paip dan sistem perpaipan
berkenaan dengan tujuan pengawalseliaan
ekonomi;”;

_(d)_ dalam perenggan _(h), dengan memasukkan selepas_

perkataan “perkakas” perkataan “yang terlibat dalam
pengagihan, peruncitan atau penggunaan gas melalui
sistem perpaipan”;

_(e)_ dalam perenggan _(j), dengan menggantikan perkataan_

“larangan” dengan perkataan “tegahan”;


-----

90 _Rang Undang-Undang_

_(f)_ dengan memasukkan selepas perenggan _(n) perenggan_

yang berikut:

“(na) pendaftaran dan klasifikasi orang kompeten dan

kontraktor yang terlibat dalam pengagihan,
peruncitan atau penggunaan gas dan untuk
menetapkan fi bagi pendaftaran itu;”;

_(g)_ dengan menggantikan perenggan _(o) dengan perenggan_

yang berikut:

“(o) fi yang kena dibayar berkenaan dengan pemeriksaan

dan pengujian pepasangan yang terlibat dalam
pengagihan, peruncitan atau penggunaan gas dan
berkenaan dengan apa-apa perkhidmatan yang
diberikan dengan sewajarnya kepada pengguna;”;
dan

_(h)_ dengan memasukkan selepas perenggan _(o) perenggan_

yang berikut:

_“(oa)_ fi yang kena dibayar berkenaan dengan pemeriksaan

daftar atau bagi cabutan salinan dokumen yang
disimpan dalam daftar tersebut; dan”.

**Pindaan seksyen 40**

**44.** Seksyen 40 Akta ibu dipinda dengan menggantikan perkataan
“pembekalan” dengan perkataan “penghantaran”.

**Pindaan seksyen 41**

**45.** Seksyen 41 Akta ibu dipinda dengan menggantikan perkataan
“pembekalan gas melalui talian paip” dengan perkataan “penghantaran
gas melalui talian paip pengagihan atau sistem perpaipan”.

**Peruntukan kecualian dan peralihan**

**46.** (1) Mana-mana orang yang menjalankan aktiviti pengimportan
ke terminal penggasan semula, penggasan semula, pengiriman,
penghantaran, pengangkutan, pengagihan, retikulasi, peruncitan


-----

_Bekalan Gas (Pindaan)_ 91

atau penggunaan gas sebelum tarikh permulaan kuat kuasa Akta
ini, hendaklah membuat permohonan untuk mendapatkan suatu
lesen mengikut Akta ini dalam masa dua belas bulan dari tarikh
permulaan kuat kuasa Akta ini.

(2) Jika pada tarikh permulaan kuat kuasa Akta ini, permintaan
bagi pembekalan gas masih belum selesai di pihak pemegang
lesen di bawah Akta ibu, peruntukan Akta ibu yang berhubungan
dengan kecualian kepada kewajipan untuk membekalkan gas
sebagaimana yang dipinda oleh Akta ini hendaklah terpakai.

(3) Apa-apa pendaftaran, perbuatan, perintah, arahan,
pemberikuasaan, kelulusan atau keputusan yang telah selesai,
dibuat atau diberikan sebelum tarikh permulaan kuat kuasa Akta
ini hendaklah disifatkan sebagai telah selesai, dibuat atau diberikan
di bawah Akta ini dan hendaklah terus berkuat kuasa dan berkesan
berhubung dengan orang yang kepadanya ia terpakai sehinggalah
dibatalkan atau dipinda.

(4) Jika suatu pertikaian di bawah seksyen 13, 14 hingga 21
Akta ibu timbul sebelum tarikh permulaan kuat kuasa Akta ini,
peruntukan Akta ibu yang terpakai bagi penyelesaian pertikaian
sebagaimana yang dipinda oleh Akta ini hendaklah terpakai.

(5) Apa-apa tindakan atau prosiding yang dimulakan atau
yang belum selesai sebelum tarikh permulaan kuat kuasa Akta
ini hendaklah, selepas tarikh permulaan kuat kuasa Akta ini,
diteruskan seolah-olah Akta ibu tidak dipinda oleh Akta ini.

HURAIAN

Rang Undang-Undang ini bertujuan untuk meminda Akta Bekalan Gas 1993
(“Akta 501”) terutamanya bagi membolehkan Suruhanjaya mengawal selia dari
aspek ekonomi dalam pelesenan bagi pengimportan ke terminal penggasan
semula, penggasan semula, pengiriman, pengangkutan, pengagihan, peruncitan
atau penggunaan dalam pembekalan gas kepada pengguna melalui talian paip
dan perkara yang berkaitan, pembekalan gas pada harga yang munasabah,
kawalan talian paip, pepasangan dan perkakas bekalan gas dan berkenaan
dengan perkara-perkara yang berhubungan dengan keselamatan orang dalam
pengagihan, peruncitan atau penggunaan gas, untuk mengawal selia amalan
persaingan dan bagi maksud yang berkaitan dengannya.


-----

92 _Rang Undang-Undang_

2. _Fasal 1_ mengandungi tajuk ringkas dan peruntukan tentang permulaan
kuat kuasa dan pemakaian Akta yang dicadangkan.

3. _Fasal 2_ mengandungi pindaan tajuk panjang Akta 501.

4. _Fasal 3 bertujuan untuk membuat pindaan am kepada Akta 501 dalam teks_
bahasa Inggeris dengan menggantikan perkataan “shall be guilty of” dengan
perkataan “commits” supaya selaras dengan penggubalan terkini mengenai
peruntukan penalti dan untuk menggantikan perkataan “pepasangan” dengan
perkataan “sistem perpaipan” kecuali bagi subseksyen 12(8), 20(3), 20(4),
30(1) dan 36 (1).

5. _Fasal 4 bertujuan untuk meminda subseksyen 1(3) dan (4) Akta 501 untuk_
membolehkan Suruhanjaya meluaskan pengawalseliaan kepada aktiviti yang
berkaitan dengan pengimportan ke terminal penggasan semula, penggasan
semula, pengiriman dan pengangkutan gas di samping aktiviti hiliran berkaitan
pengagihan, peruncitan atau penggunaan dalam pembekalan gas kepada pengguna
melalui talian paip dan sistem perpaipan. Sebagai tambahan, subseksyen 1(3a)
yang baharu dimasukkan ke dalam Akta 501 untuk mengadakan peruntukan
pengawalseliaan keselamatan dan teknikal dalam pengagihan, peruncitan atau
penggunaan gas sahaja. Pada masa ini terdapat tiga sumber bekalan gas asli
ke Malaysia seperti yang berikut:

(i) gas asli cecair melalui terminal penggasan semula;

(ii) gas asli melalui loji pemprosesan gas dan terminal gas daratan; dan

(iii) gas asli melaui talian paip Trans Thailand-Malaysia.

Skop Akta yang dicadangkan termasuklah tiga sumber bekalan gas asli
sebagaimana yang dinyatakan dalam subseksyen yang dipinda dan yang baharu
itu. Aturan ini akan mempercepat perkembangan pasaran serta menggalakkan
persaingan dalam pasaran gas.

6. _Fasal 5_ bertujuan meminda seksyen 2 Akta 501 untuk memasukkan
beberapa takrif baru ke dalam Akta 501 dan untuk meminda beberapa takrif
yang sedia ada yang digunakan dalam Akta 501.

7. _Fasal 6 bertujuan menggantikan seksyen 4 Akta 501 untuk memperuntukkan_
suatu skop fungsi dan tugas Suruhanjaya yang lebih menyeluruh dan berkesan
dan untuk membolehkan Suruhanjaya menggalakkan pertumbuhan, kecekapan
dan persaingan dalam pasaran gas tempatan. Ini akan memastikan pasaran gas
yang berdaya harap dan mapan di negara ini.

8. Fasal 7 bertujuan untuk menggantikan seksyen 4a Akta 501 untuk
menyatakan dengan jelas kuasa pegawai diberi kuasa.

9. _Fasal 8_ bertujuan untuk meminda seksyen 5 Akta 501 untuk memberi
pegawai diberi kuasa, kuasa untuk menyiasat apa-apa pelanggaran larangan
atau kesalahan di bawah Akta 501.


-----

_Bekalan Gas (Pindaan)_ 93

10. _Fasal 9_ bertujuan untuk menggantikan seksyen 6 Akta 501 untuk

meluaskan kuasa pegawai diberi kuasa Suruhanjaya untuk menjalankan kuasa
khas berhubung dengan penyiasatan polis yang berhubungan dengan apa-apa
pelanggaran di bawah Akta 501 dan untuk mengenakan kewajipan ke atas
pegawai ini setelah selesai penyiasatan pelanggaran untuk melaporkan semua
maklumat yang berhubungan dengan pelanggaran itu kepada Suruhanjaya bagi
maksud seksyen 28l dan 28o.

11. _Fasal 10 bertujuan untuk meminda seksyen 7 Akta 501 untuk menghendaki_

pegawai diberi kuasa Suruhanjaya untuk melaporkan kepada Suruhanjaya
mengenai apa-apa kegagalan mana-mana orang yang mempunyai pengetahuan
tentang kes yang disiasat bagi apa-apa pelanggaran di bawah Akta 501 untuk
hadir ke Suruhanjaya untuk tindakan selanjutnya di bawah seksyen 28l
dan 28o.

12. _Fasal 11_ bertujuan untuk menggantikan seksyen 11 Akta 501 dan

menyenaraikan dengan jelas aktiviti yang perlu dilesenkan di bawah Akta 501.

13. _Fasal 12 bertujuan untuk memasukkan seksyen baharu 11a, 11b dan 11c_

ke dalam Akta 501 dan untuk memastikan bahawa hanya entiti perniagaan
yang kukuh sahaja boleh mengambil bahagian dalam pasaran gas. Dengan
pindaan yang dicadangkan Menteri hanya akan meluluskan lesen yang
melibatkan infrastruktur berkos tinggi seperti terminal penggasan semula, talian
paip penghantaran dan pengagihan. Bagi aktiviti lain seperti pengimportan
ke terminal penggasan semula, pengiriman, peruncitan dan penggunaan gas,
adalah memadai lesen itu dikeluarkan oleh Suruhanjaya memandangkan bilangan
lesen yang banyak, tidak melibatkan kos aset yang tinggi dan boleh diperbaharui
secara tahunan. Aktiviti dan kemudahan yang hendak dilesenkan adalah selaras
dengan amalan semasa yang telah diterima pakai di negara-negara maju yang
lain yang telah melaksanakan sistem akses pihak ketiga. Selanjutnya, pindaan
yang dicadangkan memberi Menteri kuasa untuk menetapkan seseorang untuk
diberikan lesen pengangkutan dengan status monopoli untuk suatu kawasan
bekalan gas yang spesifik. Ini adalah selaras dengan amalan yang diterima pakai
di negara-negara lain untuk memastikan pengendalian pasaran gas yang cekap.

14. _Fasal 13 bertujuan untuk meminda seksyen 12 Akta 501 untuk membolehkan_

Suruhanjaya menggantung atau membatalkan lesen atas apa-apa alasan yang
difikirkan perlu atau suai manfaat oleh Suruhanjaya untuk membolehkan
Suruhanjaya menghendaki mana-mana pemegang lesen mengalihkan talian paip
atau sistem perpaipan apabila lesennya ditamatkan dengan kos ditanggung oleh
pemegang lesen atau untuk Suruhanjaya mengambil alih talian paip atau sistem
perpaipan dengan bayaran pampasan yang mencukupi kepada pemegang lesen
dan melantik pemegang lesen lain untuk menyiapkan pembinaan talian paip
atau sistem perpaipan atau membekalkan gas melalui talian paip atau sistem
perpaipan yang telah diambil alih itu atau memberi kuasa kepada pemegang
lesen lain, dengan bayaran pampasan yang mencukupi, untuk mengambil
alih talian paip atau sistem perpaipan dan menyiapkan pembinaannya atau
membekalkan gas melalui talian paip atau sistem perpaipan yang diambil alih.


-----

94 _Rang Undang-Undang_

15. _Fasal 14_ bertujuan untuk menggantikan seksyen 13 Akta 501 untuk

mengadakan peruntukan untuk membolehkan Suruhanjaya memastikan kesamarataan
dan kesaksamaan di kalangan peserta pasaran gas yang tarif bagi aset bersifat
monopoli boleh diluluskan oleh Menteri. Pindaan yang dicadangkan juga adalah
untuk menggalakkan persaingan dan memastikan pertumbuhan dalam pasaran
gas, harga gas yang hendak dikenakan oleh pemegang lesen peruncitan akan
ditentukan melalui persetujuan antara pembeli dan penjual dan untuk membantu
dan melindungi pengguna domestik kecil-kecilan, sekiranya timbul keperluan,
tarif bagi menggantikan harga gas yang akan dikenakan oleh pemegang lesen
peruncitan boleh diluluskan oleh Menteri.

16. _Fasal 15_ bertujuan untuk memasukkan seksyen baharu 13a, 13b, 13c

dan 13d ke dalam Akta 501 untuk mempertingkat kawal selia ekonomi,
kecekapan dan daya saing akses pihak ketiga dengan menghendaki pemegang
lesen mengemukakan pelan perniagaan bagi tadbir urus dan pengawalseliaan
yang lebih baik, untuk membolehkan Suruhanjaya mengeluarkan garis panduan
atau arahan mengenai pemegang lesen bagi memastikan pematuhan yang
ketat, membolehkan pemakaian standard prestasi bagi penghantaran gas dan
perkhidmatan oleh pemegang lesen peruncitan dan perkhidmatan oleh pemegang
lesen penggasan semula, pengangkutan atau pengagihan dan untuk menghendaki
pemegang lesen menyenggara akaun yang berasingan bagi aktiviti di bawah
lesen. Ini bagi memastikan Suruhanjaya mempunyai maklumat yang diperlukan
dan berkaitan untuk menjalankan perancangan, pemantauan dan pengawalseliaan
pasaran gas bagi memastikan pertumbuhan dan pembangunan industri yang
berterusan.

17. _Fasal 16_ bertujuan untuk menggantikan seksyen 14 Akta 501 untuk

mengadakan peruntukan bagi pelaksanaan sistem akses pihak ketiga di Malaysia
dan obligasi pemegang lesen untuk menghantar gas dan membenarkan akses
bagi penggunaan kemudahan.

18. _Fasal 17 bertujuan untuk meminda seksyen 15 Akta 501 untuk mengadakan_

peruntukan bagi pengecualian kepada pemegang lesen daripada kewajipan
untuk membekalkan gas atau membenarkan penggunaan kemudahan atas sebab
di luar kawalan pemegang lesen atas sebab-sebab keselamatan, bencana alam
atau jika ia bertentangan dengan undang-undang.

19. _Fasal 18 bertujuan untuk meminda seksyen 16 Akta 501 bagi pemegang_

lesen menghendaki pengguna membayar perbelanjaan yang dilakukan bagi
talian paip atau sistem perpaipan yang disediakan oleh pemegang lesen.

20. _Fasal 19 bertujuan untuk meminda seksyen 17 Akta 501 untuk membuat_

peruntukan membenarkan pemegang lesen menghendaki pengguna mereka
yang memerlukan pembekalan gas atau yang bercadang untuk menggunakan
kemudahan mereka memberikan cagaran bagi perkhidmatan itu. Fasal 19 juga
bertujuan untuk membenarkan pemegang lesen menghentikan pengiriman atau
peruncitan gas jika pengguna gagal untuk memberikan apa-apa cagaran dan juga
untuk membenarkan pemegang lesen menggantung penggunaan kemudahannya
jika pengguna gagal untuk memberikan cagaran.


-----

_Bekalan Gas (Pindaan)_ 95

21. _Fasal 20 bertujuan untuk memotong seksyen 18 Akta 501 memandangkan_

peruntukan mengenai perjanjian khas tidak selaras dengan hasrat Akta yang
dicadangkan iaitu harga gas akan ditentukan berdasarkan kesediaan antara
pembeli dan penjual.

22. _Fasal 21 bertujuan untuk meminda seksyen 19 Akta 501 untuk menambah_

baik peruntukan mengenai permeteran penghantaran atau pembekalan gas atau
penggunaan kemudahan dan untuk membenarkan penggunaan meter prabayar,
infrastruktur meter automatik atau oleh telepemeteran. Fasal 21 juga bertujuan
untuk memastikan meter yang diadakan dan dipasang mematuhi kehendak
mana-mana peraturan, kod atau garis panduan yang dikeluarkan di bawah
Akta ini atau untuk mematuhi mana-mana Akta lain.

23. _Fasal 22 bertujuan untuk meminda seksyen 20 Akta 501 untuk menggantikan_

perkataan “bekalan” dengan perkataan “peruncitan gas” supaya selaras dengan
pindaan yang dicadangkan.

24. _Fasal_ _23 bertujuan untuk meminda seksyen 21 Akta 501 untuk menggantikan_

perkataan “bekalan” dengan perkataan “penghantaran atau pembekalan” supaya
selaras dengan pindaan yang dicadangkan dan juga menghendaki pemegang
lesen membuktikan bahawa dia telah mengalami kerugian hasil dan perbelanjaan
sebelum dia boleh membuat tuntutan terhadap pengguna yang berkenaan.
Pemegang lesen hanya boleh membuat tuntutan bagi kerugian hasil dan
perbelanjaan bagi tempoh enam bulan secara ke belakang dari tarikh kesalahan
itu didapati berlaku melainkan jika pemegang lesen berniat untuk membuat
tuntutan di mahkamah. Fasal 23 juga bertujuan untuk memastikan bahawa
pemegang lesen menyediakan pernyataan bertulis yang terperinci mengenai
tuntutan kerugian hasil dan perbelanjaan dan memberitahu pengguna dalam
masa yang mencukupi.

25. _Fasal_ _24 bertujuan untuk meminda seksyen 23 Akta 501 untuk mengadakan_

suatu tempat bagi pemegang lesen untuk memasuki tanah bukan milik Kerajaan
untuk menjalankan kerja-kerja pengukuran atau untuk menentukan kesesuaian
tanah itu untuk dibangunkan.

26. _Fasal 25, 26_ dan 27 bertujuan untuk meminda masing-masing seksyen

24, 25 dan 26 Akta 501 untuk menghendaki pemegang lesen mematuhi
kehendak keselamatan pihak berkuasa yang berkaitan atau Suruhanjaya bagi
maksud untuk memasang, menyelenggara, membaiki,menaik taraf, mengalih
atau mengubah talian paip untuk penggasan semula atau pengangkutan gas
atau talian paip bagi pengagihan gas atau sistem perpaipan.

27. _Fasal_ _28 bertujuan untuk meminda subseksyen 27(1) Akta 501 untuk_

membolehkan pemegang lesen penggasan semula, pengangkutan, pengagihan
atau peruncitan memasuki perjanjian izin lalu dengan pemunya tanah atau
penduduk semasa menjalankan pemasangan kemudahan gas atau membina
talian paip gas atau sistem perpaipan dalam kawasan yang dipersetujui.


-----

96 _Rang Undang-Undang_

28. _Fasal_ _29 bertujuan untuk meminda subseksyen 28(1) Akta 501 untuk_

menyatakan secara khusus bahawa pemegang lesen penggasan semula,
pengangkutan, pengagihan atau peruncitan tidak akan bertanggungjawab untuk
membayar pampasan bagi perkara yang dinyatakan dalam proviso kepada
subseksyen 28(1) Akta 501.

29. _Fasal 30 bertujuan untuk memasukkan Bahagian baharu VIa dan seksyen_

baharu 28a hingga 28af ke dalam Akta 501 untuk menggalakkan persaingan
dalam pasaran gas dengan memperkenalkan akses pihak ketiga di Malaysia.
Peruntukan yang dicadangkan ini adalah selaras dengan Akta Persaingan 2010
dan syor oleh Suruhanjaya Persaingan Malaysia sebagaimana yang dipinda untuk
memastikan persekitaran berdaya saing dalam pasaran gas. Antara peruntukan
itu adalah larangan terhadap perjanjian anti-persaingan dan pengecualian yang
dibenarkan, larangan terhadap penyalahgunaan kedudukan dominan dan bagi
Suruhanjaya untuk mengeluarkan arahan untuk membendung penyalahgunaan
tersebut, kajian pasaran oleh Suruhanjaya untuk mencegah anti-persaingan
dalam pasaran gas, penguatkuasaan oleh Suruhanjaya terhadap pelanggaran
larangan, pendengaran dan dapatan oleh Suruhanjaya ke atas pelanggaran
dan penalti yang hendak dikenakan, peruntukan hukuman ringan untuk
mengurangkan penalti dalam kes yang bersesuaian, penguatkuasaan arahan atau
keputusan Suruhanjaya melalui perintah Mahkamah Tinggi dan hak tindakan
persendirian dalam prosiding sivil yang diberikan kepada mana-mana orang
yang menanggung kerugian atau kerosakan akibat daripada pelanggaran untuk
mengambil tindakan terhadap pihak yang melanggar, dan kuasa Menteri untuk
membuat peraturan-peraturan mengenai perkara-perkara persaingan.

_Fasal 30_ juga bertujuan untuk memperkenalkan suatu proses rayuan bagi

pihak-pihak untuk membuat rayuan terhadap keputusan Suruhanjaya dengan
penubuhan Tribunal Rayuan Persaingan Gas.

30. _Fasal 31 bertujuan untuk meminda seksyen 29 Akta 501 untuk memasukkan_

pertikaian antara pemegang lesen perlu dirujuk kepada Suruhanjaya untuk
penentuan di bawah seksyen 29 Akta 501. Pada masa ini hanya pertikaian
antara pemegang lesen dan pengguna sahaja yang terangkum di bawah
seksyen 29 Akta 501.

31. _Fasal 32 bertujuan untuk meminda seksyen 30 Akta 501 dan untuk_

memasukkan subseksyen baharu 30(1a) dan (4a) ke dalam Akta 501 mengenai
kesalahan dan kenaikan penalti.

32. _Fasal 33 bertujuan untuk memasukkan seksyen baharu 30a, 30b, 30c, 30d_

dan 30e ke dalam Akta 501 yang berhubungan dengan kesalahan pemberian
maklumat, ancaman dan tindakan balas dan pelanggaran kerahsiaan dan
penalti masing-masing dan membuat peruntukan bagi pembayaran kos untuk
pendakwaan dan pampasan.

33. _Fasal 34 bertujuan untuk meminda seksyen 31 Akta 501 untuk menaikkan_

jumlah denda bagi penalti am.

34. _Fasal_ _35_ bertujuan untuk memasukkan seksyen baharu 32a ke dalam

Akta 501 untuk membuat peruntukan bagi kesalahan percubaan dan persubahatan
dan penaltinya.


-----

_Bekalan Gas (Pindaan)_ 97

35. _Fasal_ _37 bertujuan untuk memasukkan seksyen baharu 34a ke dalam Akta_

501 untuk membuat peruntukan perkara yang dikehendaki untuk didaftarkan
di bawah Akta 501 atau hendaklah disenggarakan dalam suatu daftar yang
disimpan oleh Suruhanjaya. Pindaan yang dicadangkan akan membenarkan
mana-mana orang untuk mencari dan memperoleh salinan apa-apa dokumen
yang disimpan dalam daftar selepas dibayar fi yang ditetapkan.

36. _Fasal 38 bertujuan untuk meminda seksyen 35 Akta 501 untuk menjelaskan_

bahawa kerja-kerja yang dijalankan berkenaan dengan apa-apa talian paip
pengagihan gas atau sistem perpaipan atau sebahagian daripadanya hanya
boleh dilakukan oleh atau di bawah pengawasan dan diperakui oleh seorang
orang kompeten.

37. _Fasal 39 bertujuan untuk memasukkan seksyen baharu 35a ke dalam_

Akta 501 bagi Suruhanjaya menjalankan atau menyebabkan supaya dijalankan
pengauditan ke atas mana-mana pemegang lesen, institusi, pengilang atau
pengimport, kontraktor gas atau mana-mana orang lain untuk mengawal selia
aktiviti mereka dan memastikan ketepatan maklumat. Ini adalah untuk membolehkan
Suruhanjaya mengusahakan perancangan, pengawasan dan pengawalseliaan
pasaran gas dan untuk memastikan pertumbuhan dan pembangunan industri
yang berterusan. Apa-apa pelanggaran atau ketidakpatuhan kepada seksyen ini
merupakan suatu kesalahan.

38. _Fasal 40 bertujuan untuk meminda seksyen 36 Akta 501 untuk menghendaki_

laporan apa-apa kemalangan atau kebakaran yang menyebabkan kehilangan
nyawa atau kecederaan kepada mana-mana orang atau kerosakan yang serius
kepada harta berkaitan dengan apa-apa pengagihan peruncitan atau penggunaan
talian paip atau sistem perpaipan yang hanya perlu dibuat oleh pengguna atau
pemegang lesen.

39. _Fasal 41 bertujuan untuk meminda seksyen 37 Akta 501 untuk meluaskan_

perlindungan daripada tindakan atau pendakwaan berkenaan dengan apa-apa
jua yang dilakukan atau ditinggalkan daripada dilakukan dengan suci hati
dalam melaksanakan atau berupa sebagai melaksanakan fungsi, kuasa dan tugas
di bawah Akta 501 atau apa-apa peraturan-peraturan yang dibuat di bawahnya
kepada Presiden, anggota, setiausaha, pegawai Tribunal Rayuan Persaingan
Gas atau mana-mana orang lain yang diberi kuasa untuk bertindak bagi dan
bagi pihak Tribunal Rayuan Persaingan Gas.

40. _Fasal 42 bertujuan untuk memasukkan seksyen baharu 37a, 37b, 37c,_

37d, 37e, 37f dan 37g ke dalam Akta 501 bagi pemakaian Akta Perlindungan
Pihak Berkuasa Awam 1948 [Akta 198] kepada Suruhanjaya dan untuk Tribunal
Rayuan Persaingan Gas dan yang berkaitan dengan pematuhan kepada kod
yang mengandungi peraturan-peraturan, prinsip dan prosedur yang dikeluarkan
oleh Suruhanjaya dengan kelulusan Menteri, bagi membolehkan Suruhanjaya
membangunkan kod yang berhubungan dengan penggunaan terminal penggasan
semula, talian paip penghantaran atau pengagihan bersama-sama dengan kelulusan
apa-apa perkiraan akses, atau bagi peruncitan atau penggunaan gas atau bagi
pemeteran gas dan berkenaan dengan keselamatan dalam pengagihan, peruncitan
atau penggunaan gas dan kesalahan bagi pelanggaran kod, untuk membolehkan
Suruhanjaya mengeluarkan garis panduan atau arahan bagi pematuhan yang
lebih ketat, untuk mengubah suai, mengubah atau mengkaji semula sesuatu kod,


-----

98 _Rang Undang-Undang_

garis panduan atau arahan supaya selaras dengan perkembangan terkini atau
keadaan terkini industri gas, kesalahan kerana tidak mematuhi garis panduan
atau arahan dan membenarkan Suruhanjaya untuk mendapatkan maklumat
untuk menyediakan rangka kerja pembangunan masa hadapan industri gas dan
kesalahan yang berhubungan dengan mendapatkan maklumat tersebut. Apa-apa
maklumat yang bersifat sulit atau sensitif secara komersil hendaklah dilindungi
oleh Suruhanjaya dengan sewajarnya dan hendaklah didedahkan sebagaimana
yang dibenarkan oleh Akta.

_Fasal 42 juga bertujuan untuk memasukkan seksyen baharu 37g ke dalam_

Akta 501 berkaitan dengan infrastruktur keselamatan maklumat pemegang
lesen supaya selaras dengan dasar keselamatan siber dan untuk melindungi
kerahsiaan, integriti dan ketersediaan sistem maklumat dan infrastruktur.

41. _Fasal_ _43 bertujuan untuk meminda seksyen 39 Akta 501 untuk memperluas_

ruang lingkup bagi Menteri membuat peraturan-peraturan di bawah Akta
termasuk perkara di bawah pindaan yang dicadangkan.

42. _Fasal 46 memperuntukkan peruntukan kecualian dan peralihan._

43. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan pada masa ini.

[PN(U2)2850]


-----

