---
Year: 2016
Bill: D.R. 10/2016 - RUU Pengangkutan Jalan (Pindaan) 2016 (Lulus)
Title: D.R. 10/2016 - RUU Pengangkutan Jalan (Pindaan) 2016 (Lulus)
Download URL: https://www.parlimen.gov.my/files/billindex/pdf/2016/D.R.%2010_2016%20(BM).pdf
URL: https://www.parlimen.gov.my/files/billindex/pdf/2016/D.R.%2010_2016%20(BM).pdf
---
---
Reading:
D.R. 10/2016
Bacaan Pertama Pada:23/05/2016
Bacaan Kedua Pada:26/05/2016
Dibentang Oleh:YB Datuk Ab Aziz Bin Kaprawi - Timb Menteri Pengangkutan
Diluluskan Pada:26/05/2016
Dibentang Oleh:YB Datuk Ab Aziz Bin Kaprawi - Timb Menteri Pengangkutan
---

_Pengangkutan Jalan (Pindaan)_ 1

**D.R. 10/2016**

RANG UNDANG-UNDANG

_b e r n a m a_

Suatu Akta untuk meminda Akta Pengangkutan Jalan 1987.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Pengangkutan Jalan
(Pindaan) 2016.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Pengangkutan Jalan 1987 [Akta 333], yang disebut
“Akta ibu” dalam Akta ini, dipinda dalam seksyen 2—

_(a)_ dengan memasukkan selepas takrif “Pengarah” takrif yang

berikut:

‘ “Pengerusi Majlis Perbandaran” ertinya Pengerusi
sesuatu Majlis Perbandaran yang disebut dalam
seksyen 2 Ordinan Kerajaan Tempatan 1961

[Sabah No. 11 tahun 1991] dan subseksyen 2(1) Ordinan
Pihak Berkuasa Tempatan 1996 [Sarawak _Bab 20]_
dan termasuklah Timbalan Pengerusi Majlis Perbandaran
itu;’;


-----

2 _Rang Undang-Undang_

_(b)_ dalam takrif “warden lalu lintas”—

(i) dengan menggantikan perkataan “atau Perbadanan

Putrajaya” dengan perkataan “, Perbadanan
Putrajaya, Yang Dipertua Majlis Perbandaran atau
Pengerusi Majlis Perbandaran”; dan

(ii) dalam teks bahasa kebangsaan, dengan menggantikan

noktah dengan koma bernoktah; dan

_(c)_ dengan memasukkan selepas takrif “warden lalu lintas”

takrif yang berikut:

‘ “Yang Dipertua Majlis Perbandaran” ertinya Presiden
sebagaimana yang ditakrifkan dalam seksyen 2 Akta
Kerajaan Tempatan 1976 [Akta 171].’.

**Pindaan seksyen 3**

**3. Seksyen 3 Akta ibu dipinda—**

_(a)_ dalam teks bahasa kebangsaan, dalam subseksyen (4),

dengan menggantikan perkataan “beberapa” dengan
perkataan “sekian bilangan”; dan

_(b)_ dengan memasukkan selepas subseksyen (4a) subseksyen

yang berikut:

“(4b) Yang Dipertua Majlis Perbandaran atau

Pengerusi Majlis Perbandaran boleh melantik sekian
bilangan orang dalam perkhidmatan Majlis Perbandaran
sebagaimana yang difikirkannya perlu atau suai manfaat
bagi maksud Akta ini untuk menjadi warden lalu lintas
dan boleh, setelah berunding dengan Ketua Polis
Negara, menetapkan pakaian seragam bagi pegawai
tersebut.”.


-----

_Pengangkutan Jalan (Pindaan)_ 3

**Pindaan seksyen** **3a**

**4.** Seksyen 3a Akta ibu dipinda—

_(a)_ dengan menggantikan nota bahu dengan nota bahu yang

berikut:

“Pemberikuasaan kepada Datuk Bandar, Yang

**Dipertua Majlis Perbandaran, Pengerusi Majlis**
**Perbandaran, pegawai Majlis Bandaraya atau Majlis**
**Perbandaran, dsb.”;**

_(b)_ dengan memasukkan selepas subseksyen (3) subseksyen

yang berikut:

“(3a) Menteri boleh, melalui perintah yang disiarkan
dalam _Warta, apabila dibuat permohonan oleh Yang_
Dipertua Majlis Perbandaran atau Pengerusi Majlis
Perbandaran, memberi kuasa kepada Yang Dipertua
Majlis Perbandaran, Pengerusi Majlis Perbandaran
dan pegawai atau orang dalam perkhidmatan Majlis
Perbandaran itu untuk menjalankan kuasa yang diberikan
dan melaksanakan tugas yang dikenakan oleh Akta ini
ke atas Yang Dipertua Majlis Perbandaran, Pengerusi
Majlis Perbandaran atau warden lalu lintas, mengikut
mana-mana yang berkenaan.

(3b) Perintah yang dibuat di bawah subseksyen (3a)
boleh mengehadkan kuasa yang akan diberikan kepada
dan tugas yang akan dilaksanakan oleh Yang Dipertua
Majlis Perbandaran, Pengerusi Majlis Perbandaran
dan pegawai atau orang dalam perkhidmatan Majlis
Perbandaran itu.

(3c) Apabila dibuat pemberikuasaan di bawah

subseksyen (3a), Yang Dipertua Majlis Perbandaran,
Pengerusi Majlis Perbandaran dan pegawai atau orang
dalam perkhidmatan Majlis Perbandaran itu boleh
menjalankan kuasa yang diberikan dan melaksanakan
tugas yang dikenakan oleh Akta ini ke atas Yang Dipertua
Majlis Perbandaran, Pengerusi Majlis Perbandaran
atau warden lalu lintas, mengikut mana-mana yang
berkenaan.”; dan


-----

4 _Rang Undang-Undang_

_(c) dalam subseksyen (4)—_

(i) dengan menggantikan noktah dengan koma

bernoktah; dan

(ii) dengan memasukkan selepas takrif “Majlis

Bandaraya” takrif yang berikut:

‘ “Majlis Perbandaran” ertinya Majlis

Perbandaran bagi suatu kawasan pihak berkuasa
tempatan yang telah diisytiharkan dan ditentukan
mengikut perenggan 3(d) Akta Kerajaan
Tempatan 1976, perenggan 6(1)(cc) Ordinan
Kerajaan Tempatan 1961 dan perenggan 3(1)(e)
Ordinan Pihak Berkuasa Tempatan 1996.’.

**Penggantian seksyen 4**

**5. Akta ibu dipinda dengan menggantikan seksyen 4 dengan**
seksyen yang berikut:

“Kuasa dan tugas Dato Bandar, Perbadanan Putrajaya,

**Yang Dipertua Majlis Perbandaran, dsb.**

**4. Kuasa dan tugas Dato Bandar, Perbadanan Putrajaya, Yang**
Dipertua Majlis Perbandaran, Pengerusi Majlis Perbandaran dan
warden lalu lintas di bawah Akta ini tidak boleh dijalankan
di luar atau berkenaan dengan kesalahan yang dilakukan di
luar Wilayah Persekutuan Kuala Lumpur, Wilayah Persekutuan
Putrajaya atau di luar bidang kuasa Majlis Perbandaran,
masing-masing.”.

**Pindaan seksyen 17**

**6.** Subseksyen 17(1) Akta ibu dipinda dengan menomborkan
semula perenggan _(bb) dan_ _(bc) masing-masing sebagai_
perenggan _(ba) dan_ _(bb)._


-----

_Pengangkutan Jalan (Pindaan)_ 5

**Pindaan seksyen 35**

**7. Seksyen 35 Akta ibu dipinda—**

_(a) dalam subseksyen (1) dan (4), dengan menggantikan_

perkataan “hendaklah” dengan perkataan “boleh”;

_(b) dalam subseksyen (2), dengan memasukkan selepas_

perkataan “Akta ini” perkataan “atau seseorang yang
dikenakan kompaun di bawah Akta ini dan telah membayar
kompaun itu”; dan

_(c) dengan memotong subseksyen (8) dan (8a)._

**Pindaan seksyen** **35a**

**8. Seksyen** 35a Akta ibu dipinda—

_(a) dalam subseksyen (1), dengan menggantikan perkataan_

“hendaklah” dengan perkataan “boleh”;

_(b) dalam subseksyen (2), dengan memasukkan selepas_

perkataan “di bawahnya” perkataan “atau seseorang
yang dikenakan kompaun di bawah Akta ini dan telah
membayar kompaun itu”; dan

_(c) dengan memotong subseksyen (6) dan (7)._

**Penggantian seksyen 37**

**9.** Akta ibu dipinda dengan menggantikan seksyen 37 dengan
seksyen yang berikut:

“Penggantungan atau pembatalan lesen memandu

**37.** (1) Apabila penggantungan atau pembatalan lesen memandu
dibuat di bawah seksyen 35 atau apabila pembatalan lesen
memandu percubaan dibuat di bawah seksyen 35a, Ketua
Pengarah hendaklah memberi orang yang berkenaan suatu
notis secara bertulis memaklumkan orang itu mengenai
penggantungan atau pembatalan itu, mengikut mana-mana
yang berkenaan, dan hendaklah menghendaki orang itu
menyerahkan lesen memandu dalam tempoh dua puluh satu
hari dari tarikh penyampaian notis itu.


-----

6 _Rang Undang-Undang_

(2) Apabila tamatnya tempoh penggantungan di bawah
subseksyen 35(1), lesen memandu yang diserahkan balik
kepada Ketua Pengarah di bawah subseksyen (1) hendaklah
dikembalikan kepada pemegangnya dan mata yang diberikan
terhadapnya, jika ada, hendaklah dibatalkan.

(3) Walau apa pun seksyen ini, apabila lesen memandu
seseorang digantung atau dibatalkan di bawah seksyen 35
atau 35a, Ketua Pengarah boleh menolak atau menggantung
apa-apa urusan atau transaksi yang terpakai bagi orang itu
di bawah Akta ini.”.

**Pindaan seksyen 52**

**10.** Seksyen 52 Akta ibu dipinda dengan memotong perkataan
“atau warden lalu lintas” di mana-mana jua terdapat.

**Pindaan seksyen** **53a**

**11. Subseksyen** 53a(1) Akta ibu dipinda dalam teks bahasa
Inggeris, dengan menggantikan perkataan “shall” dengan perkataan
“may”.

**Pindaan seksyen 65**

**12. Seksyen 65 Akta ibu dipinda—**

_(a)_ dalam subseksyen (1), (3), (5), (6) dan (7), dengan

memasukkan selepas perkataan “Perbadanan Putrajaya”
di mana-mana jua terdapat perkataan “, Yang Dipertua
Majlis Perbandaran, Pengerusi Majlis Perbandaran”; dan

_(b)_ dalam subseksyen (4), dengan memasukkan selepas

perenggan _(c) perenggan yang berikut:_

“(ca) Yang Dipertua Majlis Perbandaran atau Pengerusi

Majlis Perbandaran, jika yang menyebabkan
kenderaan motor itu dialih ialah seorang warden
lalu lintas atau mana-mana pegawai dalam
perkhidmatan Majlis Perbandaran;”.


-----

_Pengangkutan Jalan (Pindaan)_ 7

**Pindaan seksyen 120**

**13.** Subseksyen 120(1) Akta ibu dipinda—

_(a)_ dengan menomborkan semula perenggan _(cc) sebagai_

perenggan _(ca); dan_

_(b)_ dengan memasukkan selepas perenggan _(ca) yang_

dinomborkan semula itu perenggan yang berikut:

“(cb) Yang Dipertua Majlis Perbandaran atau Pengerusi

Majlis Perbandaran atau pegawai Majlis
Perbandaran yang khusus diberi kuasa secara
bertulis dengan nama atau jawatan bagi maksud
itu oleh Yang Dipertua Majlis Perbandaran atau
Pengerusi Majlis Perbandaran;”.

**Pindaan seksyen 123**

**14. Seksyen 123 Akta ibu dipinda dalam subseksyen (1),**
dengan menggantikan perkataan “atau Perbadanan Putrajaya”
dengan perkataan “, Perbadanan Putrajaya, Yang Dipertua Majlis
Perbandaran atau Pengerusi Majlis Perbandaran”.

HURAIAN

Rang Undang-Undang ini bertujuan untuk meminda Akta Pengangkutan Jalan 1987
(“Akta 333”) bagi mengukuhkan kuasa penguatkuasaan di bawah Akta 333
dengan memperluas kuasa warden lalu lintas yang sedia ada yang diberikan
kepada Datuk Bandar, pegawai atau orang dalam perkhidmatan Majlis Bandaraya
dan Perbadanan Putrajaya kepada pihak berkuasa tempatan khususnya kepada
Majlis Perbandaran.

Rang Undang-Undang ini juga bertujuan menambah baik pelaksanaan dan
keberkesanan sistem pemberian mata untuk mencegah pelakuan kesalahan
lalu lintas tertentu dan untuk memastikan bahawa seseorang yang melakukan
kesalahan lalu lintas tidak menjadi pesalah berulang.

2. Fasal 1 mengandungi tajuk ringkas dan peruntukan mengenai permulaan
kuat kuasa Akta yang dicadangkan.


-----

8 _Rang Undang-Undang_

3. Fasal 2 bertujuan untuk meminda seksyen 2 Akta 333 untuk memasukkan
takrif baharu dan untuk meminda takrif tertentu yang digunakan dalam Akta 333.

4. Fasal 3 bertujuan untuk meminda seksyen 3 Akta 333 untuk memasukkan
peruntukan yang memberi Yang Dipertua Majlis Perbandaran atau Pengerusi
Majlis Perbandaran kuasa untuk melantik sekian bilangan orang dalam
perkhidmatan Majlis Perbandaran itu sebagai warden lalu lintas.

5. Fasal 4 bertujuan untuk meminda seksyen 3a Akta 333 untuk memasukkan
subseksyen baharu (3a), (3b) dan (3c) ke dalam seksyen itu untuk memberi kuasa
kepada Yang Dipertua Majlis Perbandaran, Pengerusi Majlis Perbandaran dan
pegawai atau orang dalam perkhidmatan Majlis Perbandaran untuk menjalankan
dan melaksanakan kuasa dan tugas yang tertentu di bawah Akta 333.

6. Fasal 5 bertujuan untuk meminda seksyen 4 Akta 333 untuk memperuntukkan
bahawa Yang Dipertua Majlis Perbandaran, Pengerusi Majlis Perbandaran dan
warden lalu lintas hendaklah hanya menjalankan kuasa di bawah Akta 333
dalam bidang kuasa Majlis Perbandaran masing-masing.

7. Fasal 7 dan 8 bertujuan untuk meminda seksyen 35 dan 35a Akta 333
masing-masingnya. Dengan pindaan ini, Menteri boleh membuat kaedah-kaedah
untuk menetapkan suatu sistem pemberian mata bukan sahaja berkenaan
dengan seseorang yang telah melakukan kesalahan tertentu di bawah
Akta 333 tetapi juga kepada mana-mana orang yang telah membayar kompaun
di bawah kaedah-kaedah itu.

8. Fasal 9 bertujuan untuk menggantikan seksyen 37 Akta 333 untuk
mengadakan peruntukan mengenai tatacara bagi penggantungan atau pembatalan
lesen memandu atau lesen memandu percubaan di bawah seksyen 35 atau 35a,
mengikut mana-mana yang berkenaan.

9. Fasal 10 bertujuan untuk meminda seksyen 52 Akta 333 untuk mengadakan
peruntukan bahawa warden lalu lintas tidak lagi bertanggungjawab untuk
menjalankan pemeriksaan apabila kemalangan berlaku.

10. _Fasal 12 bertujuan untuk meminda seksyen 65 Akta 333 untuk memberi_

Yang Dipertua Majlis Perbandaran atau Pengerusi Majlis Perbandaran kuasa
untuk mengalihkan kenderaan yang rosak dan yang ditinggalkan di jalan raya.

11. _Fasal 13 bertujuan untuk meminda seksyen 120 Akta 333_ untuk memberi

Yang Dipertua Majlis Perbandaran, Pengerusi Majlis Perbandaran atau pegawai
Majlis Perbandaran kuasa yang khusus diberi kuasa secara bertulis oleh
Yang Dipertua Majlis Perbandaran atau Pengerusi Majlis Perbandaran untuk
mengkompaun kesalahan tertentu di bawah Akta 333.

12. _Fasal 14 bertujuan untuk meminda seksyen 123 Akta 333 untuk mengadakan_

peruntukan bahawa pegawai atau orang dalam perkhidmatan Majlis Perbandaran
yang tidak berpakaian seragam apabila menjalankan tugasnya hendaklah
mengemukakan dokumen pengenalan untuk mengisytiharkan jawatannya dan
menunjukkan identitinya.


-----

_Pengangkutan Jalan (Pindaan)_ 9

13. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan pada masa ini.

[PN(U2)3019]


-----

