---
Year: 2016
Bill: D.R. 23/2016 - RUU Penerbangan Awam (Pindaan) 2016 (Lulus)
Title: D.R. 23/2016 - RUU Penerbangan Awam (Pindaan) 2016 (Lulus)
Download URL: https://www.parlimen.gov.my/files/billindex/pdf/2016/D.R.%2023_2016_bm.pdf
URL: https://www.parlimen.gov.my/files/billindex/pdf/2016/D.R.%2023_2016_bm.pdf
---
---
Reading:
D.R. 23/2016
Bacaan Pertama Pada:22/11/2016
Bacaan Kedua Pada:23/11/2016
Dibentang Oleh:YB Dato' Sri Liow Tiong Lai - Menteri Pengangkutan
Diluluskan Pada:23/11/2016
Dibentang Oleh:YB Dato' Sri Liow Tiong Lai - Menteri Pengangkutan
---

_Penerbangan Awam (Pindaan)_ 1

**D.R. 23/2016**

RANG UNDANG-UNDANG

_b e r n a m a_

Suatu Akta untuk meminda Akta Penerbangan Awam 1969.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Penerbangan Awam
(Pindaan) 2016.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan am**

**2.** Akta Penerbangan Awam 1969 [Akta 3], yang disebut
“Akta ibu” dalam Akta ini, dipinda—

_(a)_ dengan menggantikan perkataan “Jabatan Penerbangan

Awam” di mana-mana jua terdapat dengan perkataan
“Pihak Berkuasa”; dan


-----

2 _Rang Undang-Undang_

_(b)_ dengan menggantikan perkataan “Ketua Pengarah”

di mana-mana jua terdapat kecuali dalam seksyen 2
dalam takrif “Ketua Pengarah” dan seksyen 24h dengan
perkataan “Pihak Berkuasa”.

**Pindaan seksyen 2**

**3.** Seksyen 2 Akta ibu dipinda—

_(a)_ dengan memotong takrif “Ketua Pengarah”;

_(b)_ dengan memasukkan sebelum takrif “Konvensyen Chicago”

takrif yang berikut:

‘ “Ketua Pegawai Eksekutif” ertinya Ketua Pegawai
Eksekutif Pihak Berkuasa;’; dan

_(c)_ dengan memasukkan selepas takrif “muatan” takrif yang

berikut:

‘ “Pihak Berkuasa” ertinya Pihak Berkuasa Penerbangan
Awam Malaysia yang ditubuhkan di bawah Akta
Pihak Berkuasa Penerbangan Awam Malaysia 2016

[Akta ];’.

**Pindaan Bahagian Ia**

**4.** Bahagian Ia Akta ibu dipinda dengan menggantikan tajuk
“TUGAS DAN FUNGSI KETUA PENGARAH PENERBANGAN
AWAM MALAYSIA” dengan tajuk “PEWAKILAN KUASA,
TUGAS DAN FUNGSI PIHAK BERKUASA”.

**Pemotongan seksyen 2a dan 2b**

**5.** Akta ibu dipinda dengan memotong seksyen 2a dan 2b.


-----

_Penerbangan Awam (Pindaan)_ 3

**Pindaan seksyen 2c**

**6.** Seksyen 2c Akta ibu dipinda—

_(a)_ dalam subseksyen (1), dengan menggantikan perkataan

“kepadanya oleh Akta ini” dengan perkataan
“kepada Pihak Berkuasa oleh Akta ini dan Akta Pihak
Berkuasa Penerbangan Awam Malaysia 2016”; dan

_(b)_ dalam subseksyen (4), dalam teks bahasa Inggeris, dengan

menggantikan perkataan “himself” dengan perkataan
“itself”.

**Pemotongan seksyen 2d**

**7.** Akta ibu dipinda dengan memotong seksyen 2d.

**Pindaan seksyen 3**

**8.** Seksyen 3 Akta ibu dipinda—

_(a)_ dalam subseksyen (2)—

(i) dengan memasukkan selepas perenggan _(a)_

perenggan yang berikut:

“(aa) mengawal selia keselamatan penerbangan

awam termasuk mewujudkan program
keselamatan kebangsaan atau apa-apa
program keselamatan yang lain;”;

(ii) dengan menggantikan perenggan _(p) dengan_

perenggan yang berikut:

“(p) mengecualikan mana-mana kapal udara,

penerbangan atau orang atau kelas kapal
udara, penerbangan atau orang daripada
mana-mana peruntukan mana-mana
perundangan subsidiari yang dibuat
di bawah Akta ini, orang yang olehnya
pengecualian boleh dibuat dan terma dan
syarat bagi pengecualian itu;”;


-----

4 _Rang Undang-Undang_

(iii) dengan menggantikan perenggan _(q)_ dengan

perenggan yang berikut:

“(q) penyiasatan kemalangan, insiden atau

insiden serius kapal udara sama ada yang
berlaku di Malaysia atau yang berlaku
kepada kapal udara Malaysia;”;

(iv) dengan menggantikan perkataan “; dan” di hujung

perenggan _(s) dengan koma bernoktah;_

(v) dengan menggantikan noktah di hujung

perenggan _(t)_ dengan perkataan “; dan;” dan

(vi) dengan memasukkan selepas perenggan _(t)_

perenggan yang berikut:

“(u) menetapkan semua perkara lain

yang suai manfaat atau perlu untuk
ditetapkan bagi menguatkuasakan
Akta ini dan Akta Pihak Berkuasa
Penerbangan Awam Malaysia 2016.”;

_(b)_ dengan menggantikan subseksyen (2a) dengan subseksyen

yang berikut:

“(2a) Mana-mana peraturan-peraturan yang dibuat
di bawah seksyen ini boleh menetapkan apa-apa
perbuatan yang melanggar peraturan-peraturan itu
menjadi suatu kesalahan dan boleh menetapkan penalti
denda tidak melebihi satu juta ringgit atau pemenjaraan
selama tempoh tidak melebihi sepuluh tahun atau
kedua-duanya bagi kesalahan itu.”; dan

_(c)_ dengan memotong subseksyen (4).

**Pindaan seksyen 4**

**9.** Subseksyen 4(1) Akta ibu dipinda dengan menggantikan
perkataan “satu ratus ribu ringgit” dengan perkataan
“lima ratus ribu ringgit”.


-----

_Penerbangan Awam (Pindaan)_ 5

**Pindaan seksyen 6**

**10.** Seksyen 6 Akta ibu dipinda—

_(a)_ dalam subseksyen (1), dengan menggantikan perkataan

“sepuluh ribu ringgit” dengan perkataan “satu ratus ribu
ringgit”; dan

_(b)_ dalam subseksyen (2), dengan menggantikan perkataan

“sepuluh ribu ringgit” dengan perkataan “satu ratus ribu
ringgit”.

**Pemotongan Bahagian IIIa**

**11.** Akta ibu dipinda dengan memotong Bahagian IIIa.

**Pindaan seksyen 7**

**12.** Subseksyen 7(6) Akta ibu dipinda dengan menggantikan
perkataan “lima puluh ribu ringgit” dengan perkataan “satu ratus
ribu ringgit”.

**Pindaan seksyen 16**

**13.** Seksyen 16 Akta ibu dipinda—

_(a)_ dalam subseksyen (1), dengan menggantikan perkataan

“tiga tahun atau didenda tidak melebihi lima puluh ribu
ringgit” dengan perkataan “lima tahun atau didenda tidak
melebihi satu ratus ribu ringgit”; dan

_(b)_ dalam subseksyen (2)—

(i) dalam perenggan (a), dengan menggantikan perkataan

“lima puluh ribu ringgit atau dipenjarakan selama
tempoh tidak melebihi tiga tahun” dengan perkataan
“satu ratus ribu ringgit atau dipenjarakan selama
tempoh tidak melebihi lima tahun”; dan


-----

6 _Rang Undang-Undang_

(ii) dalam perenggan _(b), dengan menggantikan_

perkataan “satu ratus ribu ringgit” dengan perkataan
“dua ratus ribu ringgit”.

**Pindaan seksyen** **24a**

**14.** Perenggan 24a(2)(b) Akta ibu dipinda dengan memotong
perkataan “di bawah perenggan 2b(a)”.

**Pindaan seksyen** **24e**

**15.** Subseksyen 24e(1) Akta ibu dipinda dengan memotong
perkataan “di bawah perenggan 2b(a)”.

**Pindaan seksyen** **24h**

**16.** Seksyen 24h Akta ibu dipinda dengan menggantikan perkataan
“Ketua Pengarah” dengan perkataan “Ketua Pegawai Eksekutif
atau pegawai diberi kuasa”.

**Pindaan seksyen** **24j**

**17.** Subseksyen 24j(1) Akta ibu dipinda dengan menggantikan
perkataan “dia hendaklah mengemukakan” dengan perkataan
“Pihak Berkuasa hendaklah mengemukakan”.

**Pindaan seksyen** **24k**

**18.** Seksyen 24k Akta ibu dipinda—

_(a)_ dalam subseksyen (1)—

(i) dengan memasukkan selepas perkataan “Menteri”

perkataan “atas terma dan bagi tempoh masa yang
difikirkan perlu oleh Menteri”;


-----

_Penerbangan Awam (Pindaan)_ 7

(ii) dengan menggantikan perenggan _(a) dengan_

perenggan yang berikut:

“(a) untuk memerintahkan—

(i) syarikat yang diberikan lesen

di bawah seksyen 24 a untuk
berhenti mengadakan apa-apa
perkhidmatan dalam aerodrom
atau selainnya;

(ii) orang yang dilesenkan oleh

S u r u h a n j a y a P e n e r b a n g a n
Malaysia di bawah seksyen 37
Akta Suruhanjaya Penerbangan
Malaysia 2015 untuk berhenti
mengadakan perkhidmatan
pengendalian darat; atau

(iii) orang yang dilesenkan oleh

S u r u h a n j a y a P e n e r b a n g a n
Malaysia di bawah seksyen 38
Akta Suruhanjaya Penerbangan
Malaysia 2015 untuk berhenti
mengendalikan aerodrom; atau”; dan

(iii) dalam perenggan _(b), dengan menggantikan_

perkataan “lapangan terbang” dengan perkataan
“aerodrom”; dan

_(b)_ dengan menggantikan subseksyen (3) dengan

subseksyen yang berikut:

“(3) Menteri hendaklah, dengan seberapa segera
yang praktik dan dengan sedemikian cara sebagaimana
yang difikirkan patut oleh Menteri, selepas menjalankan
kuasanya di bawah perenggan (1)(a)—

_(a)_ mengarahkan Pihak Berkuasa untuk mengambil

alih sementara aerodrom atau mana-mana
bahagian aerodrom; dan

_(b)_ mengarahkan Pihak Berkuasa atau mana-mana

orang lain—

(i) untuk mengadakan apa-apa perkhidmatan

dalam aerodrom atau selainnya;


-----

_Rang Undang-Undang_

(ii) untuk mengendalikan suatu aerodrom;

atau

(iii) untuk mengadakan perkhidmatan

pengendalian darat.

(4) Bagi maksud subseksyen (3), orang yang disebut
dalam perenggan (1)(a)—

_(a)_ hendaklah menyerahkan kawalan atau milikan—

(i) apa-apa perkhidmatan dalam aerodrom

atau selainnya;

(ii) pengendalian sesuatu aerodrom; atau

(iii) perkhidmatan pengendalian darat; dan

_(b)_ hendaklah mengambil semua langkah dan

menyediakan bantuan,

kepada mana-mana pegawai yang diberi kuasa oleh
Pihak Berkuasa bagi maksud itu atau mana-mana orang
lain yang disebut di bawah perenggan (3)(b).

(5) Sesuatu keputusan, perintah atau arahan Menteri
dalam menjalankan kuasanya di bawah seksyen
ini hendaklah muktamad dan tidak boleh dicabar,
dirayu, disemak, dibatalkan atau dipersoalkan dalam
mana-mana mahkamah.

(6) Mana-mana orang yang tidak mematuhi perintah
atau arahan Menteri di bawah subseksyen (1) atau (3)
atau mana-mana orang yang melanggar subseksyen (4)
melakukan suatu kesalahan dan, apabila disabitkan,
boleh didenda tidak melebihi lima ratus ribu ringgit
atau dipenjarakan selama tempoh tidak melebihi lima
tahun atau kedua-duanya.

(7) Kerajaan Persekutuan, Pihak Berkuasa dan pekerja
dan ejennya tidak boleh dipertanggungjawabkan bagi
apa-apa tindakan bagi pelanggaran kontrak atau bagi
kerugian atau kerosakan yang berlaku kerana mana-mana
perintah atau arahan Menteri di bawah subseksyen (1)
atau (3) atau kehendak di bawah subseksyen (4).


-----

_Penerbangan Awam (Pindaan)_ 9

(8) Orang yang disebut dalam perenggan (1)(a)
dan pekerja dan ejen mereka tidak boleh
dipertanggungjawabkan bagi apa-apa tindakan bagi
pelanggaran kontrak atau bagi kerugian atau kerosakan
yang berlaku kerana mana-mana perintah atau
arahan Menteri di bawah subseksyen (1) atau (3)
melainkan jika perintah atau arahan Menteri di bawah
subseksyen (1) atau (3) disebabkan oleh—

_(a) kecuaian atau tindakan sengaja orang yang_

disebut dalam perenggan (1)(a) dan pekerja
atau ejen mereka; atau

_(b) pelanggaran terma dan syarat lesen atau peruntukan_

Akta ini atau mana-mana perundangan subsidiari
yang dibuat di bawah Akta ini oleh orang
yang disebut dalam perenggan (1)(a).”.

**Penggantian seksyen 24la**

**19.** Akta ibu dipinda dengan menggantikan seksyen 24la dengan
seksyen yang berikut:

“Pegawai diberi kuasa

**24la. (1) Pihak Berkuasa boleh, mengikut apa-apa cara**
yang difikirkannya patut, menyiarkan nama pekerjanya yang
dilantik untuk menjalankan fungsi Pihak Berkuasa di bawah
perenggan 16(1)(a), (b), (c), _(d) atau (e) Akta Pihak Berkuasa_
Penerbangan Awam Malaysia 2016.

(2) Pihak Berkuasa boleh memberi kuasa kepada

mana-mana pekerjanya yang dilantik untuk menjalankan
fungsi Pihak Berkuasa di bawah perenggan 16(1)(a), (b), (c), (d)
atau (e) Akta Pihak Berkuasa Penerbangan Awam Malaysia 2016
untuk menjalankan kuasa penguatkuasaan dan penyiasatan
di bawah Akta ini.

(3) Pihak Berkuasa hendaklah mengeluarkan suatu kad kuasa
kepada pekerjanya yang dilantik untuk menjalankan fungsi
Pihak Berkuasa di bawah perenggan 16(1)(a), _(b),_ _(c),_ _(d)_
atau _(e)_ Akta Pihak Berkuasa Penerbangan Awam
Malaysia 2016.


-----

10 _Rang Undang-Undang_

(4) Pekerja Pihak Berkuasa apabila bertindak terhadap
mana-mana orang di bawah Akta ini, Akta Pihak Berkuasa
Penerbangan Awam Malaysia 2016 atau mana-mana perundangan
subsidiari yang dibuat di bawah Akta ini hendaklah, apabila
diminta, mengisytiharkan jawatannya dan menunjukkan kad
kuasanya.”.

**Pindaan seksyen 24ld**

**20.** Seksyen 24ld Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Bagi maksud untuk memastikan pematuhan
kepada Akta ini atau mana-mana perundangan
subsidiari yang dibuat di bawah Akta ini, seseorang
pegawai diberi kuasa—

_(a) hendaklah mempunyai akses kepada mana-mana_

kapal udara, aerodrom, produk aeronautik,
kemudahan penerbangan, peralatan keselamatan,
tempat atau bangunan;

_(b)_ boleh memeriksa mana-mana kapal udara,

aerodrom, produk aeronautik, kemudahan
penerbangan, peralatan keselamatan, tempat
atau bangunan;

_(c) boleh menjalankan apa-apa ujian terhadap_

mana-mana kapal udara, aerodrom, produk
aeronautik, kemudahan penerbangan atau
peralatan keselamatan;

_(d)_ boleh memeriksa, membuat salinan atau mengambil

ekstrak daripada mana-mana buku, buku minit,
daftar, perakuan, lesen, permit, kelulusan,
kebenaran, keizinan atau apa-apa dokumen yang
dikeluarkan oleh Pihak Berkuasa, dokumen
penerbangan atau apa-apa dokumen lain yang
dikehendaki disimpan oleh Pihak Berkuasa
atau yang difikirkan perlu bagi maksud untuk
memastikan pematuhan kepada Akta ini atau
mana-mana perundangan subsidiari yang dibuat
di bawah Akta ini; dan


-----

_Penerbangan Awam (Pindaan)_ 11

_(e)_ boleh, melalui notis secara bertulis, menghendaki

mana-mana orang untuk mengemukakan
kepadanya apa-apa buku, buku minit, daftar
atau dokumen lain yang berada dalam jagaan
atau kawalan orang itu.” dan

_(b)_ dengan menggantikan subseksyen (2) dengan subseksyen

yang berikut:

“(2) Bagi maksud subseksyen (1), pegawai diberi
kuasa boleh menggunakan apa-apa peralatan, artikel
atau peranti kepunyaan Pihak Berkuasa.”.

**Pindaan seksyen** **24le**

**21.** Seksyen 24le Akta ibu dipinda dengan memasukkan selepas
perkataan “Akta ini” perkataan “atau mana-mana perundangan
subsidiari yang dibuat di bawah Akta ini”.

**Pindaan seksyen** **24lg**

**22.** Seksyen 24lg Akta ibu dipinda dengan memasukkan selepas
perkataan “Akta ini” di mana-mana jua terdapat perkataan
“atau mana-mana perundangan subsidiari yang dibuat di bawah
Akta ini”.

**Seksyen baharu 24li**

**23.** Akta ibu dipinda dengan memasukkan selepas seksyen 24lh
seksyen yang berikut:

“Keengganan untuk memberi akses, serangan, dsb.

**24li. Mana-mana orang yang—**

_(a) enggan untuk memberikan akses kepada mana-mana_

kapal udara, aerodrom, produk aeronautik, peralatan
keselamatan, kemudahan penerbangan, tempat atau
bangunan kepada mana-mana pegawai diberi kuasa;
atau


-----

12 _Rang Undang-Undang_

_(b) menyerang, menghalang, menggalang atau_

melambatkan mana-mana pegawai diberi kuasa,

dalam menjalankan apa-apa kuasanya di bawah Akta ini,
melakukan suatu kesalahan dan, apabila disabitkan, boleh
didenda tidak melebihi dua ratus ribu ringgit atau dipenjarakan
selama tempoh tidak melebihi dua tahun atau kedua-duanya.”.

**Pindaan seksyen 24m**

**24.** Seksyen 24m Akta ibu dipinda—

_(a)_ dengan menomborkan semula seksyen yang sedia ada

sebagai subseksyen (1);

_(b)_ dengan memasukkan selepas subseksyen (1) yang

dinomborkan semula itu subseksyen yang berikut:

“(2) Jika seseorang yang disabitkan berkenaan
dengan mana-mana kesalahan di bawah Akta ini atau
mana-mana perundangan subsidiari yang dibuat di bawah
Akta ini merupakan suatu pertubuhan perbadanan, ia
hanya boleh dihukum dengan denda yang diperuntukkan
bagi kesalahan itu.

(3) Bagi maksud seksyen ini, “seorang pengarah
suatu pertubuhan perbadanan” termasuklah—

_(a) seseorang yang menjawat atau bertindak dalam_

kedudukan seorang pengarah pertubuhan
perbadanan itu, dengan apa jua nama yang
dipanggil, dan sama ada dilantik secara sah
atau tidak untuk menjawat kedudukan itu atau
diberi kuasa sewajarnya untuk bertindak dalam
kedudukan itu;

_(b) seseorang yang menurut arahan atau suruhannya_

pengarah pertubuhan perbadanan itu pada
kebiasaannya bertindak; dan


-----

_Penerbangan Awam (Pindaan)_ 13

_(c) jika pertubuhan perbadanan itu diperbadankan_

di luar Malaysia—

(i) seseorang anggota lembaga pertubuhan

perbadanan itu;

(ii) seseorang yang menjawat atau bertindak

dalam kedudukan seorang pengarah bagi
lembaga pertubuhan perbadanan itu,
dengan apa jua nama yang dipanggil,
dan sama ada dilantik secara sah atau
tidak untuk menjawat kedudukan itu
atau diberi kuasa sewajarnya untuk
bertindak dalam kedudukan itu; dan

(iii) seseorang yang menurut arahan atau

suruhannya anggota lembaga pertubuhan
perbadanan itu pada kebiasaannya
bertindak.”.

**Seksyen baharu 24ma**

**25.** Akta ibu dipinda dengan memasukkan selepas seksyen 24m
seksyen yang berikut:

“Pemulaan pendakwaan

**24ma. Tiada pendakwaan bagi sesuatu kesalahan di bawah**
Akta ini, Akta Pihak Berkuasa Penerbangan Awam
Malaysia 2016 atau mana-mana perundangan subsidiari yang
dibuat di bawah Akta ini boleh dimulakan kecuali dengan
keizinan bertulis Pendakwa Raya.”.

**Pindaan seksyen** **24n**

**26.** Subseksyen 24n(4) Akta ibu dipinda dengan menggantikan
perkataan “Kumpulan Wang Disatukan Persekutuan” dengan
perkataan “Kumpulan Wang Pihak Berkuasa Penerbangan Awam
Malaysia”.


-----

14 _Rang Undang-Undang_

**Penggantian seksyen 24o**

**27.** Akta ibu dipinda dengan menggantikan seksyen 24o dengan
seksyen yang berikut:

“Pengeluaran notis, dsb.

**24o. (1) Ketua Pegawai Eksekutif boleh mengeluarkan**
apa-apa notis, surat pekeliling, kehendak, surat arahan atau
maklumat bagi maksud Akta ini atau mana-mana perundangan
subsidiari yang dibuat di bawah Akta ini.

(2) Tiap-tiap notis, surat pekeliling, kehendak, surat arahan
atau maklumat yang dikeluarkan di bawah Akta ini atau
di bawah mana-mana perundangan subsidiari yang dibuat
di bawah Akta ini hendaklah disiarkan oleh Ketua Pegawai
Eksekutif mengikut apa-apa cara yang pada pendapatnya akan
memastikan bahawa notis, surat pekeliling, kehendak, surat
arahan atau maklumat itu dibawa kepada perhatian orang
yang kena patuh kepada notis, surat pekeliling, kehendak,
surat arahan atau maklumat itu.

(3) Ketua Pegawai Eksekutif boleh, tertakluk kepada terma
dan syarat sebagaimana yang difikirkannya patut dan selepas
dia berpuas hati bahawa perihal selamat dan keselamatan
penerbangan awam tidak terjejas, mengecualikan mana-mana
kapal udara, penerbangan atau orang atau kelas kapal udara,
penerbangan atau orang daripada semua atau mana-mana
peruntukan mana-mana notis, surat pekeliling, kehendak, surat
arahan atau maklumat yang dikeluarkan olehnya di bawah
Akta ini atau mana-mana perundangan subsidiari yang dibuat
di bawah Akta ini.

(4) Mana-mana orang yang melanggar mana-mana notis,
surat pekeliling, kehendak, surat arahan atau maklumat yang
dikeluarkan oleh Ketua Pegawai Eksekutif melakukan suatu
kesalahan dan, apabila disabitkan, boleh didenda tidak melebihi
lima ratus ribu ringgit atau dipenjarakan selama tempoh tidak
melebihi lima tahun atau kedua-duanya.”.


-----

_Penerbangan Awam (Pindaan)_ 15

**Seksyen baharu 24p dan 24q**

**28.** Akta ibu dipinda dengan memasukkan selepas seksyen 24o
seksyen yang berikut:

“Arahan perihal selamat

**24p. (1) Ketua** Pegawai Eksekutif boleh mengeluarkan apa-apa
arahan perihal selamat yang berhubungan dengan mana-mana
aspek perihal selamat atau keselamatan dalam penerbangan
awam, termasuklah—

_(a) perihal selamat mana-mana pengendalian kapal udara_

di dalam Malaysia dan pengendalian kapal udara
Malaysia di luar Malaysia;

_(b) pemeriksaan, pembaik pulih, pembaikan, penggantian,_

pengubahsuaian atau penyenggaraan kapal udara atau
komponen kapal udara;

_(c) apa-apa perkara yang berhubungan dengan orang yang_

dikeluarkan mana-mana lesen, perakuan, permit,
kelulusan, kebenaran, keizinan atau dokumen lain
yang dikeluarkan di bawah Akta ini atau di bawah
mana-mana perundangan subsidiari yang dibuat
di bawah Akta ini; atau

_(d)_ pengendalian dan pengurusan suatu aerodrom.

(2) Tiap-tiap arahan perihal selamat yang dikeluarkan
di bawah Akta ini hendaklah disiarkan oleh Ketua Pegawai
Eksekutif mengikut apa-apa cara yang pada pendapatnya
akan memastikan bahawa arahan perihal selamat itu dibawa
kepada perhatian orang yang kena patuh kepada arahan
perihal selamat itu.

(3) Mana-mana orang yang melanggar mana-mana arahan
perihal selamat melakukan suatu kesalahan dan, apabila
disabitkan, boleh didenda tidak melebihi lima ratus ribu
ringgit atau dipenjarakan selama tempoh tidak melebihi lima
tahun atau kedua-duanya.


-----

16 _Rang Undang-Undang_

**Pengawasan pengawalseliaan perihal selamat**

**24q.** (1) Ketua Pengawai Eksekutif atau mana-mana pegawai
diberi kuasa boleh, pada bila-bila masa, menjalankan pengawasan
pengawalseliaan perihal selamat untuk menentukan pematuhan
kepada Akta ini atau mana-mana perundangan subsidiari yang
dibuat di bawah Akta ini.

(2) Walau apa pun apa-apa undang-undang bertulis yang lain,
Ketua Pegawai Eksekutif atau mana-mana pegawai diberi kuasa
yang menjalankan pengawasan pengawalseliaan perihal selamat
mempunyai kuasa untuk—

_(a)_ mengakses dan memeriksa mana-mana kapal udara,

aerodrom, produk aeronautik, peralatan keselamatan,
kemudahan penerbangan, tempat atau bangunan;

_(b) memeriksa, membuat salinan atau mengambil ekstrak_

daripada mana-mana buku, buku minit, daftar, perakuan,
lesen, permit, kelulusan, keizinan, kebenaran atau apa-apa
dokumen lain yang dikeluarkan oleh Pihak Berkuasa,
dokumen penerbangan atau dokumen lain yang dikehendaki
untuk disimpan oleh Pihak Berkuasa atau yang perlu
bagi maksud menentukan pematuhan kepada Akta ini
atau mana-mana perundangan subsidiari yang dibuat
di bawah Akta ini;

_(c)_ mengambil gambar premis, barangan, bagasi, bungkusan

dan apa-apa harta atau material lain yang dijumpai
di situ; atau

_(d) membuat apa-apa ujian yang Ketua Pegawai Eksekutif_

atau mana-mana pegawai diberi kuasa fikirkan perlu.

(3) Apa-apa perbelanjaan yang ditanggung oleh sebab apa-apa
yang dibuat semasa, atau bersampingan dengan mana-mana
pengawasan pengawalseliaan perihal selamat di bawah Akta ini
atau mana-mana perundangan subsidiari yang dibuat di bawah
Akta ini hendaklah dibayar oleh dan boleh didapatkan semula
daripada pemegang perakuan, pemegang lesen, pemegang permit
atau mana-mana orang yang telah diberikan kelulusan, kebenaran
atau keizinan.


-----

_Penerbangan Awam (Pindaan)_ 17

(4) Mana-mana orang yang enggan untuk mematuhi permintaan,
tuntutan atau arahan yang dibuat oleh Ketua Pegawai Eksekutif
atau mana-mana pegawai diberi kuasa yang bertindak atau berupa
sebagai bertindak di bawah seksyen ini, melakukan suatu kesalahan
dan, apabila disabitkan, boleh didenda tidak melebihi dua ratus
ribu ringgit atau dipenjarakan bagi tempoh tidak melebihi lima
tahun atau kedua-duanya.”.

**Peruntukan peralihan**

**29.** Apabila Akta ini mula berkuat kuasa, wang yang tersedia
sebagai kredit Kumpulan Wang Penerbangan Awam hendaklah
dipindahkan ke dalam Kumpulan Wang Pihak Berkuasa Penerbangan
Awam Malaysia yang ditubuhkan di bawah Akta Pihak Berkuasa
Penerbangan Awam Malaysia 2016.

HURAIAN

Rang Undang-Undang ini bertujuan untuk meminda Akta Penerbangan Awam 1969
(“Akta 3”). Pindaan berbangkit terutamanya daripada penubuhan Pihak Berkuasa
Penerbangan Awam Malaysia (“Pihak Berkuasa”) di bawah Akta Pihak Berkuasa
Penerbangan Awam Malaysia 2016 [Akta XXX]. Berikutan dengan penubuhan
Pihak Berkuasa, semua tugas dan fungsi Ketua Pengarah Penerbangan Awam
Malaysia di bawah Akta 3 kini diberikan kepada Pihak Berkuasa. Selanjutnya,
pindaan kepada Akta 3 dicadangkan untuk menaikkan penalti bagi kesalahan
tertentu di bawah Akta 3, dan untuk memperkukuh peruntukan Akta 3 dengan
memasukkan kuasa untuk membuat pengawasan pengawalseliaan perihal
selamat dan kuasa untuk mengeluarkan arahan perihal selamat, sebagaimana
yang dikehendaki oleh Pertubuhan Penerbangan Awam Antarabangsa.

2. _Fasal 1 mengandungi tajuk ringkas dan peruntukan tentang permulaan_
kuat kuasa Akta yang dicadangkan.

3. _Fasal 2 bertujuan untuk menggantikan perkataan “Ketua Pengarah”_
dengan perkataan “Pihak Berkuasa” dan perkataan “Jabatan Penerbangan Awam”
dengan perkataan “Pihak Berkuasa” di mana-mana jua terdapat dalam Akta 3
berbangkit daripada penubuhan Pihak Berkuasa Penerbangan Awam Malaysia.

4. _Fasal 3 bertujuan untuk meminda seksyen 2 Akta 3 untuk memotong takrif_
“Ketua Pengarah”, dan memasukkan takrif baharu “Ketua Pegawai Eksekutif”
dan “Pihak Berkuasa”.


-----

18 _Rang Undang-Undang_

5. _Fasal 4 bertujuan untuk menggantikan tajuk Bahagian Ia Akta 3 berikutan_
pemotongan seksyen 2a, 2b dan 2d.

6. _Fasal 5 bertujuan untuk memotong seksyen 2a dan 2b Akta 3 memandangkan_
tugas dan fungsi Ketua Pengarah Penerbangan Awam Malaysia kini diberikan
kepada Pihak Berkuasa. Fungsi dan kuasa Pihak Berkuasa kini diperuntukkan
di bawah Akta Pihak Berkuasa Penerbangan Awam Malaysia 2016.

7. _Fasal 6 bertujuan untuk meminda seksyen 2c Akta 3 berbangkit daripada_
penggantian perkataan “Ketua Pengarah” dengan perkataan “Pihak Berkuasa”
dalam seksyen itu.

8. _Fasal 7 bertujuan untuk memotong seksyen 2d Akta 3 memandangkan_
peruntukan berhubung dengan kad kuasa kini diperuntukkan di bawah
seksyen 24la.

9. _Fasal 8 bertujuan untuk meminda seksyen 3 Akta 3 untuk memberi_
Menteri kuasa untuk membuat peraturan-peraturan yang berhubungan dengan
keselamatan dalam penerbangan awam, penyiasatan kemalangan, insiden atau
insiden serius kapal udara, pengecualian yang boleh dibuat dan apa-apa perkara
lain yang suai manfaat atau perlu bagi menguatkuasakan peruntukan Akta 3
dan Akta Pihak Berkuasa Penerbangan Awam Malaysia 2016. _Fasal ini juga_
bertujuan untuk menggantikan subseksyen 3(2a) Akta 3 untuk memperuntukkan
bahawa mana-mana peraturan-peraturan yang dibuat di bawah seksyen ini boleh
menetapkan apa-apa perbuatan yang berlanggaran dengan peraturan-peraturan
itu sebagai satu kesalahan dan penalti maksimum bagi kesalahan itu.

10. _Fasal 9_ dan 10 bertujuan untuk meminda seksyen 4 dan 6 Akta 3

masing-masingnya dengan menaikkan penalti bagi kesalahan penerbangan yang
berbahaya dan menceroboh di aerodrom berlesen atau aerodrom Kerajaan.

11. _Fasal 11 bertujuan untuk memotong Bahagian IIIa Akta 3 berikutan_

penubuhan Kumpulan Wang Pihak Berkuasa Penerbangan Awam Malaysia
di bawah Akta Pihak Berkuasa Penerbangan Awam Malaysia 2016.

12. _Fasal 12_ dan _13 bertujuan untuk meminda seksyen 7 dan 16 Akta 3_

masing-masingnya dengan menaikkan penalti bagi kesalahan menghalang
apa-apa kerja atau perkara yang dilaksanakan atau diletakkan di dalam, di atas
atau pada mana-mana tanah menurut suatu perintah yang dibuat di bawah
seksyen 7, dan bagi kegagalan untuk mematuhi apa-apa perintah atau notis
yang dibuat di bawah seksyen 9 atau 10 Akta 3.

13. _Fasal 14_ dan _15_ bertujuan untuk meminda seksyen 24a dan 24e Akta 3

masing-masingnya berikutan pemotongan seksyen 2b Akta 3.

14. _Fasal 16 bertujuan untuk meminda seksyen 24h Akta 3 dengan memberi_

kuasa kepada Ketua Pegawai Eksekutif atau pegawai diberi kuasa untuk
menjalankan kuasa inspektorat.


-----

_Penerbangan Awam (Pindaan)_ 19

15. _Fasal 18 bertujuan untuk meminda seksyen 24k Akta 3 untuk menjelaskan_
tindakan yang boleh diambil jika berlaku darurat dan untuk memperuntukkan bagi
perkara jika tindakan itu diambil. Perenggan 24k(1)(a) baharu Akta 3 memberi
Yang di-Pertuan Agong kuasa, semasa berlaku apa-apa rusuhan perindustrian,
mogok, sekat masuk atau apa-apa kejadian lain yang menyebabkan darurat,
untuk memberi kuasa kepada Menteri untuk memerintahkan syarikat yang
diberikan lesen di bawah seksyen 24a Akta 3 untuk berhenti mengadakan
apa-apa perkhidmatan di dalam aerodrom atau selainnya, dan untuk memerintahkan
mana-mana orang yang dilesenkan oleh Suruhanjaya Penerbangan Malaysia
untuk berhenti mengendalikan aerodrom dan berhenti mengadakan apa-apa
perkhidmatan pengendalian darat. Subseksyen 24k(3) baharu Akta 3 memberi
kuasa kepada Menteri untuk mengeluarkan arahan selaras dengan perintah
yang dibuat di bawah subseksyen 24k(1). Seseorang yang tidak mematuhi
perintah atau arahan itu melakukan kesalahan. Kerajaan Persekutuan, Pihak
Berkuasa dan pekerja dan ejennya tidak boleh dipertanggungjawabkan bagi
apa-apa tindakan kerana pelanggaran kontrak atau kerugian atau kerosakan yang
berlaku oleh sebab suatu perintah atau arahan Menteri di bawah seksyen ini.

16. _Fasal 19 bertujuan untuk menggantikan seksyen 24la Akta 3 untuk_

memberi kuasa kepada Pihak Berkuasa untuk menyiarkan nama pekerjanya yang
dilantik untuk melaksanakan fungsinya di bawah perenggan 16(1)(a), (b), (c), (d)
atau _(e)_ Akta Pihak Berkuasa Penerbangan Awam Malaysia 2016. Pekerja itu
boleh diberi kuasa oleh Pihak Berkuasa untuk menjalankan kuasa penguatkuasaan
dan penyiasatan di bawah Akta 3.

17. _Fasal 20 bertujuan untuk meminda seksyen 24ld Akta 3 untuk meluaskan_

kuasa pegawai diberi kuasa untuk menjalankan pemeriksaan. Pegawai diberi
kuasa mempunyai kuasa untuk mengakses, memeriksa dan menjalankan ujian
ke atas mana-mana kapal udara, aerodrom, produk aeronautik, kemudahan
penerbangan dan peralatan keselamatan.

18. _Fasal 21 bertujuan untuk meminda seksyen 24le Akta 3 untuk menjelaskan_

bahawa pegawai diberi kuasa mempunyai kuasa untuk menjalankan penyiasatan
berhubung dengan kesalahan di bawah Akta 3 dan juga kesalahan di bawah
mana-mana perundangan subsidiari yang dibuat di bawah Akta 3.

19. _Fasal 22 bertujuan untuk meminda seksyen 24lg Akta 3 untuk menjelaskan_

bahawa pegawai diberi kuasa mempunyai kuasa untuk membuat perintah
pematuhan jika pegawai diberi kuasa berpuas hati seseorang telah melakukan
suatu kesalahan di bawah Akta 3 atau mana-mana perundangan subsidiari yang
dibuat di bawah Akta 3.

20. _Fasal 23 bertujuan untuk memasukkan seksyen baharu 24li_ ke dalam Akta 3

untuk mengadakan peruntukan bahawa mana-mana orang yang enggan untuk
memberi akses kepada mana-mana kapal udara, aerodrom, produk aeronautik,
peralatan keselamatan, kemudahan penerbangan, tempat atau bangunan kepada
mana-mana pegawai diberi kuasa, atau menyerang, menghalang, menggalang
atau melambatkan mana-mana pegawai diberi kuasa semasa dia menjalankan
kuasanya melakukan suatu kesalahan di bawah Akta 3.


-----

20 _Rang Undang-Undang_

21. _Fasal 24 bertujuan untuk meminda seksyen 24m Akta 3 untuk menjelaskan_

lagi siapa pengarah yang berhubungan dengan sesuatu pertubuhan perbadanan
dan untuk mengadakan peruntukan bahawa jika sesuatu pertubuhan perbadanan
disabitkan bagi suatu kesalahan di bawah Akta 3 atau di bawah mana-mana
perundangan subsidiari yang dibuat di bawah Akta 3, pertubuhan perbadanan
itu hanya boleh dikenakan denda yang diperuntukkan bagi kesalahan itu.

22. _Fasal 25_ bertujuan untuk memasukkan seksyen baharu 24ma ke dalam

Akta 3 untuk mengadakan peruntukan bahawa tiada pendakwaan bagi sesuatu
kesalahan di bawah Akta 3, Akta Pihak Berkuasa Penerbangan Awam Malaysia
2016 atau mana-mana perundangan subsidiari yang dibuat di bawah Akta 3
boleh dimulakan oleh Pihak Berkuasa kecuali dengan keizinan bertulis
Pendakwa Raya.

23. _Fasal 27 bertujuan untuk menggantikan seksyen 24o Akta 3 untuk memberi_

Ketua Pegawai Eksekutif kuasa untuk mengeluarkan notis, surat pekeliling,
kehendak, surat arahan atau maklumat dan untuk menaikkan penalti bagi
ketidakpatuhan kepada notis, surat pekeliling, kehendak, surat arahan atau
maklumat itu.

24. _Fasal 28_ bertujuan untuk memasukkan seksyen baharu 24p dan 24o

ke dalam Akta 3. Seksyen baharu 24p memberikan Ketua Pengarah Eksekutif
kuasa untuk mengeluarkan arahan perihal selamat yang berhubungan dengan
mana-mana aspek perihal selamat atau keselamatan dalam penerbangan awam.
Seksyen baharu 24q bertujuan untuk memberi kuasa kepada Ketua Pegawai
Eksekutif atau mana-mana pegawai diberi kuasa untuk menjalankan pengawasan
pengawalseliaan perihal selamat.

25. _Fasal 29_ bertujuan untuk mengadakan peruntukan bagi pemindahan

wang yang tersedia bagi kredit Kumpulan Wang Penerbangan Awam ke dalam
Kumpulan Wang Pihak Berkuasa Penerbangan Awam Malaysia apabila Akta
yang dicadangkan ini mula berkuat kuasa.

26. Mana-mana pindaan yang tidak dijelaskan secara terperinci dalam Huraian

ini adalah kecil dan merupakan pindaan berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3040]


-----

