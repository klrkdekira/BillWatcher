---
Year: 2016
Bill: D.R. 4/2016 - RUU Agensi Antidadah Kebangsaan (Pindaan) 2016 (Lulus)
Title: D.R. 4/2016 - RUU Agensi Antidadah Kebangsaan (Pindaan) 2016 (Lulus)
Download URL: https://www.parlimen.gov.my/files/billindex/pdf/2016/D.R.%204_2016(bm).pdf
URL: https://www.parlimen.gov.my/files/billindex/pdf/2016/D.R.%204_2016(bm).pdf
---
---
Reading:
D.R. 4/2016
Bacaan Pertama Pada:06/04/2016
Bacaan Kedua Pada:16/05/2016
Dibentang Oleh:YB Datuk Nur Jazlan bin Tan Sri Mohamed -  Timbalan Menteri Dalam Negeri
Diluluskan Pada:16/05/2016
Dibentang Oleh:YB Datuk Nur Jazlan bin Tan Sri Mohamed -  Timbalan Menteri Dalam Negeri
---

_Agensi Antidadah Kebangsaan (Pindaan)_ 1

**D.R. 4/2016**

RANG UNDANG-UNDANG

_b e r n a m a_

Suatu Akta untuk meminda Akta Agensi Antidadah Kebangsaan
2004.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas**

**1. Akta ini bolehlah dinamakan Akta Agensi Antidadah Kebangsaan**
(Pindaan) 2016.

**Pindaan seksyen 2**

**2. Akta Agensi Antidadah Kebangsaan 2004 [Akta 638], yang**
disebut “Akta ibu” dalam Akta ini, dipinda dalam seksyen 2—

_(a) dengan menggantikan noktah di hujung takrif “pegawai_

Agensi” dengan koma bernoktah; dan

_(b) dengan memasukkan selepas takrif “pegawai Agensi”_

takrif yang berikut:

‘ “pegawai kanan Agensi” ertinya Ketua Pengarah
dan mana-mana pegawai Agensi yang memegang
jawatan Timbalan Ketua Pengarah, Pengarah, Ketua
Penolong Pengarah dan Penolong Pengarah ’


-----

2 _Rang Undang-Undang_

**Pindaan seksyen 7**

**3. Seksyen 7 Akta ibu dipinda—**

_(a) dalam subseksyen (2), dengan memasukkan selepas_

perkataan “sebagaimana yang diperuntukkan di bawah”
perkataan “Akta Polis 1967 [Akta 344],”;

_(b) dalam subseksyen (3), dengan menggantikan perenggan (e)_

dengan perenggan yang berikut:

“(e) seseorang pegawai Agensi yang berpangkat

lebih rendah daripada pangkat seorang Penolong
Pegawai, apabila membawa dan menjaga
orang dalam tahanan Agensi, hendaklah
mempunyai segala kuasa seorang pegawai
polis yang berpangkat Koperal dan lebih
rendah dan seorang pegawai penjara yang
berpangkat Sarjan dan lebih rendah di bawah
Akta Penjara 1995 [Akta 537].”; dan

_(c) dengan memasukkan selepas subseksyen (3) subseksyen_

yang berikut:

“(4) Bagi maksud Akta ini—

_(a) jika sesuatu perintah, perakuan atau apa-apa_

perbuatan lain dikehendaki supaya
diberikan, dikeluarkan atau dilakukan oleh
seseorang pegawai penjaga Daerah Polis
di bawah mana-mana undang-undang bertulis,
perintah, perakuan atau perbuatan itu boleh
diberikan, dikeluarkan atau dilakukan oleh
seorang pegawai kanan Agensi, Penyiasat atau
Penolong Kanan Pegawai dan bagi maksud
itu, tempat perintah, perakuan atau perbuatan
yang diberikan, dikeluarkan atau dilakukan
hendaklah disifatkan sebagai Daerah Polis
di bawah jagaannya;

_(b) seseorang pegawai Agensi hendaklah mempunyai_

segala kuasa yang diberikan kepada seseorang
pegawai penjaga balai polis di bawah mana-mana
undang-undang bertulis, dan bagi maksud
itu pejabat pegawai itu hendaklah disifatkan
sebagai balai polis; dan


-----

_Agensi Antidadah Kebangsaan (Pindaan)_ 3

_(c) seseorang pegawai Agensi hendaklah mempunyai_

segala kuasa seorang pegawai polis tidak
kira apa jua pangkatnya sebagaimana yang
diperuntukkan di bawah Kanun Tatacara
Jenayah [Akta 593] dan Akta Pendaftaran
Penjenayah dan Orang-Orang Yang Tidak
Diingini 1969 [Akta 7], dan kuasa itu
hendaklah sebagai tambahan kepada kuasa yang
diperuntukkan di bawah Akta ini dan bukan
pengurangannya, tetapi sekiranya terdapat
apa-apa ketidakselarasan atau percanggahan
antara peruntukan Akta ini dengan peruntukan
Kanun Tatacara Jenayah, peruntukan Akta
ini hendaklah mengatasi peruntukan Kanun
itu.”.

HURAIAN

Rang Undang-Undang ini bertujuan untuk meminda Akta Agensi Antidadah
Kebangsaan 2004 (“Akta 638”).

2. _Fasal 1 mengandungi tajuk ringkas Akta yang dicadangkan._

3. _Fasal 2 bertujuan untuk memasukkan takrif “pegawai kanan Agensi” ke_
dalam Akta 638.

4. _Fasal 3 bertujuan untuk mengadakan peruntukan bagi pegawai Agensi untuk_
mempunyai segala kuasa seorang pegawai polis yang berpangkat Koperal dan
lebih rendah dan seorang pegawai penjara yang berpangkat Sarjan dan lebih
rendah di bawah Akta Penjara 1995 apabila membawa dan menjaga orang
dalam tahanan Agensi. _Fasal 3 juga bertujuan untuk menyifatkan pejabat_
Agensi sebagai balai polis bagi maksud Akta 638.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan pada masa ini.

[PN(U2)2964]


-----

