---
Year: 2022
Bill: D.R.32/2022 - RUU Cukai Perkhidmatan (Pindaan) 2022 (Lulus)
Title: D.R.32/2022 - RUU Cukai Perkhidmatan (Pindaan) 2022 (Lulus)
Download URL: https://www.parlimen.gov.my/files/billindex/pdf/2022/DR%2032%20-%20BM.pdf
URL: https://www.parlimen.gov.my/files/billindex/pdf/2022/DR%2032%20-%20BM.pdf
---
---
Reading:
D.R.32/2022
Bacaan Pertama Pada:01/08/2022
Bacaan Kedua Pada:04/08/2022
Dibentang Oleh:YB Dato' Indera Mohd Shahar bin Abdullah - Timbalan Menteri Kewangan I
Diluluskan Pada:04/08/2022
Dibentang Oleh:YB Dato' Indera Mohd Shahar bin Abdullah - Timbalan Menteri Kewangan I
---

_Cukai Perkhidmatan (Pindaan)_ 1

**D.R. 32/2022**

RANG UNDANG-UNDANG

_b e r n a m a_

Suatu Akta untuk meminda Akta Cukai Perkhidmatan 2018.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Cukai Perkhidmatan
(Pindaan) 2022.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 26a**

**2.** Akta Cukai Perkhidmatan 2018 [Akta 807], yang disebut
“Akta ibu” dalam Akta ini, dipinda dalam teks bahasa kebangsaan,
dalam subseksyen 26a(1), dengan menggantikan perkataan
“perkhidmatan bercukai” dengan perkataan “perkhidmatan bercukai
diimport”.


-----

2 _Rang Undang-Undang_

**Seksyen baharu 38a**

**3.** Akta ibu dipinda dengan memasukkan selepas seksyen 38
seksyen yang berikut:

“Pembayaran balik cukai perkhidmatan, dsb., kepada orang

**berdaftar asing**

**38a. (1) Jika Ketua Pengarah berpuas hati bahawa pembayaran**
balik di bawah seksyen 38 akan dibuat kepada orang berdaftar
asing, Ketua Pengarah boleh memegang keseluruhan atau
mana-mana bahagian amaun yang kena dibayar balik itu
untuk dikreditkan pada apa-apa tempoh bercukai berikutnya
atau seterusnya.

(2) Ketua Pengarah hendaklah menganggap amaun yang
dikreditkan itu sebagai pembayaran atau sebahagian pembayaran
yang diterima daripada orang berdaftar asing itu.”.

**Pindaan seksyen 56a**

**4.** Seksyen 56a Akta ibu dipinda dengan memasukkan selepas
subseksyen (4a) subseksyen yang berikut:

“(4b) Jika orang berdaftar asing terhenti daripada bertanggungan
untuk berdaftar di bawah seksyen 56d, cukai perkhidmatan
hendaklah menjadi genap masa dan kena dibayar pada hari
penyata itu dikemukakan kepada Ketua Pengarah di bawah
subseksyen 56h(4a).”.

**Pindaan seksyen 56d**

**5.** Seksyen 56d Akta ibu dipinda—

_(a)_ dalam perenggan (a), dengan memotong perkataan “atau”

di hujung perenggan itu; dan


-----

_Cukai Perkhidmatan (Pindaan)_ 3

_(b)_ dengan memasukkan selepas perenggan _(a) perenggan_

yang berikut:

“(aa) Ketua Pengarah berpuas hati bahawa jumlah

nilai semua perkhidmatan digital yang diberikan
olehnya dalam bulan itu dan sebelas bulan sebaik
sebelum bulan itu tidak melebihi jumlah nilai
perkhidmatan digital yang ditetapkan di bawah
subseksyen 56b(1); atau”.

**Pindaan seksyen 56e**

**6.** Seksyen 56e Akta ibu dipinda dalam subseksyen (1)—

_(a)_ dalam perenggan (a), dengan memotong perkataan “atau”

di hujung perenggan itu;

_(b)_ dengan memasukkan selepas perenggan _(a) perenggan_

yang berikut:

“(aa) terhenti daripada bertanggungan untuk berdaftar

di bawah perenggan 56d(aa); atau”; dan

_(c)_ dalam perenggan _(b), dengan menggantikan perkataan_

“seksyen 13” dengan perkataan “subseksyen 13(2)
atau (4)”.

**Seksyen baharu 90a dan 90b**

**7.** Akta ibu dipinda dengan memasukkan selepas seksyen 90
seksyen yang berikut:

“Kuasa untuk melanjutkan tempoh

**90a. Jika, melalui Akta ini, suatu tempoh dinyatakan yang**
dalamnya sesuatu perbuatan atau benda hendaklah dilakukan
oleh seseorang, dan Menteri berpuas hati bahawa perbuatan
atau benda itu tidak dapat disempurnakan dalam tempoh itu
disebabkan oleh berlakunya kecemasan awam atau krisis
kesihatan awam, Menteri boleh, mengikut terma dan syarat yang
difikirkannya patut, melanjutkan tempoh untuk menyempurnakan
perbuatan atau benda itu sebelum habis tempoh itu.


-----

4 _Rang Undang-Undang_

**Kuasa untuk mengubah suai terma dan syarat**

**90b. (1) Jika terma dan syarat dikenakan menurut Akta ini,**
Menteri boleh, atas nasihat Ketua Pengarah, dari semasa
ke semasa mengubah suai terma dan syarat bagi maksud
melaksanakan tujuan Akta ini.

(2) Sebelum mengubah suai terma dan syarat, notis
hendaklah diberikan kepada orang yang terikat dengan terma
dan syarat itu menyatakan—

_(a) terma dan syarat sebagaimana diubah suai; dan_

_(b) tarikh terma dan syarat sebagaimana diubah suai itu_

berkuat kuasa.

(3) Terma dan syarat yang diubah suai tidak boleh
berkuat kuasa kurang daripada empat belas hari dari tarikh notis
di bawah subseksyen (2) dikeluarkan.

(4) Bagi maksud seksyen ini, “ubah suai” ertinya tambah,
potong atau ubah.”.

HURAIAN

Rang Undang-Undang ini bertujuan untuk meminda Akta Cukai
Perkhidmatan 2018 (“Akta 807”).

2. _Fasal 1 mengandungi tajuk ringkas dan kuasa Menteri untuk menetapkan_
tarikh permulaan kuat kuasa Akta yang dicadangkan.

3. _Fasal 2 bertujuan untuk meminda subseksyen 26a(1) Akta 807, dalam teks_
bahasa kebangsaan, dengan menggantikan perkataan “perkhidmatan bercukai”
dengan perkataan “perkhidmatan bercukai diimport”.

4. _Fasal 3 bertujuan untuk memasukkan seksyen baharu 38a ke dalam_
Akta 807 bagi memberi Ketua Pengarah kuasa untuk memegang keseluruhan
atau mana-mana bahagian amaun yang kena dibayar balik kepada seseorang
orang berdaftar asing di bawah seksyen 38 Akta 807 untuk dikreditkan pada
apa-apa tempoh bercukai berikutnya atau seterusnya, dan menganggap amaun
yang dikreditkan itu sebagai pembayaran atau sebahagian pembayaran yang
diterima daripada orang berdaftar asing itu.


-----

_Cukai Perkhidmatan (Pindaan)_ 5

5. _Fasal 4 bertujuan untuk memasukkan subseksyen baharu (4b) ke dalam_
seksyen 56a Akta 807 bagi memperuntukkan bahawa berkenaan dengan orang
berdaftar asing yang terhenti daripada bertanggungan untuk berdaftar di bawah
seksyen 56d Akta, cukai perkhidmatan hendaklah menjadi genap masa dan
kena dibayar pada hari penyata dikemukakan kepada Ketua Pengarah di bawah
subseksyen 56h(4a).

6. _Fasal_ _5 bertujuan untuk meminda seksyen 56d Akta 807 bagi memasukkan_
perenggan baharu _(aa) untuk memperuntukkan bahawa orang berdaftar_
asing terhenti daripada bertanggungan untuk berdaftar sekiranya Ketua
Pengarah berpuas hati bahawa jumlah nilai semua perkhidmatan digital yang
diberikan olehnya dalam bulan itu dan sebelas bulan sebaik sebelum bulan
itu adalah tidak melebihi jumlah nilai perkhidmatan digital yang ditetapkan
di bawah subseksyen 56b(1) Akta 807.

7. _Fasal 6 bertujuan untuk meminda seksyen 56e Akta 807 bagi memasukkan_
perenggan baharu (1)(aa) yang memperuntukkan bahawa seseorang orang berdaftar
asing hendaklah memaklumkan secara bertulis kepada Ketua Pengarah dalam
masa tiga puluh hari dari tarikh orang berdaftar asing itu terhenti daripada
bertanggungan untuk berdaftar di bawah perenggan 56d(aa) Akta 807.

8. _Fasal 7 bertujuan untuk memasukkan seksyen baharu 90a dan 90b ke dalam_
Akta 807.

Seksyen 90a yang dicadangkan bertujuan untuk memberi Menteri kuasa

untuk melanjutkan tempoh untuk melakukan sesuatu perbuatan atau benda
yang perlu disempurnakan dalam tempoh tertentu di bawah Akta 807 sekiranya
dia berpuas hati bahawa perbuatan atau benda itu tidak dapat disempurnakan
dalam tempoh itu disebabkan oleh berlakunya apa-apa kecemasan awam atau
krisis kesihatan awam.

Seksyen 90b yang dicadangkan bertujuan untuk memberi Menteri kuasa

untuk menambah, memotong atau mengubah apa-apa terma dan syarat yang
dikenakan menurut Akta 807 bagi maksud melaksanakan tujuan Akta 807,
dengan syarat bahawa notis munasabah diberikan kepada orang yang terikat
dengan terma dan syarat itu.

9. Pindaan lain yang tidak diperkatakan secara khusus dalam Huraian ini
merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3282]


-----

