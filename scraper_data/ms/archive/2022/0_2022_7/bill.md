---
Year: 2022
Bill: D.R 8/2022 - RUU Kawalan Padi dan Beras (Pindaan) 2022 (Lulus)
Title: D.R 8/2022 - RUU Kawalan Padi dan Beras (Pindaan) 2022 (Lulus)
Download URL: https://www.parlimen.gov.my/files/billindex/pdf/2022/DR%208_2022%20-%20BM.pdf
URL: https://www.parlimen.gov.my/files/billindex/pdf/2022/DR%208_2022%20-%20BM.pdf
---
---
Reading:
D.R 8/2022
Bacaan Pertama Pada:21/03/2022
Bacaan Kedua Pada:19/07/2022
Dibentang Oleh:YB Datuk Seri Dr. Ronald Kiandee – Menteri Pertanian dan Industri Makanan
Diluluskan Pada:19/07/2022
Dibentang Oleh:YB Datuk Seri Dr. Ronald Kiandee – Menteri Pertanian dan Industri Makanan
---

_Kawalan Padi dan Beras (Pindaan)_ 1

**D.R. 8/2022**

RANG UNDANG-UNDANG

_b e r n a m a_

Suatu Akta untuk meminda Akta Kawalan Padi dan Beras 1994.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Kawalan Padi dan Beras**
(Pindaan) 2022.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan kepala Bahagian II**

**2. Akta Kawalan Padi dan Beras 1994 [Akta 522], yang disebut**
“Akta ibu” dalam Akta ini, dipinda dalam kepala Bahagian II
dengan memasukkan selepas perkataan “KETUA PENGARAH”
perkataan “DAN TIMBALAN KETUA PENGARAH”.


-----

2 _Rang Undang-Undang_

**Pindaan seksyen 3**

**3. Seksyen 3 Akta ibu dipinda—**

_(a)_ dalam nota bahu, dengan memasukkan selepas perkataan

“Ketua Pengarah” perkataan “dan Timbalan Ketua
**Pengarah”;**

_(b)_ dalam subseksyen (1)—

(i) dengan memotong perkataan “, melalui pemberitahuan

dalam _Warta,”; dan_

(ii) dengan memasukkan selepas perkataan “Ketua

Pengarah” perkataan “dan seorang atau apa-apa
bilangan pegawai awam menjadi Timbalan Ketua
Pengarah”; dan

_(c)_ dalam subseksyen (2), dengan memasukkan selepas

perkataan “Ketua Pengarah” perkataan “dan Timbalan
Ketua Pengarah”.

**Seksyen baharu 28a**

**4. Akta ibu dipinda dengan memasukkan selepas seksyen 28**
seksyen yang berikut:

“Pengkompaunan kesalahan

**28a.** (1) Menteri boleh, dengan kelulusan Pendakwa Raya,
membuat peraturan-peraturan menetapkan—

_(a)_ mana-mana kesalahan di bawah Akta ini atau

mana-mana peraturan-peraturan yang dibuat di bawah
Akta ini sebagai suatu kesalahan boleh kompaun; dan

_(b) kaedah dan tatacara untuk mengkompaun kesalahan_

itu.


-----

_Kawalan Padi dan Beras (Pindaan)_ 3

(2) Ketua Pengarah boleh, dengan keizinan bertulis
Pendakwa Raya, pada bila-bila masa sebelum pertuduhan
dimulakan, mengkompaun apa-apa kesalahan yang ditetapkan
sebagai suatu kesalahan yang boleh kompaun dengan membuat
suatu tawaran bertulis kepada orang yang disyaki dengan
munasabah telah melakukan kesalahan itu untuk mengkompaun
kesalahan itu dengan membayar kepada Ketua Pengarah suatu
amaun wang yang tidak melebihi lima puluh peratus daripada
amaun denda maksimum yang orang itu boleh dikenakan jika
dia telah disabitkan atas kesalahan itu, dalam masa yang
dinyatakan dalam tawaran bertulis itu.

(3) Suatu tawaran di bawah subseksyen (2) boleh dibuat
pada bila-bila masa selepas kesalahan dilakukan, tetapi sebelum
apa-apa pendakwaan baginya telah dimulakan.

(4) Jika jumlah yang dinyatakan dalam tawaran itu tidak
dibayar dalam tempoh yang dinyatakan dalam tawaran atau
tempoh lanjutan sebagaimana yang diberikan oleh Ketua
Pengarah, pendakwaan bagi kesalahan itu boleh dimulakan
pada bila-bila masa selepas itu terhadap orang yang kepadanya
tawaran itu dibuat.

(5) Jika sesuatu kesalahan telah dikompaun di bawah
seksyen ini—

_(a) tiada pendakwaan boleh dimulakan berkenaan dengan_

kesalahan terhadap orang yang kepadanya tawaran
untuk mengkompaun itu dibuat; dan

_(b)_ apa-apa dokumen atau barang yang telah disita yang

berkait dengan kesalahan itu boleh dilepaskan oleh
Ketua Pengarah, tertakluk kepada apa-apa terma
yang difikirkan wajar oleh Ketua Pengarah.

(6) Semua jumlah wang yang diterima oleh Ketua Pengarah
di bawah seksyen ini hendaklah dibayar ke dalam dan
menjadi sebahagian daripada Kumpulan Wang Disatukan
Persekutuan.”.


-----

4 _Rang Undang-Undang_

HURAIAN

Rang Undang-Undang ini bertujuan untuk meminda Akta Kawalan Padi dan
Beras 1994 (Akta 522).

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2 dan_ _3_ masing-masing bertujuan untuk meminda seksyen 2 dan 3
Akta 522.

_Fasal 3_ bertujuan untuk memberi Menteri kuasa untuk melantik seorang

atau apa-apa bilangan pegawai awam menjadi Timbalan Ketua Pengarah untuk
membantu Ketua Pengarah dalam melaksanakan kewajipan dan fungsi yang
diberikan kepadanya di bawah Akta 522 manakala _fasal 2 adalah pindaan_
berbangkit daripada pindaan yang dibuat kepada seksyen 3 Akta 522.

4. _Fasal 4 bertujuan untuk memasukkan seksyen baharu 28a ke dalam_
Akta 522. Cadangan seksyen baharu 28a memberi Menteri kuasa, dengan
kelulusan Pendakwa Raya, untuk menetapkan melalui peraturan-peraturan
kesalahan yang boleh dikompaun dan kaedah dan tatacara bagi mengkompaun
kesalahan. Fasal ini selanjutnya mengadakan peruntukan mengenai kuasa Ketua
Pengarah untuk mengkompaun kesalahan dengan izin bertulis Pendakwa Raya.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3214]


-----

