---
Year: 2022
Bill: D.R.28/2022 - RUU Tabung Angkatan Tentera (Pindaan) 2022 (Lulus)
Title: D.R.28/2022 - RUU Tabung Angkatan Tentera (Pindaan) 2022 (Lulus)
Download URL: https://www.parlimen.gov.my/files/billindex/pdf/2022/DR%2028%20-%20BM.pdf
URL: https://www.parlimen.gov.my/files/billindex/pdf/2022/DR%2028%20-%20BM.pdf
---
---
Reading:
D.R.28/2022
Bacaan Pertama Pada:26/07/2022
Bacaan Kedua Pada:01/08/2022
Dibentang Oleh:YB Dato' Sri Ikmal Hisham bin Abdul Aziz – Timbalan Menteri Pertahanan
Diluluskan Pada:01/08/2022
Dibentang Oleh:YB Dato' Sri Ikmal Hisham bin Abdul Aziz – Timbalan Menteri Pertahanan
---

_Tabung Angkatan Tentera (Pindaan)_ 1

**D.R. 28/2022**

RANG UNDANG-UNDANG

_b e r n a m a_

Suatu Akta untuk meminda Akta Tabung Angkatan Tentera 1973.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Tabung Angkatan Tentera
(Pindaan) 2022.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Tabung Angkatan Tentera 1973 [Akta 101], yang disebut
“Akta ibu” dalam Akta ini, dipinda dalam seksyen 2 dengan
memasukkan selepas takrif “skim anuiti veteran” takrif yang
berikut:

‘ “syarikat” ertinya suatu syarikat yang diperbadankan di bawah
Akta Syarikat 2016 [Akta 777], suatu syarikat amanah yang


-----

2 _Rang Undang-Undang_

didaftarkan di bawah Akta Syarikat Amanah 1949 [Akta 100] atau
mana-mana syarikat yang diperbadankan di bawah mana-mana
undang-undang bertulis yang berbidang kuasa asing;’.

**Pindaan seksyen 4**

**3.** Seksyen 4 Akta ibu dipinda—

_(a)_ dalam perenggan (3)(e), dengan memasukkan selepas

perkataan “dilantik oleh Menteri” perkataan “atas nasihat
Lembaga”; dan

_(b)_ dengan memasukkan selepas subseksyen (3) subseksyen

yang berikut:

“(3a) Dalam menentukan sama ada seseorang itu
layak dan sesuai bagi maksud subseksyen (3), Menteri
hendaklah mengambil kira—

_(a)_ kejujuran yang tidak diragui, kecekapan dan

kewajaran pertimbangan orang itu dalam
memenuhi tanggungjawabnya sebagai anggota
Lembaga; dan

_(b)_ ketekunan yang membolehkan orang itu

memenuhi tanggungjawabnya sebagai anggota
Lembaga.

(3b) Tanpa menjejaskan keluasan subseksyen (3),
seseorang tidak layak untuk dilantik atau hilang
kelayakan menjadi anggota Lembaga, jika dia—

_(a)_ seorang bankrap yang belum dilepaskan;

_(b)_ telah disabitkan atas suatu kesalahan yang

berhubungan dengan penganjuran, penubuhan
atau pengurusan suatu syarikat atau perbadanan;

_(c)_ telah disabitkan atas suatu kesalahan yang

melibatkan sogokan, fraud atau kecurangan;


-----

_Tabung Angkatan Tentera (Pindaan)_ 3

_(d)_ telah disabitkan atas suatu kesalahan di bawah

mana-mana undang-undang bertulis yang
dimaksudkan untuk melindungi orang awam;

_(e)_ telah hilang kelayakan melalui perintah

mahkamah untuk bertindak sebagai pengarah
di bawah mana-mana undang-undang bertulis;
atau

_(f)_ telah terlibat dalam atau telah dikaitkan dengan,

apa-apa amalan perniagaan, atau selainnya
berkelakuan dengan sedemikian cara sehingga
menimbulkan keraguan tentang kewibawaan
dan kewajaran pertimbangannya.

(3c) Hal keadaan yang disebut dalam subseksyen (3b)
hendaklah terpakai bagi hal keadaan di dalam atau
di luar Malaysia.”.

**Pindaan seksyen 6**

**4.** Seksyen 6 Akta ibu dipinda—

_(a)_ dalam subseksyen (2)—

(i) dengan memasukkan selepas perenggan (c) perenggan

yang berikut:

“(ca) seorang wakil daripada Kementerian

Pertahanan;”;

(ii) dengan menggantikan perenggan _(d) dengan_

perenggan yang berikut:

“(d) seorang wakil daripada Kementerian

Kewangan;”; dan

(iii) dengan menggantikan perenggan _(e)_ dengan

perenggan yang berikut:

“(e) empat orang anggota lain yang mempunyai

pengalaman dan kepakaran dalam
perniagaan, pelaburan, pengurusan


-----

_Rang Undang-Undang_

risiko pelaburan, aktuari, perbankan,
undang-undang atau kewangan yang
hendaklah dilantik oleh Menteri atas
nasihat Lembaga.”; dan

_(b)_ dengan memasukkan selepas subseksyen (2) subseksyen

yang berikut:

“(2a) Bagi maksud perenggan (2)(a), Pengerusi
tidak boleh menjadi Pengerusi Lembaga.

(2b) Dalam menentukan sama ada seseorang itu
layak dan sesuai bagi maksud subseksyen (2), Menteri
hendaklah mengambil kira—

_(a)_ kejujuran yang tidak diragui, kecekapan dan

kewajaran pertimbangan orang itu dalam
memenuhi tanggungjawabnya sebagai anggota
Panel Pelaburan; dan

_(b)_ ketekunan yang membolehkan orang itu

memenuhi tanggungjawabnya sebagai anggota
Panel Pelaburan.

(2c) Tanpa menjejaskan keluasan subseksyen (2),
seseorang tidak layak untuk dilantik atau hilang
kelayakan menjadi anggota Panel Pelaburan, jika dia—

_(a)_ seorang bankrap yang belum dilepaskan;

_(b)_ telah disabitkan atas suatu kesalahan yang

berhubungan dengan penganjuran, penubuhan
atau pengurusan suatu syarikat atau perbadanan;

_(c)_ telah disabitkan atas suatu kesalahan yang

melibatkan sogokan, fraud atau kecurangan;

_(d)_ telah disabitkan atas suatu kesalahan di bawah

mana-mana undang-undang bertulis yang
dimaksudkan untuk melindungi orang awam;


-----

_Tabung Angkatan Tentera (Pindaan)_ 5

_(e)_ telah hilang kelayakan melalui perintah mahkamah

untuk bertindak sebagai pengarah di bawah
mana-mana undang-undang bertulis; atau

_(f)_ telah terlibat dalam atau telah dikaitkan dengan,

apa-apa amalan perniagaan, atau selainnya
berkelakuan dengan sedemikian cara sehingga
menimbulkan keraguan tentang kewibawaan
dan kewajaran pertimbangannya.

(2d) Hal keadaan yang disebut dalam subseksyen (2c)
hendaklah terpakai bagi hal keadaan di dalam atau
di luar Malaysia.”.

**Penggantian seksyen 8**

**5.** Akta ibu dipinda dengan menggantikan seksyen 8 dengan
seksyen yang berikut:

“Kewajipan dan tanggungjawab anggota, dsb.

**8. (1) Anggota Lembaga, anggota Panel Pelaburan, anggota**
jawatankuasa Lembaga, pegawai dan pekhidmat Lembaga
hendaklah—

_(a)_ pada setiap masa, menjalankan kuasanya mengikut

Akta ini bagi maksud yang sepatutnya dan dengan
suci hati demi kepentingan Tabung; dan

_(b)_ menjalankan kewajipan dan tanggungjawabnya dengan

ketelitian, kemahiran dan ketekunan yang munasabah
berdasarkan pengetahuan, kemahiran dan pengalaman
yang semunasabahnya dijangka daripada seorang yang
mempunyai kewajipan dan tanggungjawab yang sama.

(2) Anggota Lembaga, anggota Panel Pelaburan, anggota
jawatankuasa Lembaga, pegawai dan pekhidmat Lembaga yang
telah memungkiri atau gagal mematuhi, telah menyumbang
kepada kemungkiran atau ketidakpatuhan atau telah melanggar
mana-mana peruntukan Akta ini boleh, bagi apa-apa
kerugian atau kerosakan disebabkan oleh tindakan atau
peninggalannya, dipertanggungjawabkan secara sendiri.”.


-----

6 _Rang Undang-Undang_

**Pindaan seksyen 9**

**6.** Seksyen 9 Akta ibu dipinda—

_(a)_ dengan menggantikan nota bahu dengan nota bahu yang

berikut:

“Caruman askar-lasykar”;

_(b)_ dengan memasukkan selepas subseksyen (1) subseksyen

yang berikut:

“(1a) Seorang askar-lasykar boleh juga memohon
suatu pemotongan lanjut melebihi sepuluh peratus
daripada gaji bulanannya sebagaimana yang ditentukan
oleh askar-lasykar itu sebagai carumannya kepada
Tabung dan amaun caruman itu hendaklah dikreditkan
kepada akaun askar-lasykar itu.”; dan

_(c)_ dengan menggantikan perkataan “subseksyen (1)”

di mana-mana jua terdapat dengan perkataan
“subseksyen (1) dan (1a)”.

**Pindaan seksyen** **9a**

**7.** Seksyen 9a Akta ibu dipinda—

_(a)_ dengan menggantikan nota bahu dengan nota bahu yang

berikut:

“Caruman pegawai”;

_(b)_ dengan memasukkan selepas subseksyen (1) subseksyen

yang berikut:

“(1a) Seorang pegawai boleh juga memohon suatu
pemotongan lanjut melebihi sepuluh peratus daripada
gaji bulanannya sebagaimana yang ditentukan oleh
pegawai itu sebagai carumannya kepada Tabung dan
amaun caruman itu hendaklah dikreditkan kepada
akaun pegawai itu.”; dan


-----

_Tabung Angkatan Tentera (Pindaan)_ 7

_(c)_ dengan menggantikan perkataan “subseksyen (1)”

di mana-mana jua terdapat dengan perkataan
“subseksyen (1) dan (1a)”.

**Pindaan seksyen 11**

**8.** Seksyen 11 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Tertakluk kepada peruntukan seksyen ini,
Lembaga boleh, dengan kelulusan Menteri, pada atau
selepas berakhirnya tahun kewangan pada setiap tahun,
mengisytiharkan suatu kadar keuntungan atas caruman
kepada Tabung berdasarkan prestasi kewangan sebenar
Lembaga bagi tahun itu.”;

_(b)_ dalam subseksyen (2)—

(i) dengan memotong perenggan _(a);_

(ii) dalam perenggan _(ba), dengan menggantikan_

perkataan “yang difikirkan cukup oleh aktuari”
dengan perkataan “yang mencukupi”; dan

(iii) dengan menggantikan perenggan _(c) dengan_

perenggan yang berikut:

“(c) Lembaga berpuas hati dengan kemampuan

Tabung untuk membuat semua pembayaran
yang dikehendaki untuk dibayar
di bawah Akta ini tidak terancam dengan
perisytiharan kadar itu.”; dan

_(c)_ dengan memasukkan selepas subseksyen (2) subseksyen

yang berikut:

“(2a) Bagi maksud perisytiharan keuntungan

di bawah subseksyen (1), Lembaga hendaklah dianggap
sebagai solven sekiranya Lembaga berupaya untuk
membayar hutangnya jika dan apabila hutang itu
menjadi kena dibayar dalam masa dua belas bulan
sebaik selepas perisytiharan itu dibuat.


-----

8 _Rang Undang-Undang_

(2b) Lembaga boleh, dari semasa ke semasa

sebagaimana yang difikirkannya perlu, melantik
aktuari yang berkelayakan dan bebas untuk membantu
Lembaga dalam membuat penilaian prestasi kewangannya
menurut seksyen ini dan penilaian sedemikian boleh
dijadikan sebagai panduan kepada Lembaga.”.

**Pindaan seksyen 12**

**9.** Seksyen 12 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Tertakluk kepada Akta ini, apa-apa amaun yang
ada dalam kredit akaun seseorang pencarum di bawah
Akta ini hanya boleh dikeluarkan—

_(a)_ apabila pencarum itu mati;

_(b)_ apabila pencarum itu telah diperakui sebagai

tidak berupaya untuk berkhidmat dari segi
fizikal atau mental;

_(c)_ apabila pencarum itu mencapai umur lima puluh

tahun dan, jika pencarum itu ialah seorang
pegawai, apabila pegawai itu mencapai umur
persaraan wajib;

_(d)_ tiga puluh hari selepas pencarum itu bersara

daripada perkhidmatan; atau

_(e)_ tiga puluh hari selepas pencarum itu

diberhentikan daripada perkhidmatan.”;

_(b)_ dalam subseksyen ( 1 a ), dengan menggantikan

perkataan “perenggan (1)(b) atau (c)” dengan perkataan
“perenggan (1)(c), _(d) atau_ _(e)”;_


-----

_Tabung Angkatan Tentera (Pindaan)_ 9

_(c)_ dengan memasukkan selepas subseksyen (1a) subseksyen

yang berikut:

“( 1 b ) Bagi maksud pengeluaran di bawah
perenggan 12(1)(a) atau _(b), Lembaga hendaklah_
membenarkan pengeluaran semua jumlah wang yang
ada dalam kredit akaun pencarum di bawah Akta ini,
sekiranya—

_(a)_ dimohon oleh waris pencarum apabila

pencarum itu mati; atau

_(b)_ dimohon oleh waris kadim kepada pencarum

yang telah diperakui sebagai tidak berupaya
untuk berkhidmat dari segi fizikal atau
mental.”;

_(d)_ dengan memasukkan selepas subseksyen (2) subseksyen

yang berikut:

“(2a) Pencarum yang telah diberhentikan atau
bersara daripada perkhidmatan boleh memilih untuk
mengeluarkan atau menyimpan apa-apa amaun yang
ada dalam kredit akaunnya dalam Tabung dan amaun
yang ada itu berhak menerima kadar keuntungan bagi
caruman yang disimpan dalam Tabung di bawah Akta
ini.”; dan

_(e)_ dalam subseksyen (3), dengan menggantikan perkataan

“perenggan (1)(b)” dengan perkataan “perenggan (1)(d)
dan _(e)”._

**Penggantian seksyen 15**

**10.** Akta ibu dipinda dengan menggantikan seksyen 15 dengan
seksyen yang berikut:

“Pelaburan oleh Lembaga

**15. (1) Lembaga boleh, atas nasihat yang diberikan oleh**
Panel Pelaburan, melaburkan wang yang ada dalam Tabung
dan dalam Kumpulan Wang Rizab berdasarkan perumpukan
aset strategik sebagaimana yang diluluskan oleh Menteri dan
Menteri Kewangan, setakat dan mengikut cara yang berikut:

_(a)_ dengan cara mendepositkan dalam apa-apa mata wang

dalam—


-----

10 _Rang Undang-Undang_

(ii) mana-mana institusi kewangan yang dilesenkan

di bawah Akta Perkhidmatan Kewangan 2013

[Akta 758];

(iii) mana-mana institusi kewangan pembangunan

sebagaimana yang ditakrifkan di bawah
Akta Institusi Kewangan Pembangunan 2002

[Akta 618];

(iv) mana-mana bank Islam yang dilesenkan di bawah

Akta Perkhidmatan Kewangan Islam 2013

[Akta 759]; atau

(v) mana-mana bank atau institusi kewangan yang

ditubuhkan oleh atau di bawah mana-mana
undang-undang bertulis di dalam atau
di luar Malaysia;

_(b)_ dalam surat cara pasaran wang, termasuk bil

perbendaharaan, penerimaan jurubank, perakuan
deposit dan apa-apa surat cara yang diiktiraf
oleh badan pengawal selia yang berkaitan dalam
apa-apa mata wang;

_(c)_ dalam bon, nota perdagangan, sekuriti hutang

persendirian, nota janji hutang dan bil pertukaran
mengikut pengertian Akta Bil Pertukaran 1949

[Akta 204] dan surat cara boleh niaga lain yang
serupa jenis atas terma yang menguntungkan
Lembaga, berkenaan dengan mana-mana syarikat
atau perbadanan atau berkenaan dengan mana-mana
pihak berkuasa awam atau perbadanan yang Kerajaan
Persekutuan mempunyai kepentingan dalamnya;

_(d)_ dalam sekuriti yang diterbitkan atau dijamin sepenuhnya

oleh mana-mana kerajaan berdaulat, organisasi
supranasional atau multilateral dan termasuklah sekuriti
yang penanggung obligasinya adalah mana-mana
kerajaan berdaulat, organisasi supranasional atau
multilateral;


-----

_Tabung Angkatan Tentera (Pindaan)_ 11

_(e)_ dalam sekuriti yang diterbitkan atau dijamin sepenuhnya

oleh Kerajaan Malaysia, dijamin oleh mana-mana
kerajaan berdaulat, organisasi supranasional atau
multilateral dan termasuklah sekuriti yang penanggung
obligasinya adalah mana-mana kerajaan berdaulat,
organisasi supranasional atau multilateral dan apa-apa
surat cara yang diterbitkan oleh Bank Negara
Malaysia;

_(f)_ dalam pemerolehan atau langganan syer atau debentur

dalam mana-mana syarikat awam yang sekuritinya
disenaraikan atau telah diluluskan untuk disenaraikan
di bursa saham di Malaysia, terbitan atau jualan yang
telah diluluskan di bawah Akta Pasaran Modal dan
Perkhidmatan 2007 [Akta 671] atau sekuriti dalam
suatu syarikat yang telah diluluskan untuk disenaraikan
di mana-mana bursa saham yang diiktiraf di luar
Malaysia tertakluk kepada penyenaraian sekuriti
tersebut telah diluluskan oleh undang-undang dalam
bidang kuasa asing itu;

_(g)_ dalam sekuriti yang juga merangkumi bon, nota,

kertas gadai janji, nota perdagangan dan lain-lain
surat cara hutang syarikat atau perbadanan
yang tidak disenaraikan dan disebut dalam
mana-mana bursa saham yang ditubuhkan di Malaysia
dan dalam sekuriti syarikat atau perbadanan yang
ditubuhkan di dalam bidang kuasa asing;

_(h)_ dalam pemerolehan harta alih atau harta tak alih dan

kepentingan dalamnya yang terletak di Malaysia
atau di dalam mana-mana bidang kuasa asing;

_(i)_ dalam pembangunan bangunan dan infrastruktur

yang terletak di Malaysia atau di dalam mana-mana
bidang kuasa asing;

_(j)_ dalam membeli sekuriti atau melanggan apa-apa produk

bagi maksud perlindungan nilai atau menjalankan
urus niaga dalam apa-apa instrumen derivatif bagi
pelaburan Tabung;


-----

12 _Rang Undang-Undang_

_(k)_ dalam dana yang berdomisil di Malaysia atau

di dalam mana-mana bidang kuasa asing yang
termasuk mandat berasingan yang melabur dalam
aset di bawah seksyen ini;

_(l)_ di dalam produk sebagaimana yang diluluskan oleh

Suruhanjaya Sekuriti Malaysia atau mana-mana
pengawal selia lain yang berkaitan di dalam
mana-mana bidang kuasa asing;

_(m)_ dalam penjualan, pembelian, pembelian semula,

pinjaman atau pemberian pinjaman, atau urus niaga
lain dalam, mata wang atau instrumen kewangan
yang lain yang diniagakan dalam pasaran wang atau
pasaran pertukaran asing bagi maksud menjalankan
pelaburan yang telah diluluskan di bawah seksyen
ini; dan

_(n)_ dalam apa-apa pelaburan lain dengan kelulusan

Menteri dan Menteri Kewangan.”.

**Seksyen baharu 24 dan 25**

**11.** Akta ibu dipinda dengan memasukkan selepas seksyen 23
seksyen yang berikut:

“Lembaga boleh memperbadankan syarikat

**24. Lembaga boleh, dengan kelulusan Menteri dan Menteri**
Kewangan, memperbadankan suatu syarikat untuk menjalankan
atau terlibat dalam apa-apa aktiviti yang diluluskan atau
diusahakan oleh Lembaga bagi maksud Akta ini.

**Peruntukan bagi pendahuluan daripada Kumpulan Wang**
**Disatukan** **Persekutuan**

**25. Jika Lembaga pada bila-bila masa tidak berupaya untuk**
membayar apa-apa jumlah wang yang ada dalam kredit
akaun pencarum kepada pencarum, waris atau waris kadim
pencarum, sebagaimana yang dikehendaki di bawah Akta ini,
jumlah wang yang dikehendaki dibayar sedemikian hendaklah
dipertanggungkan ke atas dan didahulukan kepada Lembaga
daripada Kumpulan Wang Disatukan Persekutuan dan Lembaga
hendaklah, dengan seberapa segera yang praktik, membayar
balik kepada Kerajaan Malaysia jumlah wang yang telah
didahulukan sedemikian.”.


-----

_Tabung Angkatan Tentera (Pindaan)_ 13

**Pindaan Jadual Kedua**

**12.** Akta ibu dipinda dalam Jadual Kedua—

_(a)_ dengan memotong subperenggan 1(1); dan

_(b)_ dengan memasukkan selepas perenggan 2 perenggan yang

berikut:

“2a. Pengerusi atau, jika ketiadaannya, anggota yang dipilih
oleh anggota Panel Pelaburan yang hadir, hendaklah
mempengerusikan mesyuarat Panel Pelaburan itu.”.

HURAIAN

Rang Undang-Undang ini bertujuan untuk meminda Akta Tabung Angkatan
Tentera 1973 (“Akta 101”). Tujuan utama pindaan ini antara lain untuk
meluaskan skop pelaburan Lembaga dan untuk memberi Lembaga kuasa untuk
memperbadankan syarikat sebagai tambahan kepada kuasa sedia ada untuk
menubuhkan perbadanan.

1. _Fasal 1_ mengandungi tajuk ringkas Akta yang dicadangkan dan
kuasa Menteri untuk menetapkan permulaan kuat kuasa Akta yang dicadangkan.

2. _Fasal 2 bertujuan untuk meminda seksyen 2 Akta 101 untuk memasukkan_
takrif baharu “syarikat” ke dalam Akta 101.

3. _Fasal 3 bertujuan untuk meminda seksyen 4 Akta 101 untuk mengadakan_
peruntukan bagi kriteria yang perlu dipertimbangkan oleh Menteri dalam
menentukan orang yang layak dan sesuai untuk dilantik sebagai anggota
Lembaga dan hal keadaan seseorang tidak layak untuk dilantik atau hilang
kelayakan menjadi anggota Lembaga.

4. _Fasal 4_ bertujuan untuk meminda seksyen 6 Akta 101.

_Subfasal 4(a) bertujuan untuk meminda perenggan 6(2)(e)_ Akta 101 untuk

menaikkan bilangan anggota Panel Pelaburan daripada dua kepada empat orang
anggota yang mempunyai pengalaman dan kepakaran dalam pelbagai disiplin.

_Subfasal 4(b)_ bertujuan untuk mengadakan peruntukan bagi kriteria yang

perlu dipertimbangkan oleh Menteri dalam menentukan orang yang layak
dan sesuai untuk dilantik sebagai anggota Panel Pelaburan dan hal keadaan
seseorang tidak layak untuk dilantik atau hilang kelayakan menjadi anggota
Panel Pelaburan.


-----

14 _Rang Undang-Undang_

5. _Fasal 5 bertujuan untuk menggantikan seksyen 8 Akta 101 untuk mengadakan_
peruntukan bagi kewajipan dan tanggungjawab anggota Lembaga, anggota Panel
Pelaburan, anggota jawatankuasa Lembaga, pegawai dan pekhidmat Lembaga
dan orang sedemikian boleh dipertanggungjawabkan secara sendiri bagi apa-apa
kerugian atau kerosakan yang disebabkan oleh kemungkirannya, kegagalannya
untuk mematuhi, sumbangannya kepada kemungkiran atau ketidakpatuhan itu
atau pelanggarannya terhadap mana-mana seksyen di bawah Akta 101.

6. _Fasal 6 bertujuan untuk meminda seksyen 9 Akta 101 untuk membolehkan_
askar-lasykar memohon bagi suatu pemotongan lanjut daripada gaji bulanannya
untuk dikreditkan ke dalam akaunnya dalam Tabung melebihi amaun caruman
wajibnya di bawah Akta 101.

7. _Fasal 7 bertujuan untuk meminda seksyen 9a Akta 101 untuk membolehkan_
pegawai memohon bagi suatu pemotongan lanjut daripada gaji bulanannya
untuk dikreditkan ke dalam akaunnya dalam Tabung melebihi amaun caruman
wajibnya di bawah Akta 101.

8. _Fasal 8_ bertujuan untuk meminda seksyen 11 Akta 101 untuk memberi
Lembaga kuasa dengan kelulusan Menteri untuk mengisytiharkan kadar
keuntungan Tabung berdasarkan prestasi kewangan sebenar Lembaga dan
bagi maksud itu, Lembaga hendaklah dianggap sebagai solven jika Lembaga
berupaya untuk membayar hutangnya jika dan apabila hutang itu menjadi
kena dibayar dalam masa dua belas bulan sebaik selepas perisytiharan
kadar keuntungan itu dibuat. _Fasal_ ini juga bertujuan untuk memberi
Lembaga kuasa untuk melantik aktuari yang berkelayakan dan bebas untuk
membantu Lembaga dalam membuat penilaian prestasi kewangannya menurut
seksyen 11 Akta 101.

9. _Fasal 9_ bertujuan untuk meminda seksyen 12 Akta 101.

_Subfasal 9(c) bertujuan untuk memasukkan subseksyen baharu 12(1b)_

ke dalam Akta 101 untuk memberi Lembaga kuasa untuk membenarkan
pengeluaran semua jumlah wang yang ada dalam kredit akaun pencarum
dalam Tabung yang dimohon oleh waris atau waris kadim pencarum yang
telah meninggal dunia atau yang telah diperakui sebagai tidak berupaya untuk
berkhidmat secara fizikal atau mental, mengikut mana-mana yang berkenaan.

_Subfasal 9(d) bertujuan untuk memasukkan subseksyen baharu 12(2a)_

ke dalam Akta 101 untuk mengadakan peruntukan bagi pencarum yang telah
diberhentikan atau bersara daripada perkhidmatan mempunyai pilihan untuk
menyimpan apa-apa amaun yang ada dalam kredit akaunnya dalam Tabung
dan berhak untuk menerima kadar keuntungan bagi caruman yang disimpan
dalam Tabung di bawah Akta 101.

10. _Fasal 10_ bertujuan untuk menggantikan seksyen 15 Akta 101 untuk

memperluas kuasa Lembaga, atas nasihat yang diberikan oleh Panel Pelaburan,
untuk membuat pelaburan berdasarkan perumpukan aset strategik sebagaimana
yang diluluskan oleh Menteri dan Menteri Kewangan.

11. _Fasal 11_ bertujuan untuk memasukkan seksyen 24 dan 25 yang baharu

ke dalam Akta 101.


-----

_Tabung Angkatan Tentera (Pindaan)_ 15

Seksyen baharu 24 yang dicadangkan bertujuan untuk memberi Lembaga

kuasa untuk memperbadankan suatu syarikat di bawah Akta Syarikat 2016

[Akta 777], syarikat amanah yang didaftarkan di bawah Akta Syarikat
Amanah 1949 [Akta 100] dan apa-apa syarikat di bawah undang-undang
bertulis yang berbidang kuasa asing untuk menjalankan atau terlibat dalam
apa-apa aktiviti yang diluluskan atau diusahakan oleh Lembaga bagi maksud
Akta 101.

Seksyen baharu 25 yang dicadangkan bertujuan untuk mengadakan peruntukan

bagi hal keadaan yang membolehkan pendahuluan daripada Kumpulan Wang
Disatukan diberikan kepada Lembaga.

12. _Fasal 12 bertujuan untuk meminda Jadual Kedua Akta 101 untuk memasukkan_

perenggan baharu 2a untuk membolehkan mesyuarat Panel Pelaburan
dipengerusikan oleh anggota yang dilantik semasa ketiadaan Pengerusi.

13. Pindaan lain yang tidak diperkatakan secara khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3303]


-----

