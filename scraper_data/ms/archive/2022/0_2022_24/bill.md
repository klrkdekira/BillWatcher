---
Year: 2022
Bill: D.R.31/2022 - RUU Cukai Jualan (Pindaan) 2022 (Lulus)
Title: D.R.31/2022 - RUU Cukai Jualan (Pindaan) 2022 (Lulus)
Download URL: https://www.parlimen.gov.my/files/billindex/pdf/2022/DR%2031%20-%20BM.pdf
URL: https://www.parlimen.gov.my/files/billindex/pdf/2022/DR%2031%20-%20BM.pdf
---
---
Reading:
D.R.31/2022
Bacaan Pertama Pada:01/08/2022
Bacaan Kedua Pada:04/08/2022
Dibentang Oleh:YB Dato' Indera Mohd Shahar bin Abdullah - Timbalan Menteri Kewangan I
Diluluskan Pada:04/08/2022
Dibentang Oleh:YB Dato' Indera Mohd Shahar bin Abdullah - Timbalan Menteri Kewangan I
---

_Cukai Jualan (Pindaan)_ 1

**D.R. 31/2022**

RANG UNDANG-UNDANG

_b e r n a m a_

Suatu Akta untuk meminda Akta Cukai Jualan 2018.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Cukai Jualan
(Pindaan) 2022.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta_ dan Menteri
boleh menetapkan tarikh yang berlainan bagi permulaan
kuat kuasa bahagian yang berlainan atau peruntukan yang berlainan
Akta ini.

(3) Walau apa pun subseksyen (2), Menteri boleh, melalui
pemberitahuan dalam _Warta,_ menetapkan tarikh efektif bagi
mengenakan dan melevikan cukai jualan bagi barang bernilai
rendah di bawah Akta ini.


-----

2 _Rang Undang-Undang_

**Bahagian baharu** **IIIa**

**2.** Akta Cukai Jualan 2018 [Akta 806], yang disebut “Akta ibu”
dalam Akta ini, dipinda dengan memasukkan selepas Bahagian III
bahagian yang berikut:

“Bahagian IIIa

PENGENAAN CUKAI JUALAN KE ATAS BARANG BERNILAI RENDAH

**Tafsiran**

**11a.** Bagi maksud Bahagian ini dan apa-apa peraturan yang
dibuat di bawah Akta ini berhubung dengan Bahagian ini—

“barang bernilai rendah” ertinya apa-apa barang atau kelas
barang di luar Malaysia yang ditetapkan yang dijual pada
harga tidak lebih daripada amaun yang ditetapkan dan dibawa
masuk ke Malaysia mengikut cara yang ditetapkan;

“penjual” ertinya seseorang, sama ada di dalam atau di luar
Malaysia, yang menjual barang bernilai rendah di suatu pasaran
dalam talian atau mengendalikan suatu pasaran dalam talian
untuk penjualan dan pembelian barang bernilai rendah;

“penjual berdaftar” ertinya mana-mana penjual yang berdaftar
di bawah seksyen 13.

**Pemakaian**

**11b.** (1) Peruntukan Akta ini, kecuali jika diperuntukkan
selainnya dalam Bahagian ini dan tertakluk kepada ubah suaian
dalam Jadual, hendaklah terpakai kepada barang bernilai rendah.

(2) Bahagian VIII, IX, IXa, dan XIII, dan seksyen 3, 14,
15, 16, 23, 32, 35, 36, 37, 40, 41a, 43, 44, 45, 46, 47, 57a,
76 dan 96 tidak terpakai kepada barang bernilai rendah.

**Pemakaian dalam wilayah dan luar wilayah**

**11c. (1) Bahagian ini hendaklah terpakai kedua-duanya**
di dalam dan di luar Malaysia.


-----

_Cukai Jualan (Pindaan)_ 3

(2) Walau apa pun subseksyen (1), Bahagian ini hendaklah
terpakai bagi mana-mana orang, walau apa pun kerakyatan
atau kewarganegaraannya, melepasi had geografi Malaysia
dan perairan wilayah Malaysia, jika orang itu—

_(a)_ ialah seorang penjual; atau

_(b)_ berdaftar di bawah seksyen 13 sebagai penjual berdaftar.

**Paparan maklumat pada bungkusan**

**11d. Tiap-tiap penjual berdaftar hendaklah mengemukakan**
kepada Ketua Pengarah butir-butir yang ditetapkan yang
hendaklah dipaparkan pada bungkusan barang bernilai rendah
mengikut cara sebagaimana yang ditetapkan.”.

**Pindaan seksyen 19**

**3.** Seksyen 19 Akta ibu dipinda dengan memasukkan selepas
subseksyen (4) subseksyen yang berikut:

“(5) Ketua Pengarah boleh, atas permohonan oleh pengilang
berdaftar, membatalkan pendaftaran pengilang berdaftar
itu jika pengilang berdaftar itu telah dikecualikan daripada
pendaftaran menurut subseksyen 20(1).”.

**Seksyen baharu** **57a**

**4.** Akta ibu dipinda dengan memasukkan selepas seksyen 57
seksyen yang berikut:

“Kekurangan kuantiti barang bercukai dalam kawasan khas

**57a.** (1) Jika didapati oleh Ketua Pengarah pada bila-bila masa
bahawa dalam kawasan khas terdapat kekurangan pada kuantiti
barang bercukai yang dalam keadaan biasa sepatutnya berada
dalam kawasan khas itu, mana-mana orang yang merupakan
atau mengemukakan dirinya sebagai pemunya, ejen atau orang
yang memiliki, atau yang berkepentingan secara benefisial
dalam, atau yang mempunyai apa-apa kawalan ke atas, atau
berkuasa untuk melupuskan, barang itu hendaklah—

_(a)_ jika tiada bukti sebaliknya, dianggap sebagai telah

mengangkut barang itu ke Malaysia secara menyalahi
undang-undang; dan


-----

4 _Rang Undang-Undang_

_(b)_ bertanggungan untuk membayar cukai jualan yang

boleh dilevi pada tarikh kuantiti barang itu didapati kurang
seolah-olah barang itu diimport ke dalam Malaysia.

(2) Walau apa pun subseksyen (1), jika dibuktikan kepada
Ketua Pengarah dengan memuaskan hatinya bahawa kekurangan
itu telah disebabkan oleh kebocoran, kepecahan atau kemalangan
lain yang tidak dapat dielakkan, Ketua Pengarah boleh meremit
kesemua atau sebahagian daripada cukai jualan yang boleh
dilevi atas barang yang didapati kurang itu.”.

**Pindaan seksyen 91**

**5.** Seksyen 91 Akta ibu dipinda dalam perenggan _(a) dengan_
memasukkan selepas perkataan “yang merupakan pekerja
bagi orang kena cukai” dengan perkataan “, pekerja di bawah
seksyen 89”.

**Pindaan seksyen 106**

**6.** Seksyen 106 Akta ibu dipinda dalam subseksyen (2)—

_(a) dalam perenggan_ _(a), dengan menggantikan perkataan_

“pendaftaran pengilang” dengan perkataan “pendaftaran
pengilang dan penjual”;

_(b) dalam perenggan_ _(c),_ dengan menggantikan perkataan

“barang bercukai” dengan perkataan “barang bercukai
dan barang bernilai rendah”; dan

_(c) dengan memasukkan selepas perenggan_ _(k) perenggan_

yang berikut:

“(ka) semua perkara yang berhubungan dengan

barang bernilai rendah;”.

**Seksyen baharu** **106a dan** **106b**

**7.** Akta ibu dipinda dengan memasukkan selepas seksyen 106
seksyen yang berikut:

“Kuasa untuk melanjutkan tempoh

**106a. Jika, melalui Akta ini, suatu tempoh dinyatakan yang**
dalamnya sesuatu perbuatan atau benda hendaklah dilakukan

l h d M i b h i b h b


-----

_Cukai Jualan (Pindaan)_ 5

atau benda itu tidak dapat disempurnakan dalam tempoh itu
disebabkan oleh berlakunya kecemasan awam atau krisis
kesihatan awam, Menteri boleh, mengikut terma dan syarat yang
difikirkannya patut, melanjutkan tempoh untuk menyempurnakan
perbuatan atau benda itu sebelum habis tempoh itu.

**Kuasa untuk mengubah suai terma dan syarat**

**106b. (1) Jika terma dan syarat dikenakan menurut Akta ini,**
Menteri boleh, atas nasihat Ketua Pengarah, dari semasa
ke semasa mengubah suai terma dan syarat bagi maksud
melaksanakan tujuan Akta ini.

(2) Sebelum mengubah suai terma dan syarat, notis hendaklah
diberikan kepada orang yang terikat dengan terma dan syarat
itu menyatakan—

_(a)_ terma dan syarat sebagaimana diubah suai; dan

_(b)_ tarikh terma dan syarat sebagaimana diubah suai itu

berkuat kuasa.

(3) Terma dan syarat yang diubah suai tidak boleh berkuat kuasa
kurang daripada empat belas hari dari tarikh notis di bawah
subseksyen (2) dikeluarkan.

(4) Bagi maksud seksyen ini, “ubah suai” ertinya tambah,
potong atau ubah.”.

**Jadual baharu**

**8.** Akta ibu dipinda dengan memasukkan selepas seksyen 109
jadual yang berikut:

“Jadual

[Seksyen 11b]

UBAH SUAIAN KEPADA PERUNTUKAN AKTA CUKAI JUALAN 2018

YANG TERPAKAI BAGI BARANG BERNILAI RENDAH


(1)

_Peruntukan Akta ini_


(2)

_Ubah suaian_


Seksyen 2 Dalam tafsiran “orang kena cukai” gantikan perkataan
“seorang pengilang berdaftar atau seorang pengilang”


-----

_Rang Undang-Undang_

(2)

_Ubah suaian_


(1)

_Peruntukan Akta ini_


Seksyen 8 Gantikan seksyen 8 dengan seksyen yang berikut:

“Pengenaan dan skop cukai jualan

**8. (1) Cukai jualan hendaklah dikenakan ke atas**
barang bernilai rendah yang dijual oleh orang kena
cukai.

(2) Menteri boleh, melalui perintah yang disiarkan

dalam _Warta, menentukan barang bernilai rendah_
berdasarkan kriteria berikut:

_(a) barang atau kelas barang;_

_(b) harga barang; dan_

_(c) cara yang barang itu dibawa masuk ke_

dalam Malaysia.

(3) Apa-apa perintah yang dibuat di bawah

subseksyen (2) hendaklah dibentangkan di Dewan Rakyat.

(4) Akta ini hendaklah ditafsirkan bersekali dengan

Akta Kastam 1967 dan Akta Eksais 1976 berkenaan
dengan barang yang dibawa masuk ke Malaysia
termasuk barang dalam transit dan pergerakan barang
di bawah kawalan kastam atau kawalan eksais.

(5) Jika terdapat apa-apa ketidakselarasan

antara peruntukan Akta Kastam 1967 atau
Akta Eksais 1976 dengan peruntukan Akta ini,
peruntukan Akta ini hendaklah terpakai.”.

Seksyen 9 Gantikan seksyen 9 dengan seksyen yang berikut:

“Penentuan nilai jualan barang bernilai rendah

**9. Nilai jualan barang bernilai rendah yang cukai**
jualan kena dibayar hendaklah harga barang bernilai
rendah itu tidak termasuk apa-apa cukai, fi atau
caj lain yang dikenakan ke atas barang bernilai
rendah itu.”.


-----

_Cukai Jualan (Pindaan)_

(2)

_Ubah suaian_


(1)

_Peruntukan Akta ini_


Seksyen 10 1. Dalam subseksyen (1)—

_(a)_ gantikan perkataan “barang bercukai yang dijual,

digunakan atau dilupuskan atau diimport”
dengan perkataan “barang bernilai rendah
yang dijual”; dan

_(b)_ gantikan perkataan “nilai jualan barang bercukai”

dengan perkataan “nilai jualan barang bernilai
rendah”.

2. Potong subseksyen (4), (5) dan (6).

Seksyen 11 Gantikan seksyen 11 dengan seksyen yang berikut:

“Cukai jualan yang genap masa

**11.** Cukai jualan yang boleh dikenakan di bawah
seksyen 8 hendaklah genap masa pada masa barang
bernilai rendah dijual oleh orang kena cukai.”.


Bahagian IV
(kecuali jika
diperuntukkan
selainnya)


1. Gantikan perkataan “barang bercukai” dengan
perkataan “barang bernilai rendah”.

2. Gantikan perkataan “pengilang” dengan perkataan
“penjual”.

3. Gantikan perkataan “pengilang berdaftar” dengan
perkataan “penjual berdaftar”.

4. Gantikan perkataan “mengilang” dengan perkataan
“menjual”.


Seksyen 12 1. Dalam perenggan 3(b), gantikan perkataan
“pendaftaran pengilang” dengan perkataan
“pendaftaran penjual”.

2. Potong subseksyen (4).

Seksyen 17 Gantikan perkataan “pengilangan” dengan perkataan
“penjualan”.

Seksyen 18 Gantikan perkataan “seksyen 13 atau 14” dengan
perkataan “seksyen 13”.


-----

_Rang Undang-Undang_

(2)

_Ubah suaian_


(1)

_Peruntukan Akta ini_


Seksyen 19 1. Dalam subseksyen (1), gantikan perkataan
“pendaftaran pengilang” dengan perkataan
“pendaftaran penjual”.

2. Gantikan subseksyen (3) dengan subseksyen yang
berikut:

“(3) Jika Ketua Pengarah berpuas hati

bahawa pada tarikh yang penjual telah berdaftar
di bawah seksyen 13, penjual tidak bertanggungan
untuk berdaftar di bawah seksyen 12 atau telah
berhenti untuk menjual barang bernilai rendah,
Ketua Pengarah boleh membatalkan pendaftaran
penjual berkuat kuasa dari tarikh sebagaimana
yang ditentukan oleh Ketua Pengarah dalam notis
secara bertulis kepada penjual itu.”.

3. Potong subseksyen (4).


Bahagian V
(kecuali jika
diperuntukkan
selainnya)


1. Gantikan perkataan “barang bercukai” dengan
perkataan “barang bernilai rendah”.

2. Gantikan perkataan “pengilang” dengan perkataan
“penjual”.

3. Gantikan perkataan “pengilang berdaftar” dengan
perkataan “penjual berdaftar”.

4. Gantikan perkataan “mengilang” dengan perkataan
“menjual”.


Seksyen 21 1. Gantikan nota bahu dengan nota bahu yang berikut:

“Invois dan dokumen”.

2. Dalam subseksyen (1), gantikan perkataan
“invois” dengan perkataan “invois atau apa-apa
dokumen”.

3. Dalam subseksyen (2), gantikan perkataan
“Tiada invois” dengan perkataan “Tiada invois atau
dokumen”.


-----

_Cukai Jualan (Pindaan)_

(2)

_Ubah suaian_


(1)

_Peruntukan Akta ini_


Seksyen 22 1. Gantikan nota bahu dengan nota bahu yang berikut:

“Pengeluaran invois atau dokumen oleh komputer”.

2. Gantikan perkataan “Bagi maksud mana-mana
peruntukan di bawah Akta ini yang berhubungan
dengan suatu invois, pengilang berdaftar hendaklah
dianggap sebagai telah mengeluarkan suatu invois
kepada pembeli” dengan perkataan “Bagi maksud
mana-mana peruntukan di bawah Akta ini yang
berhubungan dengan suatu invois atau dokumen yang
dikeluarkan di bawah subseksyen 21(1), penjual berdaftar
hendaklah dianggap sebagai telah mengeluarkan suatu
invois atau dokumen di bawah subseksyen 21(1)
kepada pembeli”.

Seksyen 24 1. Gantikan subseksyen (1) dengan subseksyen yang
berikut:

“(1) Setiap orang kena cukai hendaklah

menyimpan rekod bertulis yang lengkap dan benar
yang terkini tentang semua transaksi yang menyentuh
atau boleh menyentuh liabilitinya terhadap cukai
jualan.”.

2. Gantikan subseksyen (2) dengan subseksyen yang
berikut:

“(2) Apa-apa rekod yang disimpan di bawah

seksyen ini hendaklah dipelihara bagi tempoh
tujuh tahun dari tarikh terakhir yang berhubungan
dengan rekod itu.”.

3. Potong subseksyen (4).

4. Dalam subseksyen (6), gantikan perkataan
“subseksyen (1), (2), (3) atau (4)” dengan perkataan
“subseksyen (1), (2) atau (3)”.

Seksyen 25 1. Dalam subseksyen (1), gantikan perkataan
“dua bulan” dengan perkataan “tiga bulan”.

2. Potong subseksyen (2).

3. Dalam subseksyen (5), gantikan perkataan
“subseksyen (1), (2) atau (4)” dengan perkataan
“subseksyen (1) atau (4)”.


-----

10 _Rang Undang-Undang_


(1)

_Peruntukan Akta ini_


(2)

_Ubah suaian_


Seksyen 26 1. Potong subseksyen (4).

2. Dalam subseksyen (6), gantikan perkataan
“subseksyen (1), (2), (3) dan (4)” dengan perkataan
“subseksyen (1), (2) dan (3)”.

3. Dalam subseksyen (7), gantikan perkataan
“subseksyen (1), (2), (3) atau (4)” dengan perkataan
“subseksyen (1), (2) atau (3)”.

Seksyen 27 1. Potong subseksyen (4), (5) dan (6).

2. Dalam subseksyen (8), gantikan perkataan
“di bawah subseksyen (1), (2), (4), (6) atau (7)” dengan
perkataan “di bawah subseksyen (1), (2) atau (7)”.

3. Dalam subseksyen (9), gantikan perkataan “di bawah
subseksyen (1), (2), (6) atau (8)” dengan perkataan
“di bawah subseksyen (1), (2) atau (8)”.

Seksyen 28 1. Gantikan perkataan “invois itu” dengan perkataan
“invois atau dokumen itu”.

2. Dalam subseksyen (2), gantikan perkataan “invois”
dengan perkataan “invois atau dokumen”.

3. Dalam subseksyen (3), gantikan perkataan
“ialah suatu invois” dengan perkataan “ialah suatu
invois atau dokumen”.

Seksyen 29 Potong subseksyen (2).

Seksyen 31 Dalam subseksyen (3), masukkan selepas perkataan
“pos berdaftar” perkataan “atau melalui kaedah
elektronik”.

Seksyen 33 Gantikan seksyen 33 dengan seksyen yang berikut:

“Barang bernilai rendah yang tertakluk kepada

**kawalan kastam atau eksais tidak boleh diserahkan**
**sehingga cukai jualan telah dibayar sepenuhnya**

**33.** Jika pegawai cukai jualan mendapati bahawa

cukai jualan bagi barang bernilai rendah—

_(a)_ tidak dikenakan ke atasnya;


-----

_Cukai Jualan (Pindaan)_ 11

(2)

_Ubah suaian_

_(b)_ dikenakan pada kadar lebih rendah

daripada kadar sebagaimana yang ditetapkan
di bawah seksyen 10; atau

_(c)_ tidak dibayar,

tiada seorang pun berhak untuk mendapatkan serahan
barang bernilai rendah itu dari kawalan kastam atau
kawalan eksais sehingga amaun cukai jualan bagi
barang bernilai rendah itu di bawah perenggan (a),
_(b) atau_ _(c) telah dibayar sepenuhnya.”._

Gantikan perkataan “pengilang berdaftar” dengan
perkataan “penjual berdaftar”.


(1)

_Peruntukan Akta ini_

Bahagian VI
(kecuali jika
diperuntukkan
selainnya)


Seksyen 35a Dalam subseksyen (1), gantikan perkataan “pembayaran
balik cukai jualan di bawah perenggan 35(3)(c)
atau telah membuat potongan di bawah seksyen 23
atau 41a” dengan perkataan “pembayaran balik cukai
jualan di bawah seksyen 39”.

Seksyen 39 Gantikan subseksyen (1) dan (2) dengan subseksyen
yang berikut:

“(1) Pembayaran balik keseluruhan atau

mana-mana bahagian daripada amaun cukai jualan,
yang telah dibayar kepada Ketua Pengarah oleh
penjual berdaftar, boleh dibuat atau dituntut di bawah
hal keadaan yang ditetapkan.

(2) Walau apa pun subseksyen (1), Ketua Pengarah

boleh memegang keseluruhan atau mana-mana
bahagian amaun yang akan dibayar balik di bawah
subseksyen (1) untuk dikreditkan kepada mana-mana
tempoh bercukai yang berikut atau yang seterusnya
dan Ketua Pengarah hendaklah menganggap amaun
yang dikreditkan sebagai pembayaran atau sebahagian
pembayaran diterima daripada penjual berdaftar.”.

Seksyen 62 Dalam subseksyen (3), gantikan perkataan “menghendaki
pembekal atau, atas kegagalan pembekal” dengan perkataan
“menghendaki penjual atau, atas kegagalan penjual”.


-----

12 _Rang Undang-Undang_


(1)

_Peruntukan Akta ini_


(2)

_Ubah suaian_


Seksyen 64 1. Gantikan perkataan “pengilang atau pengimport”
dengan perkataan “pengilang, pengimport atau penjual”.

2. Gantikan perkataan “barang bercukai” dengan
perkataan “barang bernilai rendah”.

Seksyen 69 Dalam subseksyen (1), gantikan perkataan “seksyen 13
dan 14” dengan perkataan “seksyen 13”.

Seksyen 70 Dalam subseksyen (1), gantikan perkataan “barang bercukai”
dengan perkataan “barang bernilai rendah”.

Seksyen 74 1. Dalam perenggan (1)(a), gantikan perkataan
“pengilang” dengan perkataan “penjual”.

2. Dalam perenggan (1)(e), potong perkataan
“atau ketetapan kastam dibuat di bawah seksyen 43”.

Seksyen 83 Dalam perenggan _(c), gantikan perkataan “barang_
bercukai” dengan perkataan “barang bernilai rendah”.


Bahagian XII
(kecuali jika
diperuntukkan
selainnya)


1. Gantikan perkataan “barang bercukai” dengan
perkataan “barang bernilai rendah”.

2. Gantikan perkataan “pengilang” dengan perkataan
“penjual”.

3. Gantikan perkataan “pengilang berdaftar” dengan
perkataan “penjual berdaftar”.

4. Gantikan perkataan “mengilang” dengan perkataan
“menjual”.


Seksyen 86a 1. Gantikan nota bahu dengan nota bahu yang berikut:

“Pengelakan cukai jualan atas barang bernilai

**rendah”.**

2. Dalam subseksyen (1), gantikan perkataan
“pengimportan barang bercukai” dengan perkataan
“barang bernilai rendah yang dijual”.

Seksyen 88 Gantikan perkataan “seksyen 10, 36 atau 39” dengan
perkataan “seksyen 39”.


-----

_Cukai Jualan (Pindaan)_ 13

(2)

_Ubah suaian_


(1)

_Peruntukan Akta ini_


Seksyen 88a Gantikan perkataan “seksyen 23, 35a atau 41a” dengan
perkataan “seksyen 35a”.

Seksyen 98 Dalam subseksyen (1), gantikan perkataan
“barang bercukai yang telah dijual, dikilangkan,
dibeli atau diperolehi” dengan perkataan
“barang bernilai rendah yang telah dijual”.

Seksyen 99 1. Gantikan nota bahu dengan nota bahu yang berikut:

“Penjual berdaftar hendaklah mengemukakan

**perakuan audit”.**

2. Gantikan perkataan “pengeluaran dan penjualan
barang bercukai pengilang berdaftar itu yang dikilangkan”
dengan perkataan “barang bernilai rendah yang dijual”.”.

**Peruntukan peralihan**

**9. (1) Walau apa pun subseksyen 12(2) dan seksyen 13 Akta ibu**
sebagaimana yang diubah suai oleh Akta ini, seorang penjual
yang menjual barang bernilai rendah sebelum tarikh efektif bagi
mengenakan dan melevikan cukai jualan ke atas barang bernilai
rendah hendaklah, pada tarikh permulaan Akta ini, memohon
kepada Ketua Pengarah untuk berdaftar sebagai penjual berdaftar
jika terdapat alasan yang munasabah untuk mempercayai bahawa
jumlah nilai jualan barang bernilai rendah dalam bulan permulaan
kuat kuasa Akta ini dan sebelas bulan sebaik selepas bulan itu
akan melebihi jumlah nilai jualan barang bernilai rendah yang
ditentukan di bawah subseksyen 12(1) Akta ibu sebagaimana yang
diubah suai oleh Akta ini.

(2) Jika barang dibeli sebelum tarikh efektif bagi mengenakan
dan melevikan cukai jualan ke atas barang bernilai rendah
dan barang itu adalah barang bernilai rendah dari tarikh mula
berkuat kuasa Akta ini, tiada cukai jualan boleh dikenakan
atau dilevikan ke atas barang itu walaupun barang itu dihantar
ke Malaysia selepas tarikh efektif.


-----

14 _Rang Undang-Undang_

**Perkara yang dilakukan pada menjangkakan Akta ini diperbuat**

**10.** Segala perbuatan dan perkara yang dilakukan oleh atau
bagi pihak Ketua Pengarah sebagai persediaan bagi atau pada
menjangkakan pembuatan Akta ini dan apa-apa perbelanjaan yang
dilakukan berhubung dengannya hendaklah disifatkan sebagai telah
dibenarkan di bawah Akta ini, dengan syarat bahawa perbuatan
dan perkara yang dilakukan itu adalah selaras dengan niat dan
maksud am Akta ini, dan segala hak dan obligasi yang diperoleh
atau ditanggung akibat pelakuan perbuatan atau perkara itu termasuk
apa-apa perbelanjaan yang dilakukan berhubung dengannya
hendaklah apabila Akta ini mula berkuat kuasa disifatkan sebagai
hak dan obligasi Ketua Pengarah.

HURAIAN

Rang Undang-Undang ini bertujuan untuk meminda Akta Cukai Jualan 2018
(“Akta 806”) untuk mengadakan peruntukan bagi pengenaan cukai jualan
ke atas barang bernilai rendah yang dijual oleh, penjual berdaftar atau penjual
yang bertanggungan untuk berdaftar, melalui platform dalam talian dan dihantar
ke Malaysia.

2. _Fasal 1 mengandungi tajuk ringkas dan kuasa Menteri untuk menetapkan_
tarikh permulaan kuat kuasa Akta yang dicadangkan. Fasal ini juga bertujuan
untuk memberi Menteri kuasa untuk menetapkan tarikh efektif untuk mengenakan
dan melevikan cukai jualan ke atas barang bernilai rendah di bawah Akta yang
dicadangkan.

3. _Fasal 2_ bertujuan untuk memasukkan Bahagian baharu IIIa mengenai

pengenaan cukai jualan ke atas barang bernilai rendah dan seksyen baharu
11a, 11b, 11c dan 11d ke dalam Akta 806.

Seksyen 11a yang dicadangkan mengandungi takrif bagi perkataan dan

ungkapan tertentu yang digunakan dalam Bahagian IIIa yang dicadangkan
dan apa-apa peraturan yang dibuat di bawah Akta 806 berhubung dengan
Bahagian itu.

Seksyen 11b yang dicadangkan mengadakan peruntukan bagi pemakaian

Akta 806 sebagaimana yang diubah suai oleh Bahagian IIIa yang dicadangkan
dan Jadual baharu ke atas barang bernilai rendah.

Seksyen 11c yang dicadangkan mengadakan peruntukan bagi pemakaian

dalam wilayah dan luar wilayah Bahagian IIIa yang dicadangkan.

Seksyen 11d yang dicadangkan memperkatakan tentang paparan maklumat

pada bungkusan barang bernilai rendah.


-----

_Cukai Jualan (Pindaan)_ 15

4. _Fasal 3_ bertujuan untuk memasukkan subseksyen 19(5) baharu ke dalam
Akta 806 bagi membolehkan Ketua Pengarah membatalkan pendaftaran pengilang
berdaftar setelah pengilang berdaftar membuat permohonan jika Ketua Pengarah
berpuas hati pengilang berdaftar itu telah dikecualikan daripada pendaftaran
di bawah Akta 806.

5. _Fasal 4_ bertujuan untuk memasukkan seksyen baharu 57a ke dalam
Akta 806.

Subseksyen 57a(1) yang dicadangkan bertujuan untuk memperuntukkan

bahawa sekiranya Ketua Pengarah pada bila-bila masa mendapati terdapat
pengurangan dalam kuantiti barang bercukai yang dalam keadaan biasa
sepatutnya berada di dalam kawasan khas hendaklah, dalam ketiadaan bukti
sebaliknya, dianggap telah secara salah barang itu telah dialihkan ke Malaysia
dan orang yang berkenaan hendaklah bertanggungan untuk membayar cukai
yang ditaksir oleh Ketua Pengarah sebagai yang boleh dilevikan pada tarikh
barang itu didapati kurang.

Subseksyen 57a(2) yang dicadangkan bertujuan untuk memperuntukkan bahawa

jika pengurangan itu disebabkan oleh kebocoran, kepecahan atau kemalangan
lain yang tidak dapat dielakkan, Ketua Pengarah boleh meremit keseluruhan
atau sebahagian daripada cukai jualan yang boleh dilevikan ke atas barang
yang didapati kurang itu.

6. _Fasal 5_ bertujuan untuk meminda perenggan 91(a) Akta 806 untuk
memasukkan rujukan kepada pekerja di bawah seksyen 89 Akta 806 berkenaan
dengan pelakuan suatu kesalahan di bawah seksyen 91 Akta 806.

7. _Fasal 6_ bertujuan untuk meminda seksyen 106 Akta 806 bagi memberi
Menteri kuasa untuk membuat peraturan-peraturan mengenai perkara yang
berhubungan dengan barang bernilai rendah.

8. _Fasal 7 bertujuan untuk memasukkan seksyen baharu 106a dan 106b ke dalam_
Akta 806.

Seksyen 106a yang dicadangkan bertujuan untuk memberi Menteri kuasa

untuk melanjutkan tempoh untuk melakukan sesuatu perbuatan atau benda
yang perlu disempurnakan dalam tempoh tertentu di bawah Akta 806 sekiranya
dia berpuas hati bahawa perbuatan atau benda itu tidak dapat disempurnakan
dalam tempoh itu disebabkan oleh berlakunya apa-apa kecemasan awam atau
krisis kesihatan awam.

Seksyen 106b yang dicadangkan bertujuan untuk memberi Menteri kuasa

untuk menambah, memotong atau mengubah apa-apa terma dan syarat yang
dikenakan menurut Akta 806 bagi maksud melaksanakan tujuan Akta 806,
dengan syarat bahawa notis munasabah diberikan kepada orang yang terikat
dengan terma dan syarat itu.

9. _Fasal 8_ bertujuan untuk memasukkan Jadual baharu ke dalam Akta 806
bagi menyatakan pengubahsuaian kepada peruntukan Akta 806 yang terpakai
kepada barang bernilai rendah. Peruntukan Jadual antara yang lain mengubah
suai Akta 806 dengan menggantikan perkataan “pengilang”, “pengilang berdaftar”
dan “barang bercukai” dengan perkataan “penjual”, “penjual berdaftar” dan
“barang bernilai rendah”.


-----

16 _Rang Undang-Undang_

10. _Fasal 9 dan 10_ bertujuan untuk mengadakan peruntukan peralihan.

11. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3281]


-----

