---
Year: 2022
Bill: D.R.23/2022 - RUU Levi Kenderaan Barang-Barang (Pindaan) 2022 (Lulus)
Title: D.R.23/2022 - RUU Levi Kenderaan Barang-Barang (Pindaan) 2022 (Lulus)
Download URL: https://www.parlimen.gov.my/files/billindex/pdf/2022/DR%2023%20-%20bm.pdf
URL: https://www.parlimen.gov.my/files/billindex/pdf/2022/DR%2023%20-%20bm.pdf
---
---
Reading:
D.R.23/2022
Bacaan Pertama Pada:20/07/2022
Bacaan Kedua Pada:03/08/2022
Dibentang Oleh:YB Dato' Indera Mohd Shahar bin Abdullah - Timbalan Menteri Kewangan I
Diluluskan Pada:03/08/2022
Dibentang Oleh:YB Dato' Indera Mohd Shahar bin Abdullah - Timbalan Menteri Kewangan I
---

_Levi Kenderaan Barang-Barang (Pindaan)_ 1

**D.R. 23/2022**

RANG UNDANG-UNDANG

_b e r n a m a_

Suatu Akta untuk meminda Akta Levi Kenderaan Barang-Barang 1983.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Levi Kenderaan**
Barang-Barang (Pindaan) 2022.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Seksyen baharu 7a dan 7b**

**2. Akta Levi Kenderaan Barang-Barang 1983 [Akta 294] dipinda**
dengan memasukkan selepas seksyen 7 seksyen yang berikut:

“Kuasa untuk melanjutkan tempoh

**7a.** Jika, melalui Akta ini, suatu tempoh dinyatakan yang
dalamnya sesuatu perbuatan atau benda hendaklah dilakukan
oleh seseorang, dan Menteri berpuas hati bahawa perbuatan atau


-----

2 _Rang Undang-Undang_

benda itu tidak dapat disempurnakan dalam tempoh itu disebabkan
oleh berlakunya kecemasan awam atau krisis kesihatan awam,
Menteri boleh, mengikut terma dan syarat yang difikirkannya
patut, melanjutkan tempoh untuk menyempurnakan perbuatan
atau benda itu sebelum habis tempoh itu.

**Kuasa untuk mengubah suai terma dan syarat**

**7b. (1) Jika terma dan syarat dikenakan menurut Akta ini,**
Menteri boleh, atas nasihat Ketua Pengarah, dari semasa ke semasa
mengubah suai terma dan syarat bagi maksud melaksanakan
tujuan Akta ini.

(2) Sebelum mengubah suai terma dan syarat, notis hendaklah
diberikan kepada orang yang terikat dengan terma dan syarat itu
menyatakan—

_(a)_ terma dan syarat sebagaimana diubah suai; dan

_(b)_ tarikh terma dan syarat sebagaimana diubah suai itu

berkuat kuasa.

(3) Terma dan syarat yang diubah suai tidak boleh berkuat kuasa
kurang daripada empat belas hari dari tarikh notis di bawah
subseksyen (2) dikeluarkan.

(4) Bagi maksud seksyen ini, “ubah suai” ertinya tambah,
potong atau ubah.”.

HURAIAN

Rang Undang-Undang ini bertujuan untuk meminda Akta Levi Kenderaan
Barang-Barang 1983 (“Akta 294”).

2. _Fasal 1_ mengandungi tajuk ringkas dan kuasa Menteri untuk menetapkan
tarikh permulaan kuat kuasa Akta yang dicadangkan.

3. _Fasal 2 bertujuan untuk memasukkan seksyen baharu 7a dan 7b ke dalam_
Akta 294.


-----

_Levi Kenderaan Barang-Barang (Pindaan)_ 3

Seksyen 7a yang dicadangkan bertujuan untuk memberi Menteri kuasa

untuk melanjutkan tempoh untuk melakukan sesuatu perbuatan atau benda
yang perlu disempurnakan dalam tempoh tertentu di bawah Akta 294 sekiranya
dia berpuas hati bahawa perbuatan atau benda itu tidak dapat disempurnakan
dalam tempoh itu disebabkan oleh berlakunya apa-apa kecemasan awam atau
krisis kesihatan awam.

Seksyen 7b yang dicadangkan bertujuan untuk memberi Menteri kuasa

untuk menambah, memotong atau mengubah apa-apa terma dan syarat yang
dikenakan menurut Akta 294 bagi maksud melaksanakan tujuan Akta 294,
dengan syarat bahawa notis munasabah diberikan kepada orang yang terikat
dengan terma dan syarat itu.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(PU)3285]


-----

