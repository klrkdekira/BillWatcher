---
Year: 2022
Bill: D.R 5/2022 - RUU Syarikat Labuan (Pindaan) 2022 (Lulus)
Title: D.R 5/2022 - RUU Syarikat Labuan (Pindaan) 2022 (Lulus)
Download URL: https://www.parlimen.gov.my/files/billindex/pdf/2022/DR%205_2022-%20BM.pdf
URL: https://www.parlimen.gov.my/files/billindex/pdf/2022/DR%205_2022-%20BM.pdf
---
---
Reading:
D.R 5/2022
Bacaan Pertama Pada:17/03/2022
Bacaan Kedua Pada:24/03/2022
Dibentang Oleh:YB Tuan Haji Yamani Hafez bin Musa – Timbalan Menteri Kewangan II
Diluluskan Pada:24/03/2022
Dibentang Oleh:YB Tuan Haji Yamani Hafez bin Musa – Timbalan Menteri Kewangan II
---

_Syarikat Labuan (Pindaan)_ 1

**D.R. 5/2022**

RANG UNDANG-UNDANG

_b e r n a m a_

Suatu Akta untuk meminda Akta Syarikat Labuan 1990.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Syarikat Labuan
(Pindaan) 2022.

(2) Subseksyen 4 _(b)_ disifatkan mula berkuat kuasa
pada 1 Januari 2019.

**Pindaan am**

**2.** Akta Syarikat Labuan 1990 [Akta 441], yang disebut
“Akta ibu” dalam Akta ini, dipinda—

_(a)_ dengan menggantikan perkataan “melakukan suatu kesalahan

terhadap Akta ini” di mana-mana jua terdapat dengan
perkataan “melakukan suatu kesalahan di bawah Akta
ini”; dan


-----

2 _Rang Undang-Undang_

_(b)_ dalam teks bahasa Inggeris, dengan menggantikan perkataan

“shall be guilty of an offence under this Act” di mana-mana
jua terdapat dengan perkataan “commits an offence
under this Act”.

**Pindaan seksyen 2**

**3.** Seksyen 2 Akta ibu dipinda—

_(a)_ dalam takrif “syarikat domestik”, dengan menggantikan

perkataan “Akta Syarikat 1965 [Akta 125]” dengan
perkataan “Akta Syarikat 2016 [Akta 777]”;

_(b)_ dalam teks bahasa Inggeris, dalam takrif “foreign offshore

company”, dengan menggantikan perkataan ‘ “foreign
offshore company” ’ dengan perkataan ‘ “foreign Labuan
company” ’; dan

_(c)_ dalam takrif “pemastautin”, dengan menggantikan

perkataan “menurut seksyen 43 Akta Kawalan Pertukaran
Wang 1953 [Akta 17]” dengan perkataan “menurut
perenggan 214(6)(a) Akta Perkhidmatan Kewangan 2013

[Akta 758] dan perenggan 225(6)(a) Akta Perkhidmatan
Kewangan Islam 2013 [Akta 759].”.

**Pindaan seksyen 7**

**4.** Seksyen 7 Akta ibu dipinda—

_(a)_ dalam subseksyen (3)—

(i) dengan menggantikan perkataan “Penggal 5

Bahagian IV Akta Syarikat 1965” dengan perkataan
“peruntukan yang berkenaan dalam Akta Skim
Kepentingan 2016 [Akta 778]”; dan

(ii) dengan menggantikan perkataan “Penggal itu”

dengan perkataan “Akta Skim Kepentingan 2016
itu”; dan

_(b)_ dengan memotong subseksyen (4), (5) dan (6).


-----

_Syarikat Labuan (Pindaan)_ 3

**Pindaan seksyen 8**

**5.** Seksyen 8 Akta ibu dipinda dengan memasukkan selepas
subseksyen (6) subseksyen yang berikut:

“(6a) Jika berlaku keingkaran pada mematuhi seksyen ini,
syarikat Labuan, syarikat Labuan asing dan tiap-tiap pegawai
syarikat itu yang ingkar melakukan suatu kesalahan di bawah
Akta ini.

Penalti: Lima ratus ribu ringgit atau pemenjaraan selama
satu tahun atau kedua-duanya.”.

**Pindaan seksyen 9a**

**6.** Subseksyen 9a(2) Akta ibu dipinda dengan memasukkan
selepas perkataan “Sesuatu syarikat amanah Labuan” perkataan
“atau mana-mana orang lain yang diluluskan oleh Lembaga”.

**Pindaan seksyen 10**

**7.** Seksyen 10 Akta ibu dipinda dengan memasukkan selepas
subseksyen (2) subseksyen yang berikut:

“(2a) Jika berlaku keingkaran pada mematuhi seksyen ini,
orang yang ingkar melakukan suatu kesalahan di bawah
Akta ini.

Penalti: Satu ratus ribu ringgit.”.

**Pindaan seksyen 11**

**8.** Seksyen 11 Akta ibu dipinda dengan memasukkan selepas
subseksyen (5) subseksyen yang berikut:

“(6) Jika berlaku keingkaran pada mematuhi seksyen ini,
orang yang ingkar melakukan suatu kesalahan di bawah
Akta ini.

Penalti: Satu ratus ribu ringgit.”.


-----

4 _Rang Undang-Undang_

**Pindaan seksyen 12**

**9.** Seksyen 12 Akta ibu dipinda—

_(a)_ dalam subseksyen (1), dengan memasukkan selepas

perkataan “Tertakluk kepada apa-apa syarat” perkataan
“dan pembayaran fi yang ditetapkan”; dan

_(b)_ dengan memasukkan selepas subseksyen (4) subseksyen

yang berikut:

“(4a) Jika berlaku keingkaran pada mematuhi
seksyen ini, orang yang ingkar melakukan suatu
kesalahan di bawah Akta ini.

Penalti: Lima puluh ribu ringgit atau pemenjaraan
selama tempoh tidak melebihi tiga tahun atau
kedua-duanya.”.

**Pindaan seksyen 13**

**10.** Subseksyen 13(9) Akta ibu dipinda—

_(a)_ dalam subperenggan (a)(i), dengan menggantikan perkataan

“enam” dengan perkataan “tujuh”;

_(b)_ dalam subperenggan (a)(iii), dengan menggantikan perkataan

“lima belas” dengan perkataan “tujuh”; dan

_(c)_ dalam perenggan _(b), dengan menggantikan perkataan_

“lima belas tahun” dengan perkataan “tujuh tahun dan
enam bulan”.

**Pindaan seksyen 22**

**11.** Subseksyen 22(3) Akta ibu dipinda dengan menggantikan
perkataan “Sepuluh” dengan perkataan “Lima puluh”.


-----

_Syarikat Labuan (Pindaan)_ 5

**Pindaan seksyen 25**

**12.** Subseksyen 25(3) Akta ibu dipinda dengan memasukkan
selepas perkataan “Sepuluh ribu ringgit” perkataan “dan penalti
ingkar sebanyak lima ratus ringgit”.

**Pindaan seksyen 26**

**13.** Seksyen 26 Akta ibu dipinda dengan memasukkan selepas
subseksyen (4) subseksyen yang berikut:

“(4a) Jika berlaku keingkaran pada mematuhi seksyen ini,
syarikat Labuan atau tiap-tiap pegawai syarikat itu yang ingkar
melakukan suatu kesalahan di bawah Akta ini.

Penalti: Satu ratus ribu ringgit.”.

**Seksyen baharu 46a**

**14.** Akta ibu dipinda dengan memasukkan selepas seksyen 46
seksyen yang berikut:

“Larangan untuk menerbitkan syer pembawa atau waran

**syer pembawa**

**46a.** (1) Sesuatu syarikat Labuan tidak boleh—

_(a)_ menerbitkan suatu syer pembawa atau waran syer

pembawa;

_(b)_ menukarkan suatu syer kepada suatu syer pembawa

atau waran syer pembawa kepada syer waran; atau

_(c)_ membuat pertukaran suatu syer untuk syer pembawa.

(2) Apa-apa yang berupa penerbitan, penukaran atau
pertukaran syer pembawa, waran syer pembawa, syer atau
syer waran di bawah subseksyen (1) adalah tidak sah.


-----

6 _Rang Undang-Undang_

(3) Peruntukan dalam memorandum atau perkara suatu
syarikat Labuan yang bertujuan untuk membolehkan
syarikat menerbitkan, menukarkan atau membuat pertukaran
mana-mana syer pembawa, waran syer pembawa, syer atau
syer waran adalah tidak sah.

(4) Seksyen ini hendaklah terpakai kepada suatu syarikat
Labuan asing.

(5) Jika berlaku keingkaran pada mematuhi seksyen ini,
syarikat Labuan, syarikat Labuan asing dan tiap-tiap pegawai
syarikat itu yang ingkar melakukan suatu kesalahan di bawah
Akta ini.”.

**Pindaan seksyen 53**

**15.** Seksyen 53 Akta ibu dipinda—

_(a)_ dengan memasukkan selepas subseksyen (9b) subseksyen

yang berikut:

“(9ba) Jika berlaku keingkaran pada mematuhi
subseksyen (9b), pengarah syarikat Labuan yang ingkar
melakukan suatu kesalahan di bawah Akta ini.

Penalti: Lima puluh ribu ringgit atau pemenjaraan
selama tempoh tidak melebihi tiga tahun atau
kedua-duanya.”; dan

_(b)_ dalam subseksyen (10), dengan menggantikan perkataan

“Penjara selama tiga tahun atau sepuluh ribu ringgit atau
kedua-duanya” dengan perkataan “Tiga juta ringgit atau
pemenjaraan selama tempoh tidak melebihi lima tahun
atau kedua-duanya.”.

**Pindaan seksyen 54**

**16.** Seksyen 54 Akta ibu dipinda dengan memasukkan selepas
subseksyen (3) peruntukan penalti seperti yang berikut:

“Penalti: Lima ratus ribu ringgit.”.


-----

_Syarikat Labuan (Pindaan)_ 7

**Pindaan seksyen 55**

**17.** Seksyen 55 Akta ibu dipinda—

_(a)_ dalam subseksyen (3c), dengan memasukkan selepas

perkataan “salinan terperaku pengisytiharan kesolvenan”
perkataan “dan notis penebusan syer itu dalam borang
yang ditetapkan”; dan

_(b)_ dengan memasukkan selepas subseksyen (3c) subseksyen

yang berikut:

“(4) Jika berlaku keingkaran pada mematuhi
subseksyen (3c), pengarah syarikat Labuan yang ingkar
melakukan suatu kesalahan di bawah Akta ini.

Penalti: Lima puluh ribu ringgit atau pemenjaraan
selama tempoh tidak melebihi tiga tahun atau
kedua-duanya.”.

**Pindaan seksyen 58**

**18.** Seksyen 58 Akta ibu dipinda—

_(a)_ dengan memasukkan selepas subseksyen (1) subseksyen

yang berikut:

“(1a) Jika berlaku keingkaran pada mematuhi
subseksyen (1), syarikat Labuan yang ingkar melakukan
suatu kesalahan di bawah Akta ini.

Penalti: Dua puluh ribu ringgit. Penalti ingkar.”; dan

_(b)_ dalam subseksyen (6), dengan menggantikan perkataan

“Sepuluh” dengan perkataan “Dua puluh”.

**Pindaan seksyen 69**

**19.** Seksyen 69 Akta ibu dipinda—

_(a)_ dengan menomborkan semula seksyen yang sedia ada

sebagai subseksyen (1); dan


-----

8 _Rang Undang-Undang_

_(b)_ dengan memasukkan selepas subseksyen (1) yang

dinomborkan semula subseksyen yang berikut:

“(2) Jika berlaku keingkaran pada mematuhi seksyen ini,
orang yang ingkar melakukan suatu kesalahan di
bawah Akta ini.

Penalti: Tiga juta ringgit atau pemenjaraan selama
tempoh tidak melebihi lima tahun atau kedua-duanya.”.

**Pindaan seksyen 70**

**20.** Seksyen 70 Akta ibu dipinda—

_(a)_ dengan menomborkan semula seksyen yang sedia ada

sebagai subseksyen (1); dan

_(b)_ dengan memasukkan selepas subseksyen (1) yang

dinomborkan semula subseksyen yang berikut:

“(2) Jika berlaku keingkaran pada mematuhi seksyen ini,
syarikat Labuan, syarikat Labuan asing atau ejen kepada
syarikat itu yang ingkar melakukan suatu kesalahan
di bawah Akta ini.

Penalti: Tiga juta ringgit atau pemenjaraan selama
tempoh tidak melebihi lima tahun atau kedua-duanya.”.

**Pindaan seksyen 71**

**21.** Seksyen 71 Akta ibu dipinda dengan memasukkan selepas
subseksyen (2) subseksyen yang berikut:

“(3) Jika berlaku keingkaran pada mematuhi seksyen ini,
mana-mana orang yang ingkar melakukan suatu kesalahan
di bawah Akta ini.

Penalti: Satu juta ringgit atau pemenjaraan selama tempoh
tidak melebihi tiga tahun atau kedua-duanya.”.


-----

_Syarikat Labuan (Pindaan)_ 9

**Pindaan seksyen 72**

**22.** Seksyen 72 Akta ibu dipinda dengan memasukkan selepas
subseksyen (2) subseksyen yang berikut:

“(3) Jika berlaku keingkaran pada mematuhi seksyen ini,
syarikat Labuan dan tiap-tiap pegawai syarikat itu yang ingkar
melakukan suatu kesalahan di bawah Akta ini.

Penalti: Lima puluh ribu ringgit atau pemenjaraan selama
tempoh tidak melebihi tiga tahun atau kedua-duanya.”.

**Pindaan seksyen 73**

**23.** Seksyen 73 Akta ibu dipinda dengan memasukkan selepas
subseksyen (2) subseksyen yang berikut:

“(3) Subseksyen (1) tidak terpakai bagi seksyen 69, 70, 71
dan 72.”.

**Pindaan seksyen 78**

**24.** Perenggan 78(2)(c) Akta ibu dipinda dengan memasukkan
sebelum perkataan “nilai nominal” perkataan “bagi suatu syarikat
Labuan asing,”.

**Pindaan seksyen 80**

**25.** Seksyen 80 Akta ibu dipinda dengan memasukkan selepas
subseksyen (1) subseksyen yang berikut:

“(1a) Suatu syarikat Labuan hendaklah dalam masa
tiga puluh hari memberitahu Lembaga dalam borang yang
ditetapkan mengenai apa-apa pemindahan syer atau debentur
atau apa-apa perubahan maklumat yang diserahkan di bawah
subseksyen (1).”.


-----

10 _Rang Undang-Undang_

**Pindaan seksyen 83**

**26.** Seksyen 83 Akta ibu dipinda—

_(a)_ dalam subseksyen (2), dengan menggantikan perkataan

“Sepuluh ribu ringgit” dengan perkataan “Lima puluh
ribu ringgit dan penalti ingkar lima ratus ringgit”; dan

_(b)_ dalam subseksyen (5), dengan menggantikan perkataan

“Sepuluh” dengan perkataan “Lima puluh”.

**Pindaan seksyen 84**

**27.** Subseksyen 84(2) Akta ibu dipinda dengan menggantikan
perkataan “Sepuluh” dengan perkataan “Lima puluh”.

**Seksyen baharu 84a**

**28.** Akta ibu dipinda dengan memasukkan selepas seksyen 84
seksyen yang berikut:

“Penyerahhakan dan pengubahan gadaian

**84a. (1) Jika selepas suatu gadaian atas harta syarikat**
Labuan telah diwujudkan dan diserahkan menurut seksyen 84
dan jika orang yang selain pemegang asal gadaian itu
menjadi pemegang gadaian baharu atau apa-apa pengubahan
butir-butir gadaian, syarikat itu hendaklah, dalam masa
tiga puluh hari dan setelah membayar fi yang ditetapkan,
menyerah simpan kepada Lembaga suatu notis menyatakan
penyerahhakan atau pengubahan itu dan notis itu hendaklah
mengandungi maklumat lain sebagaimana yang ditentukan
oleh Lembaga.

(2) Jika berlaku keingkaran pada mematuhi seksyen ini,
syarikat Labuan dan tiap-tiap pegawai syarikat itu yang ingkar
melakukan suatu kesalahan di bawah Akta ini.

Penalti: Lima puluh ribu ringgit. Penalti ingkar.”.


-----

_Syarikat Labuan (Pindaan)_ 11

**Pindaan seksyen 85**

**29.** Seksyen 85 Akta ibu dipinda—

_(a)_ dalam subseksyen (1), dengan masukkan selepas perkataan

“suatu syarikat amanah Labuan” perkataan “, atau
mana-mana pejabat lain yang diluluskan oleh Lembaga”;
dan

_(b)_ dalam subseksyen (5), dengan menggantikan perkataan

“Sepuluh” dengan perkataan “Lima puluh”.

**Pindaan seksyen 86**

**30.** Seksyen 86 Akta ibu dipinda—

_(a)_ dalam subseksyen (1), dengan memotong perkataan

“Penalti: Sepuluh ribu ringgit. Penalti ingkar.”;

_(b)_ dengan memasukkan selepas subseksyen (1) subseksyen

yang berikut:

“(1a) Jika berlaku keingkaran pada mematuhi
subseksyen (1), syarikat Labuan dan tiap-tiap pegawai
syarikat itu yang ingkar melakukan suatu kesalahan
di bawah Akta ini.

Penalti: Lima puluh ribu ringgit. Penalti ingkar.”; dan

_(c)_ dalam subseksyen (4), dengan menggantikan perkataan

“Sepuluh” dengan perkataan “Lima puluh”.

**Pindaan seksyen 87**

**31.** Seksyen 87 Akta ibu dipinda—

_(a)_ dalam subseksyen (1), dengan menggantikan perkataan

“sekurang-kurangnya seorang pengarah yang boleh
menjadi pengarah pemastautin” dengan perkataan “seorang
atau lebih pengarah yang sekurang-kurangnya seorang
hendaklah menjadi pengarah pemastautin”;


-----

12 _Rang Undang-Undang_

_(b)_ dengan menggantikan subseksyen (2) dengan subseksyen

yang berikut:

“(2) Pengarah pemastautin suatu syarikat Labuan
di bawah subseksyen (1) hendaklah—

_(a)_ seorang pegawai amanah suatu syarikat amanah

Labuan yang diluluskan oleh Lembaga di
bawah Akta Perkhidmatan Kewangan dan
Sekuriti Labuan 2010 yang disediakan oleh
syarikat amanah Labuan untuk dilantik
sebagai pengarah pemastautin; atau

_(b)_ mana-mana orang sebenar yang telah mencapai

umur lapan belas tahun, yang selainnya
mempunyai keupayaan undang-undang,
memenuhi kriteria itu atau kehendak yang
ditentukan oleh Lembaga dan bersetuju secara
bertulis untuk dilantik sebagai pengarah
pemastautin.”;

_(c) dengan menggantikan subseksyen (5) dengan subseksyen_

yang berikut:

“(5) Pegawai amanah atau orang sebenar yang dilantik
sebagai pengarah pemastautin menurut perenggan (2)(a)
atau (2)(b), mengikut mana-mana yang berkenaan,
boleh bersara atau meletakkan jawatan tertakluk kepada
terma perjanjian antara syarikat amanah Labuan dan
syarikat Labuan yang dia dilantik sebagai pengarah
pemastautin.”;

_(d)_ dengan memotong subseksyen (5a);

_(e) dengan memasukkan selepas subseksyen (9) peruntukan_

penalti yang berikut:

“Penalti: Tiga juta ringgit atau pemenjaraan selama
tempoh tidak melebihi lima tahun atau kedua-duanya.”;
dan


-----

_Syarikat Labuan (Pindaan)_ 13

_(f)_ dengan menggantikan subseksyen (10) dengan subseksyen

yang berikut:

“(10) Fi yang kena dibayar bagi pelantikan sebagai
seorang pengarah pemastautin hendaklah dibayar—

_(a)_ dalam hal pegawai amanah dilantik sebagai

pengarah pemastautin syarikat Labuan menurut
perenggan (2)(a), kepada syarikat amanah
Labuan yang menyediakannya bagi pelantikan
itu; dan

_(b)_ dalam hal orang sebenar dilantik sebagai

pengarah pemastautin syarikat Labuan menurut
perenggan (2)(b), secara langsung kepada
orang itu.”.

**Penggantian seksyen 90**

**32.** Akta ibu dipinda dengan menggantikan seksyen 90 dengan
seksyen yang berikut:

“Orang yang hilang kelayakan untuk menjadi pengarah

**90. (1) Seseorang tidak boleh dilantik sebagai pengarah atau**
memegang jawatan atau mengambil bahagian atau berada
dalam apa-apa cara secara langsung atau tidak langsung
untuk bersangkut-paut dengan atau dalam pengurusan suatu
syarikat Labuan, jika orang itu—

_(a)_ telah disabitkan dengan apa-apa kesalahan berkaitan

dengan pembentukan atau pengurusan suatu
perbadanan atau syarikat;

_(b)_ telah disabitkan dengan apa-apa kesalahan yang

melibatkan fraud, sogokan atau kecurangan;

_(c)_ seorang bankrap yang belum dilepaskan atau tidak

solven; atau

_(d)_ dianggap tidak layak oleh Lembaga.


-----

14 _Rang Undang-Undang_

(2) Syarikat Labuan hendaklah memastikan tiada seorang
pun yang bertindak atau dinamakan untuk bertindak sebagai
pengarah atau memegang jawatan atau mengambil bahagian
atau berada dalam apa-apa cara secara langsung atau tidak
langsung bersangkut paut dengan atau dalam pengurusan
suatu syarikat Labuan itu yang orang itu hilang kelayakan
di bawah subseksyen (1).

(3) Jika berlaku keingkaran pada mematuhi seksyen ini,
orang yang ingkar melakukan suatu kesalahan di bawah
Akta ini.

Penalti: Satu juta ringgit atau pemenjaraan selama tempoh
tidak melebihi lima tahun atau kedua-duanya.”.

**Pindaan seksyen 91**

**33.** Seksyen 91 Akta ibu dipinda dengan memasukkan selepas
subseksyen (10) subseksyen yang berikut:

“(11) Jika berlaku keingkaran pada mematuhi seksyen ini,
pengarah syarikat yang ingkar melakukan suatu kesalahan
di bawah Akta ini.

Penalti: Tiga juta ringgit atau pemenjaraan selama tempoh
tidak melebihi lima tahun atau kedua-duanya.”.

**Pindaan seksyen 92**

**34.** Seksyen 92 Akta ibu dipinda—

_(a)_ dengan menggantikan subseksyen (11) dengan subseksyen

yang berikut:

“(11) Seorang pegawai suatu syarikat Labuan yang
melanggar seksyen ini adalah bertanggungan kepada
syarikat itu bagi apa-apa keuntungan yang dibuat
olehnya dan bagi apa-apa kerugian yang dialami
oleh syarikat akibat pelanggaran sedemikian.”;


-----

_Syarikat Labuan (Pindaan)_ 15

_(b)_ dengan memasukkan selepas subseksyen (12) peruntukan

penalti yang berikut:

“Penalti: Lima ratus ribu ringgit atau pemenjaraan
selama tempoh tidak melebihi lima tahun atau
kedua-duanya.”; dan

_(c)_ dengan memasukkan selepas subseksyen (12) subseksyen

yang berikut:

“(12a) Jika berlaku keingkaran pada mematuhi
subseksyen (3), pengarah syarikat Labuan yang ingkar
melakukan suatu kesalahan di bawah Akta ini.

Penalti: Tiga juta ringgit atau pemenjaraan selama
tempoh tidak melebihi lima tahun atau kedua-duanya.”.

**Pindaan seksyen 93**

**35.** Seksyen 93 Akta ibu dipinda—

_(a)_ dalam subseksyen (2)—

(i) dengan menggantikan perkataan “pegawai” dengan

perkataan “pegawai amanah”;

(ii) dengan menggantikan perkataan “Akta Lembaga

Perkhidmatan Kewangan Labuan 1996” dengan
perkataan “Akta Perkhidmatan Kewangan dan
Sekuriti Labuan 2010”; dan

(iii) dengan menggantikan perkataan “atau sesuatu

syarikat Labuan, atau sesuatu syarikat domestik
yang dimiliki sepenuhnya oleh syarikat amanah
Labuan itu,” dengan perkataan “atau sesuatu
syarikat Labuan atau sesuatu syarikat domestik,
yang dimiliki sepenuhnya oleh syarikat amanah
Labuan dan diluluskan oleh Lembaga,”;

_(b)_ dalam subseksyen (2c), dengan menggantikan perkataan

“peruntukan seksyen 151 hendaklah terpakai” dengan
perkataan “syarikat itu disifatkan telah dipotong daripada
daftar”; dan


-----

16 _Rang Undang-Undang_

_(c)_ dengan menggantikan subseksyen (6) dengan subseksyen

yang berikut:

“(6) Gaji seorang setiausaha pemastautin suatu
syarikat Labuan yang kena dibayar oleh suatu syarikat
Labuan hendaklah dibayar secara langsung kepada
syarikat amanah Labuan yang menyediakannya bagi
pelantikan itu.”.

**Pindaan seksyen 94**

**36.** Subseksyen 94(6) Akta ibu dipinda dengan menggantikan
perkataan “Sepuluh” dengan perkataan “Lima puluh”.

**Pindaan seksyen 94a**

**37.** Seksyen 94a Akta ibu dipinda—

_(a)_ dalam nota bahu, dengan memotong perkataan “pengarah

**dan”;**

_(b)_ dengan memotong perkataan “pengarah pemastautin atau”;

dan

_(c)_ dengan menggantikan perkataan “melakukan kesalahan itu”

dengan perkataan “melakukan suatu kesalahan di bawah
Akta ini”.

**Pindaan seksyen 105**

**38.** Subseksyen 105(3) Akta ibu dipinda dengan menggantikan
perkataan “Sepuluh” dengan perkataan “Lima puluh”.


-----

_Syarikat Labuan (Pindaan)_ 17

**Seksyen baharu 108a, 108b, 108c, 108d, 108e, 108f, 108g**
**dan 108h**

**39.** Akta ibu dipinda dengan memasukkan selepas seksyen 108
seksyen yang berikut:

“Pemunya benefisial syarikat Labuan

**108a.** Dalam Akta ini, “pemunya benefisial” ertinya orang
sebenar yang memiliki atau mengawal suatu syarikat Labuan
atau syarikat Labuan asing, secara keseluruhan atau sebahagian,
melalui pemilikan langsung atau tidak langsung atau kawalan
syer atau hak mengundi atau kepentingan pemilikan lain dalam
syarikat Labuan atau syarikat Labuan asing itu, atau yang
menjalankan kawalan dan pengaruh yang berkesan dalam
syarikat Labuan atau syarikat Labuan asing itu sebagaimana
yang ditentukan oleh Lembaga.

**Kuasa syarikat untuk menghendaki penzahiran maklumat**
**pemunya benefisial**

**108b. (1) Suatu syarikat Labuan atau syarikat Labuan**
asing hendaklah mengambil langkah yang munasabah untuk
mengetahui dan mengenal pasti pemunya benefisial syarikat
Labuan atau syarikat Labuan asing itu, mengikut mana-mana
yang berkenaan.

(2) Mana-mana syarikat Labuan atau syarikat Labuan
asing boleh, melalui notis secara bertulis, menghendaki
mana-mana anggota syarikat Labuan atau syarikat Labuan
asing yang syarikat Labuan atau syarikat Labuan asing itu
mengetahui atau mempunyai alasan yang munasabah untuk
mempercayai bahawa anggota itu ialah pemunya benefisial
berhubung dengan syarikat Labuan atau syarikat Labuan
asing—

_(a)_ untuk menyatakan sama ada dia seorang pemunya

benefisial syarikat Labuan atau syarikat Labuan
asing itu;

_(b)_ untuk menyatakan sama ada dia mengetahui

atau mempunyai alasan yang munasabah untuk
mempercayai bahawa mana-mana orang lain itu
seorang pemunya benefisial syarikat Labuan atau
syarikat Labuan asing itu atau mungkin mempunyai
pengetahuan itu dan untuk memberikan butir-butir
orang itu yang berada dalam pengetahuannya; dan


-----

18 _Rang Undang-Undang_

_(c)_ untuk memberikan maklumat lain dalam masa yang

munasabah sebagaimana yang dinyatakan dalam
notis itu.

(3) Jika suatu syarikat Labuan atau syarikat Labuan asing
dimaklumkan atau mengetahui atau mempunyai alasan yang
munasabah untuk mempercayai, bahawa mana-mana orang
lain itu adalah seorang pemunya benefisial syarikat Labuan
atau syarikat Labuan asing itu, atau mungkin mempunyai
pengetahuan itu, syarikat Labuan atau syarikat Labuan asing
itu boleh melalui notis secara bertulis menghendaki orang
lain itu—

_(a)_ untuk menyatakan sama ada dia seorang pemunya

benefisial syarikat Labuan atau syarikat Labuan
asing itu;

_(b)_ untuk menyatakan sama ada dia mengetahui

atau mempunyai alasan yang munasabah untuk
mempercayai bahawa mana-mana orang lain itu
seorang pemunya benefisial syarikat Labuan atau
syarikat Labuan asing itu, atau mungkin mempunyai
pengetahuan dan untuk memberikan butir-butir bagi
orang itu yang berada dalam pengetahuannya; dan

_(c)_ untuk memberikan maklumat lain dalam masa yang

munasabah sebagaimana yang dinyatakan dalam
notis itu.

(4) Mana-mana syarikat Labuan atau syarikat Labuan
asing boleh, melalui notis secara bertulis, menghendaki
mana-mana anggota syarikat Labuan atau syarikat Labuan
asing untuk memaklumkan syarikat Labuan atau syarikat
Labuan asing, dalam masa yang munasabah, sebagaimana
yang dinyatakan dalam notis, sama ada pemilikan atau
kawalan anggota dalam syarikat Labuan atau syarikat Labuan
asing itu tertakluk kepada suatu perjanjian atau perkiraan di
bawahnya yang orang lain berhak untuk mengawal penjalanan
hak atau kepentingan anggota dan jika demikian, untuk
memberikan butir-butir perjanjian atau perkiraan dan pihak
kepada perjanjian atau perkiraan itu.

(5) Setiausaha pemastautin suatu syarikat Labuan atau
syarikat Labuan asing hendaklah memastikan bahawa syarikat
Labuan atau syarikat Labuan asing itu mematuhi obligasi
di bawah seksyen ini.


-----

_Syarikat Labuan (Pindaan)_ 19

(6) Jika berlaku keingkaran pada mematuhi seksyen ini,
syarikat Labuan, syarikat Labuan asing dan tiap-tiap pegawai
syarikat itu yang ingkar melakukan kesalahan di bawah
Akta ini.

**Tanggungjawab untuk menyerah simpan maklumat**
**dengan Lembaga**

**108c.** (1) Butir-butir pemunya benefisial yang diperoleh
di bawah seksyen 108b hendaklah diserah simpan oleh syarikat
Labuan, syarikat Labuan asing atau setiausaha pemastautin
dengan Lembaga sebagai sebahagian penyata tahunan yang
diserah simpan menurut seksyen 109 atau 129.

(2) Lembaga boleh, melalui notis secara bertulis, mengarahkan
syarikat Labuan atau syarikat Labuan asing untuk menggunakan
kuasanya di bawah seksyen ini dan untuk memberikan kepada
Lembaga dengan serta-merta maklumat yang telah diperoleh
di bawah seksyen 108b.

(3) Mana-mana orang yang mengemukakan maklumat
palsu atau mengelirukan atau tidak tepat kepada Lembaga
di bawah seksyen ini melakukan suatu kesalahan di bawah
Akta ini.

**Butir-butir pemunya benefisial**

**108d. (1) Butir-butir pemunya benefisial yang dikehendaki**
di bawah subseksyen 108b(2) atau (3) hendaklah ditentukan
oleh Lembaga dalam suatu garis panduan yang dikeluarkan
di bawah seksyen 108g.

(2) Apabila suatu syarikat Labuan atau syarikat Labuan
asing menerima maklumat daripada seseorang mengikut
apa-apa kehendak yang dikenakan ke atas mana-mana orang
di bawah seksyen 108b, syarikat Labuan atau syarikat
Labuan asing itu hendaklah berada di bawah suatu obligasi
untuk mencatatkan bersetentangan dengan nama anggota itu
di bahagian yang berasingan dalam daftar yang disimpan
oleh syarikat di bawah seksyen 105—

_(a)_ fakta bahawa kehendak itu telah dikenakan dan tarikh

yang kehendak itu dikenakan; dan

_(b)_ maklumat yang diterima mengikut kehendak itu.


-----

20 _Rang Undang-Undang_

(3) Jika berlaku keingkaran pada mematuhi seksyen ini,
syarikat Labuan, syarikat Labuan asing dan tiap-tiap pegawai
syarikat itu yang ingkar melakukan kesalahan di bawah Akta ini.

**Obligasi syarikat Labuan untuk menyenggara dan**
**menyimpan maklumat yang kemas kini**

**108e. (1) Syarikat Labuan atau syarikat Labuan asing**
hendaklah menyenggara dan menyimpan butir-butir pemunya
benefisial dalam daftar anggotanya di bawah seksyen 105
yang dikemas kini dari semasa ke semasa.

(2) Suatu syarikat Labuan atau syarikat Labuan asing
hendaklah, dalam masa tiga puluh hari mengenai apa-apa
perubahan kepada butir-butir yang disimpan di bawah
subseksyen (1), menyerah simpan dengan Lembaga perubahan
itu dalam bentuk dan cara sebagaimana yang ditentukan oleh
Lembaga.

(3) Bagi maksud subseksyen (2), perubahan berlaku jika—

_(a)_ seseorang terhenti menjadi pemunya benefisial

berhubung dengan syarikat Labuan atau syarikat
Labuan asing itu;

_(b)_ apa-apa perubahan lain yang mengakibatkan butir-butir

yang ditetapkan mengenai pemunya benefisial dalam
daftar anggota tidak betul atau tidak lengkap;

_(c)_ terdapat apa-apa perubahan kepada butir-butir

pemegang syer yang terkandung dalam daftar; atau

_(d)_ seseorang terhenti daripada menjadi, atau menjadi,

pemegang syer syarikat Labuan atau syarikat Labuan
asing itu.

(4) Setiausaha pemastautin suatu syarikat Labuan atau
syarikat Labuan asing hendaklah memastikan syarikat Labuan
atau syarikat Labuan asing mematuhi obligasi di bawah
seksyen ini.

(5) Jika berlaku keingkaran pada mematuhi seksyen ini atau
jika syarikat Labuan atau syarikat Labuan asing mengemukakan
maklumat palsu atau mengelirukan atau tidak tepat kepada
Lembaga di bawah seksyen ini, syarikat Labuan, syarikat
Labuan asing dan tiap-tiap pegawai syarikat itu yang ingkar
melakukan suatu kesalahan di bawah Akta ini.


-----

_Syarikat Labuan (Pindaan)_ 21

**Kuasa Lembaga untuk menghendaki penyerahan dan**
**pemeriksaan**

**108f.** (1) Lembaga boleh pada bila-bila masa melalui
notis secara bertulis menghendaki suatu syarikat
Labuan, syarikat Labuan asing, setiausaha pemastautin
atau mana-mana orang yang difikirkan sesuai
oleh Lembaga untuk memberi semua maklumat dan
butir-butir yang perlu mengenai mana-mana pemunya
benefisial syarikat Labuan atau syarikat Labuan asing itu
dan mempunyai maklumat dan butir-butir yang ditentusahkan
secara akuan berkanun.

(2) Mana-mana syarikat Labuan, syarikat Labuan asing,
setiausaha pemastautin atau orang yang disampaikan kepadanya
dengan notis di bawah subseksyen (1) hendaklah mematuhi
notis itu dalam masa tujuh hari penerimaan notis itu.

(3) Walau apa pun subseksyen (1), Lembaga boleh
menggunakan kuasanya di bawah seksyen 28b dan 28c Akta
Lembaga Perkhidmatan Kewangan Labuan 1996 berhubung
dengan butir-butir dan maklumat pemunya benefisial yang
disimpan oleh syarikat Labuan atau syarikat Labuan asing
menurut Penggal ini.

(4) Jika berlaku keingkaran pada mematuhi seksyen ini,
syarikat Labuan, syarikat Labuan asing atau setiausaha pemastautin
dan tiap-tiap pegawai itu yang ingkar melakukan suatu kesalahan
di bawah Akta ini.

Penalti: Satu juta ringgit dan dalam hal kesalahan yang
berterusan, boleh didenda lanjut sebanyak sepuluh ribu ringgit
bagi tiap-tiap hari yang kesalahan itu berterusan selepas
sabitan.

(5) Jika berlaku keingkaran pada mematuhi seksyen ini,
orang yang ingkar melakukan suatu kesalahan di bawah
Akta ini.

Penalti: Pemenjaraan selama tempoh tidak melebihi sepuluh
tahun atau denda tiga juta ringgit atau kedua-duanya, dan
dalam kes kesalahan berterusan, boleh didenda lanjut sebanyak
sepuluh ribu ringgit bagi tiap-tiap hari yang kesalahan itu
berterusan selepas sabitan.


-----

22 _Rang Undang-Undang_

**Kuasa Lembaga untuk mengeluarkan Garis Panduan**

**108g. Lembaga boleh mengeluarkan garis panduan menurut**
seksyen 4a Akta Lembaga Perkhidmatan Kewangan Labuan 1996
untuk menjelaskan apa-apa peruntukan Penggal ini.

**Pengeluaran catatan dari daftar**

**108h. Suatu catatan yang berhubungan dengan orang sebenar**
yang dahulunya menjadi pemunya benefisial boleh dikeluarkan
dari daftar anggota di bawah seksyen 105 selepas tamat tempoh
enam tahun dari tarikh orang sebenar itu terhenti menjadi
pemunya benefisial berhubung dengan syarikat Labuan atau
syarikat Labuan asing itu.”.

**Pindaan seksyen 110**

**40.** Seksyen 110 Akta ibu dipinda—

_(a)_ dengan memasukkan selepas subseksyen (3) subseksyen

yang berikut:

“(3a) Jika berlaku keingkaran pada mematuhi
subseksyen (1), (2) atau (3), pengarah syarikat Labuan
yang ingkar melakukan suatu kesalahan di bawah
Akta ini.

Penalti: Lima ratus ribu ringgit atau pemenjaraan selama
tempoh tidak melebihi lima tahun atau kedua-duanya.”; dan

_(b)_ dalam subseksyen (5), dengan memotong perkataan

“dan seksyen 112 dan 113”.

**Pindaan seksyen 111**

**41.** Seksyen 111 Akta ibu dipinda—

_(a)_ dalam subseksyen (2a), dengan menggantikan perkataan

“Tertakluk kepada seksyen 113a, sesuatu syarikat Labuan”
dengan perkataan “Suatu syarikat Labuan”; dan


-----

_Syarikat Labuan (Pindaan)_ 23

_(b)_ dalam subseksyen (3)—

(i) dengan menggantikan perkataan “seksyen ini”

dengan perkataan “subseksyen (2) atau (2a)”; dan

(ii) dengan menggantikan perkataan “Sepuluh” dengan

perkataan “Lima puluh”.

**Pindaan seksyen 112**

**42.** Seksyen 112 Akta ibu dipinda—

_(a)_ dengan menomborkan semula seksyen yang sedia ada

sebagai subseksyen (1); dan

_(b)_ dengan memasukkan selepas subseksyen (1) sebagaimana

yang dinomborkan semula subseksyen yang berikut:

“(2) Mana-mana pengarah suatu syarikat Labuan
yang gagal untuk mengambil semua langkah yang
munasabah untuk menjamin pematuhan oleh syarikat itu
dengan kehendak seksyen ini atau pengarah pemastautin
yang dengan sendirinya sengaja menyebabkan apa-apa
keingkaran oleh syarikat itu di bawah seksyen ini,
melakukan suatu kesalahan di bawah Akta ini.

Penalti: Lima puluh ribu ringgit dan penalti ingkar
sebanyak lima ratus ringgit.”.

**Pindaan seksyen 113**

**43.** Seksyen 113 Akta ibu dipinda dengan memasukkan selepas
subseksyen (2) subseksyen yang berikut:

“(3) Mana-mana pengarah suatu syarikat Labuan yang
gagal untuk mengambil semua langkah yang munasabah untuk
menjamin pematuhan syarikat itu dengan kehendak seksyen
ini atau pengarah pemastautin yang dengan sendirinya sengaja
menyebabkan apa-apa keingkaran oleh syarikat itu di bawah
seksyen ini, melakukan suatu kesalahan di bawah Akta ini.”.


-----

24 _Rang Undang-Undang_

**Pindaan seksyen 114**

**44.** Seksyen 114 Akta ibu dipinda dengan memasukkan selepas
subseksyen (3) subseksyen yang berikut:

“(4) Suatu syarikat Labuan hendaklah, dalam masa tiga
puluh hari dari apa-apa pertukaran juruaudit syarikat itu,
menyerah simpan kepada Lembaga suatu notis dan notis
itu hendaklah disertakan dengan persetujuan juruaudit yang
baharu itu.”.

**Pindaan seksyen 120**

**45.** Subseksyen 120(1) Akta ibu dipinda dengan menggantikan
perkataan “Akta Syarikat 1965” dengan perkataan
“Akta Syarikat 2016”.

**Pindaan seksyen 123**

**46.** Subseksyen 123(3) Akta ibu dipinda dengan menggantikan
perkataan “Sepuluh” dengan perkataan “Lima puluh”.

**Pindaan seksyen 127**

**47.** Subseksyen 127(8) Akta ibu dipinda dengan menggantikan
perkataan “XI” dengan perkataan “X”.

**Pindaan seksyen 130**

**48.** Seksyen 130 Akta ibu dipinda—

_(a)_ dalam nota bahu, dengan menggantikan perkataan

“ A k t a S y a r i k a t 1 9 6 5 ” d e n g a n p e r k a t a a n
“Akta Syarikat 2016”; dan

_(b)_ dengan menggantikan perkataan “Akta Syarikat 1965 dan

dilesenkan di bawah Akta Bank dan Institusi-Institusi
Kewangan 1989, Akta Bank Islam 1983, atau Akta
Insurans 1963” dengan perkataan “Akta Syarikat 2016 dan
dilesenkan di bawah Akta Perkhidmatan Kewangan 2013
dan Akta Perkhidmatan Kewangan Islam 2013”.


-----

_Syarikat Labuan (Pindaan)_ 25

**Pindaan seksyen 130t**

**49.** Seksyen 130t Akta ibu dipinda dengan memasukkan selepas
subseksyen (1) subseksyen yang berikut:

“(1a) Jika suatu syarikat sel terlindung Labuan membuat
apa-apa pengumpukan syer selnya, syarikat sel terlindung
Labuan itu hendaklah, dalam masa tiga puluh hari, menyerah
simpan kepada Lembaga maklumat mengenai pengumpukan
itu.”.

**Pindaan seksyen 131**

**50.** Subseksyen 131(1) Akta ibu dipinda dengan menggantikan
perkataan “Bahagian VIII dan Bahagian X Akta Syarikat 1965”
dengan perkataan “Subpenggal 3 Penggal 7 Bahagian III dan
Penggal 1 dan Penggal 2 Bahagian IV Akta Syarikat 2016”.

**Penggantian seksyen 132**

**51.** Akta ibu dipinda dengan menggantikan seksyen 132 dengan
seksyen yang berikut:

“Penyampaian dokumen ke atas syarikat

**132.** Apa-apa dokumen yang disampaikan di bawah Akta ini
hendaklah disifatkan telah disampaikan ke atas suatu syarikat
Labuan atau syarikat Labuan asing jika dokumen itu—

_(a)_ ditinggalkan, atau dihantar melalui pos biasa atau pos

berdaftar ke alamat terakhir pejabat berdaftar atau
tempat perniagaan utama berdaftar syarikat itu yang
diketahui; dan

_(b)_ disampaikan secara elektronik kepada alamat atau

nombor yang diberikan oleh syarikat Labuan atau
syarikat Labuan asing itu.”.


-----

26 _Rang Undang-Undang_

**Pindaan seksyen 142**

**52.** Seksyen 142 Akta ibu dipinda—

_(a)_ dalam subseksyen (2), dengan menggantikan perkataan

“sepuluh” dengan perkataan “lima puluh”; dan

_(b)_ dalam subseksyen (4), dengan menggantikan perkataan

“melakukan suatu kesalahan lanjut terhadap Akta ini”
dengan perkataan “melakukan suatu kesalahan lanjut
di bawah Akta ini”.

**Pindaan seksyen 142a**

**53.** Subseksyen 142a(3) Akta ibu dipinda dengan menggantikan
perkataan “sepuluh” dengan perkataan “lima puluh”.

**Pindaan seksyen 151**

**54.** Seksyen 151 Akta ibu dipinda—

_(a)_ dengan memotong subseksyen (3) dan (4);

_(b)_ dalam subseksyen (5), dengan menggantikan perkataan

“seksyen ini” dengan perkataan “seksyen 151bb”;

_(c)_ dalam subseksyen (6)—

(i) dengan menggantikan perkataan “seksyen ini”

dengan perkataan “seksyen 151bb”; dan

(ii) dengan menggantikan perkataan “dalam _Warta”_

dengan perkataan “mengikut subseksyen 151bb(4)”;
dan

_(d)_ dalam subseksyen (7), dengan menggantikan perkataan

“Subseksyen (2) hingga (5)” dengan perkataan
“Subseksyen (2) dan (5) dan seksyen 151bb”.


-----

_Syarikat Labuan (Pindaan)_ 27

**Seksyen baharu 151ba dan 151bb**

**55.** Akta ibu dipinda dengan memasukkan selepas seksyen 151b
seksyen yang berikut:

“Kuasa Lembaga untuk memotong syarikat Labuan

**151ba. Walau apa pun apa-apa peruntukan dalam Akta ini,**
Lembaga boleh memotong suatu syarikat Labuan daripada
daftar, jika syarikat Labuan itu—

_(a)_ gagal membayar fi tahunannya atau apa-apa amaun

tambahan sebagai tambahan kepada fi tahunan dalam
masa yang ditetapkan menurut seksyen 151;

_(b)_ gagal melantik setiausaha pemastautin gantian selepas

peletakan jawatan bekas setiausaha pemastautin
menurut subseksyen 93(2c);

_(c)_ melanggar apa-apa peruntukan Akta ini dan

mana-mana undang-undang lain yang berhubungan
dengan perkhidmatan kewangan Labuan;

_(d)_ menjadi suatu entiti berlesen di bawah Akta Perkhidmatan

dan Sekuriti Kewangan Labuan 2010 atau
Akta Perkhidmatan dan Sekuriti Kewangan
Islam Labuan 2010, yang lesen, kelulusan atau
pendaftarannya diserah semula atau dibatalkan oleh
Lembaga; atau

_(e)_ tidak menjalankan apa-apa perniagaan atau tidak

beroperasi.

**Notis niat untuk memotong syarikat Labuan**

**151bb. (1) Sebelum nama suatu syarikat Labuan boleh dipotong**
daripada daftar di bawah seksyen 151ba, Lembaga hendaklah
menghantar suatu notis kepada syarikat Labuan menyatakan
bahawa jika jawapan yang menunjukkan sebab sebaliknya tidak
diterima nama syarikat Labuan itu hendaklah dipotong daripada
daftar dalam masa tiga puluh hari dari tarikh notis itu atau
apa-apa tempoh lanjutan sebagaimana yang diluluskan oleh Lembaga.


-----

28 _Rang Undang-Undang_

(2) Selepas tamat tempoh yang ditetapkan dalam notis di bawah
subseksyen (1) atau apa-apa tempoh lanjutan, melainkan syarikat
Labuan itu memberikan sebab sehingga Lembaga berpuas hati,
Lembaga boleh memotong nama syarikat Labuan itu daripada
daftar.

(3) Notis di bawah seksyen ini hendaklah disifatkan telah
disampaikan kepada syarikat Labuan jika notis itu—

_(a)_ ditinggalkan, atau dihantar melalui pos biasa atau pos

berdaftar ke alamat terakhir pejabat berdaftar atau tempat
perniagaan utama berdaftar syarikat itu yang diketahui;
atau

_(b)_ disampaikan secara elektronik ke alamat atau nombor

yang diberikan oleh syarikat Labuan.

(4) Lembaga boleh menyiarkan dalam apa-apa bentuk dan cara
suatu notis pemotongan syarikat Labuan daripada daftar.

(5) Bagi maksud perenggan 151ba(d), jika selepas suatu lesen,
kelulusan atau pendaftaran syarikat Labuan itu diserah balik
atau dibatalkan oleh Lembaga, jika syarikat itu berhasrat untuk
terus menjadi sebagai suatu syarikat Labuan, syarikat Labuan
itu hendaklah menukar nama dan memorandumnya dalam masa
tiga puluh hari selepas penyerahan balik atau pembatalan lesen,
kelulusan atau pendaftaran, atau sekiranya syarikat Labuan itu
berniat untuk terus menggunakan nama dan memorandumnya,
syarikat Labuan itu boleh memohon kepada Lembaga untuk
kelulusan.

(6) Seksyen ini tidak terpakai bagi pemotongan di bawah
subseksyen 93(2c).”

**Pindaan seksyen 151c**

**56.** Seksyen 151c Akta ibu dipinda—

_(a)_ dalam subseksyen (1)—

(i) dalam perenggan (b), dengan memotong perkataan

“atau”;


-----

_Syarikat Labuan (Pindaan)_ 29

(ii) dalam perenggan (c), dengan menggantikan noktah

di hujung perenggan itu dengan perkataan “; atau”;
dan

(iii) dengan memasukkan selepas perenggan (c) perenggan

yang berikut:

“(d) menanggung apa-apa liabiliti baharu.”; dan

_(b)_ dalam subseksyen (3)—

(i) dengan memotong perenggan _(a); dan_

(ii) dalam perenggan _(c)—_

(A) dengan menggantikan perkataan “Bahagian VIII

dan Bahagian X” dengan perkataan
“Subpenggal 3 Penggal 7 Bahagian III
dan Penggal 1 dan Penggal 2 Bahagian
IV”; dan

(B) d en gan menggantikan perkataan

“Akta Syarikat 1965” dengan perkataan
“Akta Syarikat 2016”.

**Pindaan seksyen 151d**

**57.** Seksyen 151d Akta ibu dipinda—

_(a)_ dengan menomborkan semula seksyen yang sedia ada

sebagai subseksyen (1);

_(b)_ dalam subseksyen (1) yang dinomborkan semula—

(i) dengan memasukkan selepas perkataan “di bawah

seksyen 151” perkataan “atau seksyen 151ba”;
dan

(ii) dengan menggantikan perkataan “tiga tahun”

di mana-mana jua terdapat dengan perkataan
“satu tahun dan enam bulan”; dan


-----

30 _Rang Undang-Undang_

_(c)_ dengan memasukkan selepas subseksyen (1) yang

dinomborkan semula subseksyen yang berikut:

“(2) Jika suatu syarikat Labuan telah dibubarkan
menurut subseksyen (1), Mahkamah boleh, pada bilabila masa dalam tempoh enam tahun selepas tarikh
pembubaran, atas permohonan daripada mana-mana
orang yang pada pendapat Mahkamah mempunyai
_locus standi dan kepentingan yang sah dalam syarikat_
Labuan itu, jika Mahkamah berpuas hati bahawa pada
masa pembubaran syarikat Labuan itu, syarikat Labuan
itu belum menjelaskan segala hutang dan liabilitinya atau
nama syarikat Labuan itu dikembalikan, membuat suatu
perintah menurut terma tertentu yang mengisytiharkan
pembubaran itu tidak sah, dan prosiding itu boleh
dianggap seolah-olah syarikat itu tidak dibubarkan dan
Mahkamah boleh melalui perintah memberi arahan
dan membuat peruntukan tertentu.”.

**Pindaan seksyen 151e**

**58.** Seksyen 151e Akta ibu dipinda dengan menggantikan
subseksyen (1) dengan subseksyen yang berikut:

“(1) Lembaga boleh mengeluarkan suatu surat pengesahan
di bawah meterainya, apabila diminta oleh mana-mana syarikat
amanah Labuan, pelikuidasi yang diluluskan, penerima dan
pengurus, orang lain yang mempunyai kebenaran bertulis
daripada pegawai syarikat, anggota, pemegang debentur,
pengarah atau pelikuidasi syarikat amanah Labuan atau
mana-mana orang yang boleh menunjukkan pada Lembaga
bahawa dia mempunyai sebab yang baik untuk berbuat
demikian, tertakluk kepada—

_(a)_ nama syarikat Labuan itu berada dalam daftar;

_(b)_ syarikat Labuan itu telah membayar semua fi dan penalti

yang genap tempoh dan kena dibayar; dan

_(c)_ fi yang ditetapkan telah dibayar.”.


-----

_Syarikat Labuan (Pindaan)_ 31

**Pindaan seksyen 152**

**59.** Subseksyen 152(1a) Akta ibu dipinda dengan menggantikan
perkataan “Akta Syarikat 1965” dengan perkataan
“Akta Syarikat 2016”.

**Pindaan seksyen 153**

**60.** Seksyen 153 Akta ibu dipinda—

_(a)_ dalam subseksyen (1), dengan menggantikan perkataan

“Akta Kawalan Pertukaran Wang 1953 [Akta _17] dan”_
dengan perkataan “Akta Perkhidmatan Kewangan 2013,
Akta Perkhidmatan Kewangan Islam 2013 dan”;

_(b)_ dalam subseksyen (2), dengan menggantikan perkataan

“Akta Kawalan Pertukaran Wang 1953 dan” dengan
perkataan “Akta Perkhidmatan Kewangan 2013, Akta
Perkhidmatan Kewangan Islam 2013 dan”; dan

_(c)_ dalam subseksyen (3), dengan menggantikan perkataan

“Akta Kawalan Pertukaran Wang 1953” di mana-mana jua
terdapat dengan perkataan “Akta Perkhidmatan Kewangan
2013, Akta Perkhidmatan Kewangan Islam 2013”.

**Peruntukan pengecualian dan peralihan**

**61.** (1) Jika suatu syarikat Labuan telah melantik pengarah
pemastautin menurut perenggan 87(2)(a), _(b) dan_ _(c)_ Akta ibu,
syarikat Labuan itu hendaklah mematuhi subseksyen 87(2)
Akta ibu, sebagaimana yang dipinda oleh subseksyen 31(b) Akta
ini, dalam tempoh enam bulan dari tarikh Akta ini mula berkuat
kuasa atau apa-apa tempoh lanjutan yang diluluskan oleh Lembaga.

(2) Semua syarikat amanah Labuan hendaklah mematuhi kehendak
subseksyen 93(2) Akta ibu dalam tempoh enam bulan dari tarikh
Akta ini mula berkuat kuasa atau apa-apa tempoh lanjutan yang
diluluskan oleh Lembaga.


-----

32 _Rang Undang-Undang_

(3) Apa-apa siasatan, perbicaraan atau prosiding yang dilakukan,
diambil atau dimulakan di bawah Akta ibu sebelum permulaan
kuat kuasa Akta ini hendaklah diteruskan dan diselesaikan
di bawah dan mengikut Akta ibu seolah-olah Akta ibu tidak
dipinda oleh Akta ini.

HURAIAN

Rang Undang-Undang ini bertujuan untuk meminda Akta Syarikat Labuan 1990
(“Akta 441”). Tujuan utama pindaan adalah untuk menambah baik prosedur
yang berhubungan dengan kelayakan seorang pengarah, pemastian pemunya
benefisial dan pemotongan suatu syarikat Labuan dan untuk menaikkan penalti
bagi kesalahan-kesalahan di bawah Akta 441.

2. _Fasal 1 mengandungi tajuk ringkas dan peruntukan mengenai tarikh_
permulaan kuat kuasa Akta yang dicadangkan. Subfasal 1(3) memperuntukkan
bahawa _subfasal 4(b) akan berkuat kuasa ke belakang mengikut komitmen_
yang dibuat pada tahun 2017 untuk mematuhi kehendak piawaian percukaian
antarabangsa. Kuat kuasa ke belakang pemotongan subseksyen 7(4), (5) dan (6)
Akta 441 tidak akan menyebabkan apa-apa implikasi kewangan dan tiada
seorang pun akan dipertanggungkan dengan apa-apa penalti.

3. _Fasal 3 bertujuan untuk meminda takrif “syarikat domestik” dan “pemastautin”._

4. _Fasal 4 bertujuan untuk meminda seksyen 7 Akta 441. Subfasal_ _3(b) bertujuan_
untuk memotong subseksyen 7(4), 7(5) dan 7(6) untuk menghapuskan peruntukan
yang melarang syarikat Labuan daripada berurusan dengan pemastautin dan
dalam ringgit. Pindaan ini adalah selaras dengan kehendak piawaian percukaian
antarabangsa yang melarang amalan cukai yang memudaratkan.

5. _Fasal 5, 7, 8, 9, 13, 15, 18, 19, 20, 21, 22, 30, 33, 34, 40, 41, 42 dan 43_
bertujuan untuk meminda seksyen 8, 10, 11, 12, 26, 53, 58, 69, 70, 71, 72,
86, 91, 92, 110, 111, 112 dan 113 Akta 441 masing-masing untuk mengadakan
peruntukan bagi kesalahan dan penalti.

6. _Fasal 6_ bertujuan untuk meminda subseksyen 9a(2) Akta 441 untuk
memperuntukkan bahawa Lembaga boleh meluluskan mana-mana orang lain
untuk menyerah simpan borang berkanun secara elektronik kepada Lembaga.

7. _Fasal 10 bertujuan untuk meminda seksyen 13 Akta 441 untuk mengadakan_
peruntukan bagi suatu tempoh standard bagi Lembaga untuk menyimpan
dokumen yang berhubungan dengan syarikat Labuan dan syarikat Labuan asing
dengan tempoh yang diperuntukkan di bawah Akta Syarikat 2016 [Akta 777].

8. _Fasal 11 bertujuan untuk meminda subseksyen 22(3) Akta 441 untuk_
menaikkan denda daripada sepuluh ribu ringgit kepada lima puluh ribu ringgit.


-----

_Syarikat Labuan (Pindaan)_ 33

9. _Fasal 12 bertujuan untuk meminda subseksyen 25(3) Akta 441 untuk_
mengadakan peruntukan bagi suatu penalti ingkar.

10. _Fasal 14 bertujuan untuk memasukkan seksyen baharu 46a ke dalam_

Akta 441 yang memperuntukkan bahawa suatu syarikat Labuan tidak boleh
menerbitkan apa-apa syer pembawa atau waran syer pembawa, menukarkan
syer kepada syer pembawa atau waran syer pembawa ke dalam waran syer
atau menukarkan syer untuk syer pembawa, untuk memupuk ketelusan dalam
pemilikan syer syarikat Labuan dan meminimumkan kemungkinan salah guna
oleh syarikat Labuan.

11. _Fasal 16 bertujuan untuk meminda seksyen 54 Akta 441 untuk mengadakan_

peruntukan bagi peruntukan penalti yang khusus.

12. _Fasal 17 bertujuan untuk meminda seksyen 55 Akta 441._

_Subklausa 17(a) bertujuan untuk memperuntukkan bagi penebusan syer,_

suatu syarikat Labuan hendaklah menyerah simpan dengan Lembaga, bersama
dengan salinan perisytiharan kesolvenan, suatu notis penebusan syer.

_Subklausa 17(b)_ bertujuan untuk mengadakan peruntukan bagi peruntukan

kesalahan dan penalti.

13. _Fasal 24 bertujuan untuk meminda seksyen 78 Akta 441 untuk_

memperuntukkan bahawa sijil syer bagi syarikat Labuan asing, syarikat itu
hendaklah memberi maklumat berkenaan dengan nilai nominal dan setakat
mana syer itu ada berbayar.

14. _Fasal 25_ bertujuan memasukkan subseksyen baharu 80(1 a )

ke dalam Akta 441 untuk memperuntukkan bahawa syarikat Labuan hendaklah
memaklumkan kepada Lembaga dalam tempoh tiga puluh hari mengenai
apa-apa pemindahan atau perubahan syer dan debentur suatu syarikat Labuan
di bawah subseksyen 80(1).

15. _Fasal 26 bertujuan untuk meminda seksyen 83 Akta 441 untuk menaikkan_

denda daripada sepuluh ribu ringgit kepada lima puluh ribu ringgit dan penalti
ingkar lima ratus ringgit.

16. _Fasal 27 bertujuan untuk meminda seksyen 84 Akta 441 untuk menaikkan_

denda daripada sepuluh ribu ringgit kepada lima puluh ribu ringgit.

17. _Fasal 28 bertujuan untuk memasukkan seksyen baharu 84a ke dalam_

Akta 441 untuk mengadakan peruntukan bagi kehendak untuk suatu syarikat
Labuan memaklumkan kepada Lembaga mengenai penyerahhakan atau pengubahan
gadaian dengan menyerahkan borang yang berkenaan kepada Lembaga dan
kegagalan untuk mematuhi seksyen ini adalah suatu kesalahan.

18. _Fasal 29 bertujuan untuk meminda seksyen 85 Akta 441 untuk_

memperuntukkan bahawa Lembaga boleh meluluskan mana-mana pejabat lain
sebagai pejabat utama syarikat Labuan.

19. _Fasal 31_ bertujuan untuk meminda seksyen 87 Akta 441.


-----

34 _Rang Undang-Undang_

_Subklausa_ _31(b) bertujuan untuk memperuntukkan bahawa pegawai amanah_

suatu syarikat amanah Labuan yang diluluskan oleh Lembaga atau mana-mana
orang sebenar yang telah mencapai umur lapan belas tahun boleh dilantik
sebagai pengarah pemastautin suatu syarikat Labuan.

_Subklausa 31(e) bertujuan untuk mengadakan peruntukan bagi suatu penalti_

khusus bagi ketidakpatuhan subseksyen 87(9) Akta 441.

_Subklausa_ _31(f) bertujuan untuk memperuntukkan bahawa fi yang kena_

dibayar kepada pengarah pemastautin yang dilantik di bawah subseksyen 87(2)
mestilah dibayar, untuk pegawai amanah, kepada syarikat amanah Labuan yang
menyediakan orang itu bagi pelantikan itu dan untuk orang sebenar, kepada
orang yang dilantik itu.

20. _Fasal 32 bertujuan untuk meminda seksyen 90 Akta 441 untuk mengadakan_

peruntukan bagi kelayakan seseorang yang akan dilantik sebagai pengarah atau
memegang jawatan atau mengambil bahagian dalam pengurusan syarikat itu.
Kegagalan untuk mematuhi seksyen ini adalah suatu kesalahan dan sekiranya
disabitkan, orang itu boleh didenda satu juta ringgit atau penjara selama lima
tahun atau kedua-duanya.

21. _Fasal 35 bertujuan untuk meminda seksyen 93 Akta 441 untuk_

memperuntukkan bahawa jika syarikat Labuan gagal untuk melantik pengganti
setiausaha pemastautinnya dalam masa tiga puluh hari, syarikat Labuan itu
akan disifatkan dipotong daripada daftar syarikat Labuan.

22. _Fasal 36 bertujuan untuk meminda seksyen 94 Akta 441 untuk menaikkan_

denda daripada sepuluh ribu ringgit kepada lima puluh ribu ringgit.

23. _Fasal 38 bertujuan untuk meminda seksyen 105 Akta 441 untuk menaikkan_

denda daripada sepuluh ribu ringgit kepada lima puluh ribu ringgit.

24. _Fasal 39 bertujuan untuk memasukkan seksyen baharu 108a, 108b, 108c,_

108d, 108e, 108f, 108g dan 108h ke dalam Akta 441.

Seksyen 108a yang dicadangkan bertujuan untuk memasukkan takrif “pemunya

benefisial”.

Seksyen 108b yang dicadangkan bertujuan untuk memperuntukkan bahawa

suatu syarikat Labuan atau syarikat Labuan asing hendaklah mengambil langkah
yang munasabah untuk mengetahui dan mengenal pasti pemunya benefisial
syarikat Labuan atau syarikat Labuan asing.

Seksyen 108c yang dicadangkan bertujuan untuk memperuntukkan bahawa

suatu syarikat Labuan, syarikat Labuan asing atau setiausaha pemastautin
hendaklah menyerah simpan butir-butir pemunya benefisial yang diperoleh
di bawah seksyen 108b yang dicadangkan dengan Lembaga. _Fasal ini juga_
bertujuan untuk memperuntukkan bahawa Lembaga boleh mengarahkan suatu
syarikat Labuan atau syarikat Labuan asing untuk memberikan Lembaga
maklumat yang diperoleh oleh suatu syarikat Labuan atau syarikat Labuan
di bawah seksyen 108b yang dicadangkan.


-----

_Syarikat Labuan (Pindaan)_ 35

Seksyen 108d yang dicadangkan bertujuan untuk memperuntukkan bahawa

Lembaga hendaklah menentukan butir-butir pemunya benefisial yang dikehendaki
di bawah subperenggan 108b(2) atau (3) yang dicadangkan melalui garis
panduan yang dikeluarkan di bawah seksyen 108g yang dicadangkan.

Seksyen 108e yang dicadangkan bertujuan untuk memperuntukkan bahawa

suatu syarikat Labuan atau syarikat Labuan asing hendaklah menyenggara dan
menyimpan butir-butir pemunya benefisial dalam daftar anggotanya. Fasal ini
juga bertujuan untuk memperuntukkan bahawa setiausaha pemastautin suatu
syarikat Labuan atau syarikat Labuan asing hendaklah memastikan syarikat
itu mematuhi seksyen yang dicadangkan.

Seksyen 108f yang dicadangkan bertujuan untuk memperuntukkan bahawa

Lembaga boleh melalui notis bertulis menghendaki suatu syarikat Labuan
atau syarikat Labuan asing untuk memberi kepada Lembaga maklumat dan
butir-butir yang perlu berhubung dengan pemunya benefisial.

Seksyen 108g yang dicadangkan bertujuan untuk memperuntukkan bahawa

Lembaga boleh mengeluarkan garis panduan bagi tujuan mengadakan kejelasan
untuk mana-mana peruntukan Penggal ini.

Seksyen 108h yang dicadangkan bertujuan untuk memperuntukkan bahawa

penyingkiran catatan yang berhubungan dengan orang sebenar sebagai pemunya
benefisial, hanya boleh dibuat selepas tamat tempoh enam tahun dari tarikh
orang sebenar itu terhenti menjadi pemunya benefisial.

25. _Fasal 44 bertujuan untuk meminda seksyen 114 Akta 441 untuk_

memperuntukkan bahawa jika terdapat apa-apa pertukaran kepada juruaudit
syarikat, syarikat Labuan itu hendaklah menyerah simpan notis pertukaran itu
dengan Lembaga dalam masa tiga puluh hari dari tarikh pertukaran itu.

26. _Fasal 46 bertujuan untuk meminda seksyen 123 Akta 441 untuk menaikkan_

denda daripada sepuluh ribu ringgit kepada lima puluh ribu ringgit.

27. _Fasal 49 bertujuan untuk meminda seksyen 130t Akta 441 untuk_

memperuntukkan bahawa apabila suatu syarikat sel terlindung Labuan
menerbitkan apa-apa pengumpukan, syarikat sel terlindung Labuan itu hendaklah
memberitahu Lembaga dalam masa tiga puluh hari pengumpukan itu.

28. _Fasal 51 bertujuan untuk menggantikan seksyen 132 Akta 441 untuk_

mengadakan peruntukan bagi peruntukan yang berhubungan dengan penyampaian
dokumen sama ada secara pos atau secara elektronik.

29. _Fasal 52 bertujuan untuk meminda seksyen 142 Akta 441 untuk menaikkan_

denda daripada sepuluh ribu ringgit kepada lima puluh ribu ringgit.

30. _Fasal 53_ bertujuan untuk meminda seksyen 142a Akta 441 untuk

mengadakan peruntukan bagi kenaikan jumlah amaun penalti pentadbiran
daripada sepuluh ribu ringgit kepada lima puluh ribu ringgit.

31. _Fasal 55 bertujuan untuk memasukkan seksyen baharu 151ba dan 151bb._

Seksyen 151ba yang dicadangkan bertujuan untuk mengadakan peruntukan

bagi kuasa Lembaga untuk memotong syarikat Labuan daripada daftar.


-----

36 _Rang Undang-Undang_

Seksyen 151bb yang dicadangkan bertujuan untuk memperuntukkan bahawa

sebelum suatu nama syarikat Labuan boleh dipotong daripada daftar, Lembaga
hendaklah menghantar suatu notis kepada syarikat Labuan dan notis itu boleh
disiarkan dalam bentuk dan cara sebagaimana yang ditentukan oleh Lembaga.
Seksyen yang dicadangkan ini tidak terpakai kepada syarikat Labuan yang telah
dipotong namanya berikutan kegagalan untuk melantik pengganti setiausaha
pemastautinnya.

32. _Fasal 56 bertujuan untuk meminda seksyen 151c Akta 441 untuk_

memperuntukkan bahawa jika nama syarikat Labuan itu telah dipotong, syarikat
tidak menanggung apa-apa liabiliti baharu.

33. _Fasal 57 bertujuan untuk meminda seksyen 151d Akta 441 untuk_

memperuntukkan bahawa jika seseorang dapat membuktikan kepada Mahkamah
bahawa dia mempunyai locus standi dan kepentingan yang sah dalam syarikat
Labuan yang telah dibubarkan itu, yang pada masa pembubaran syarikat Labuan itu
belum menjelaskan semua hutang atau liabilitinya terhadap pemohon, Mahkamah
boleh membuat suatu perintah bahawa syarikat Labuan itu dikembalikan dalam
daftar maka menyediakan orang itu dengan suatu penyelesaian undang-undang
untuk menuntut hutang tertunggaknya dari syarikat Labuan itu.

34. _Fasal 58 bertujuan untuk meminda seksyen 151e Akta 441 untuk_

memperuntukkan bahawa Lembaga boleh mengeluarkan suatu surat pengesahan
bagi sesuatu syarikat Labuan di bawah meterainya kepada mana-mana
syarikat amanah Labuan, pelikuidasi yang diluluskan, penerima dan pengurus,
mana-mana orang yang mempunyai kebenaran bertulis pegawai syarikat,
anggota, pemegang debentur, pengarah, pelikuidasi, atau mana-mana orang
yang dapat menunjukkan kepada Lembaga bahawa dia mempunyai sebab yang
baik untuk memohon surat pengesahan itu.

35. _Fasal 61 bertujuan untuk mengadakan peruntukan bagi pengecualian dan_

peralihan.

36. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3195]


-----

