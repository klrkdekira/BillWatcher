---
Year: 2022
Bill: D.R 7/2022 - RUU Perkhidmatan Kewangan dan Sekuriti Islam Labuan (Pindaan) 2022 (Lulus)
Title: D.R 7/2022 - RUU Perkhidmatan Kewangan dan Sekuriti Islam Labuan (Pindaan) 2022 (Lulus)
Download URL: https://www.parlimen.gov.my/files/billindex/pdf/2022/DR%207_2022%20-%20BM.pdf
URL: https://www.parlimen.gov.my/files/billindex/pdf/2022/DR%207_2022%20-%20BM.pdf
---
---
Reading:
D.R 7/2022
Bacaan Pertama Pada:17/03/2022
Bacaan Kedua Pada:24/03/2022
Dibentang Oleh:YB Tuan Haji Yamani Hafez bin Musa – Timbalan Menteri Kewangan II
Diluluskan Pada:24/03/2022
Dibentang Oleh:YB Tuan Haji Yamani Hafez bin Musa – Timbalan Menteri Kewangan II
---

_Perkhidmatan Kewangan dan Sekuriti Islam_ 1

_Labuan (Pindaan)_

**D.R. 7/2022**

RANG UNDANG-UNDANG

_b e r n a m a_

Suatu Akta untuk meminda Akta Perkhidmatan Kewangan dan
Sekuriti Islam Labuan 2010.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Perkhidmatan Kewangan
dan Sekuriti Islam Labuan (Pindaan) 2022.

(2) Akta ini disifatkan mula berkuat kuasa pada 1 Januari 2019.

**Pindaan seksyen 13**

**2.** Akta Perkhidmatan Kewangan dan Sekuriti Islam Labuan 2010

[Akta 705], yang disebut “Akta ibu” dalam Akta ini, dipinda
dalam seksyen 13—

_(a)_ dalam subseksyen (1), dengan menggantikan perkataan

“(2)” dengan perkataan “(3)”;


-----

2 _Rang Undang-Undang_

_(b)_ dengan memotong subseksyen (2); dan

_(c)_ dalam subseksyen (10), dengan memotong perkataan

“atau (2)”.

**Pindaan seksyen 76**

**3.** Seksyen 76 Akta ibu dipinda dengan menggantikan
takrif “perniagaan takaful Labuan” dengan takrif yang berikut:

‘ “perniagaan takaful Labuan” ertinya perniagaan takaful
termasuklah perniagaan takaful kaptif Labuan, perniagaan
takaful semula Labuan dan perniagaan takaful lain yang
diluluskan oleh Lembaga tetapi tidak termasuk apa-apa
perniagaan takaful yang dikawal atau dilarang di bawah
undang-undang bertulis lain di Malaysia;’.

**Pindaan seksyen 90**

**4.** Seksyen 90 Akta ibu dipinda dengan menggantikan
subseksyen (3) dengan subseksyen yang berikut:

“(3) Seseorang broker takaful Labuan berlesen boleh
mengendalikan takaful atau takaful semula perniagaan takaful
domestik, yang diurusniagakan dalam mata wang Malaysia
dengan syarat bahawa aktiviti itu tidak termasuk apa-apa
aktiviti yang dikawal atau dilarang di bawah undang-undang
bertulis lain di Malaysia.”.

HURAIAN

Rang Undang-Undang ini bertujuan untuk meminda Akta Perkhidmatan
Kewangan dan Sekuriti Islam Labuan 2010 (“Akta 705”).

2. Fasal 1 mengandungi tajuk ringkas dan peruntukan mengenai permulaan
kuat kuasa Akta yang dicadangkan. Akta ini akan berkuat kuasa ke belakang
mengikut komitmen yang dibuat pada tahun 2017 untuk mematuhi kehendak
piawaian percukaian antarabangsa, dan kuat kuasa ke belakang Akta ini tidak
akan menyebabkan apa-apa implikasi kewangan dan tiada seorang pun akan
dipertanggungkan dengan apa-apa penalti.


-----

_Perkhidmatan Kewangan dan Sekuriti Islam_ 3

_Labuan (Pindaan)_

3. Fasal 2 bertujuan untuk memotong subseksyen 13(2) Akta 705 untuk
mengeluarkan peruntukan yang berkaitan dengan larangan untuk membuat
transaksi dalam perniagaan dengan pemastautin yang telah dikenal pasti sebagai
suatu amalan percukaian yang memudaratkan di bawah piawaian percukaian
antarabangsa.

4. Fasal 3 bertujuan untuk meminda takrif “perniagaan takaful Labuan”
dalam seksyen 76 Akta 705 untuk menghapuskan elemen yang menyekat
urusan perniagaan takaful domestik dengan pemastautin yang telah
dikenal pasti tidak selaras dengan kehendak piawaian percukaian antarabangsa yang
melarang amalan percukaian yang memudaratkan.

5. Fasal 4 bertujuan untuk meminda seksyen 90 Akta 705 untuk menghapuskan
sekatan ke atas perniagaan pembrokeran domestik oleh broker takaful Labuan
daripada berurus niaga dalam ringgit yang telah dikenal pasti tidak selaras
dengan kehendak piawaian percukaian antarabangsa yang melarang amalan
percukaian yang memudaratkan.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3197]


-----

