---
Year: 2022
Bill: D.R.20/2022 - RUU Keselamatan Sosial Suri Rumah 2022 (Lulus)
Title: D.R.20/2022 - RUU Keselamatan Sosial Suri Rumah 2022 (Lulus)
Download URL: https://www.parlimen.gov.my/files/billindex/pdf/2022/DR%2020%20-%20bm.pdf
URL: https://www.parlimen.gov.my/files/billindex/pdf/2022/DR%2020%20-%20bm.pdf
---
---
Reading:
D.R.20/2022
Bacaan Pertama Pada:19/07/2022
Bacaan Kedua Pada:25/07/2022
Dibentang Oleh:YB Datuk Hj. Awang bin Hashim – Timbalan Menteri Sumber Manusia
Diluluskan Pada:25/07/2022
Dibentang Oleh:YB Datuk Hj. Awang bin Hashim – Timbalan Menteri Sumber Manusia
---

_Keselamatan Sosial Suri Rumah_ 1

**D.R. 20/2022**

RANG UNDANG-UNDANG KESELAMATAN

SOSIAL SURI RUMAH 2022

SUSUNAN FASAL

Bahagian I

PERMULAAN

_Fasal_

1. Tajuk ringkas dan permulaan kuat kuasa

2. Pemakaian

3. Tafsiran

Bahagian II

PENTADBIRAN SKIM KESELAMATAN SOSIAL SURI RUMAH

4. Pentadbiran Skim Keselamatan Sosial Suri Rumah

5. Ketua Pengarah

6. Kuasa Pertubuhan untuk memegang harta, dsb.

7. Penjalanan fungsi dan kuasa Pertubuhan

Bahagian III

JAWATANKUASA

8. Jawatankuasa Keselamatan Sosial Suri Rumah

9. Penubuhan jawatankuasa

10. Ketidaklayakan pelantikan sebagai anggota Jawatankuasa Keselamatan
Sosial Suri Rumah atau jawatankuasa

11. Pemberhentian keanggotaan Jawatankuasa Keselamatan Sosial Suri Rumah
atau jawatankuasa

12. Penzahiran kepentingan


-----

_Rang Undang-Undang_

Bahagian IV

PELAKSANAAN, PENDAFTARAN DAN CARUMAN

_Fasal_

13. Pelaksanaan Skim Keselamatan Sosial Suri Rumah

14. Pendaftaran

15. Caruman

16. Penerusan pelindungan

17. Bukti perkahwinan

18. Penentuan aktiviti yang berhubungan dengan pengurusan rumah tangga

19. Kuasa untuk melantik ejen

Bahagian V

FAEDAH

20. Tuntutan bagi faedah

21. Kelulusan tuntutan bagi faedah

22. Faedah

23. Faedah perubatan

24. Skala faedah perubatan

25. Faedah hilang upaya kekal

26. Bayaran faedah hilang upaya kekal

27. Pembayaran faedah apabila suri rumah berinsurans mati

28. Kejadian semasa terlibat dalam perbuatan menyalahi undang-undang

29. Faedah pengurusan mayat

30. Elaun layanan sentiasa

31. Elaun keuzuran

32. Suri rumah berinsurans menghidap keilatan

33. Kelayakan suri rumah berinsurans bagi elaun keuzuran

34. Bayaran elaun keuzuran

35. Kadar elaun keuzuran

36. Pencen penakat

37. Kemudahan pemulihan jasmani atau dialisis

38. Bayaran elaun perjalanan dan elaun lain

39. Faedah tidak boleh diserahhakkan atau ditahan

40. Suri rumah berinsurans yang menuntut faedah hilang upaya kekal atau
elaun keuzuran untuk mematuhi syarat


-----

_Keselamatan Sosial Suri Rumah_ 3

_Fasal_

41. Penerima faedah untuk mematuhi syarat

42. Kewajipan melapor perubahan keadaan, dsb.

43. Hak Pertubuhan untuk mendapatkan balik faedah atau wang

44. Suri rumah berinsurans yang mempunyai lebih daripada satu caruman

45. Suri rumah berinsurans yang berhak kepada faedah hilang upaya dan
keilatan

Bahagian VI

PENENTUAN, SEMAKAN SEMULA DAN RAYUAN

46. Penentuan persoalan mengenai keilatan atau hilang upaya kekal

47. Rujukan kepada penilai perubatan dan rayuan kepada Jemaah Doktor
Rayuan

48. Orang yang menuntut faedah tidak berupaya diperiksa oleh penilai
perubatan atau Jemaah Doktor Rayuan

49. Semakan semula penentuan oleh penilai perubatan atau Jemaah Doktor
Rayuan

50. Semakan semula elaun keuzuran

51. Penggantungan dan pemberhentian elaun keuzuran

Bahagian VII

PERUNTUKAN KEWANGAN

52. Kumpulan Wang Keselamatan Sosial Suri Rumah

53. Perbelanjaan yang hendaklah dipertanggungkan pada Kumpulan Wang

54. Perbelanjaan bagi pentadbiran

55. Kuasa untuk menerima pemberian, derma, dsb.

56. Kuasa untuk melabur

57. Kuasa untuk meminjam

58. Anggaran tahunan

59. Akaun dan laporan

60. Audit

61. Laporan tahunan

62. Laporan tahunan dan akaun teraudit hendaklah dibentangkan

63. Penilaian aset dan liabiliti

64. Pengenaan surcaj


-----

_Rang Undang-Undang_

Bahagian VIII

TRIBUNAL KESELAMATAN SOSIAL SURI RUMAH

_Fasal_

65. Tribunal Keselamatan Sosial Suri rumah

66. Perkara untuk diputuskan oleh Tribunal

67. Memulakan prosiding, dsb.

68. Pemulaan prosiding

69. Kuasa Tribunal

70. Pewakilan dalam prosiding di hadapan Tribunal

71. Faedah tidak dibayar kerana ketidakpatuhan Akta atau peraturan-peraturan

72. Rujukan kepada Mahkamah Tinggi

73. Rayuan

74. Penggantungan bayaran sementara menunggu rayuan

Bahagian IX

PENGUATKUASAAN DAN PENYIASATAN

75. Kuasa penguatkuasaan, pemeriksaan dan penyiasatan

76. Kuasa untuk menghendaki maklumat dan menjalankan pemeriksaan

77. Menghalang, dsb., Ketua Pengarah, Timbalan Ketua Pengarah atau
Pemeriksa

Bahagian X

KESALAHAN DAN PENALTI

78. Memberikan maklumat atau dokumen palsu atau mengelirukan

79. Fraud atau pemalsuan berkaitan dengan bayaran caruman atau tuntutan
bagi faedah

80. Perintah mahkamah berkenaan dengan caruman atau faedah yang genap
masa dan kena dibayar kepada Pertubuhan

81. Salinan catatan menjadi keterangan prima facie dan pengemukaan dokumen

82. Pendakwaan

83. Pengkompaunan kesalahan


-----

_Keselamatan Sosial Suri Rumah_ 5

Bahagian XI

AM

_Fasal_

84. Pelantikan ejen pemungut

85. Mengguna khidmat juruaudit, aktuari, dsb.

86. Ketua Pengarah, Timbalan Ketua Pengarah, Pemeriksa, dan pegawai dan
pekhidmat Pertubuhan berhak menerima gaji, elaun, dsb.

87. Pekhidmat awam

88. Kuasa Pertubuhan untuk menubuhkan atau mengambil alih syarikat

89. Kuasa untuk mengecualikan

90. Pelupusan dokumen selepas lebih daripada tiga tahun

91. Kuasa untuk meminda Jadual

92. Kuasa untuk membuat peraturan-peraturan

93. Syor Jawatankuasa untuk menyemak semula Skim

94. Pertubuhan boleh berurusan dengan orang yang diberi kuasa

95. Pengemukaan dokumen secara elektronik

96. Penubuhan dan penyenggaraan hospital, dsb.

97. Kuasa untuk bekerjasama dengan institusi yang sedia ada atau
menggalakkan langkah untuk kesihatan, kebajikan, dsb., suri rumah
berinsurans

Jadual Pertama

Jadual Kedua

Jadual Ketiga

Jadual Keempat

Jadual Kelima

Jadual Keenam

Jadual Ketujuh

Jadual Kelapan


-----

_Rang Undang-Undang_


-----

_Keselamatan Sosial Suri Rumah_ 7

RANG UNDANG-UNDANG

_b e r n a m a_

Suatu Akta untuk mengadakan peruntukan bagi keselamatan sosial
bagi suri rumah berinsurans dalam bentuk faedah tertentu, bagi
peningkatan kesihatan, keselamatan, kebajikan dan kesejahteraan
suri rumah, dan bagi perkara-perkara yang berkaitan dengannya.

[ ]

**DIPERBUAT oleh Parlimen Malaysia seperti yang berikut:**

Bahagian I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Keselamatan Sosial**
Suri Rumah 2022.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pemakaian**

**2. (1) Akta ini hendaklah terpakai bagi mana-mana suri rumah**
yang merupakan warganegara atau pemastautin tetap Malaysia
yang berdaftar di bawah seksyen 14.


-----

8 _Rang Undang-Undang_

(2) Akta ini tidak terpakai bagi mana-mana suri rumah yang
diperihalkan dalam Jadual Pertama.

**Tafsiran**

**3. Dalam Akta ini, melainkan jika konteksnya menghendaki**
makna yang lain—

“anak” ertinya anak bagi suri rumah berinsurans yang mati—

_(a) yang berumur di bawah dua puluh satu tahun dan_

termasuklah—

(i) anak tiri tanggungan dan anak tidak sah taraf; dan

(ii) anak angkat di bawah mana-mana undang-undang

bertulis yang berhubungan dengan pengangkatan
atau di bawah mana-mana adat atau kelaziman,
dengan bukti yang memuaskan mengenai
pengangkatan itu; dan

_(b) yang tidak kira apa-apa jua umurnya dan yang terencat_

mental atau tidak upaya secara fizikal, dan tidak berupaya
menanggung dirinya sendiri;

“bencana domestik” ertinya kecederaan diri pada suri rumah
berinsurans yang disebabkan oleh suatu kejadian berakibat daripada
dan semasa menguruskan rumah tangganya termasuklah ahli
keluarganya dan bukan bagi apa-apa perusahaan, perdagangan,
perniagaan atau profesion yang dijalankan olehnya;

“caruman” ertinya jumlah wang yang kena dibayar kepada
Pertubuhan, oleh atau bagi pihak seorang suri rumah mengikut
Akta ini;

“ditetapkan” ertinya ditetapkan oleh peraturan-peraturan yang
dibuat di bawah Akta ini;

“hilang upaya kekal” ertinya apa-apa hilang upaya jenis kekal
yang disebabkan oleh suatu bencana domestik, yang mengurangkan
keupayaan suri rumah berinsurans untuk mengurus rumah tangga
yang dia berupaya melaksanakan sebelum atau pada masa bencana
domestik itu;


-----

_Keselamatan Sosial Suri Rumah_ 9

“Jawatankuasa” ertinya Jawatankuasa Keselamatan Sosial
Suri Rumah yang ditubuhkan di bawah seksyen 8;

“Jemaah Doktor Rayuan” ertinya Jemaah Doktor Rayuan yang
ditubuhkan di bawah Peraturan-Peraturan Keselamatan Sosial
Pekerja (Am) 1971 [P.U. (A) 99/1971] yang dibuat di bawah
Akta Keselamatan Sosial Pekerja 1969 [Akta 4];

“Kerajaan” ertinya Kerajaan Malaysia;

“Ketua Pengarah” ertinya Ketua Pengarah Pertubuhan yang
dilantik di bawah subseksyen 59(1) Akta Keselamatan Sosial
Pekerja 1969;

“Kumpulan Wang” ertinya Kumpulan Wang Keselamatan Sosial
Suri Rumah yang ditubuhkan di bawah seksyen 52;

“Lembaga” ertinya Lembaga Pertubuhan Keselamatan Sosial
yang ditubuhkan di bawah seksyen 59b Akta Keselamatan Sosial
Pekerja 1969;

“Menteri” ertinya Menteri yang dipertanggungkan dengan
tanggungjawab bagi sumber manusia;

“orang tanggungan” ertinya—

_(a) anak;_

_(b) suami suri rumah berinsurans yang mati yang hendaklah_

merupakan warganegara Malaysia; atau

_(c) ibu bapa suri rumah berinsurans yang mati yang hendaklah_

merupakan warganegara Malaysia;

“pegawai dan pekhidmat Pertubuhan” ertinya pegawai dan
pekhidmat Pertubuhan yang dilantik di bawah seksyen 59l
Akta Keselamatan Sosial Pekerja 1969;

“Pemeriksa” ertinya seorang Pemeriksa yang dilantik di bawah
seksyen 12 Akta Keselamatan Sosial Pekerja 1969 dan termasuklah
Ketua Pengarah dan tiap-tiap Timbalan Ketua Pengarah;

“penilai perubatan” ertinya penilai perubatan yang dilantik di bawah
peraturan-peraturan yang dibuat di bawah Akta ini;


-----

10 _Rang Undang-Undang_

“Pertubuhan” mempunyai erti yang diberikan kepadanya dalam
Akta Keselamatan Sosial Pekerja 1969;

“Skim” ertinya Skim Keselamatan Sosial Suri Rumah yang
ditubuhkan di bawah seksyen 4;

“suri rumah” ertinya mana-mana perempuan, sama ada telah
berkahwin atau belum berkahwin, yang menguruskan rumah
tangga, atas dasar sepenuh masa atau tidak, dan termasuklah—

_(a) seorang isteri, janda atau balu yang perkahwinannya_

didaftarkan di bawah mana-mana undang-undang
bertulis; atau

_(b) seorang ibu kepada seorang anak atau lebih termasuklah_

ibu tunggal;

“suri rumah berinsurans” ertinya mana-mana suri rumah yang
telah berdaftar di bawah seksyen 14 yang berkenaan dengannya
caruman telah dibayar mengikut Akta ini;

“tempoh caruman” ertinya suatu tempoh dua belas bulan
berturut-turut atau apa-apa tempoh lain berkuat kuasa mulai dari
waktu dan tarikh caruman itu dibayar terlebih dahulu oleh atau
bagi pihak seorang suri rumah dan tamat pada waktu dan tarikh,
sebagaimana yang ditetapkan;

“tempoh pelindungan” berhubung dengan keilatan dan bagi
maksud seksyen 36 ertinya—

_(a) tempoh dua puluh bulan bagi dua belas bulan caruman_

dibayar terlebih dahulu berkenaan dengan suri rumah
berinsurans;

_(b) tempoh empat puluh bulan bagi dua puluh empat bulan_

caruman dibayar terlebih dahulu berkenaan dengan
suri rumah berinsurans; atau

_(c) tempoh yang caruman telah dibayar berkenaan dengan_

suri rumah bagi tidak kurang daripada dua per tiga
daripada bilangan bulan genap yang terkandung dalam
tempoh antara tarikh apabila caruman mula-mula


-----

_Keselamatan Sosial Suri Rumah_ 11

dibayar olehnya di bawah Akta ini dengan bulan sebaik
sebelum bulan dia mengemukakan notis keilatan, dengan
syarat bahawa jumlah bilangan caruman bulanan yang
dibayar dalam tempoh yang tersebut di atas hendaklah
sekurang-kurangnya dua puluh empat;

“Timbalan Ketua Pengarah” ertinya Timbalan Ketua Pengarah
Pertubuhan yang dilantik di bawah subseksyen 59(2)
Akta Keselamatan Sosial Pekerja 1969 termasuklah mereka
yang dilantik mengikut subseksyen 5(3);

“Tribunal” ertinya Tribunal Keselamatan Sosial Suri Rumah
yang ditubuhkan di bawah seksyen 65.

Bahagian II

PENTADBIRAN SKIM KESELAMATAN SOSIAL SURI RUMAH

**Pentadbiran Skim Keselamatan Sosial Suri Rumah**

**4. (1) Hendaklah ada suatu skim keselamatan sosial yang**
dikenali sebagai “Skim Keselamatan Sosial Suri Rumah”.

(2) Skim ini hendaklah ditadbir oleh Pertubuhan.

(3) Bagi maksud mentadbir Skim ini, Pertubuhan hendaklah
meletakhakkan pada Lembaga apa-apa kuasa dan hendaklah
mengenakan ke atas Lembaga apa-apa kewajipan sebagaimana
yang ditentukan oleh Pertubuhan.

**Ketua Pengarah**

**5. (1) Ketua Pengarah Pertubuhan hendaklah menjadi**
Ketua Pengarah bagi maksud Akta ini.

(2) Timbalan Ketua Pengarah Pertubuhan hendaklah menjadi
Timbalan Ketua Pengarah bagi maksud Akta ini.

(3) Walau apa pun subseksyen (2), Menteri boleh melantik
seorang atau lebih Timbalan Ketua Pengarah bagi maksud
Akta ini.


-----

12 _Rang Undang-Undang_

(4) Jika bagi apa-apa tempoh Ketua Pengarah tiada buat sementara
di Malaysia atau menjadi tidak berupaya buat sementara kerana
sakit, atau kerana apa-apa sebab lain tidak dapat melaksanakan
kewajipannya, atau jika jawatan Ketua Pengarah menjadi kosong,
Menteri hendaklah melantik seorang daripada Timbalan Ketua
Pengarah untuk melaksanakan kewajipan Ketua Pengarah dalam
tempoh itu.

(5) Terma dan syarat perkhidmatan Timbalan Ketua Pengarah
yang dilantik di bawah subseksyen (3) hendaklah ditentukan oleh
Menteri selepas berunding dengan Menteri Kewangan.

**Kuasa Pertubuhan untuk memegang harta, dsb.**

**6. Pertubuhan boleh, atas apa-apa terma dan syarat sebagaimana**
yang difikirkan patut oleh Pertubuhan bagi maksud Akta ini—

_(a) membuat kontrak;_

_(b) memperoleh, membeli, mengambil, memegang dan menikmati_

tiap-tiap jenis harta alih dan harta tak alih; dan

_(c) memindahhakkan, menyerahhakkan, menyerahkan balik,_

memulangkan, menggadaikan, menggadaijanjikan,
mendemis, memajakkan, menyerahhakkan semula,
memindah milik atau selainnya melupuskan, atau membuat
apa-apa urusan mengenai, apa-apa harta alih atau
harta tak alih atau apa-apa kepentingan yang terletak
hak pada Pertubuhan.

**Penjalanan fungsi dan kuasa Pertubuhan**

**7. (1) Semua fungsi termasuk kuasa yang boleh dijalankan**
oleh Pertubuhan di bawah Akta ini hendaklah dijalankan oleh
Ketua Pengarah.

(2) Walau apa pun subseksyen (1), Ketua Pengarah boleh,
secara bertulis, mewakilkan apa-apa kuasa dan fungsinya tertakluk
kepada apa-apa terma dan sekatan sebagaimana yang difikirkan
patut olehnya kepada Timbalan Ketua Pengarah, Pemeriksa, atau
pegawai dan pekhidmat Pertubuhan bagi maksud Akta ini.


-----

_Keselamatan Sosial Suri Rumah_ 13

Bahagian III

JAWATANKUASA

**Jawatankuasa Keselamatan Sosial Suri Rumah**

**8. (1) Suatu jawatankuasa yang dinamakan “Jawatankuasa**
Keselamatan Sosial Suri Rumah” ditubuhkan.

(2) Fungsi Jawatankuasa adalah untuk menasihati Lembaga
tentang semua perkara yang berhubungan dengan Skim termasuk
caruman, faedah dan perkara yang berhubungan dengan pelaburan
Kumpulan Wang.

(3) Jawatankuasa hendaklah terdiri daripada anggota yang
berikut:

_(a) Pengerusi Jawatankuasa yang hendaklah bukan mana-mana_

ahli Majlis Parlimen atau ahli Dewan Undangan Negeri
yang hendaklah dilantik oleh Menteri;

_(b)_ Ketua Pengarah;

_(c) seorang anggota yang mewakili Kementerian yang_

bertanggungjawab bagi sumber manusia;

_(d) seorang anggota yang mewakili Kementerian yang_

bertanggungjawab bagi kewangan;

_(e)_ seorang anggota yang mewakili Kementerian yang

bertanggungjawab bagi wanita, keluarga dan pembangunan
masyarakat;

_(f) tidak lebih daripada dua orang anggota yang mewakili_

kepentingan suri rumah yang hendaklah dilantik oleh
Menteri;

_(g) tidak lebih daripada dua orang anggota lain yang mempunyai_

pengalaman, pengetahuan dan kepakaran yang munasabah
dalam perkara yang berhubungan dengan kesejahteraan
dan pemulihan suri rumah, yang hendaklah dilantik oleh
Menteri.


-----

14 _Rang Undang-Undang_

(4) Menteri boleh membatalkan pelantikan mana-mana
anggota Jawatankuasa yang dilantik di bawah perenggan (3)(a),
_(f) dan_ _(g)._

(5) Mana-mana anggota yang dilantik oleh Menteri di bawah
perenggan (3)(a), (f) atau (g) boleh, pada bila-bila masa, meletakkan
jawatan sebagai anggota Jawatankuasa dengan memberi notis
bertulis kepada Menteri.

(6) Anggota Jawatankuasa hendaklah dibayar apa-apa elaun
dan belanja lain sebagaimana yang ditentukan oleh Lembaga.

(7) Anggota Jawatankuasa yang dilantik di bawah
perenggan (3)(a), _(f) atau_ _(g) hendaklah memegang jawatan_
atas apa-apa syarat dan bagi apa-apa tempoh sebagaimana yang
dinyatakan dalam surat pelantikannya dan layak untuk dilantik
semula bagi apa-apa tempoh sebagaimana yang ditentukan oleh
Menteri.

(8) Jawatankuasa hendaklah bermesyuarat sekurang-kurangnya
tiga kali pada setiap tahun.

(9) Kuorum bagi mesyuarat Jawatankuasa ialah lima orang
termasuk pengerusi mesyuarat.

(10) Jawatankuasa boleh mengundang mana-mana orang untuk
menghadiri mana-mana mesyuarat Jawatankuasa bagi maksud
menasihati Jawatankuasa mengenai apa-apa perkara yang sedang
dibincangkan tetapi orang itu tidak berhak untuk mengundi pada
mesyuarat itu.

(11) Mana-mana orang yang diundang di bawah subseksyen (10)
boleh dibayar apa-apa elaun sebagaimana yang ditentukan oleh
Lembaga.

(12) Tertakluk kepada Akta ini, Jawatankuasa boleh menentukan
tatacaranya sendiri.

(13) Pertubuhan hendaklah melantik seorang setiausaha dan
penolong setiausaha kepada Jawatankuasa yang hendaklah daripada
kalangan pegawai dan pekhidmat Pertubuhan.


-----

_Keselamatan Sosial Suri Rumah_ 15

**Penubuhan jawatankuasa**

**9. (1) Lembaga boleh menubuhkan apa-apa jawatankuasa**
sebagaimana yang difikirkan perlu atau suai manfaat oleh Lembaga
untuk menasihati dan membantu Lembaga dalam melaksanakan
fungsinya dan dalam menjalankan kuasanya di bawah Akta ini.

(2) Lembaga boleh mewakilkan fungsi dan kuasanya kepada
mana-mana jawatankuasa sedemikian tertakluk kepada apa-apa
terma dan sekatan sebagaimana yang difikirkan patut oleh Lembaga.

(3) Mana-mana jawatankuasa yang ditubuhkan di bawah
subseksyen (1)—

_(a) hendaklah dipengerusikan oleh pengerusi yang dilantik_

oleh Lembaga;

_(b) hendaklah menepati dan bertindak mengikut apa-apa arahan_

yang diberikan kepada jawatankuasa itu oleh Lembaga;
dan

_(c) boleh menentukan tatacaranya sendiri._

(4) Anggota jawatankuasa yang ditubuhkan di bawah
subseksyen (1) boleh dilantik daripada kalangan anggota Lembaga
atau mana-mana orang lain sebagaimana yang difikirkan patut
oleh Lembaga.

(5) Anggota jawatankuasa boleh dibayar apa-apa elaun dan
belanja lain sebagaimana yang ditentukan oleh Lembaga.

(6) Seseorang anggota jawatankuasa hendaklah memegang
jawatan atas apa-apa syarat dan bagi apa-apa tempoh sebagaimana
yang dinyatakan dalam surat pelantikannya dan layak untuk
dilantik semula atas apa-apa terma sebagaimana yang ditentukan
oleh Lembaga.

(7) Lembaga boleh membatalkan pelantikan mana-mana
anggota jawatankuasa.


-----

16 _Rang Undang-Undang_

(8) Seorang anggota jawatankuasa boleh, pada bila-bila masa,
meletakkan jawatan dengan memberikan notis bertulis kepada
Pengerusi Lembaga.

(9) Lembaga boleh, pada bila-bila masa, memberhentikan atau
mengubah keanggotaan sesuatu jawatankuasa.

(10) Sesuatu jawatankuasa hendaklah mengadakan mesyuaratnya
pada bila-bila masa dan di mana-mana tempat sebagaimana yang
ditentukan oleh Pengerusi jawatankuasa.

(11) Sesuatu jawatankuasa boleh mengundang mana-mana
orang untuk menghadiri mana-mana mesyuarat jawatankuasa bagi
maksud menasihati jawatankuasa itu mengenai apa-apa perkara
yang sedang dibincangkan tetapi orang itu tidak berhak untuk
mengundi pada mesyuarat itu.

(12) Mana-mana orang yang diundang di bawah subseksyen (11)
boleh dibayar apa-apa elaun sebagaimana yang ditentukan oleh
Lembaga.

**Ketidaklayakan pelantikan sebagai anggota Jawatankuasa**
**Keselamatan Sosial Suri Rumah atau jawatankuasa**

**10. Orang yang berikut tidak layak untuk dilantik sebagai atau**
menjadi anggota Jawatankuasa, atau mana-mana jawatankuasa
yang ditubuhkan di bawah seksyen 9:

_(a) seorang yang telah disabitkan atas suatu kesalahan yang_

melibatkan fraud, penipuan, pecah amanah jenayah,
penggelapan harta jenayah atau apa-apa kesalahan
yang melibatkan kecurangan atau keburukan akhlak dan
dihukum dengan pemenjaraan selama tempoh tidak kurang
daripada satu bulan atau denda tidak kurang daripada
lima ribu ringgit;

_(b) seorang bankrap; dan_

_(c)_ seorang yang tidak sempurna akal atau selainnya tidak

berupaya menjalankan fungsinya.


-----

_Keselamatan Sosial Suri Rumah_ 17

**Pemberhentian keanggotaan Jawatankuasa Keselamatan**
**Sosial Suri Rumah atau jawatankuasa**

**11. Seseorang anggota Jawatankuasa, atau mana-mana jawatankuasa**
yang ditubuhkan di bawah seksyen 9, hendaklah terhenti menjadi
seorang anggota jika dia tidak menghadiri tiga mesyuarat
berturut-turut tanpa kebenaran Pengerusi Jawatankuasa atau
jawatankuasa itu, mengikut mana-mana yang berkenaan.

**Penzahiran kepentingan**

**12. Jika mana-mana anggota Jawatankuasa, atau jawatankuasa**
yang ditubuhkan di bawah seksyen 9, mempunyai apa-apa
kepentingan langsung atau tidak langsung dalam apa-apa perkara
yang sedang dipertimbangkan oleh Jawatankuasa atau jawatankuasa
yang ditubuhkan di bawah seksyen 9, mengikut mana-mana yang
berkenaan, dia hendaklah dengan serta-merta mengisytiharkan
kepada Pengerusi Jawatankuasa atau jawatankuasa yang sewajarnya
jenis dan takat kepentingannya dalam perkara itu dan anggota itu
tidak boleh hadir atau mengambil bahagian dalam apa-apa perbincangan
atau keputusan Jawatankuasa atau jawatankuasa yang ditubuhkan
di bawah seksyen 9, mengikut mana-mana yang berkenaan,
tentang perkara itu.

Bahagian IV

PELAKSANAAN, PENDAFTARAN DAN CARUMAN

**Pelaksanaan Skim Keselamatan Sosial Suri Rumah**

**13. (1) Pertubuhan hendaklah melaksanakan Skim kepada**
suri rumah mengikut cara sebagaimana yang ditetapkan.

(2) Pertubuhan boleh menjalankan apa-apa program atau
aktiviti, atau kerjasama dengan mana-mana orang bagi maksud—

_(a) melaksanakan Skim termasuklah bagi bayaran caruman_

di bawah Akta ini; dan

_(b) peningkatan kesihatan, keselamatan, kebajikan dan_

kesejahteraan mana-mana suri rumah.


-----

18 _Rang Undang-Undang_

**Pendaftaran**

**14. Mana-mana suri rumah, suami atau mana-mana orang**
lain boleh mendaftar suri rumah itu dengan Pertubuhan bagi
Skim mengikut cara sebagaimana yang ditetapkan.

**Caruman**

**15. (1) Caruman berkenaan dengan seseorang suri rumah**
yang telah berdaftar dengan Pertubuhan mengikut seksyen 14
hendaklah dibayar kepada Pertubuhan oleh suaminya mengikut
cara sebagaimana yang ditetapkan jika suaminya memilih untuk
membayar caruman berkenaan dengan suri rumahnya.

(2) Jika suami tidak memilih untuk membayar caruman itu atau
jika suri rumah itu tidak mempunyai suami, caruman berkenaan
dengan seseorang suri rumah boleh dibayar oleh suri rumah itu
sendiri kepada Pertubuhan sebagaimana yang ditetapkan.

(3) Caruman yang kena dibayar di bawah Akta ini hendaklah
dibayar terlebih dahulu kepada Pertubuhan pada kadar sebagaimana
yang dinyatakan dalam Jadual Ketiga berdasarkan amaun pendapatan
bulanan anggapan suri rumah yang diinsuranskan di bawah
Akta ini.

(4) Caruman yang kena dibayar kepada Pertubuhan bagi
suri rumah hendaklah dibayar terlebih dahulu bagi dua belas bulan
berturut-turut untuk memenuhi tempoh caruman itu.

(5) Walau apa pun subseksyen (4), caruman yang kena dibayar
itu boleh dibuat terlebih dahulu bagi dua belas bulan berturut-turut
yang berikutnya mengikut cara dan berkuat kuasa mulai dari waktu
dan tarikh caruman itu dibayar oleh atau bagi pihak suri rumah
dan tamat pada waktu dan tarikh, sebagaimana yang ditetapkan.

(6) Semua caruman yang dibayar di bawah seksyen ini tidak
boleh dibayar balik.

(7) Menteri boleh mengkaji semula kadar caruman dan pendapatan
bulanan anggapan selepas mengambil kira kemampanan dana
Kumpulan Wang termasuklah tempoh caruman.


-----

_Keselamatan Sosial Suri Rumah_ 19

(8) Jika orang yang disebut dalam subseksyen (1) atau (2)
mempunyai majikan, Pertubuhan boleh, atas permintaan orang itu,
mengarahkan majikan untuk memotong caruman yang kena dibayar
di bawah seksyen ini, mengikut cara sebagaimana yang ditetapkan.

(9) Majikan yang telah diarahkan arahan di bawah subseksyen (8)
hendaklah mematuhi arahan itu.

(10) Caruman yang kena dibayar berkenaan dengan suri rumah
berinsurans hendaklah terhenti apabila suri rumah itu telah
mencapai umur lima puluh lima tahun atau mati, mengikut
mana-mana yang lebih awal.

(11) Seorang suami yang tidak membayar caruman berkenaan
dengan suri rumah di bawah subseksyen (1) melakukan suatu
kesalahan dan hendaklah, apabila disabitkan, didenda tidak
melebihi sepuluh ribu ringgit atau dipenjarakan selama tempoh
tidak melebihi dua tahun atau kedua-duanya.

(12) Walau apa pun subseksyen (11), jika suami itu tidak
berupaya untuk membayar caruman yang dia telah memilih untuk
membayar disebabkan oleh kehilangan pendapatan, atau kerana
apa-apa sebab lain, suami itu hendaklah memaklumkan kepada
Pertubuhan enam puluh hari sebelum tamat tempoh caruman
sedia ada mengikut apa-apa cara sebagaimana yang ditetapkan.

(13) Seorang majikan yang gagal atau cuai untuk melaksanakan
arahan Pertubuhan di bawah subseksyen (9) melakukan suatu
kesalahan dan hendaklah, apabila disabitkan, didenda tidak
melebihi sepuluh ribu ringgit atau dipenjarakan selama tempoh
tidak melebihi dua tahun atau kedua-duanya.

**Penerusan pelindungan**

**16. (1)** Suri rumah berinsurans yang carumannya telah dipilih
untuk dibayar oleh suaminya hendaklah terus dilindungi di bawah
Akta ini sehingga tamat tempoh caruman itu—

_(a) jika suri rumah berinsurans dan suami bercerai;_

_(b) dalam keadaan berlaku kematian suami itu; atau_


-----

20 _Rang Undang-Undang_

_(c) dalam keadaan suami itu tidak berupaya untuk membayar_

caruman yang dia telah memilih untuk membayar
disebabkan oleh kehilangan pendapatan, atau kerana
apa-apa sebab lain.

(2) Apabila tamat tempoh caruman yang disebut dalam
subseksyen (1), suri rumah itu hendaklah mempunyai pilihan
untuk meneruskan pembayaran caruman kepada Pertubuhan
mengikut subseksyen 15(2).

**Bukti perkahwinan**

**17. (1) Tiap-tiap suri rumah atau suami kepada suri rumah hendaklah**
mengemukakan kepada Pertubuhan bukti perkahwinan apabila
pendaftaran atau pada bila-bila masa sebagaimana dikehendaki
oleh Pertubuhan bagi maksud Akta ini.

(2) Pertubuhan hendaklah mempunyai kuasa untuk menghendaki
mana-mana suri rumah untuk mengemukakan bukti perkahwinan
dan merujuk apa-apa maklumat atau pertanyaan kepada mana-mana
pihak berkuasa atau pihak yang relevan dengan status perkahwinan
suri rumah.

**Penentuan aktiviti yang berhubungan dengan pengurusan**
**rumah tangga**

**18. (1) Pertubuhan boleh, berdasarkan apa-apa maklumat atau**
keterangan yang ada pada Pertubuhan, menentukan sama ada
apa-apa aktiviti yang dijalankan oleh mana-mana suri rumah
berinsurans di bawah Akta ini berhubung dengan pengurusan
rumah tangga.

(2) Semua tuntutan bagi faedah berhubung dengan bencana
domestik, hendaklah bencana yang dialami dalam tempoh caruman
dan Pertubuhan hendaklah menolak tuntutan itu jika bencana
domestik itu bukan dalam tempoh caruman.


-----

_Keselamatan Sosial Suri Rumah_ 21

(3) Semua tuntutan bagi faedah berhubung dengan keilatan,
hendaklah keilatan yang dihidap dalam tempoh pelindungan dan
Pertubuhan hendaklah menolak tuntutan itu jika keilatan yang
dihidap bukan dalam tempoh pelindungan.

**Kuasa untuk melantik ejen**

**19. (1) Pertubuhan boleh melantik apa-apa bilangan ejen tertakluk**
kepada apa-apa terma dan syarat untuk memungut dan menerima
bayaran caruman bagi pihak Pertubuhan.

(2) Ejen yang dilantik di bawah subseksyen (1) hendaklah,
dengan secepat yang dapat dilaksanakan, memaklumkan kepada
Pertubuhan waktu dan tarikh sebenar bayaran caruman dibuat
oleh atau bagi pihak suri rumah berinsurans.

(3) Mana-mana ejen yang melanggar subseksyen (2) melakukan
suatu kesalahan dan hendaklah, apabila disabitkan, didenda tidak
melebihi sepuluh ribu ringgit atau dipenjarakan selama tempoh
tidak melebihi dua tahun atau kedua-duanya.

Bahagian V

FAEDAH

**Tuntutan bagi faedah**

**20. (1)** Tiap-tiap tuntutan bagi faedah di bawah Akta ini hendaklah
dikemukakan mengikut apa-apa cara kepada Pertubuhan dengan
apa-apa keterangan bagi menyokong tuntutan itu sebagaimana
yang ditetapkan.

(2) Suatu tuntutan bagi faedah di bawah Akta ini hendaklah
dibuat—

_(a)_ dalam hal bencana domestik, dalam tempoh dua belas bulan

dari tarikh bencana domestik itu; atau

_(b) dalam hal keilatan, dalam tempoh dua puluh empat bulan_

dari tarikh suri rumah berinsurans itu menjadi ilat.


-----

22 _Rang Undang-Undang_

(3) Bagi maksud tuntutan bagi faedah di bawah Akta ini,
kejadian yang berkaitan dengan tuntutan itu hendaklah berlaku
di dalam Malaysia.

**Kelulusan tuntutan bagi faedah**

**21. (1) Suatu tuntutan bagi faedah di bawah seksyen 20**
tidak boleh diluluskan oleh Pertubuhan melainkan—

_(a) dalam hal bencana domestik, tarikh berlakunya bencana_

domestik itu telah diperakukan oleh Pertubuhan adalah
dalam tempoh dua belas bulan sebelum tuntutan itu
dibuat; atau

_(b) dalam hal keilatan, tarikh suri rumah berinsurans itu_

menjadi ilat telah diperakukan oleh penilai perubatan
atau Jemaah Doktor Rayuan adalah dalam tempoh
dua puluh empat bulan dari tarikh tuntutan itu dibuat.

(2) Walau apa pun subseksyen (1), Pertubuhan boleh meluluskan
tuntutan itu jika Pertubuhan mendapati bahawa terdapat alasan
munasabah untuk meluluskan tuntutan itu yang tarikh berlakunya
bencana domestik atau tarikh suri rumah menjadi ilat adalah tidak
mengikut subseksyen (1).

**Faedah**

**22. (1) Tertakluk kepada Akta ini, seorang suri rumah berinsurans**
atau orang tanggungannya, mengikut mana-mana yang berkenaan,
berhak kepada faedah hilang upaya seperti yang berikut:

_(a) faedah perubatan;_

_(b) faedah hilang upaya kekal;_

_(c) elaun layanan sentiasa;_

_(d)_ pencen penakat;

_(e) faedah pengurusan mayat._


-----

_Keselamatan Sosial Suri Rumah_ 23

(2) Tertakluk kepada Akta ini, suri rumah berinsurans atau
orang tanggungannya, mengikut mana-mana yang berkenaan,
berhak kepada faedah keilatan seperti yang berikut:

_(a) elaun keuzuran;_

_(b) elaun layanan sentiasa;_

_(c) pencen penakat;_

_(d) faedah pengurusan mayat._

(3) Sekiranya suri rumah berinsurans mengalami kegagalan ginjal
tahap akhir, Pertubuhan boleh memberikan bantuan kewangan
pada kadar sebagaimana yang dinyatakan dalam Jadual Kelima.

(4) Seseorang orang tanggungan tidak berhak kepada apa-apa
faedah di bawah Akta ini jika Pertubuhan mempunyai alasan
munasabah untuk mempercayai bahawa suri rumah berinsurans
mati akibat keganasan rumah tangga yang dilakukan oleh orang
tanggungan itu atau apa-apa perbuatan atau peninggalan dengan
niat oleh atau bagi pihak orang tanggungan itu, dan hak orang
tanggungan itu tidak boleh dipindahkan kepada mana-mana orang
tanggungan lain.

(5) Bagi maksud subseksyen (4), “keganasan rumah tangga”
ertinya perlakuan satu atau lebih perbuatan yang berikut:

_(a) menyebabkan kecederaan fizikal kepada suri rumah_

berinsurans dengan sesuatu perbuatan yang diketahui
atau yang sepatutnya diketahui akan mengakibatkan
kecederaan fizikal;

_(b) memaksa suri rumah berinsurans dengan paksaan atau_

ancaman untuk melakukan apa-apa kelakuan atau perbuatan,
berbentuk seksual ataupun selainnya, yang suri rumah
berinsurans itu berhak tidak melakukan;

_(c) mengurung atau menahan suri rumah berinsurans tanpa_

kerelaan suri rumah berinsurans itu;

_(d) menyebabkan penderaan psikologi yang termasuklah_

kecederaan emosi kepada suri rumah berinsurans itu;


-----

24 _Rang Undang-Undang_

_(e)_ menyebabkan suri rumah berinsurans mengalami delusi

dengan menggunakan apa-apa bahan yang memabukkan
atau apa-apa bahan lain tanpa kerelaan suri rumah
berinsurans itu atau jika kerelaan diberikan, kerelaan itu
diperoleh dengan cara yang menyalahi undang-undang.

**Faedah perubatan**

**23. (1) Seorang suri rumah berinsurans yang keadaannya**
memerlukan rawatan dan layanan perubatan, akibat bencana
domestik, berhak untuk menerima faedah perubatan.

(2) Faedah perubatan itu boleh diberikan sama ada dalam
bentuk rawatan dan layanan pesakit luar di suatu hospital,
dispensari, klinik atau institusi lain atau dengan lawatan ke rumah
suri rumah berinsurans atau rawatan sebagai pesakit dalam
di hospital atau institusi lain.

(3) Tiada faedah perubatan boleh diberikan kepada
seorang suri rumah berinsurans bagi keilatan di bawah Akta ini
melainkan faedah perubatan itu telah diberikan kepada suri rumah
berinsurans disebabkan oleh suatu bencana domestik yang
kemudiannya mengakibatkan keilatan itu.

**Skala faedah perubatan**

**24. (1) Seorang suri rumah berinsurans berhak untuk menerima**
faedah perubatan hanya bagi jenis dan pada skala sebagaimana
yang ditetapkan.

(2) Seorang suri rumah berinsurans tidak mempunyai hak
untuk menuntut apa-apa rawatan perubatan kecuali sebagaimana
yang diberikan oleh suatu hospital, dispensari, klinik atau
institusi lain yang diuntukkannya oleh Pertubuhan, atau sebagaimana
yang ditetapkan.

(3) Tiada apa-apa jua dalam Akta ini memberi hak kepada
suri rumah berinsurans untuk menuntut bayaran ganti daripada
Pertubuhan bagi apa-apa belanja yang dilakukan berkenaan dengan
apa-apa rawatan perubatan, kecuali sebagaimana yang ditetapkan.


-----

_Keselamatan Sosial Suri Rumah_ 25

(4) Bagi maksud bayaran dan bayaran ganti faedah perubatan,
Pertubuhan boleh meminta daripada hospital, dispensari, klinik
atau institusi lain untuk memberikan rekod perubatan dan penyata
statistik mana-mana suri rumah berinsurans.

**Faedah hilang upaya kekal**

**25. (1) Tertakluk kepada Akta ini dan sebagaimana yang**
ditetapkan, seorang suri rumah berinsurans yang mengalami satu
atau lebih hilang upaya kekal, disebabkan satu atau berbilang
bencana domestik, berhak untuk menerima bayaran sekali gus
sehingga amaun maksimum mengikut Jadual Kedua.

(2) Bagi maksud subseksyen (1), sekiranya hilang upaya kekal itu
telah ditaksir oleh penilai perubatan atau Jemaah Doktor Rayuan,
faedah itu hendaklah boleh dibayar bagi tempoh caruman itu.

**Bayaran faedah hilang upaya kekal**

**26. Sekiranya kehilangan kebolehan keupayaan suri rumah**
berinsurans untuk mengurus rumah tangga disebabkan oleh
bencana domestik telah ditaksir oleh penilai perubatan atau
Jemaah Doktor Rayuan mengikut peratusan sebagaimana yang
dinyatakan dalam ruang ketiga Jadual Kedua, suri rumah berinsurans
hendaklah menerima bayaran sekali gus sehingga amaun maksimum
mengikut ruang keempat Jadual Kedua.

**Pembayaran faedah apabila suri rumah berinsurans mati**

**27. Jika suri rumah berinsurans telah mengemukakan suatu tuntutan**
bagi faedah hilang upaya kekal atau elaun keuzuran di bawah
Akta ini dan mati selepas tuntutannya diluluskan oleh Pertubuhan
tetapi sebelum pembayaran faedah hilang upaya kekal atau elaun
keuzuran dibuat kepadanya, hendaklah tiada faedah hilang upaya
kekal atau elaun keuzuran, mana-mana yang berkaitan, yang kena
dibayar kepada benefisiari atau harta pusaka suri rumah berinsurans
yang mati itu atau orang tanggungannya.


-----

26 _Rang Undang-Undang_

**Kejadian semasa terlibat dalam perbuatan menyalahi**
**undang-undang**

**28. (1) Pertubuhan hendaklah menolak apa-apa tuntutan bagi**
faedah atau menghentikan apa-apa bayaran faedah jika Pertubuhan
berpuas hati bahawa suatu kejadian berlaku terhadap suri rumah
berinsurans semasa dia—

_(a) dalam perjalanan atau persediaan untuk melakukan suatu_

perbuatan menyalahi undang-undang; atau

_(b) telah melakukan, bersubahat atau terlibat dalam suatu_

perbuatan menyalahi undang-undang.

(2) Bagi maksud subseksyen (1), Pertubuhan mempunyai hak
untuk menggantung apa-apa tuntutan bagi faedah atau bayaran
bagi faedah sehingga tempoh enam bulan maksimum untuk
menyiasat aktiviti itu sebelum membuat apa-apa penentuan bagi
penolakan itu.

(3) Pertubuhan boleh menggantung selanjutnya apa-apa tuntutan
bagi faedah atau bayaran bagi faedah jika Pertubuhan menjumpai
apa-apa keterangan baharu bagi siasatan lanjut bagi perkara itu
dan membuat penentuan sewajarnya.

**Faedah pengurusan mayat**

**29. (1) Jika suri rumah berinsurans mati sebelum dia mencapai**
umur lima puluh lima tahun, suatu faedah pengurusan mayat bagi
suatu amaun sebagaimana yang dinyatakan dalam Jadual Keenam
hendaklah dibayar kepada seorang daripada orang yang berikut:

_(a) duda;_

_(b) anak lelaki atau anak angkat lelaki yang tertua sekali_

yang masih takat;

_(c) anak perempuan atau anak angkat perempuan yang tertua_

sekali yang masih takat; atau

_(d) ibu atau bapa (jika ada kedua-dua ibu bapa, ibu dan bapa_

sama-sama berkongsi faedah pengurusan mayat).


-----

_Keselamatan Sosial Suri Rumah_ 27

(2) Jika tiada orang sedemikian sebagaimana disebut dalam
perenggan 1(a), _(b), (c), atau_ _(d), mana-mana orang lain yang_
sebenarnya menanggung perbelanjaan pengurusan mayat hendaklah
dibayar belanja pengurusan mayat suri rumah berinsurans yang
telah mati atau amaun sebagaimana yang ditetapkan oleh Menteri,
mengikut mana-mana yang lebih kurang.

(3) Bagi maksud subseksyen (2), keputusan Ketua Pengarah
atau pegawai yang diberi kuasa olehnya dalam soal orang yang
kepadanya bayaran faedah pengurusan mayat adalah muktamad.

**Elaun layanan sentiasa**

**30. (1) Seorang suri rumah berinsurans yang berhak kepada**
suatu faedah hilang upaya kekal atau elaun keuzuran juga berhak
kepada elaun layanan sentiasa bulanan pada kadar dan bagi
tempoh sebagaimana yang dinyatakan dalam Jadual Ketujuh,
jika dan selagi dia tidak upaya secara teruknya hingga sentiasa
memerlukan layanan peribadi orang lain.

(2) Bagi maksud subseksyen (1), bayaran elaun layanan sentiasa
kepada seorang suri rumah berinsurans hendaklah terhenti apabila
dia mencapai umur lima puluh lima tahun atau mati, mengikut
mana-mana yang lebih awal.

(3) Kewujudan darjah kehilangan upaya yang melayakkan suri
rumah berinsurans bagi suatu elaun layanan sentiasa hendaklah
diperakukan oleh penilai perubatan atau Jemaah Doktor Rayuan,
mengikut cara sebagaimana yang ditetapkan.

(4) Jika suri rumah berinsurans berhak kepada tuntutan elaun
layanan sentiasa bulanan di bawah Akta ini atau di bawah
mana-mana Akta lain yang ditadbir oleh Pertubuhan, suri rumah
berinsurans berhak untuk menerima hanya satu elaun layanan
sentiasa bulanan.

**Elaun keuzuran**

**31. (1) Tertakluk kepada Akta ini dan sebagaimana yang ditetapkan,**
suri rumah berinsurans yang menghidap keilatan berhak untuk
menerima elaun keuzuran mengikut Jadual Keempat setelah keilatan
ditentukan oleh penilai perubatan atau Jemaah Doktor Rayuan,


-----

28 _Rang Undang-Undang_

mengikut mana-mana yang berkenaan, jika keilatan itu diperakukan
dihidap dalam tempoh pelindungan dan suri rumah berinsurans
telah memenuhi syarat tempoh pelindungan.

(2) Jika suri rumah berinsurans berhak kepada elaun keuzuran
di bawah Akta ini dan pencen ilat atau faedah yang serupa
di bawah mana-mana Akta lain yang ditadbir oleh Pertubuhan bagi
keadaan keuzuran yang sama, suri rumah berinsurans berhak
untuk memilih hanya satu faedah, sama ada elaun keuzuran atau
pencen ilat atau faedah lain yang seumpamanya.

**Suri rumah berinsurans menghidap keilatan**

**32. (1)** Seseorang suri rumah berinsurans hendaklah dianggap
sebagai menghidap keilatan, jika, oleh sebab suatu keadaan
keuzuran tertentu yang berkekalan, dia tidak berupaya mengambil
bahagian dalam apa-apa sebahagian besar aktiviti seorang
suri rumah.

(2) Bagi maksud subseksyen (1)—

_(a) sesuatu keadaan keuzuran hendaklah disifatkan sebagai_

berkekalan jika keuzuran itu sama ada tidak boleh diubati
atau tidak mungkin boleh diubati;

_(b) seseorang suri rumah berinsurans hendaklah disifatkan sebagai_

tidak berupaya mengambil bahagian dalam sebahagian besar
aktiviti seorang suri rumah, jika oleh sebab keadaan uzur
tertentunya kerana sakit atau kelemahan itu, dia tidak
lagi berupaya menjalankan apa-apa aktiviti seorang suri
rumah yang bersamaan dengan kekuatan dan tenaganya
yang mungkin boleh dilakukan secara munasabah olehnya;
atau

_(c) dalam menentukan sama ada seseorang suri rumah berinsurans_

menghidap keilatan, perkiraan hendaklah diberi tentang
apa-apa kepulihan kekal mengenai keadaan keilatannya
yang berhasil atau dijangka berhasil daripada apa-apa
langkah pemulihan jasmani yang mungkin diberi
kepadanya tanpa kos oleh Pertubuhan.


-----

_Keselamatan Sosial Suri Rumah_ 29

(3) Jika suri rumah berinsurans diperakukan oleh penilai perubatan
atau Jemaah Doktor Rayuan sebagai ilat sebelum apa-apa tempoh
pelindungan, suri rumah berinsurans adalah tidak berhak kepada
apa-apa elaun keuzuran.

**Kelayakan suri rumah berinsurans bagi elaun keuzuran**

**33. (1) Tertakluk kepada Akta ini, seseorang suri rumah berinsurans**
yang menghidap keilatan sebagaimana ditakrif dalam seksyen 32,
melainkan dia telah mencapai umur lima puluh lima tahun,
berhak menerima elaun keuzuran jika keilatan diperakukan oleh penilai
perubatan atau Jemaah Doktor Rayuan dihidap dalam tempoh
pelindungan.

(2) Jika keilatan suri rumah berinsurans telah bermula lebih awal
dari tarikh notis keilatan diterima oleh Pertubuhan mengikut
peraturan-peraturan, tarikh notis keilatan diterima oleh Pertubuhan,
hendaklah menjadi tarikh bermulanya keilatannya.

(3) Jika suri rumah berinsurans telah mengemukakan notis
keilatan dan notis itu telah ditolak oleh Pertubuhan atas alasan
keilatan tidak dihidap dalam tempoh pelindungan dan selepas itu
suri rumah berinsurans mengemukakan notis keilatan yang
berikutnya, tarikh notis keilatan yang berikut itu yang diterima
oleh Pertubuhan hendaklah dianggap, bagi maksud subseksyen (2),
sebagai tarikh dia mengemukakan notis keilatan.

**Bayaran elaun keuzuran**

**34. (1) Elaun keuzuran hendaklah terakru mulai dari hari notis**
keilatan diterima oleh Pertubuhan mengikut peraturan-peraturan
dan hendaklah terhenti pada hari berikutan hari—

_(a) keilatan suri rumah berinsurans terhenti; atau_

_(b) suri rumah berinsurans mencapai umur lima puluh lima_

tahun atau mati,

mengikut mana-mana yang lebih awal.


-----

30 _Rang Undang-Undang_

(2) Kadar harian elaun keuzuran hendaklah merupakan amaun
kadar bulanan elaun keuzuran yang dibayar atau kena dibayar
kepada suri rumah berinsurans, dibahagikan dengan bilangan hari
dalam bulan elaun keuzuran itu terakru atau keilatan itu terhenti
atau suri rumah berinsurans mencapai umur lima puluh lima tahun
atau mati, mengikut mana-mana yang lebih awal.

**Kadar elaun keuzuran**

**35. (1) Jika seorang suri rumah berinsurans telah diperakukan**
oleh penilai perubatan atau Jemaah Doktor Rayuan sebagai ilat
dalam apa-apa tempoh pelindungan, kadar bulanan elaun keuzuran
hendaklah bersamaan dengan lima puluh peratus daripada pendapatan
bulanan anggapannya.

(2) Bagi maksud subseksyen (1)—

_(a) “pendapatan bulanan anggapan” merujuk kepada purata_

pendapatan bulanan anggapan yang bersamaan dengan
dua belas bulan caruman bulanan yang akhir berkenaan
dengan suri rumah berinsurans yang telah dibayar sebaik
sebelum bulan yang dia mengemukakan notis keilatan
mengikut peraturan-peraturan; dan

_(b) pendapatan bulanan anggapan yang bersamaan dengan_

caruman bulanan hendaklah sebagaimana yang dinyatakan
dalam Jadual Ketiga.

**Pencen penakat**

**36. (1) Jika seorang suri rumah berinsurans yang sedang menerima**
elaun keuzuran, atau jika dia belum mencapai umur lima puluh
lima tahun tetapi dalam tempoh pelindungan, mati atau jika
suri rumah berinsurans mati disebabkan oleh bencana domestik
yang dihidap dalam tempoh caruman, pencen penakat pada kadar
yang dinyatakan dalam Jadual Keempat hendaklah kena dibayar—

_(a) kepada duda sehingga dia berkahwin semula, atau_

mencapai umur lima puluh lima tahun atau mati, mengikut
mana-mana yang lebih awal:


-----

_Keselamatan Sosial Suri Rumah_ 31

Dengan syarat bahawa sekiranya seorang duda berhak

kepada lebih daripada satu pencen penakat di bawah
Akta ini dan di bawah mana-mana Akta lain yang ditadbir
oleh Pertubuhan, dia hendaklah dibayar satu pencen
sahaja, iaitu pencen yang kadarnya lebih tinggi; dan

_(b)_ kepada setiap anak sehingga dia berkahwin atau sehingga

dia mencapai umur dua puluh satu tahun, mengikut
mana-mana yang lebih awal:

Dengan syarat bahawa dalam hal seseorang anak

yang disebut dalam perenggan _(b) takrif “anak” dalam_
seksyen 3, pencen penakat hendaklah dibayar berterusan
selagi dia tidak berupaya menanggung dirinya sendiri
atau sehingga dia mencapai umur lima puluh lima tahun,
mengikut mana-mana yang lebih awal:

Dengan syarat selanjutnya bahawa Pertubuhan boleh

meneruskan pencen tersebut kepada seseorang anak
yang sedang menerima pendidikan dalam mana-mana
institusi pendidikan tinggi tetapi tidak melebihi ijazah
pertama sehingga dia tamat atau berhenti menerima
pendidikan tersebut atau sehingga dia berkahwin, mengikut
mana-mana yang lebih awal.

(2) Jika seorang suri rumah berinsurans yang sedang menerima
elaun keuzuran, atau sekiranya suri rumah berinsurans belum
mencapai umur lima puluh lima tahun tetapi dalam tempoh
pelindungan, mati atau jika suri rumah berinsurans mati disebabkan
oleh bencana domestik yang dihidap dalam tempoh caruman,
dan tidak meninggalkan duda atau anak, pencen penakat hendaklah
kena dibayar kepada ibu atau bapa suri rumah berinsurans sehingga
ibu atau bapa itu mencapai umur lima puluh lima tahun atau mati,
mengikut mana-mana yang lebih awal, pada kadar sebagaimana
yang dinyatakan dalam Jadual Keempat.

(3) Pencen penakat adalah terakru dari tarikh kematian suri rumah
berinsurans yang sedang menerima elaun keuzuran atau suri rumah
berinsurans yang belum mencapai umur lima puluh lima tahun
tetapi dalam tempoh pelindungan atau suri rumah berinsurans itu
menghidap bencana domestik dalam tempoh caruman.


-----

32 _Rang Undang-Undang_

**Kemudahan pemulihan jasmani atau dialisis**

**37. (1) Seorang suri rumah berinsurans yang diperakukan**
menghidap keilatan atau hilang upaya kekal boleh diberikan
kemudahan pemulihan jasmani, atau dialisis oleh Pertubuhan,
tertakluk kepada amaun maksimum sebagaimana yang dinyatakan
dalam Jadual Kelapan.

(2) Kemudahan yang disebut dalam subseksyen (1) hendaklah
bagi jenis dan pada skala, dan atas apa-apa terma dan syarat,
sebagaimana yang ditetapkan.

(3) Suri rumah berinsurans di bawah subseksyen (1) boleh,
jika keadaannya memerlukan, diberi dan dipasang dengan, tanpa
kos, alat prostetik, ortotik atau alat lain yang sesuai sebagaimana
yang ditentukan oleh Pertubuhan dan alat itu boleh diperbaharui,
apabila perlu, tanpa kos.

(4) Suri rumah berinsurans yang menjalani pemulihan jasmani
atau dialisis boleh dibayar atau dibayar ganti, sebagaimana yang
ditetapkan.

**Bayaran elaun perjalanan dan elaun lain**

**38. Suri rumah berinsurans boleh dibayar elaun perjalanan dan**
elaun lain atau perbelanjaan lain atas apa-apa skala dan tertakluk
kepada terma dan syarat sebagaimana yang ditetapkan, jika—

_(a) suri rumah berinsurans dipanggil untuk hadir di hadapan_

penilai perubatan, atau dipanggil untuk hadir di hadapan
Jemaah Doktor Rayuan sekiranya terdapat suatu rayuan
oleh Pertubuhan di hadapan Jemaah Doktor Rayuan,
berkaitan penentuan mengenai persoalan hilang upaya
kekal atau keilatan; atau

_(b) suri rumah berinsurans dikehendaki oleh Pertubuhan,_

penilai perubatan atau Jemaah Doktor Rayuan untuk
hadir pemulihan jasmani atau dialisis.


-----

_Keselamatan Sosial Suri Rumah_ 33

**Faedah tidak boleh diserahhakkan atau ditahan**

**39.** (1) Hak untuk menerima apa-apa bayaran faedah di bawah
Akta ini tidak boleh dipindahkan atau diserahhakkan.

(2) Tiada apa-apa faedah yang kena dibayar di bawah Akta ini
boleh ditahan oleh apa-apa dekri atau perintah mana-mana
mahkamah.

**Suri rumah berinsurans yang menuntut faedah hilang upaya**
**kekal atau elaun keuzuran untuk mematuhi syarat**

**40. Suri rumah berinsurans yang menuntut faedah hilang upaya kekal**
atau elaun keuzuran hendaklah hadir dan membenarkan dirinya
untuk apa-apa pemeriksaan perubatan atau pemeriksaan lain
sebagaimana yang difikirkan perlu oleh Pertubuhan, penilai
perubatan atau Jemaah Doktor Rayuan bagi pengesahan dan
perakuan hilang upaya atau keilatannya.

**Penerima faedah untuk mematuhi syarat**

**41. (1) Suri rumah berinsurans yang menuntut atau sedang**
menerima faedah—

_(a) hendaklah sentiasa berada di bawah rawatan perubatan_

di suatu hospital, dispensari, klinik atau institusi lain
yang diperuntukkan di bawah Akta ini dan hendaklah
menjalankan arahan yang diberikan oleh pegawai
perubatan atau atendan perubatan yang menjaga rawatan
perubatannya;

_(b) tidak boleh melakukan apa-apa perkara yang mungkin_

memudaratkan peluangnya untuk sembuh semasa berada
di bawah rawatan atau pemulihan jasmani;

_(c) tidak boleh meninggalkan kawasan yang rawatan_

perubatan diperuntukkan di bawah Akta ini tanpa
kebenaran pengamal perubatan sebagaimana yang
ditetapkan; dan


-----

34 _Rang Undang-Undang_

_(d) hendaklah membenarkan dirinya diperiksa oleh_

mana-mana pegawai perubatan yang dilantik dengan
sewajarnya atau orang lain yang diberi kuasa oleh
Pertubuhan bagi maksud ini.

(2) Suri rumah berinsurans yang menuntut atau sedang
menerima faedah hendaklah hadir di saringan kesihatan atau
program kesihatan sebagaimana yang diarahkan oleh Pertubuhan
yang diberikan oleh Pertubuhan tanpa kos.

(3) Apa-apa faedah boleh digantung, jika suri rumah berinsurans
yang menuntut atau sedang menerima faedah itu tidak mematuhi
apa-apa kehendak subseksyen (1) atau (2), dan penggantungan itu
hendaklah bagi apa-apa bilangan hari sebagaimana yang ditentukan
oleh Pertubuhan.

**Kewajipan melapor perubahan keadaan, dsb.**

**42. Seseorang yang sedang menerima apa-apa faedah di bawah**
Akta ini hendaklah melaporkan kepada Pertubuhan dengan seberapa
segera yang boleh, tiap-tiap peristiwa atau fakta yang menyentuh
atau mungkin menyentuh haknya yang berterusan bagi faedah
atau kadar faedah itu.

**Hak Pertubuhan untuk mendapatkan balik faedah atau wang**

**43. (1) Jika mana-mana orang didapati bersalah bagi suatu**
kesalahan di bawah seksyen 78 atau 79, Pertubuhan mempunyai
hak untuk mendapatkan balik semua amaun faedah atau apa-apa
wang yang telah dibayar kepada orang itu di bawah Akta ini
oleh Pertubuhan.

(2) Amaun yang boleh didapatkan balik di bawah seksyen ini
boleh didapatkan sebagai suatu hutang sivil yang kena dibayar
kepada Pertubuhan.

**Suri rumah berinsurans yang mempunyai lebih daripada satu**
**caruman**

**44. Suri rumah berinsurans yang mempunyai caruman di bawah**
Akta ini dan di bawah mana-mana Akta lain yang ditadbir
oleh Pertubuhan, sama ada bagi tempoh yang sama atau tidak,


-----

_Keselamatan Sosial Suri Rumah_ 35

suri rumah berinsurans itu atau orang tanggungannya berhak untuk
menerima hanya satu faedah berkenaan dengan hilang upaya kekal
atau keilatan yang sama.

**Suri rumah berinsurans yang berhak kepada faedah hilang**
**upaya dan keilatan**

**45. Jika suri rumah berinsurans berhak kepada kedua-dua faedah**
hilang upaya dan keilatan disebabkan oleh hilang upaya yang
sama di bawah Akta ini, dia berhak untuk menerima hanya satu
faedah di bawah Akta ini mengikut cara sebagaimana yang ditetapkan.

Bahagian VI

PENENTUAN, SEMAKAN SEMULA DAN RAYUAN

**Penentuan persoalan mengenai keilatan atau hilang upaya kekal**

**46. (1) Penilai perubatan hendaklah memeriksa orang yang**
menuntut faedah dan menentukan, dengan keterangan yang ada
hingga memuaskan hatinya dan mengikut cara sebagaimana yang
ditetapkan, apa-apa persoalan—

_(a) sama ada kemalangan, kejadian atau penyakit yang_

berkaitan itu telah mengakibatkan keilatan;

_(b) sama ada bencana domestik yang berkaitan itu telah_

mengakibatkan hilang upaya kekal; atau

_(c) sama ada takat kehilangan kebolehan keupayaan_

suri rumah berinsurans untuk mengurus rumah tangga
boleh ditaksirkan berdasarkan penilaian fungsional
bagi maksud faedah hilang upaya dan takat kehilangan
kebolehan keupayaan itu.

(2) Penilai perubatan hendaklah menghantar suatu laporan
pemeriksaan dan penentuannya kepada Pertubuhan mengikut cara
sebagaimana yang ditentukan oleh Pertubuhan.


-----

36 _Rang Undang-Undang_

**Rujukan kepada penilai perubatan dan rayuan kepada Jemaah**
**Doktor Rayuan**

**47. (1) Pertubuhan hendaklah merujuk semua persoalan mengenai**
keilatan dan hilang upaya kekal kepada penilai perubatan untuk
penentuan.

(2) Jika orang yang menuntut faedah atau Pertubuhan tidak
berpuas hati dengan penentuan penilai perubatan, orang yang
menuntut faedah itu atau Pertubuhan boleh merayu, mengikut
cara dan masa yang ditetapkan, kepada Jemaah Doktor Rayuan.

(3) Orang yang menuntut apa-apa faedah boleh dipanggil
untuk hadir di hadapan penilai perubatan atau, dalam hal rayuan
oleh Pertubuhan, di hadapan Jemaah Doktor Rayuan, berhubung
dengan penentuan persoalan mengenai keilatan atau persoalan
mengenai hilang upaya kekal, dan boleh dibayar elaun perjalanan,
elaun lain dan perbelanjaan lain yang telah dilakukan olehnya
berhubung dengan kehadiran dalam perkara itu dan pada skala
dan tertakluk kepada syarat sebagaimana yang ditetapkan oleh
peraturan-peraturan.

**Orang yang menuntut faedah tidak berupaya diperiksa oleh**
**penilai perubatan atau Jemaah Doktor Rayuan**

**48. Jika orang yang menuntut faedah, yang telah mengemukakan**
tuntutan bagi faedahnya kepada Pertubuhan untuk penentuan hilang
upaya kekal atau keilatan, menurut Akta ini, tidak sempurna akal,
menjadi sakit atau atas apa-apa sebab lain adalah tidak berupaya
diperiksa oleh penilai perubatan atau Jemaah Doktor Rayuan,
Pertubuhan hendaklah, tertakluk kepada apa-apa keterangan
perubatan yang ada hingga memuaskan hatinya, merujuk hal
itu kepada penilai perubatan atau Jemaah Doktor Rayuan untuk
penentuan hilang upaya kekal atau keilatan, mengikut mana-mana
yang berkenaan, sebagaimana yang ditetapkan.

**Semakan semula penentuan oleh penilai perubatan atau**
**Jemaah Doktor Rayuan**

**49. (1) Pertubuhan atau orang yang menuntut faedah boleh**
memohon untuk semakan semula apa-apa penentuan mengenai
keilatan atau hilang upaya kekal kepada penilai perubatan atau
Jemaah Doktor Rayuan.


-----

_Keselamatan Sosial Suri Rumah_ 37

(2) Apa-apa penentuan di bawah Akta ini oleh penilai perubatan
atau Jemaah Doktor Rayuan boleh disemak semula pada bila-bila
masa oleh penilai perubatan atau Jemaah Doktor Rayuan, jika
penilai perubatan atau Jemaah Doktor Rayuan berpuas hati dengan
keterangan baharu bahawa penentuan itu diberi disebabkan oleh
ketidakdedahan atau salah nyata oleh suri rumah berinsurans atau
mana-mana orang lain mengenai suatu fakta material sama ada
ketidakdedahan atau salah nyata itu adalah fraud atau tidak.

(3) Apa-apa penentuan mengenai takat keilatan, atau hilang
upaya kekal akibat daripada kecederaan yang berkaitan boleh
juga disemak semula oleh penilai perubatan atau Jemaah Doktor
Rayuan, jika penilai perubatan atau Jemaah Doktor Rayuan itu
berpuas hati bahawa semenjak penentuan itu dibuat, takat keilatan,
atau hilang upaya kekal akibat daripada kecederaan yang berkaitan
itu menjadi semakin substansial dan teruk yang tidak terjangka.

(4) Walau apa pun subseksyen (3), penentuan itu tidak boleh
disemak semula melainkan jika penilai perubatan atau Jemaah
Doktor Rayuan berpendapat bahawa, setelah memberi perhatian
kepada tempoh yang diambil kira dalam penentuan itu, ketidakadilan
substansial akan berlaku jika penentuan itu tidak disemak semula.

(5) Kecuali dengan kebenaran Jemaah Doktor Rayuan, penentuan
itu tidak boleh disemak semula di bawah subseksyen (3) atas
apa-apa permohonan untuk semakan semula yang dibuat kurang
daripada dua belas bulan dari tarikh penentuan itu.

(6) Tertakluk kepada subseksyen (5), penilai perubatan atau
Jemaah Doktor Rayuan boleh menguruskan suatu hal untuk
semakan semula mengikut apa-apa cara yang penilai perubatan
atau Jemaah Doktor Rayuan boleh menguruskannya atas rujukan
yang asal kepada penilai perubatan atau Jemaah Doktor Rayuan.

(7) Seksyen 47 hendaklah terpakai bagi suatu permohonan
untuk semakan semula di bawah seksyen ini.

**Semakan semula elaun keuzuran**

**50.** Tertakluk kepada Akta ini dan peraturan-peraturan, Pertubuhan
boleh menyemak semula bayaran apa-apa elaun keuzuran kepada
mana-mana suri rumah dan hasil daripada semakan semula itu
boleh menambah, meneruskan, mengurangkan atau memberhentikan
elaun itu.


-----

38 _Rang Undang-Undang_

**Penggantungan dan pemberhentian elaun keuzuran**

**51. (1) Pertubuhan boleh menggantung elaun keuzuran jika dan**
selagi penerima itu—

_(a) mungkir hadir, dengan tiada sebab yang baik, apabila_

diarahkan, di hadapan penilai perubatan atau mana-mana
pihak berkuasa lain untuk pengesahan kewujudan atau
kewujudan berterusan keilatannya;

_(b) enggan atau cuai tanpa sebab yang baik untuk mematuhi_

apa-apa arahan yang dikeluarkan kepadanya oleh atau
bagi pihak Pertubuhan berkenaan dengan apa-apa proses
pemulihan jasmani yang dia dikehendaki menjalani
tanpa kos; atau

_(c) mungkir, dengan tiada sebab yang baik, membenarkan_

dirinya untuk menerima dengan percuma rawatan perubatan
termasuk pemasangan alat bantuan yang ditawarkan oleh
Pertubuhan bagi keilatannya atau mungkir menjalankan
apa-apa arahan pegawai perubatan yang menjaganya:

Dengan syarat bahawa dia tidak boleh dikehendaki untuk

menjalani apa-apa pembedahan yang boleh membahayakan
nyawa atau kesihatannya.

(2) Pertubuhan boleh menghentikan bayaran elaun keuzuran
jika Pertubuhan berpuas hati bahawa—

_(a) penerima atau mana-mana orang yang berkaitan dengan_

elaun keuzuran itu telah bertindak secara fraud terhadap
Pertubuhan yang berkaitan dengan mana-mana tuntutan
yang telah dibuat olehnya atau apa-apa bayaran yang
telah diterima olehnya;

_(b) penerima bersedia untuk melakukan atau bersubahat_

dalam perbuatan menyalahi undang-undang; atau

_(c)_ penerima telah melakukan atau terlibat dalam perbuatan

menyalahi undang-undang.


-----

_Keselamatan Sosial Suri Rumah_ 39

Bahagian VII

PERUNTUKAN KEWANGAN

**Kumpulan Wang Keselamatan Sosial Suri Rumah**

**52.** (1) Suatu kumpulan wang yang dikenali sebagai
“Kumpulan Wang Keselamatan Sosial Suri Rumah” ditubuhkan
dan hendaklah ditadbir dan dikawal oleh Pertubuhan.

(2) Kumpulan Wang hendaklah terdiri daripada—

_(a) caruman oleh atau bagi pihak suri rumah;_

_(b) sewa, faedah, dividen dan apa-apa pendapatan lain yang_

diperoleh daripada aset Kumpulan Wang;

_(c) jumlah wang yang terakru kepada Kumpulan Wang_

di bawah Akta ini termasuk pembayaran balik faedah;

_(d) wang yang dipinjam oleh Pertubuhan di bawah Akta ini;_

_(e) fi;_

_(f) wang yang diperoleh sebagai pendapatan daripada_

pelaburan oleh Pertubuhan di bawah Akta ini;

_(g) wang yang diterima oleh Pertubuhan melalui pemberian,_

derma dan hadiah bagi maksud Akta ini;

_(h)_ wang yang diperoleh daripada penjualan, pelupusan,

pajakan atau penyewaan, atau apa-apa urusan lain dengan,
apa-apa harta, gadai janji, gadaian atau debentur yang
dipindahkan kepada, yang diletak hak pada atau diperoleh
oleh Pertubuhan;

_(i) wang dan harta lain yang boleh, yang mengikut apa-apa_

cara, menjadi kena dibayar kepada atau terletak hak pada
Pertubuhan berkenaan dengan pelaksanaan fungsinya dan
penjalanan kuasanya;

_(j) apa-apa kos yang dibayar kepada atau didapatkan balik_

oleh Pertubuhan dalam apa-apa penyelesaian tindakan
atau prosiding, sivil atau jenayah; dan


-----

40 _Rang Undang-Undang_

_(k) semua wang dan harta lain yang diterima secara sah_

oleh Pertubuhan.

**Perbelanjaan yang hendaklah dipertanggungkan pada**
**Kumpulan Wang**

**53. Kumpulan Wang hendaklah dibelanjakan bagi maksud yang**
berikut:

_(a) bayaran faedah dan pemberian rawatan dan layanan_

perubatan kepada suri rumah berinsurans atau orang
tanggungannya;

_(b) penubuhan dan penyenggaraan hospital, dispensari dan_

institusi lain dan pemberian perkhidmatan perubatan
termasuk apa-apa perkhidmatan sampingan lain bagi
faedah suri rumah berinsurans;

_(c) bayaran kepada Kerajaan, pihak berkuasa tempatan_

atau mana-mana badan atau orang persendirian bagi
kos rawatan dan layanan perubatan, kemudahan bagi
pemulihan jasmani atau dialisis yang diberikan kepada
suri rumah berinsurans;

_(d) bayaran kepada Kerajaan, pihak berkuasa tempatan atau_

mana-mana badan atau orang persendirian bagi kos
menyewa atau membeli apa-apa bangunan atau peralatan
berhubung dengan rawatan perubatan, kemudahan bagi
pemulihan jasmani atau dialisis;

_(e) bayaran belanja atau kos yang ditanggung oleh Pertubuhan_

berhubung dengan Tribunal, Jemaah Doktor Rayuan,
penilai perubatan dan ejen bagi maksud Akta ini;

_(f) bayaran belanja atau wang yang dikehendaki untuk_

menunaikan apa-apa penghakiman, keputusan atau
award oleh mana-mana mahkamah atau tribunal terhadap
Pertubuhan, Pengerusi Lembaga atau Jawatankuasa atau
jawatankuasa, Ketua Pengarah, Timbalan Ketua Pengarah,
mana-mana anggota Lembaga atau jawatankuasa, Pemeriksa,
dan pegawai dan pekhidmat Pertubuhan berkenaan dengan


-----

_Keselamatan Sosial Suri Rumah_ 41

apa-apa perbuatan, kecuaian atau kemungkiran yang
dibuat atau dilakukan dalam melaksanakan fungsi atau
menjalankan kuasa Pertubuhan;

_(g) bayaran elaun dan belanja lain kepada anggota Lembaga,_

Jawatankuasa dan jawatankuasa;

_(h) bayaran fi guaman dan caj lain bagi memulakan atau_

membela apa-apa prosiding sivil atau jenayah yang
berakibat daripada apa-apa tindakan yang diambil
di bawah Akta ini atau apa-apa peraturan-peraturan yang
dibuat di bawah Akta ini;

_(i) pembayaran perbelanjaan mengenai langkah bagi peningkatan_

kesihatan, keselamatan, kebajikan dan kesejahteraan
suri rumah berinsurans atau orang tanggungan atau
mana-mana suri rumah dan bagi pemulihan suri rumah
berinsurans yang telah hilang upaya atau cedera;

_(j) bayaran balik wang yang dipinjam di bawah Akta ini dan_

bunga atau keuntungan yang kena dibayar atas wang
yang dipinjam itu;

_(k) penubuhan atau pengambilalihan suatu syarikat di bawah_

Akta ini dan penyenggaraannya; dan

_(l) bayaran belanja dan perbelanjaan lain yang dibenarkan_

oleh Akta ini atau mana-mana peraturan-peraturan yang
dibuat di bawah Akta ini, atau yang ditanggung dalam
melaksanakan fungsi atau menjalankan kuasa Pertubuhan.

**Perbelanjaan bagi pentadbiran**

**54. (1) Walau apa pun seksyen 53, perbelanjaan boleh dilakukan**
oleh Pertubuhan daripada Kumpulan Wang setakat apa-apa amaun
yang dibenarkan oleh Menteri sebagaimana yang ditetapkan, bagi
mana-mana satu tahun, untuk menjalankan pentadbiran Skim bagi
maksud yang berikut:

_(a)_ membayar gaji, bonus, belanja cuti dan pertukaran,

elaun perjalanan dan pampasan, ganjaran dan elaun ihsan,
caruman kepada kumpulan wang faedah, kebajikan dan
rekreasi pegawai dan pekhidmat Pertubuhan termasuklah


-----

42 _Rang Undang-Undang_

pemberian pinjaman dan pendahuluan, dan perbelanjaan
berkenaan dengan pejabat dan bayaran perkhidmatan
lain yang diberikan di bawah Akta ini atau mana-mana
peraturan-peraturan yang dibuat di bawah Akta ini;

_(b)_ membayar fi dan saraan lain kepada mana-mana juruaudit,

aktuari, ejen, penasihat teknikal, jurubank, broker saham,
juruukur, perunding atau mana-mana orang lain yang
diguna khidmat untuk melaksanakan maksud Akta ini;
dan

_(c)_ membeli atau menyewa kelengkapan, jentera dan apa-apa

benda lain termasuk menyewa mana-mana bangunan
atau premis dalam melaksanakan fungsinya dan dalam
menjalankan kuasanya di bawah Akta ini atau apa-apa
peraturan-peraturan yang dibuat di bawah Akta ini.

(2) Lembaga boleh, tertakluk kepada apa-apa syarat, batasan atau
sekatan yang difikirkan patut oleh Lembaga, mewakilkan kepada
Pengerusi Lembaga, Ketua Pengarah, Timbalan Ketua Pengarah,
mana-mana anggota Lembaga, Jawatankuasa atau jawatankuasa,
Pemeriksa, atau pegawai dan pekhidmat Pertubuhan, kuasa untuk
membenarkan perbelanjaan daripada Kumpulan Wang atau apa-apa
wang lain yang terletak hak pada dan di bawah kawalan Lembaga
setakat apa-apa had sebagaimana yang ditentukan oleh Lembaga.

**Kuasa untuk menerima pemberian, derma, dsb.**

**55. (1) Pertubuhan boleh menerima pemberian, derma dan hadiah**
atau bekues yang dibuat kepada atau atas nama Kumpulan Wang.

(2) Pertubuhan boleh membelanjakan pemberian, derma dan
hadiah atau bekues bagi maksud tanggungjawab sosial korporat
berkaitan dengan kesihatan, keselamatan, kebajikan dan kesejahteraan
suri rumah.

**Kuasa untuk melabur**

**56. (1) Bagi maksud seksyen ini—**

“debentur” termasuklah saham debentur, bon, nota atau sekuriti
atau obligasi lain suatu syarikat, sama ada terjumlah kepada suatu
gadaian ke atas aset syarikat atau tidak dan juga termasuk hak
untuk melanggan apa-apa debentur;


-----

_Keselamatan Sosial Suri Rumah_ 43

“syer” ertinya syer berbayar sama ada yang berbayar penuh
atau tidak dalam modal syer suatu syarikat dan termasuklah saham
dan hak untuk melanggan apa-apa saham atau syer.

(2) Wang dalam Kumpulan Wang hendaklah, setakat yang
wang itu tidak diperlukan dengan segera untuk dibelanjakan oleh
Pertubuhan di bawah Akta ini atau mana-mana peraturan-peraturan
yang dibuat di bawah Akta ini, dilaburkan tertakluk kepada apa-apa
terma dan syarat yang ditentukan oleh Menteri selepas berunding
dengan Menteri Kewangan seperti yang berikut:

_(a) dalam pelaburan atau sekuriti yang dibenarkan bagi_

pelaburan kumpulan wang amanah oleh mana-mana
undang-undang bertulis;

_(b) dalam pelaburan dalam syer dan debentur dalam mana-mana_

syarikat awam yang disebut harga atau sedang
diusahakan supaya disebut harga di bursa saham yang
ditubuhkan di Malaysia; dan

_(c) dalam apa-apa pelaburan atau sekuriti lain sebagaimana_

yang diputuskan oleh Lembaga berdasarkan syor oleh
Jawatankuasa.

(3) Pelaburan yang dibuat di bawah subseksyen (2) boleh
diubah, ditukar atau direalisasikan dari semasa ke semasa.

(4) Menteri boleh pada bila-bila masa, selepas berunding dengan
Menteri Kewangan, mengarahkan pengosongan sebahagian atau
keseluruhan, atau melarang pelaburan, dalam mana-mana sekuriti.

(5) Kuasa untuk melabur di bawah subseksyen (2) hendaklah
terletak hak kepada Jawatankuasa, tertakluk kepada apa-apa arahan
yang dikeluarkan oleh Lembaga.

(6) Pertubuhan hendaklah, dengan kelulusan Lembaga dan selepas
berunding dengan Menteri Kewangan, menentukan tatacara bagi
pelaburan Kumpulan Wang termasuk pemindahan dan realisasinya,
bank yang Kumpulan Wang boleh didepositkan, pemerdapatan dan
pembayaran balik pinjaman dan kawalan dan prosedur kewangan.


-----

44 _Rang Undang-Undang_

**Kuasa untuk meminjam**

**57.** (1) Pertubuhan boleh, dengan keizinan Menteri dan
Menteri Kewangan, meminjam apa-apa wang yang dikehendaki
oleh Pertubuhan bagi memenuhi mana-mana obligasinya atau
melaksanakan apa-apa fungsinya pada apa-apa kadar bunga dan
bagi apa-apa tempoh dan atas apa-apa terma dan syarat berkenaan
dengan masa dan kaedah pembayaran balik dan selainnya
sebagaimana yang diluluskan oleh Menteri, kecuali bagi maksud
pembayaran faedah di bawah Akta ini.

(2) Tiada wang daripada mana-mana kumpulan wang yang
ditadbirkan oleh Pertubuhan di bawah mana-mana undang-undang
bertulis yang lain boleh digunakan bagi maksud peminjaman
di bawah subseksyen (1).

**Anggaran tahunan**

**58. (1) Pertubuhan hendaklah pada setiap tahun menyediakan**
suatu belanjawan yang menunjukkan wang masuk yang dijangka
dan anggaran perbelanjaan Pertubuhan bagi tahun yang berikutnya
yang mengandungi apa-apa butir-butir yang mencukupi sebagaimana
yang ditentukan oleh Menteri bagi menyelesaikan liabiliti yang
ditanggung oleh Pertubuhan dan bagi menyenggara suatu imbangan
kerja di bawah Akta ini.

(2) Belanjawan itu hendaklah dikemukakan untuk kelulusan
Menteri sebelum apa-apa tarikh yang ditetapkan olehnya.

**Akaun dan laporan**

**59. Pertubuhan hendaklah menyebabkan supaya akaun Kumpulan**
Wang yang sewajarnya dan rekod aktivitinya yang sewajarnya
disimpan dan hendaklah, dengan secepat yang dapat dilaksanakan
selepas berakhirnya setiap tahun kewangan, menyebabkan supaya
disediakan bagi tahun kewangan itu—

_(a)_ suatu penyata akaun Pertubuhan yang hendaklah termasuk

kunci kira-kira dan akaun pendapatan dan perbelanjaan;
dan


-----

_Keselamatan Sosial Suri Rumah_ 45

_(b) suatu laporan mengenai kerja dan aktiviti Pertubuhan._

**Audit**

**60. (1) Akaun Pertubuhan hendaklah diaudit setiap tahun oleh**
Ketua Audit Negara.

(2) Ketua Audit Negara atau mana-mana orang yang diberi kuasa
olehnya hendaklah pada setiap masa yang munasabah mempunyai
akses kepada buku, akaun dan dokumen lain Pertubuhan dan
boleh, bagi maksud audit, menghendaki apa-apa penjelasan dan
maklumat daripada, atau memeriksa, mana-mana pegawai dan
pekhidmat Pertubuhan.

(3) Lembaga hendaklah mengemukakan kepada Menteri suatu
salinan laporan juruaudit dan apa-apa pemerhatian bersama dengan
salinan akaun teraudit Pertubuhan.

(4) Menteri boleh mengarahkan Lembaga supaya menghantar
salinan laporan juruaudit dan apa-apa penyata akaun kepada
mana-mana jabatan Kerajaan dan apa-apa penyata akaun kepada
Ketua Audit Negara sebagaimana yang perlu.

**Laporan tahunan**

**61. Lembaga hendaklah mengemukakan kepada Menteri laporan**
tahunan mengenai kerja dan aktiviti Pertubuhan sebelum 30 Jun
tahun yang berikutnya melainkan jika dilanjutkan selainnya
oleh Menteri.

**Laporan tahunan dan akaun teraudit hendaklah dibentangkan**

**62. Lembaga hendaklah menyebabkan laporan tahunan dan**
akaun teraudit Pertubuhan dibentangkan di hadapan setiap
Majlis Parlimen.


-----

46 _Rang Undang-Undang_

**Penilaian aset dan liabiliti**

**63. (1) Lembaga hendaklah, pada tiap-tiap lima tahun, menyebabkan**
supaya suatu semakan semula aktuari dijalankan mengenai
pelaksanaan Skim di bawah Akta ini, yang melibatkan penilaian aset
dan liabiliti Pertubuhan, dan laporan itu hendaklah dikemukakan
kepada Menteri.

(2) Walau apa pun subseksyen (1), Menteri boleh mengarahkan
supaya apa-apa semakan semula aktuari dan penilaian aset dan
liabiliti dibuat pada bila-bila masa yang lain sebagaimana yang
difikirkannya perlu.

**Pengenaan surcaj**

**64. (1) Mana-mana orang yang sedang atau pernah bekerja**
dengan Pertubuhan boleh dikenakan surcaj jika ternyata kepada
Lembaga bahawa orang itu—

_(a)_ bertanggungjawab atau telah bertanggungjawab bagi

apa-apa bayaran wang yang tidak sepatutnya daripada
Kumpulan Wang atau bagi apa-apa bayaran apa-apa
wang yang tidak disokong dengan sewajarnya;

_(b) bertanggungjawab atau telah bertanggungjawab bagi_

apa-apa kekurangan dalam, atau bagi kemusnahan,
apa-apa wang, sekuriti, barang-barang simpanan atau
harta lain Pertubuhan;

_(c) sebagai atau semasa menjadi pegawai perakaunan, gagal_

atau telah gagal untuk menyimpan akaun atau rekod
yang sepatutnya; atau

_(d)_ telah gagal untuk membuat apa-apa bayaran, atau

bertanggungjawab atau telah bertanggungjawab bagi
apa-apa kelengahan dalam bayaran wang daripada
Kumpulan Wang kepada mana-mana orang yang kepadanya
bayaran itu kena dibayar di bawah mana-mana kontrak,
perjanjian atau perkiraan yang dibuat antara orang itu
dengan Pertubuhan.


-----

_Keselamatan Sosial Suri Rumah_ 47

(2) Lembaga hendaklah, sebelum seseorang itu dikenakan surcaj
di bawah subseksyen (1), menyampaikan kepadanya suatu notis
bertulis yang memintanya menunjukkan sebab mengapa dia tidak
patut dikenakan surcaj.

(3) Jika penjelasan yang memuaskan hati tidak diterima dalam
masa tiga puluh hari dari tarikh penyampaian notis di bawah
subseksyen (2), Lembaga boleh—

_(a) dalam hal perenggan (1)(a) dan (b), mengenakan surcaj_

terhadap orang itu, jumlah wang yang tidak melebihi
amaun yang tidak dipungut, atau bayaran yang dibuat
dengan tidak sepatutnya, atau kekurangan dalam nilai,
atau kerugian, wang, sekuriti, barang simpanan atau
harta lain Pertubuhan; dan

_(b) dalam hal perenggan (1)(c)_ dan _(d), mengenakan surcaj_

terhadap orang itu apa-apa jumlah wang sebagaimana
yang difikirkan patut oleh Lembaga.

(4) Lembaga hendaklah menyebabkan Ketua Pengarah diberitahu
mengenai apa-apa surcaj yang dibuat di bawah subseksyen (1)
dan Ketua Pengarah hendaklah selepas itu memberitahu orang
yang dikenakan surcaj itu.

(5) Walau apa pun subseksyen (3) dan (4), Lembaga boleh
pada bila-bila masa menarik balik apa-apa surcaj yang berkenaan
dengannya penjelasan yang memuaskan telah diterima atau jika
didapati selainnya bahawa tiada surcaj patut dikenakan, dan
Lembaga hendaklah menyebabkan supaya Ketua Pengarah diberitahu
mengenai penarikan balik itu dan Ketua Pengarah hendaklah
selepas itu memberitahu orang yang dikenakan surcaj itu.

(6) Amaun bagi apa-apa surcaj yang dikenakan di bawah
subseksyen (3) dan yang tidak ditarik balik di bawah subseksyen (5)
hendaklah menjadi suatu hutang sivil yang kena dibayar kepada
Pertubuhan daripada orang yang dikenakan surcaj itu dan boleh
dibawa guaman terhadapnya dan didapatkan balik dalam mana-mana
mahkamah atas guaman Pertubuhan dan boleh juga jika diarahkan
sedemikian oleh Lembaga didapatkan balik melalui potongan—

_(a) daripada gaji orang yang dikenakan surcaj itu; atau_

_(b) daripada pencen orang yang dikenakan surcaj itu,_


-----

48 _Rang Undang-Undang_

dengan ansuran bulanan yang sama banyak yang tidak melebihi
satu per empat daripada jumlah gaji atau pencen bulanan orang
itu, mengikut mana-mana yang berkenaan.

Bahagian VIII

TRIBUNAL KESELAMATAN SOSIAL SURI RUMAH

**Tribunal Keselamatan Sosial Suri Rumah**

**65. (1) Menteri hendaklah, melalui pemberitahuan dalam Warta,**
menubuhkan suatu Tribunal Keselamatan Sosial Suri Rumah
bagi Negeri atau kawasan, sebagaimana yang dinyatakan dalam
pemberitahuan itu.

(2) Tribunal hendaklah dipengerusikan oleh seorang Pengerusi
yang dilantik oleh Menteri atas apa-apa terma dan syarat
sebagaimana yang ditentukan oleh Menteri.

(3) Seseorang adalah layak bagi pelantikan sebagai Pengerusi
di bawah subseksyen (2) jika—

_(a) dia seorang warganegara; dan_

_(b)_ selama sepuluh tahun sebelum pelantikannya, dia telah

menjadi—

(i) seorang anggota perkhidmatan kehakiman dan

perundangan Persekutuan;

(ii) peguam bela dan peguam cara mengikut

pengertian Akta Profesion Undang-Undang 1976

[Akta 166];

(iii) peguam bela mengikut pengertian Ordinan

Peguam Bela Sabah [Sabah Cap. 2]; atau

(iv) peguam bela mengikut pengertian Ordinan

Peguam Bela Sarawak [Sarawak Cap. 110].


-----

_Keselamatan Sosial Suri Rumah_ 49

**Perkara untuk diputuskan oleh Tribunal**

**66. (1) Tribunal hendaklah mempunyai kuasa untuk memutuskan**
berkenaan dengan apa-apa persoalan, pertikaian, tuntutan atau
rayuan yang dirujukkan kepada Tribunal oleh mana-mana orang
yang berhubungan dengan perkara yang berikut:

_(a) sama ada mana-mana orang ialah suri rumah, orang_

tanggungan atau suri rumah berinsurans mengikut
pengertian Akta ini;

_(b) sama ada apa-apa kemalangan atau kejadian yang_

mengakibatkan apa-apa kecederaan kepada suri rumah
berinsurans mengikut pengertian Akta ini;

_(c) sama ada apa-apa kemalangan, kejadian atau penyakit_

yang dialami oleh mana-mana suri rumah berinsurans
ialah suatu bencana domestik dalam tempoh caruman;

_(d) kadar caruman yang dibayar terlebih dahulu dan_

bayaran caruman mana-mana suri rumah berinsurans
bagi maksud Akta ini;

_(e)_ hak atau kelayakan mana-mana suri rumah berinsurans

kepada apa-apa faedah termasuklah amaun dan tempoh
faedah itu;

_(f) apa-apa arahan atau petunjuk yang dikeluarkan oleh_

Pertubuhan, di bawah Akta ini atau apa-apa
peraturan-peraturan yang dibuat di bawah Akta ini;

_(g) apa-apa tuntutan oleh Pertubuhan terhadap mana-mana_

orang untuk mendapatkan balik apa-apa faedah yang
telah dibayar dengan tidak mengikut Akta ini;

_(h) apa-apa perkara lain yang dipertikaikan antara suri rumah_

berinsurans, orang tanggungan atau mana-mana orang
dan Pertubuhan berkenaan dengan pelindungan, caruman,
faedah atau wang lain yang kena dibayar atau didapatkan
balik di bawah Akta ini atau apa-apa peraturan-peraturan
yang dibuat di bawah Akta ini; atau


-----

50 _Rang Undang-Undang_

_(i)_ apa-apa perkara lain yang dikehendaki untuk atau yang

boleh diputuskan oleh Tribunal di bawah Akta ini atau
apa-apa peraturan-peraturan yang dibuat di bawah
Akta ini.

(2) Jika dalam mana-mana prosiding di hadapan Tribunal,
suatu persoalan hilang upaya kekal atau keilatan, kecederaan
atau penyakit timbul dan penentuan oleh penilai perubatan atau
Jemaah Doktor Rayuan tidak diperoleh walaupun penentuan itu
adalah perlu bagi keputusan mengenai tuntutan atau persoalan
di hadapan Tribunal, Tribunal hendaklah mengarahkan Pertubuhan
untuk mengemukakan persoalan hilang upaya kekal atau keilatan,
kecederaan atau penyakit itu untuk penentuan oleh penilai
perubatan atau Jemaah Doktor Rayuan dan boleh meneruskan
untuk memutuskan apa-apa persoalan, pertikaian, tuntutan atau
rayuan yang lain di hadapan Tribunal dan memutuskan mengenai
persoalan hilang upaya kekal atau keilatan, kecederaan atau
penyakit itu mengikut penentuan oleh penilai perubatan atau
Jemaah Doktor Rayuan, mengikut mana-mana yang berkenaan.

(3) Tiada mahkamah sivil boleh mempunyai bidang kuasa untuk
memutuskan atau menguruskan apa-apa persoalan, pertikaian,
tuntutan atau rayuan yang disebut dalam subseksyen (1), atau
untuk membuat keputusan atas apa-apa liabiliti yang hendaklah
diputuskan oleh Tribunal di bawah Akta ini atau mana-mana
peraturan-peraturan yang dibuat di bawah Akta ini.

(4) Tribunal hendaklah hanya memutuskan apa-apa persoalan,
pertikaian, tuntutan atau rayuan yang timbul di bawah Akta ini
atau apa-apa peraturan-peraturan yang dibuat di bawah Akta ini
dan bukan di bawah mana-mana undang-undang bertulis yang lain.

(5) Tribunal dan mahkamah sivil tidak mempunyai bidang
kuasa untuk memutuskan atau menguruskan apa-apa persoalan
atau pertikaian yang, oleh atau di bawah Akta ini, diputuskan
oleh penilai perubatan atau Jemaah Doktor Rayuan.

**Memulakan prosiding, dsb.**

**67. (1) Semua prosiding di hadapan Tribunal hendaklah dimulakan**
di Tribunal yang ditubuhkan bagi kawasan yang suri rumah
berinsurans menetap di Malaysia pada masa persoalan, pertikaian,
tuntutan atau rayuan timbul.


-----

_Keselamatan Sosial Suri Rumah_ 51

(2) Pengerusi Tribunal boleh, apabila permohonan yang dibuat
oleh pihak-pihak kepada Tribunal, memindahkan apa-apa perkara
yang belum selesai di hadapannya di suatu Negeri atau kawasan
kepada mana-mana Tribunal lain di Negeri atau kawasan lain dan
hendaklah memberikan sebabnya bagi membenarkan atau tidak
membenarkan permohonan untuk pemindahan itu.

(3) Tribunal yang kepadanya apa-apa perkara atau prosiding
dipindahkan di bawah subseksyen (2) hendaklah meneruskan
untuk memutuskan perkara atau prosiding itu seolah-olah perkara
atau prosiding itu telah dimulakan pada asalnya di hadapan
Tribunal itu.

**Pemulaan prosiding**

**68. (1) Apa-apa prosiding di hadapan Tribunal hendaklah**
dimulakan dengan suatu permohonan yang dibuat dalam tempoh
tiga tahun dari tarikh kausa tindakan itu timbul.

(2) Permohonan yang disebut dalam subseksyen (1) hendaklah
dibuat mengikut apa-apa cara sebagaimana yang ditentukan oleh
Pertubuhan dan disertakan dengan fi.

(3) Bagi maksud subseksyen (1)—

_(a) kausa tindakan berkenaan dengan tuntutan bagi faedah_

hendaklah disifatkan telah timbul dari tarikh keputusan
bertulis daripada Pertubuhan mengenai tuntutan itu
diterima oleh orang yang berikut:

(i) suri rumah berinsurans;

(ii) berhubung dengan pencen penakat, orang tanggungan

suri rumah berinsurans; atau

(iii) berhubung dengan faedah pengurusan mayat,

orang yang menuntut;

_(b) kausa tindakan berkenaan dengan apa-apa tuntutan oleh_

Pertubuhan untuk mendapatkan balik faedah daripada
suri rumah berinsurans, orang tanggungannya atau
mana-mana orang lain hendaklah disifatkan telah timbul
dari tarikh keterangan faedah telah dibayar disebabkan
oleh kesilapan atau fraud wujud.


-----

52 _Rang Undang-Undang_

**Kuasa Tribunal**

**69. (1) Tribunal hendaklah mempunyai segala kuasa seorang**
Hakim Mahkamah Sesyen bagi maksud mengeluarkan saman dan
menguatkuasakan kehadiran saksi, penzahiran dan pengemukaan
dokumen dan objek yang material, mentadbir sumpah dan
merekodkan keterangan.

(2) Semua kos bersampingan dengan apa-apa prosiding
di hadapan Tribunal hendaklah tertakluk kepada budi bicara
Tribunal.

(3) Suatu perintah Tribunal hendaklah dikuatkuasakan
seolah-olah perintah itu ialah suatu penghakiman Mahkamah Sesyen.

**Pewakilan dalam prosiding di hadapan Tribunal**

**70. Mana-mana orang boleh, dalam mana-mana prosiding di hadapan**
Tribunal kecuali kehadiran seseorang bagi maksud pemeriksaan
sebagai seorang saksi, hadir sendiri atau diwakili oleh pengamal
undang-undang, atau mana-mana orang yang diberi kuasa secara
bertulis oleh orang itu, atau jika tiada pemberian kuasa secara
bertulis, oleh mana-mana orang yang dibenarkan oleh Tribunal
untuk hadir bagi pihak orang itu.

**Faedah tidak dibayar kerana ketidakpatuhan Akta atau**
**peraturan-peraturan**

**71. (1)** Tribunal tidak boleh mengarahkan pembayaran apa-apa
faedah kepada suri rumah berinsurans atau orang tanggungan,
mengikut mana-mana yang berkenaan, melainkan suri rumah
berinsurans atau orang tanggungan itu telah membuat tuntutan
bagi faedah itu mengikut Akta ini atau apa-apa peraturan-peraturan
yang dibuat di bawah Akta ini.

(2) Walau apa pun subseksyen (1), Tribunal boleh mengarahkan
pembayaran faedah sekiranya Tribunal berpuas hati bahawa terdapat
sebab yang munasabah untuk tidak membuat tuntutan bagi faedah
itu dengan mematuhi Akta ini atau apa-apa peraturan-peraturan
yang dibuat di bawah Akta ini.


-----

_Keselamatan Sosial Suri Rumah_ 53

**Rujukan kepada Mahkamah Tinggi**

**72. Tribunal boleh mengemukakan apa-apa persoalan undang-undang**
bagi keputusan Mahkamah Tinggi dan hendaklah memutuskan
persoalan yang belum selesai di hadapan Tribunal mengikut
keputusan itu.

**Rayuan**

**73. (1) Tiada rayuan boleh dibuat kepada Mahkamah Tinggi**
terhadap perintah Tribunal melainkan jika rayuan itu melibatkan
persoalan undang-undang atau campuran persoalan undang-undang
dan fakta.

(2) Rayuan yang disebut dalam subseksyen (1) hendaklah
dibuat dalam masa enam puluh hari dari tarikh perintah bertulis
itu dibuat oleh Tribunal.

**Penggantungan bayaran sementara menunggu rayuan**

**74. Jika Pertubuhan telah membuat suatu rayuan terhadap**
suatu perintah Tribunal, Tribunal boleh, dan jika diarahkan oleh
Mahkamah Tinggi hendaklah, sementara menunggu keputusan
rayuan itu, menahan perintah yang terhadapnya rayuan dibuat
yang berhubungan dengan bayaran apa-apa jumlah wang.

Bahagian IX

PENGUATKUASAAN DAN PENYIASATAN

**Kuasa penguatkuasaan, pemeriksaan dan penyiasatan**

**75. (1) Ketua Pengarah boleh, secara bertulis, mengarahkan**
mana-mana Pemeriksa untuk menjalankan kuasanya dan melaksanakan
fungsinya yang diberi oleh Akta Keselamatan Sosial Pekerja 1969
bagi melaksanakan maksud Akta ini.

(2) Pemeriksa hendaklah mempunyai segala kuasa seorang
pegawai polis dalam apa-apa jua pangkat sebagaimana yang
diperuntukkan di bawah Kanun Tatacara Jenayah [Akta 593],


-----

54 _Rang Undang-Undang_

kecuali kuasa untuk menangkap tanpa waran, berhubung dengan
penguatkuasaan, pemeriksaan dan penyiasatan, dan kuasa itu
hendaklah menjadi tambahan kepada kuasa yang diberi oleh
Akta ini dan tidak mengurangkan kuasanya.

(3) Pemeriksa boleh memeriksa mana-mana orang jika Pemeriksa
itu mempunyai alasan yang munasabah untuk mempercayai bahawa
orang itu mempunyai maklumat atau dokumen yang berkaitan yang
berhubungan dengan apa-apa aktiviti mengurus rumah tangga.

(4) Ketua Pengarah dan Timbalan Ketua Pengarah hendaklah
mempunyai segala kuasa Pemeriksa di bawah Akta ini atau
apa-apa peraturan-peraturan yang dibuat di bawah Akta ini.

**Kuasa untuk menghendaki maklumat dan menjalankan**
**pemeriksaan**

**76. (1) Bagi maksud memperoleh maklumat mengenai sama ada**
mana-mana orang telah membuat bayaran caruman atau apa-apa
maklumat lain yang berhubung dengan tuntutan bagi faedah
di bawah Akta ini, Ketua Pengarah atau Pemeriksa boleh, melalui
notis secara bertulis, menghendaki mana-mana orang yang dia
mempunyai alasan yang munsabah untuk mempercayai bahawa orang
itu mempunyai apa-apa maklumat atau dokumen, atau berupaya
untuk memberikan apa-apa keterangan, yang berkaitan dengan
bayaran caruman atau tuntutan bagi faedah di bawah Akta ini—

_(a)_ untuk memberikan apa-apa maklumat kepada

Ketua Pengarah atau Pemeriksa dalam apa-apa masa yang
dinyatakan dalam notis itu; atau

_(b) untuk hadir sendiri di hadapan Ketua Pengarah atau_

Pemeriksa dan untuk mengemukakan bagi pemeriksaan
apa-apa buku, akaun, rekod dan dokumen lain termasuk
rekod elektronik yang difikirkan perlu oleh Ketua Pengarah
atau Pemeriksa.

(2) Jika ternyata kepada mana-mana Majistret atas maklumat
bertulis bersumpah dan selepas apa-apa siasatan yang difikirkannya
perlu bahawa terdapat alasan yang munasabah untuk mempercayai


-----

_Keselamatan Sosial Suri Rumah_ 55

bahawa di mana-mana tempat atau bangunan terdapat apa-apa
buku, akaun, rekod atau dokumen lain termasuk rekod elektronik
yang pengemukaannya telah dikehendaki di bawah subseksyen (1)
tetapi tidak dikemukakan, Majistret itu boleh mengeluarkan
waran yang memberi kuasa kepada Ketua Pengarah, Pemeriksa
atau mana-mana pegawai Pertubuhan yang diberi kuasa oleh
Ketua Pengarah, dengan atau tanpa bantuan, memasuki tempat atau
bangunan, dengan kekerasan jika perlu, dan memeriksa tempat
atau bangunan itu, menyita, mengambil milikan dan menahan
apa-apa buku, akaun, rekod atau dokumen lain termasuk rekod
elektronik.

(3) Mana-mana orang yang tidak mematuhi subseksyen (1)
melakukan suatu kesalahan dan boleh, apabila disabitkan, didenda
tidak melebihi sepuluh ribu ringgit atau dipenjarakan selama
tempoh tidak melebihi dua tahun atau kedua-duanya.

**Menghalang, dsb., Ketua Pengarah, Timbalan Ketua Pengarah**
**atau Pemeriksa**

**77. Mana-mana orang yang—**

_(a) tidak mematuhi apa-apa arahan yang diberikan oleh_

Ketua Pengarah, mana-mana Timbalan Ketua Pengarah
atau Pemeriksa semasa menjalankan kuasanya dan
melaksanakan fungsinya di bawah Akta ini atau mana-mana
peraturan-peraturan yang dibuat di bawah Akta ini; atau

_(b) dengan apa-apa cara mengamang, menggalang atau_

menghalang Ketua Pengarah, mana-mana Timbalan Ketua
Pengarah atau Pemeriksa semasa menjalankan kuasanya
dan melaksanakan fungsinya di bawah Akta ini atau
mana-mana peraturan-peraturan yang dibuat di bawah
Akta ini,

melakukan suatu kesalahan dan boleh, apabila disabitkan, didenda
tidak melebihi sepuluh ribu ringgit atau dipenjarakan selama
tempoh tidak melebihi dua tahun atau kedua-duanya.


-----

56 _Rang Undang-Undang_

Bahagian X

KESALAHAN DAN PENALTI

**Memberikan maklumat atau dokumen palsu atau mengelirukan**

**78. Mana-mana orang yang—**

_(a)_ memberikan atau menyebabkan mana-mana orang

memberikan apa-apa maklumat atau dokumen kepada
Pertubuhan yang dia ketahui atau mempunyai sebab
untuk mempercayai adalah palsu atau mengelirukan; atau

_(b)_ membuat secara bertulis atau menandatangani apa-apa

akuan, borang, laporan, sijil atau dokumen lain
yang dikehendaki oleh Akta ini atau mana-mana
peraturan-peraturan yang dibuat di bawah Akta ini yang
tidak benar atau tidak betul dalam apa-apa butir-butir
material,

melakukan suatu kesalahan dan boleh, apabila disabitkan, didenda
tidak melebihi sepuluh ribu ringgit atau dipenjarakan selama
tempoh tidak melebihi dua tahun atau kedua-duanya.

**Fraud atau pemalsuan berkaitan dengan bayaran caruman**
**atau tuntutan bagi faedah**

**79. Mana-mana orang yang melakukan atau bersubahat untuk**
melakukan apa-apa perbuatan fraud atau pemalsuan berkaitan
dengan bayaran caruman atau tuntutan bagi faedah melakukan
suatu kesalahan dan boleh, apabila disabitkan, dipenjarakan selama
tempoh tidak melebihi dua tahun atau didenda tidak melebihi
sepuluh ribu ringgit atau kedua-duanya.

**Perintah mahkamah berkenaan dengan caruman atau faedah**
**yang genap masa dan kena dibayar kepada Pertubuhan**

**80. (1) Mana-mana orang yang didapati bersalah atas apa-apa**
kesalahan di bawah seksyen 78 atau 79 dan menyebabkan apa-apa
caruman tidak dibayar kepada Pertubuhan atau menyebabkan apa-apa
bayaran di bawah Akta ini diterima dengan tidak sepatutnya,
mahkamah yang di hadapannya orang itu didapati bersalah


-----

_Keselamatan Sosial Suri Rumah_ 57

hendaklah memerintahkan orang itu untuk membayar kepada
Pertubuhan amaun apa-apa caruman atau bayaran itu, bersama
dengan apa-apa bunga yang dikreditkan atas amaun itu, yang
genap masa dan kena dibayar kepada Pertubuhan.

(2) Amaun apa-apa caruman atau bayaran yang disebut dalam
subseksyen (1) hendaklah diperakukan oleh pegawai Pertubuhan
yang diberi kuasa oleh Ketua Pengarah sebagai kena dibayar
daripada orang itu sebelum tarikh dapatan bersalah itu dan
perakuan pegawai diberi kuasa itu hendaklah menjadi keterangan
_prima facie mengenai amaun yang genap masa dan kena dibayar_
kepada Pertubuhan.

(3) Sekiranya mana-mana orang yang didapati bersalah atas
apa-apa kesalahan di bawah seksyen 78 atau 79 yang berhubungan
dengan isi kandungan apa-apa dokumen atau laporan yang
dikemukakan kepada Pertubuhan, mahkamah yang di hadapannya
orang itu didapati bersalah boleh memerintahkan orang itu untuk
mengemukakan dokumen atau laporan yang dikehendaki dalam
masa yang ditentukan oleh mahkamah.

(4) Amaun apa-apa caruman atau bayaran yang disebut dalam
subseksyen (1) boleh didapatkan balik mengikut cara yang sama
sebagaimana, dan boleh dirayu seolah-olah ia ialah, suatu perintah
bagi bayaran pampasan di bawah seksyen 426 Kanun Tatacara
Jenayah, kecuali jika mahkamah mengarahkan supaya bayaran
jumlah wang itu dibuat secara ansuran, mahkamah hendaklah
mengarahkan supaya jumlah wang itu dibayar dengan tidak lebih
daripada enam ansuran dalam masa enam bulan.

**Salinan catatan menjadi keterangan prima facie dan pengemukaan**
**dokumen**

**81. (1) Dalam apa-apa prosiding undang-undang di bawah Akta ini,**
suatu salinan apa-apa catatan dalam akaun Pertubuhan yang
diperakukan dengan sewajarnya oleh pegawai Pertubuhan yang
diberi kuasa oleh Ketua Pengarah hendaklah menjadi keterangan
_prima facie bahawa catatan itu telah dibuat dan mengenai kebenaran_
kandungan catatan itu.


-----

58 _Rang Undang-Undang_

(2) Mahkamah boleh, atas permohonan oleh Pendakwa Raya,
menghendaki mana-mana orang untuk mengemukakan apa-apa
dokumen yang dalam milikannya dan berkaitan dengan kes,
dan dokumen itu hendaklah dikemukakan dalam masa yang
ditentukan oleh mahkamah.

**Pendakwaan**

**82.** Tiada pendakwaan boleh dimulakan bagi apa-apa kesalahan
di bawah Akta ini atau mana-mana peraturan-peraturan yang
dibuat di bawah Akta ini kecuali oleh atau dengan keizinan
bertulis Pendakwa Raya.

**Pengkompaunan kesalahan**

**83. (1) Menteri boleh, dengan kelulusan Pendakwa Raya,**
membuat peraturan-peraturan yang menetapkan—

_(a) mana-mana kesalahan di bawah Akta ini atau mana-mana_

peraturan-peraturan yang dibuat di bawah Akta ini sebagai
suatu kesalahan yang boleh dikompaun; dan

_(b) kaedah dan tatacara bagi mengkompaun kesalahan itu._

(2) Ketua Pengarah atau mana-mana pegawai Pertubuhan yang
diberi kuasa secara bertulis oleh Ketua Pengarah boleh, dengan
keizinan secara bertulis Pendakwa Raya, pada bila-bila masa sebelum
pendakwaan dimulakan, mengkompaun mana-mana kesalahan yang
boleh dikompaun dengan membuat suatu tawaran bertulis kepada
orang yang disyaki dengan munasabah telah melakukan kesalahan
itu apabila dibayar kepada Ketua Pengarah, suatu jumlah wang
yang tidak melebihi lima puluh peratus daripada amaun denda
maksimum yang orang itu boleh dikenakan jika dia disabitkan
atas kesalahan itu, dalam masa sebagaimana yang dinyatakan
dalam tawaran bertulis itu.

(3) Tawaran bertulis di bawah subseksyen (2) boleh dibuat
pada bila-bila masa selepas kesalahan itu dilakukan tetapi sebelum
apa-apa pendakwaan baginya dimulakan, dan jika amaun yang
dinyatakan dalam tawaran bertulis itu tidak dibayar dalam masa


-----

_Keselamatan Sosial Suri Rumah_ 59

yang dinyatakan dalam tawaran bertulis itu, atau apa-apa tempoh
lanjutan sebagaimana yang diberikan oleh Ketua Pengarah,
pendakwaan bagi kesalahan itu boleh dimulakan pada bila-bila
masa selepas itu terhadap orang yang kepadanya tawaran bertulis
itu dibuat.

(4) Jika suatu kesalahan telah dikompaun di bawah
subseksyen (2), tiada pendakwaan boleh dimulakan berkenaan
dengan kesalahan itu terhadap orang yang kepadanya tawaran
untuk mengkompaun itu dibuat, dan Ketua Pengarah, boleh
memulangkan apa-apa buku, akaun, rekod atau dokumen lain
termasuk rekod elektronik yang disita berkaitan dengan kesalahan
itu, tertakluk kepada apa-apa terma sebagaimana yang difikirkan
patut oleh Ketua Pengarah.

(5) Semua jumlah wang yang diterima oleh Ketua Pengarah
di bawah seksyen ini hendaklah dibayar ke dalam dan menjadi
sebahagian daripada Kumpulan Wang.

Bahagian XI

AM

**Pelantikan ejen pemungut**

**84. Pertubuhan boleh melantik apa-apa bilangan ejen pemungut**
bagi maksud mendapatkan balik apa-apa jumlah wang yang
terhutang yang kena dibayar kepada Pertubuhan.

**Mengguna khidmat juruaudit, aktuari, dsb.**

**85. Pertubuhan boleh, tertakluk kepada apa-apa terma dan syarat,**
mengguna khidmat mana-mana juruaudit, aktuari, penasihat teknikal,
jurubank, broker saham, juruukur, perunding atau mana-mana
orang lain sebagaimana yang difikirkan patut oleh Pertubuhan
untuk membantu Pertubuhan dalam melaksanakan fungsinya.


-----

60 _Rang Undang-Undang_

**Ketua Pengarah, Timbalan Ketua Pengarah, Pemeriksa, dan**
**pegawai dan pekhidmat Pertubuhan berhak menerima gaji,**
**elaun, dsb.**

**86. Jika Ketua Pengarah, Timbalan Ketua Pengarah, Pemeriksa,**
dan pegawai dan pekhidmat Pertubuhan menjalankan kuasanya
dan melaksanakan fungsinya bagi maksud Akta ini, gajinya,
elaunnya, pendahuluan dan apa-apa bayaran lain yang mereka
berhak menerima hendaklah dibayar daripada Kumpulan Wang.

**Pekhidmat awam**

**87. Ketua Pengarah, Timbalan Ketua Pengarah, semua anggota**
Lembaga, Jawatankuasa atau jawatankuasa yang ditubuhkan
di bawah seksyen 9, Pemeriksa, dan pegawai dan pekhidmat
Pertubuhan, semasa menunaikan kewajipan mereka di bawah
Akta ini atau mana-mana peraturan-peraturan yang dibuat di bawah
Akta ini, hendaklah disifatkan sebagai pekhidmat awam mengikut
pengertian Kanun Keseksaan [Akta 574].

**Kuasa Pertubuhan untuk menubuhkan atau mengambil alih**
**syarikat**

**88. (1) Pertubuhan boleh, dengan kelulusan Menteri dan Menteri**
Kewangan, menubuhkan atau mengambil alih mana-mana syarikat
di bawah Akta Syarikat 2016 [Akta 777] untuk menjalankan,
mentadbir, mengendalikan dan menguruskan apa-apa projek,
usaha sama, program penswastaan, rancangan, perusahaan atau
apa-apa perkara lain yang telah dirancang atau diusahakan oleh
Pertubuhan bagi maksud Akta.

(2) Pertubuhan boleh memberi arahan kepada syarikat yang
disebut dalam subseksyen (1) mengenai perkara yang berhubungan
dengan pentadbiran, kewangan dan operasi syarikat itu yang
selaras dengan peruntukan Akta ini, dan syarikat itu hendaklah
melaksanakan arahan itu.


-----

_Keselamatan Sosial Suri Rumah_ 61

**Kuasa untuk mengecualikan**

**89. Menteri boleh, melalui perintah yang disiarkan dalam Warta**
dan tertakluk kepada apa-apa terma dan syarat yang dinyatakan
dalam perintah itu, mengecualikan—

_(a)_ mana-mana suri rumah atau suami suri rumah; atau

_(b)_ mana-mana orang tanggungan,

daripada mana-mana peruntukan Akta ini atau mana-mana
peraturan-peraturan yang dibuat di bawah Akta ini.

**Pelupusan dokumen selepas lebih daripada tiga tahun**

**90. (1) Ketua Pengarah boleh membenarkan apa-apa dokumen**
berasaskan kertas kepunyaan Pertubuhan untuk disalinkan dalam
perantaraan elektronik dengan apa-apa cara bagi memastikan
bahawa imej tepat dokumen itu dapat dilihat, dihasilkan semula
dan disalinkan.

(2) Jika dokumen berasaskan kertas telah disalinkan mengikut
subseksyen (1), Ketua Pengarah boleh membenarkan pelupusan
dokumen berasaskan kertas itu selepas habisnya tempoh tiga tahun
dari pembuatan salinan elektronik itu.

(3) Salinan dokumen berasaskan kertas yang disimpan dalam
suatu perantaraan elektronik mengikut subseksyen (1) boleh
diterima sebagai keterangan mengenai apa-apa fakta yang
dinyatakan dalamnya mengikut seksyen 90a Akta Keterangan 1950

[Akta 56].

**Kuasa untuk meminda Jadual**

**91. Menteri boleh, melalui perintah yang disiarkan dalam Warta,**
meminda Jadual.


-----

62 _Rang Undang-Undang_

**Kuasa untuk membuat peraturan-peraturan**

**92. (1) Menteri boleh membuat apa-apa peraturan-peraturan**
sebagaimana yang suai manfaat atau perlu bagi maksud melaksanakan
peruntukan Akta ini.

(2) Tanpa menjejaskan keluasan subseksyen (1),
peraturan-peraturan itu boleh menetapkan—

_(a) semua perkara yang berhubungan dengan Jawatankuasa_

atau jawatankuasa yang termasuklah tatacara untuk diikuti
oleh Jawatankuasa atau jawatankuasa itu;

_(b) semua perkara yang berhubungan dengan belanja dan_

perbelanjaan lain sebagaimana yang dibenarkan untuk
dibelanjakan daripada Kumpulan Wang;

_(c) amaun daripada Kumpulan Wang yang dibenarkan untuk_

dibelanjakan bagi maksud perbelanjaan pentadbiran Skim;

_(d) kos dan fi yang kena dibayar berhubung dengan apa-apa_

prosiding di hadapan Tribunal;

_(e) cara dan tatacara apa-apa prosiding di hadapan Tribunal;_

_(f) penubuhan hospital, dispensari dan institusi lain, dan_

penguntukan suri rumah berinsurans kepada mana-mana
hospital, dispensari, klinik atau institusi lain itu;

_(g) semua perkara yang berhubungan dengan penentuan_

kebolehinsuransan suri rumah berinsurans dan bayaran
caruman;

_(h) semua perkara yang berhubungan dengan atau bersampingan_

dengan bayaran dan kutipan caruman yang termasuklah
seperti yang berikut:

(i) cara dan masa bayaran caruman; dan

(ii) amaun bayaran caruman;

_(i) semua perkara yang berhubungan dengan maksud caruman_

dan faedah yang termasuklah seperti yang berikut:

(i) perkara berkenaan dengan pendaftaran dan cara

pendaftaran;


-----

_Keselamatan Sosial Suri Rumah_ 63

(ii) pengiraan dan penentuan kelayakan caruman dan

tempoh pelindungan bagi suri rumah berinsurans;

(iii) caruman termasuklah kadar caruman yang dibayar

terlebih dahulu dan bayaran caruman yang dibayar
terlebih dahulu oleh suami atau suri rumah
berinsurans itu;

(iv) kadar faedah dan perakuan hilang upaya, keilatan

dan kelayakan bagi apa-apa faedah atau kemudahan
di bawah Akta ini;

(v) cara untuk menilai apa-apa faedah wang tunai

di bawah Akta ini termasuklah kaedah mengira
faedah wang tunai;

(vi) cara untuk mentaksir nilai apa-apa faedah atau

kemudahan yang bukan faedah wang tunai dan
bayaran gantinya;

(vii) kaedah mengira amaun faedah wang tunai atau elaun

perjalanan dan elaun lain yang kena dibayar, dan
hal keadaan dan takat penggantian faedah hilang
upaya dan keilatan boleh dibenarkan dan kaedah
mengira nilai penggantian itu;

(viii) syarat untuk dipatuhi oleh suri rumah berinsurans

semasa sedang menerima apa-apa faedah di bawah
Akta ini termasuk kehendak pemeriksaan perubatan
orang itu;

(ix) cara pelarasan faedah hilang upaya kekal yang kena

dibayar berkenaan dengan satu atau berbilang
bencana domestik atau syarat untuk menerima
faedah itu dalam apa-apa hal jika faedah hilang
upaya kekal telah digantikan dengan bayaran
sekali gus;

(x) cara atau penentuan kelayakan bagi faedah yang

suri rumah berinsurans berhak di bawah
Akta Keselamatan Sosial Pekerja 1969,
Akta Keselamatan Sosial Pekerjaan Sendiri 2017

[Akta 789] dan Akta ini;


-----

64 _Rang Undang-Undang_

(xi) cara pelantikan, pembayaran elaun dan tatacara

penentuan oleh, penilai perubatan;

(xii) cara pelantikan dan kewajipan pegawai perubatan;

_(j)_ semua perkara yang berhubungan dengan apa-apa

program, skim, fi, langkah atau bantuan kewangan
baharu jika difikirkan perlu oleh Menteri untuk menjaga
kesejahteraan dan kebajikan suri rumah berinsurans dan
orang tanggungannya;

_(k) apa-apa perkara lain yang dikehendaki ditetapkan_

di bawah Akta ini.

(3) Mana-mana peraturan-peraturan yang dibuat di bawah
Akta ini boleh menetapkan apa-apa perbuatan atau peninggalan
yang melanggar peraturan-peraturan itu menjadi suatu kesalahan
dan boleh menetapkan penalti dengan denda tidak melebihi
sepuluh ribu ringgit atau pemenjaraan selama tempoh tidak melebihi
dua tahun atau kedua-duanya bagi kesalahan itu.

(4) Walau apa pun subseksyen (1) dan (2), Menteri boleh
mengguna pakai mana-mana peraturan-peraturan yang dibuat
di bawah Akta Keselamatan Sosial Pekerja 1969, Akta Keselamatan
Sosial Pekerjaan Sendiri 2017 dan apa-apa Akta lain yang ditadbir
oleh Pertubuhan bagi maksud Akta ini tertakluk kepada apa-apa
syarat dan pindaan yang tidak bercanggah dengan Akta ini.

**Syor Jawatankuasa untuk menyemak semula Skim**

**93. (1) Jawatankuasa boleh, apabila terdapat perubahan substansial**
dalam aras umum pendapatan akibat daripada perubahan substansial
dalam kos sara hidup atau kemampanan Kumpulan Wang, memeriksa
keadaan itu berasaskan penilaian aktuari dan dengan kelulusan
Lembaga, membuat syor kepada Menteri bagi menyelaraskan Skim
untuk mengekalkan nilai sebenar faedah wang tunai tertentu dan
bagi memastikan kemampanan Kumpulan Wang.

(2) Syor Jawatankuasa yang disebut di bawah subseksyen (1)—

_(a)_ hendaklah disertakan dengan laporan aktuari;

_(b) hendaklah mengambil kira dasar sosial Kerajaan; dan_


-----

_Keselamatan Sosial Suri Rumah_ 65

_(c) boleh termasuk—_

(i) cadangan bagi kadar caruman dibayar terlebih

dahulu yang baharu;

(ii) cadangan bagi perubahan kadar faedah wang tunai

tertentu; dan

(iii) pelanjutan atau pemotongan jenis faedah.

**Pertubuhan boleh berurusan dengan orang yang diberi kuasa**

**94. (1) Dalam semua perkara mengenai faedah di bawah Akta ini,**
Pertubuhan boleh berurusan secara langsung dengan suri rumah
berinsurans atau orang tanggungannya, atau pegawai suatu
institusi yang diberi kuasa secara bertulis oleh suri rumah
berinsurans itu atau orang tanggungannya, atau seorang pengamal
undang-undang yang mewakili suri rumah berinsurans itu atau
orang tanggungannya.

(2) Pertubuhan boleh enggan melayani apa-apa representasi
yang dibuat oleh mana-mana orang lain.

**Pengemukaan dokumen secara elektronik**

**95. (1) Tertakluk kepada subseksyen (2), Pertubuhan boleh**
membenarkan apa-apa penyata, butir-butir, rekod, notis, laporan,
daftar atau dokumen lain yang dikehendaki untuk dikemukakan
atau diberikan di bawah Akta ini atau peraturan-peraturan yang
dibuat di bawah Akta ini melalui perantaraan elektronik atau
secara penghantaran elektronik.

(2) Syarat dan spesifikasi yang di bawahnya penyata, butir-butir,
rekod, notis, laporan, daftar atau dokumen lain yang disebut
dalam subseksyen (1) dikemukakan atau diberikan hendaklah
sebagaimana yang ditentukan oleh Pertubuhan.

(3) Penyata, butir-butir, rekod, notis, laporan, daftar atau dokumen
lain yang disebut dalam subseksyen (1) hendaklah disifatkan telah
dikemukakan atau diberikan oleh seseorang kepada Pertubuhan
pada tarikh pengakuterimaan penyata, butir-butir, rekod, notis,
laporan, daftar atau dokumen lain itu dihantar secara elektronik
oleh Pertubuhan kepada orang itu.


-----

66 _Rang Undang-Undang_

(4) Pengakuterimaan oleh Pertubuhan, penyata, butir-butir,
rekod, notis, laporan, daftar atau dokumen lain yang dikemukakan
atau diberikan menurut subseksyen (3) boleh diterima sebagai
keterangan dalam mana-mana prosiding.

**Penubuhan dan penyenggaraan hospital, dsb.**

**96. (1) Pertubuhan boleh menubuhkan dan menyenggarakan**
apa-apa hospital, dispensari dan perkhidmatan perubatan dan
pembedahan lain yang difikirkan patut oleh Pertubuhan bagi
faedah suri rumah berinsurans.

(2) Pertubuhan boleh membuat perjanjian dengan mana-mana
Kerajaan, pihak berkuasa tempatan, badan berkanun, orang,
persendirian atau perseorangan berkenaan dengan pemberian
rawatan dan layanan perubatan untuk suri rumah berinsurans
di mana-mana kawasan dan pembayaran kos bagi belanja rawatan
dan layanan perubatan itu.

**Kuasa untuk bekerjasama dengan institusi yang sedia ada**
**atau menggalakkan langkah untuk kesihatan, kebajikan, dsb.,**
**suri rumah berinsurans**

**97. (1) Pertubuhan boleh menggalakkan langkah atau bekerjasama**
dengan mana-mana institusi yang sedia ada bagi peningkatan
kesihatan, keselamatan, kebajikan dan kesejahteraan suri rumah
dan bagi pemulihan suri rumah berinsurans yang telah hilang
upaya atau cedera dan boleh melakukan perbelanjaan, berkenaan
dengan langkah itu, daripada Kumpulan Wang mengikut had yang
sebagaimana yang ditetapkan.

(2) Bagi maksud subseksyen (1), kerjasama itu hendaklah
tidak mewujudkan apa-apa faedah selain yang diberikan di bawah
Akta ini.

(3) Langkah di bawah subseksyen (1) boleh termasuk pemberian
anggota badan buatan dan alat di bawah keadaan yang sesuai dan
rumah betah atau rumah perlindungan.


-----

_Keselamatan Sosial Suri Rumah_ 67

Jadual Pertama

[Subseksyen 2(2)]

1. Suri rumah yang telah mencapai umur lima puluh lima tahun.

2. Suri rumah yang telah mencapai umur lima puluh empat tahun dan yang
berkenaan dengannya tiada caruman telah kena dibayar di bawah Akta ini
sebelum dia mencapai umur lima puluh empat tahun.

Jadual Kedua

[Seksyen 25 dan 26]

|Bil.|Jenis Bencana|Peratus Kehilangan Kebolehan Keupayaan|Amaun Maksimum bagi Bayaran Sekali Gus|
|---|---|---|---|
|1.|Hilang kedua-dua tangan atau pengudungan di anggota atas|100|RM30,000|
|2.|Hilang sebelah tangan dan sebelah kaki (buku lali ke bawah)|100|RM30,000|
|3.|Pengudungan dua anggota di betis atau paha, atau pengudungan di betis atau paha di sebelah kaki dan hilang kaki (buku lali ke bawah) yang lagi satu|100|RM30,000|
|4.|Hilang penglihatan sehingga pihak menuntut tidak dapat membuat apa-apa pekerjaan yang memerlukan penglihatan|100|RM30,000|
|5.|Cacat parah pada muka|100|RM30,000|
|6.|Pekak tuli|100|RM30,000|
|Pengudungan—anggota atas (mana-mana satu tangan)||||
|7.|Pengudungan di sendi bahu|90|RM27,000|
|8.|Pengudungan di pangkal lengan dengan kudungnya kurang dari 8” dari hujung permatang belikat|80|RM24,000|
|9.|Pengudungan di bawah 8” dari hujung permatang belikat hingga kurang daripada 4½” di bawah hujung siku|70|RM21,000|
|10.|Hilang sebelah tangan atau ibu jari dan empat jari sebelah tangan atau pengudungan dari 4½” di bawah hujung siku|60|RM18,000|


-----

68 _Rang Undang-Undang_

|Bil.|Jenis Bencana|Peratus Kehilangan Kebolehan Keupayaan|Amaun Maksimum bagi Bayaran Sekali Gus|
|---|---|---|---|
|11.|Hilang ibu jari|30|RM9,000|
|12.|Hilang ibu jari dan tulang pada tapak tangan|40|RM12,000|
|13.|Hilang empat jari sebelah tangan|50|RM15,000|
|14.|Hilang tiga jari sebelah tangan|30|RM9,000|
|15.|Hilang dua jari sebelah tangan|20|RM6,000|
|16.|Hilang tulang ruas hujung ibu jari|20|RM6,000|
|Pengudungan—anggota bawah||||
|17.|Pengudungan kedua-dua kaki mengakibatkan kudung menyangga badan|90|RM27,000|
|18.|Pengudungan di kedua-dua kaki (buku lali ke bawah) lebih ke pangkal dari sendi tulang tapak kaki-jari kaki|80|RM24,000|
|19.|Hilang semua jari kedua-dua kaki di sendi tulang tapak kaki-jari kaki|40|RM12,000|
|20.|Hilang semua jari kedua-dua kaki lebih ke pangkal dari sendi ruas pangkal-tengah jari|30|RM9,000|
|21.|Hilang semua jari kedua-dua kaki lebih ke hujung dari sendi ruas pangkal-tengah jari|20|RM6,000|
|22.|Pengudungan di sendi pangkal paha|90|RM27,000|
|23.|Pengudungan di bawah sendi pangkal paha dengan kudungnya tidak lebih daripada 5” panjang diukur dari hujung bonggol besar tulang paha|80|RM24,000|
|24.|Pengudungan di bawah sendi pangkal paha dengan kudungnya lebih daripada 5” panjang diukur dari hujung bonggol besar tetapi tidak lebih ke hujung dari tengah paha|70|RM21,000|
|25.|Pengudungan di bawah tengah paha tidak lebih daripada 3½” di bawah lutut|60|RM18,000|
|26.|Pengudungan di bawah lutut dengan kudungnya lebih daripada 3½” tetapi tidak lebih daripada 5”|50|RM15,000|


-----

_Keselamatan Sosial Suri Rumah_ 69

|Bil.|Jenis Bencana|Peratus Kehilangan Kebolehan Keupayaan|Amaun Maksimum bagi Bayaran Sekali Gus|
|---|---|---|---|
|27.|Pengudungan di bawah lutut dengan kudungnya lebih daripada 5”|40|RM12,000|
|28.|Pengudungan sebelah kaki mengakibatkan kudung menyangga badan|30|RM9,000|
|29.|Pengudungan di sebelah kaki (buku lali ke bawah) lebih ke pangkal dari sendi tulang tapak kaki-jari kaki|30|RM9,000|
|30.|Hilang semua jari sebelah kaki di sendi tulang tapak kaki-jari kaki|20|RM6,000|
|Bencana lain||||
|31.|Hilang sebelah mata, tanpa kesulitan, mata yang sebelah lagi itu dalam keadaan biasa|40|RM12,000|
|32.|Hilang penglihatan sebelah mata tanpa kesulitan atau cacat biji mata, mata yang sebelah lagi itu dalam keadaan biasa|30|RM9,000|
|33.|Hilang pendengaran langsung yang kekal di sebelah telinga|20|RM6,000|
|Hilang— A—Jari tangan sebelah kanan atau kiri Jari telunjuk||||
|34.|Seluruh|14|RM4,200|
|35.|Dua ruas|11|RM3,300|
|36.|Satu ruas|9|RM2,700|
|37.|Pengudungan tetak hujung jari tanpa hilang tulang|5|RM1,500|
|Jari hantu||||
|38.|Seluruh|12|RM3,600|
|39.|Dua ruas|9|RM2,700|
|40.|Satu ruas|7|RM2,100|
|41.|Pengudungan tetak hujung jari tanpa hilang tulang|4|RM1,200|


-----

70 _Rang Undang-Undang_

|Bil.|Jenis Bencana|Peratus Kehilangan Kebolehan Keupayaan|Amaun Maksimum bagi Bayaran Sekali Gus|
|---|---|---|---|
|Jari manis atau kelingking||||
|42.|Seluruh|7|RM2,100|
|43.|Dua ruas|6|RM1,800|
|44.|Satu ruas|5|RM1,500|
|45.|Pengudungan tetak hujung jari tanpa hilang tulang|2|RM600|
|B—Jari kaki kanan atau kiri Ibu jari kaki||||
|46.|Di sendi tapak kaki-jari kaki|14|RM4,200|
|47.|Sebahagian, dengan kehilangan sedikit tulang|3|RM900|
|Jari kaki lain||||
|48.|Di sendi tapak kaki-jari kaki|3|RM900|
|49.|Sebahagian, dengan kehilangan sedikit tulang|1|RM300|
|Dua jari sebelah kaki, tidak termasuk ibu jari kaki||||
|50.|Di sendi tapak kaki-jari kaki|5|RM1,500|
|51.|Sebahagian, dengan kehilangan sedikit tulang|2|RM600|
|Tiga jari sebelah kaki, tidak termasuk ibu jari kaki||||
|52.|Di sendi tapak kaki-jari kaki|6|RM1,800|
|53.|Sebahagian, dengan kehilangan sedikit tulang|3|RM900|
|Empat jari sebelah kaki, tidak termasuk ibu jari kaki||||
|54.|Di sendi tapak kaki-jari kaki|9|RM2,700|
|55.|Sebahagian, dengan kehilangan sedikit tulang|3|RM900|


-----

_Keselamatan Sosial Suri Rumah_ 71

1. Bagi maksud Akta ini—

_(a)_ amaun maksimum bagi faedah hilang upaya kekal ialah RM30,000,

dibayar dalam suatu tempoh caruman; dan

_(b) kehilangan fungsi mana-mana anggota yang dirujuk dalam Jadual ini_

hendaklah ditentukan oleh Pertubuhan dan disifatkan sama seperti
kehilangan anggota tersebut.

2. Bagi maksud penentuan suatu hilang upaya kekal, Jadual ini hendaklah
dibaca bersama dengan garis panduan Penilaian Kecacatan dan Ketidakupayaan
yang dikeluarkan oleh Pertubuhan.

Jadual Ketiga

[Seksyen 15 dan 35]

KADAR CARUMAN

Kadar bayaran caruman yang dibayar terlebih dahulu adalah berdasarkan
amaun pendapatan bulanan anggapan bagi suri rumah dan hendaklah dikira
dengan rujukan kepada dua belas bulan dan dibayar pada kadar yang berikut:

|Bil.|Pendapatan Bulanan Anggapan|Caruman bagi Dua Belas Bulan setiap Suri Rumah|
|---|---|---|
|1.|RM600|RM120|



Jadual Keempat

[Seksyen 31 dan 36]

ELAUN KEUZURAN DAN PENCEN PENAKAT

1. Kadar harian pencen penakat ialah amaun kadar bulanan elaun keuzuran
yang dibayar atau kena dibayar kepada si mati suri rumah berinsurans bagi
bulan sebaik sebelum bulan kematian dibahagi dengan bilangan hari dalam
bulan yang pencen itu dibayar atau kena dibayar.

2. Jika seorang suri rumah berinsurans yang sedang menerima elaun keuzuran,
atau jika suri rumah berinsurans belum mencapai umur lima puluh lima tahun
tetapi dalam tempoh pelindungan, mati atau jika suri rumah berinsurans mati
disebabkan oleh bencana domestik yang dihidap dalam tempoh caruman, kadar
harian pencen penakat ialah amaun asas bersamaan dengan lima puluh peratus
daripada pendapatan bulanan anggapan suri rumah itu dibahagi dengan bilangan
hari dalam bulan yang pencen itu dibayar atau kena dibayar.


-----

72 _Rang Undang-Undang_

3. Kadar harian pencen penakat yang kena dibayar sebagaimana berikut:

_(a) bagi duda, suatu amaun bersamaan dengan tiga per lima daripada_

kadar harian pencen penakat; dan

_(b) bagi tiap-tiap anak, dua per lima daripada kadar harian pencen penakat:_

Dengan syarat bahawa jika jumlah pencen penakat yang dibahagikan antara duda
dan anak pada bila-bila masa melebihi kadar harian pencen penakat, bahagian
setiap orang tanggungan hendaklah dikurangkan mengikut imbangan supaya
jumlah amaun yang kena dibayar tidak melebihi kadar harian pencen penakat:

Dengan syarat selanjutnya bahawa kadar harian pencen penakat bagi tiap-tiap
anak ialah tiga per lima daripada kadar harian pencen penakat jika tidak terdapat
duda atau jika duda mati, dan jika terdapat lebih daripada seorang anak, amaun
yang kena dibayar hendaklah dibahagikan sama banyak antara mereka.

4. Jika seorang suri rumah berinsurans yang sedang menerima elaum keuzuran, atau
jika seorang suri rumah berinsurans yang belum mencapai umur lima puluh lima
tahun tetapi dalam tempoh pelindungan, mati atau jika suri rumah
berinsurans mati disebabkan oleh bencana domestik yang dihidap dalam
tempoh caruman, dan tidak meninggalkan duda atau anak, pencen penakat
hendaklah kena dibayar kepada ibu atau bapa, suatu amaun bersamaan dengan
empat per sepuluh daripada kadar harian pencen penakat, dan sekiranya terdapat
dua atau lebih ibu bapa, amaun yang kena dibayar hendaklah dibahagikan
sama banyak antara mereka.

Jadual Kelima

[Subseksyen 22(3)]

BANTUAN KEWANGAN BAGI KEGAGALAN GINJAL TAHAP AKHIR

Dua ratus ringgit setiap bulan sehingga dia mencapai umur lima puluh lima
tahun atau mati, mana-mana yang lebih awal.

Jadual Keenam

[Seksyen 29]

FAEDAH PENGURUSAN MAYAT

Bayaran sekali dua ribu ringgit.


-----

_Keselamatan Sosial Suri Rumah_ 73

Jadual Ketujuh

[Seksyen 30]

ELAUN LAYANAN SENTIASA

Dua ratus dan lima puluh ringgit setiap bulan sehingga suri rumah diperakukan
tidak lagi mempunyai takat ketidakupayaan yang melayakkan dia untuk
menerima elaun layanan sentiasa oleh penilai perubatan atau Jemaah Doktor
Rayuan atau sehingga suri rumah itu mencapai umur lima puluh lima tahun
atau mati, mengikut mana-mana yang lebih awal.

Jadual Kelapan

[Seksyen 37]

PEMULIHAN JASMANI DAN DIALISIS

Amaun maksimum yang dibelanjakan bagi pemulihan jasmani ialah
lima puluh ribu ringgit dalam satu tempoh caruman dan rawatan bagi dialisis ialah
dua ratus ringgit setiap bulan atau menurut Akta Fi 1951 [Akta 209], mengikut
mana-mana yang lebih rendah.

HURAIAN

Akta Keselamatan Sosial Suri Rumah 2022 yang dicadangkan (“Akta yang
dicadangkan”) bertujuan untuk mengadakan peruntukan bagi keselamatan sosial
kepada suri rumah berinsurans dalam bentuk faedah tertentu, bagi meningkatkan
kesihatan, keselamatan, kebajikan dan kesejahteraan suri rumah, dan untuk
mengadakan peruntukan bagi perkara-perkara yang berkaitan dengannya.

Bahagian I

2. Bahagian I Akta yang dicadangkan memperkatakan tentang perkara
permulaan.

3. _Fasal 1 mengandungi tajuk ringkas Akta yang dicadangkan dan bertujuan_
untuk memberi Menteri kuasa untuk menetapkan tarikh permulaan kuat kuasa
Akta yang dicadangkan.

4. _Fasal 2_ mengandungi pemakaian Akta yang dicadangkan.

5. _Fasal 3_ mengandungi tafsiran perkataan dan ungkapan tertentu yang
digunakan dalam Akta yang dicadangkan.


-----

74 _Rang Undang-Undang_

Bahagian II

6. Bahagian II Akta yang dicadangkan memperkatakan tentang peruntukan
berhubung dengan pentadbiran Skim Keselamatan Sosial Suri Rumah (“Skim”).

7. _Fasal 4 bertujuan untuk memperuntukkan bahawa Skim hendaklah_
ditadbir oleh Pertubuhan Keselamatan Sosial (“Pertubuhan”) dan bagi maksud
pentadbiran Skim, Pertubuhan hendaklah meletak hak pada Lembaga Pertubuhan
Keselamatan Sosial (“Lembaga”) kuasa sedemikian dan mengenakan ke atas
Lembaga apa-apa kewajipan.

8. _Fasal 5_ bertujuan untuk memperuntukkan bahawa Ketua Pengarah dan
Timbalan Ketua Pengarah Pertubuhan hendaklah menjadi Ketua Pengarah dan
Timbalan Ketua Pengarah di bawah Akta yang dicadangkan. _Fasal ini juga_
memberi Menteri kuasa untuk melantik seorang atau lebih Timbalan Ketua
Pengarah bagi maksud Akta yang dicadangkan.

9. _Fasal 6 bertujuan untuk memberi Pertubuhan kuasa untuk membuat kontrak,_
memperoleh, membeli, mengambil, memegang dan menikmati tiap-tiap jenis
harta alih dan harta tak alih dan memindahhakkan, menyerahhakkan, menyerahkan
balik, memulangkan, menggadaikan, menggadaijanjikan, mendemis, memajakkan,
menyerahhakkan semula, memindah milik atau selainnya melupuskan, atau
membuat apa-apa urusan mengenai, apa-apa harta alih atau harta tak alih atau
apa-apa kepentingan yang terletak hak pada Pertubuhan.

10. _Fasal 7 bertujuan untuk memberi Ketua Pengarah kuasa untuk menjalankan_

semua fungsi termasuk kuasa Pertubuhan dan Ketua Pengarah boleh mewakilkan
kuasa dan fungsinya kepada Timbalan Ketua Pengarah, Pemeriksa, atau pegawai
dan pekhidmat Pertubuhan.

Bahagian III

11. Bahagian III Akta yang dicadangkan memperkatakan tentang penubuhan

Jawatankuasa Keselamatan Sosial Suri Rumah (“Jawatankuasa”) dan mana-mana
jawatankuasa lain.

12. _Fasal 8 bertujuan untuk mengadakan peruntukan bagi penubuhan dan_

keanggotaan Jawatankuasa. _Fasal ini juga mengadakan peruntukan fungsi_
Jawatankuasa iaitu untuk menasihati Lembaga atas semua perkara berhubung
dengan Skim, dan pelaburan Kumpulan Wang Keselamatan Sosial Suri Rumah
(“Kumpulan Wang”).

13. _Fasal 9 bertujuan untuk memberi Lembaga kuasa untuk menubuhkan apa-apa_

jawatankuasa untuk menasihati dan membantu Lembaga dalam melaksanakan
fungsinya dan dalam menjalankan kuasanya di bawah Akta yang dicadangkan.

14. _Fasal 10_ bertujuan untuk mengadakan peruntukan bagi ketidaklayakan

pelantikan sebagai anggota Jawatankuasa atau mana-mana jawatankuasa yang
ditubuhkan di bawah _fasal 9._


-----

_Keselamatan Sosial Suri Rumah_ 75

15. _Fasal 11_ bertujuan untuk mengadakan peruntukan bagi pemberhentian

keanggotaan Jawatankuasa atau mana-mana jawatankuasa yang ditubuhkan
di bawah _fasal 9 sekiranya dia tidak menghadiri tiga mesyuarat berturut-turut_
tanpa kebenaran Pengerusi Jawatankuasa atau mana-mana jawatankuasa.

16. _Fasal 12_ bertujuan untuk mengadakan peruntukan bagi penzahiran

kepentingan mana-mana anggota Jawatankuasa atau mana-mana jawatankuasa
yang ditubuhkan di bawah _fasal_ 9 jika dia mempunyai apa-apa kepentingan
langsung atau tidak langsung dalam apa-apa perkara yang sedang dipertimbangkan
oleh Jawatankuasa atau mana-mana jawatankuasa.

Bahagian IV

17. Bahagian IV Akta yang dicadangkan memperkatakan tentang peruntukan

berkenaan dengan pelaksanaan, pendaftaran dan caruman.

18. _Fasal 13 bertujuan untuk memberi Pertubuhan kuasa untuk melaksanakan_

Skim kepada suri rumah. _Fasal ini juga memberi Pertubuhan kuasa untuk_
menjalankan apa-apa program, aktiviti atau bekerjasama dengan mana-mana orang
bagi maksud pelaksanaan Skim termasuklah bayaran caruman, dan peningkatan
kesihatan, keselamatan, kebajikan dan kesejahteraan mana-mana suri rumah.

19. _Fasal 14 bertujuan untuk memperuntukkan bahawa suri rumah boleh_

mendaftar dengan Pertubuhan bagi Skim.

20. _Subfasal 15(1) dan_ _15(2) bertujuan untuk mengadakan peruntukan bagi_

bayaran caruman oleh suami berkenaan dengan seorang suri rumah yang telah
berdaftar dengan Pertubuhan atau oleh suri rumah itu sendiri jika suami tidak
memilih untuk membayar atau sekiranya suri rumah itu tidak mempunyai
suami.

_Subfasal 15(3) dan 15(4) bertujuan untuk menghendaki caruman hendaklah_

dibayar terlebih dahulu bagi dua belas bulan berturut-turut pada kadar
sebagaimana yang dinyatakan dalam Jadual Ketiga Akta yang dicadangkan.

_Subfasal 15(5) dan 15(6) bertujuan untuk memperuntukkan bahawa caruman_

boleh dibuat terlebih dahulu bagi dua belas bulan berturut-turut dan semua
caruman di bawah Akta yang dicadangkan tidak boleh dibayar balik.

_Subfasal 15(7) bertujuan untuk memberi Menteri kuasa untuk mengkaji_

semula kadar caruman dan pendapatan bulanan anggapan.

_Subfasal 15(8) bertujuan untuk memberi Pertubuhan kuasa untuk mengarahkan_

majikan, bagi suri rumah atau suami suri rumah berinsurans itu, atas permintaan
mereka, untuk memotong caruman.

_Subfasal 15(11) bertujuan untuk mengadakan peruntukan bagi kesalahan_

kepada suami yang tidak membayar caruman berkenaan dengan suri rumah.


-----

76 _Rang Undang-Undang_

_Subfasal 15(12) bertujuan untuk memperuntukkan bahawa jika suami itu tidak_

berupaya untuk membayar caruman disebabkan oleh kehilangan pendapatan
atau kerana apa-apa sebab lain, suami itu hendaklah memaklumkan kepada
Pertubuhan enam puluh hari sebelum tamat tempoh caruman sedia ada.

_Subfasal 15(13)_ bertujuan untuk mengadakan peruntukan bagi kesalahan

kepada majikan yang tidak mematuhi arahan yang diberikan oleh Pertubuhan.

21. _Fasal_ _16 bertujuan untuk mengadakan peruntukan bagi suri rumah untuk_

terus dilindungi di bawah Akta yang dicadangkan sehingga tamat tempoh
caruman itu jika perkahwinan berakhir dengan perceraian, kematian suami atau
suami tidak berupaya untuk membayar caruman kerana kehilangan pendapatan.
_Fasal ini juga bertujuan untuk memperuntukkan pilihan kepada suri rumah_
untuk terus membayar caruman apabila tamat tempoh caruman.

22. _Fasal_ _17 bertujuan untuk menghendaki bagi suri rumah atau suami untuk_

mengadakan bukti perkahwinan bagi tujuan pendaftaran di bawah Akta yang
dicadangkan dan bila-bila masa dikehendaki oleh Pertubuhan.

23. _Fasal_ _18 bertujuan untuk memberi Pertubuhan kuasa untuk menentukan_

sama ada seorang suri rumah menjalankan aktiviti berhubung dengan mengurus
rumah tangga, dan sama ada bencana domestik dan keilatan dialami dalam
tempoh caruman dan tempoh pelindungan, masing-masing.

24. _Fasal 19 bertujuan untuk memberi Pertubuhan kuasa untuk melantik_

ejen untuk memungut dan menerima bayaran caruman bagi pihak Pertubuhan.
_Fasal ini juga mengenakan kewajipan ke atas ejen yang dilantik untuk_
memaklumkan kepada Pertubuhan waktu dan tarikh sebenar bayaran caruman
dibuat oleh atau bagi pihak suri rumah berinsurans dan kegagalan untuk berbuat
demikian mengakibatkan suatu kesalahan.

Bahagian V

25. Bahagian V Akta yang dicadangkan memperkatakan tentang peruntukan

faedah yang kena dibayar di bawah Akta yang dicadangkan dan kelayakan
seseorang kepada faedah itu.

26. _Fasal 20_ memperkatakan tentang tuntutan faedah yang diperuntukkan

di bawah Akta yang dicadangkan. _Fasal ini juga memperuntukkan bahawa_
suatu tuntutan bagi bencana domestik hendaklah dibuat dalam dua belas bulan
dari tarikh kejadian dan suatu tuntutan bagi keilatan hendaklah dibuat dalam
dua puluh empat bulan dari tarikh suri rumah berinsurans menjadi ilat.

27. _Fasal 21 bertujuan untuk mengadakan peruntukan bagi kelulusan tuntutan_

bagi faedah yang dibuat di bawah _fasal 20._

28. _Fasal 22_ bertujuan untuk mengadakan peruntukan bagi faedah hilang

upaya dan keilatan. _Fasal_ ini juga bertujuan untuk memperuntukkan bahawa
seorang orang tanggungan tidak berhak kepada apa-apa faedah sekiranya
suri rumah berinsurans mati akibat keganasan rumah tangga yang dilakukan oleh
orang tanggungan dan hak itu tidak boleh dipindahkan kepada mana-mana
orang tanggungan lain.


-----

_Keselamatan Sosial Suri Rumah_ 77

29. _Fasal 23 memperkatakan tentang hak seorang suri rumah berinsurans kepada_

faedah perubatan akibat daripada bencana domestik sama ada dalam bentuk
rawatan dan layanan pesakit luar, lawatan ke rumah suri rumah berinsurans
atau rawatan sebagai pesakit dalam. _Fasal ini juga memperuntukkan bahawa_
faedah perubatan tidak boleh diberikan kepada seorang suri rumah berinsurans
melainkan faedah perubatan itu telah diberikan kepada suri rumah berinsurans
disebabkan oleh suatu bencana domestik yang kemudiannya mengakibatkan
keilatan itu.

30. _Fasal 24_ bertujuan untuk mengadakan peruntukan bagi skala faedah

perubatan yang seorang suri rumah berinsurans berhak menerima atau dibayar
ganti.

31. _Fasal 25_ memperkatakan tentang hak suri rumah berinsurans untuk

menerima bayaran sekali gus sehingga amaun maksimum mengikut Jadual Kedua
Akta yang dicadangkan bagi satu atau lebih hilang upaya kekal, yang diakibatkan
dari satu atau beberapa bencana domestik.

32. _Fasal 26_ bertujuan untuk memperuntukkan bahawa seorang

suri rumah berinsurans yang telah ditaksir oleh penilai perubatan atau
Jemaah Doktor Rayuan yang telah kehilangan kebolehan keupayaan untuk
mengurus rumah tangga disebabkan oleh bencana domestik, hendaklah dibayar
faedah hilang upaya kekal sekali gus mengikut kecederaan.

33. _Fasal 27_ bertujuan untuk memperuntukkan bahawa tiada faedah hilang

upaya kekal atau elaun keuzuran yang kena dibayar kepada seorang suri rumah
berinsurans atau orang tanggungannya sekiranya suri rumah berinsurans
mati selepas tuntutan bagi faedah atau elaun itu diluluskan oleh Pertubuhan.

34. _Fasal 28_ bertujuan untuk memberi Pertubuhan kuasa untuk menolak

atau menghentikan apa-apa bayaran bagi tuntutan faedah jika Pertubuhan
berpuas hati bahawa suatu kejadian berlaku terhadap suri rumah berinsurans
semasa dalam perjalanan atau persediaan untuk melakukan suatu perbuatan
menyalahi undang-undang, atau telah melakukan atau terlibat dalam suatu
perbuatan menyalahi undang-undang. Fasal ini juga memberi Pertubuhan kuasa
untuk menggantung apa-apa tuntutan bagi faedah sehingga tempoh enam bulan
maksimum untuk menyiasat aktiviti itu sebelum membuat apa-apa penentuan.

35. _Fasal 29 bertujuan untuk mengadakan peruntukan bagi hak orang tertentu_

kepada faedah pengurusan mayat sekiranya suri rumah berinsurans mati sebelum
dia mencapai umur lima puluh lima tahun.

36. _Fasal 30_ memperkatakan tentang hak seorang suri rumah berinsurans

kepada suatu elaun layanan sentiasa jika dan selagi dia tidak upaya secara
teruknya hingga sentiasa memerlukan layanan peribadi orang lain dan hendaklah
terhenti apabila dia mencapai umur lima puluh lima tahun atau mati, mengikut
mana-mana yang lebih awal.


-----

78 _Rang Undang-Undang_

37. _Fasal 31_ memperkatakan tentang hak seorang suri rumah berinsurans

kepada elaun keuzuran mengikut Jadual Keempat Akta yang dicadangkan
jika keilatan suri rumah berinsurans itu diperakukan dihidap dalam tempoh
pelindungan.

38. _Fasal 32_ bertujuan untuk mengadakan peruntukan bagi keadaan yang

suri rumah berinsurans dianggap sebagai menghidap keilatan, jika dia tidak
berupaya mengambil bahagian dalam apa-apa sebahagian besar aktiviti seseorang
suri rumah.

39. _Fasal 33_ bertujuan untuk menghendaki kelayakan seorang suri rumah

berinsurans bagi elaun keuzuran.

40. _Fasal 34 bertujuan untuk mengadakan peruntukan bagi tarikh terakru_

dan terhenti dan kadar harian bayaran elaun keuzuran.

41. _Fasal 35_ bertujuan untuk memperuntukkan bahawa kadar bulanan elaun

keuzuran hendaklah lima puluh peratus daripada pendapatan bulanan anggapan.

42. _Fasal 36_ bertujuan untuk mengadakan peruntukan bagi keadaan orang

tanggungan itu berhak bagi pencen penakat.

43. _Fasal 37_ bertujuan untuk memperuntukkan bahawa Pertubuhan boleh

memberikan kemudahan pemulihan jasmani atau dialisis kepada seorang
suri rumah berinsurans yang telah diperakukan menghidap keilatan atau
hilang upaya kekal.

44. _Fasal 38 bertujuan untuk mengadakan peruntukan bagi keadaan suri rumah_

berinsurans boleh dibayar elaun perjalanan dan elaun lain atau perbelanjaan
lain.

45. _Fasal 39 bertujuan untuk memperuntukkan bahawa hak untuk menerima_

faedah tidak boleh dipindahkan dan faedah yang kena dibayar di bawah
Akta yang dicadangkan tidak boleh ditahan.

46. _Fasal 40 memperkatakan tentang kehendak seorang suri rumah berinsurans_

untuk menuntut faedah hilang upaya kekal atau elaun keuzuran untuk hadir
dan membenarkan dirinya kepada pemeriksaan perubatan atau pemeriksaan
lain yang perlu.

47. _Fasal 41 bertujuan untuk mengadakan peruntukan bagi syarat untuk_

dipatuhi oleh seorang suri rumah berinsurans yang sedang menerima faedah
dan penggantungan faedah oleh Pertubuhan jika suri rumah berinsurans itu
tidak mematuhi syarat.

48. _Fasal 42_ memperkatakan tentang kewajipan seseorang yang sedang

menerima apa-apa faedah di bawah Akta yang dicadangkan untuk melaporkan
kepada Pertubuhan tiap-tiap peristiwa atau fakta yang menyentuh atau mungkin
menyentuh haknya yang berterusan bagi faedah atau kadar faedah itu.


-----

_Keselamatan Sosial Suri Rumah_ 79

49. _Fasal 43_ bertujuan untuk mengadakan peruntukan bagi hak Perubuhan

untuk mendapatkan balik apa-apa faedah atau wang yang telah dibayar kepada
seseorang jika orang itu telah menerima faedah atau wang didapati bersalah
bagi suatu kesalahan di bawah _fasal 78 atau_ _79 Akta yang dicadangkan._

50. _Fasal 44 memperkatakan tentang suatu situasi yang suri rumah berinsurans_

mempunyai lebih daripada satu caruman di bawah Akta yang dicadangkan dan
di bawah mana-mana Akta lain yang ditadbir oleh Pertubuhan, suri rumah
berinsurans itu atau orang tanggungannya hanya berhak kepada satu faedah
berkenaan dengan hilang upaya kekal atau keilatan yang sama.

51. _Fasal 45 memperkatakan tentang suatu situasi yang suri rumah berinsurans_

berhak kepada kedua-dua faedah hilang upaya dan keilatan disebabkan oleh
hilang upaya yang sama di bawah Akta yang dicadangkan, suri rumah berinsurans
berhak untuk menerima hanya satu faedah di bawah Akta yang dicadangkan
mengikut cara sebagaimana yang ditetapkan.

Bahagian VI

52. Bahagian VI Akta yang dicadangkan memperkatakan tentang penentuan

persoalan hilang upaya kekal dan keilatan oleh penilai perubatan dan peruntukan
semakan semula dan rayuan kepada penilai perubatan dan Jemaah Doktor
Rayuan.

53. _Fasal 46_ mengandungi peruntukan mengenai persoalan yang ditentukan

oleh penilai perubatan berkenaan dengan hilang upaya kekal dan keilatan.

54. _Fasal 47 bertujuan untuk memperuntukkan bahawa Pertubuhan hendaklah_

merujuk semua persoalan hilang upaya kekal dan keilatan kepada penilai perubatan
untuk penentuan dan rayuan penentuan kepada Jemaah Doktor Rayuan tertakluk
kepada peraturan-peraturan yang dibuat di bawah Akta yang dicadangkan.
_Fasal ini juga bertujuan untuk memperuntukkan bahawa orang yang menuntut_
boleh dibayar elaun perjalanan dan perbelanjaan lain yang telah dilakukan
berhubung dengan kehadiran dalam perkara itu di hadapan penilai perubatan
atau Jemaah Doktor Rayuan.

55. _Fasal 48 memperkatakan tentang situasi jika orang yang menuntut faedah_

tidak sempurna akal, menjadi sakit atau atas apa-apa sebab lain adalah tidak
berupaya diperiksa oleh penilai perubatan atau Jemaah Doktor Rayuan dan
Pertubuhan hendaklah, tertakluk kepada apa-apa keterangan perubatan yang ada
hingga memuaskan hatinya, meneruskan untuk merujuk hal itu kepada penilai
perubatan atau Jemaah Doktor Rayuan untuk penentuan mengenai persoalan
hilang upaya kekal atau keilatan.

56. _Fasal 49 bertujuan untuk memperuntukkan bahawa kedua-dua Pertubuhan_

dan orang yang menuntut faedah boleh memohon untuk semakan semula
penentuan keilatan atau hilang upaya kekal kepada penilai perubatan atau
Jemaah Doktor Rayuan.


-----

80 _Rang Undang-Undang_

_Subfasal 49(2) bertujuan untuk memperuntukkan bahawa penilai_

perubatan atau Jemaah Doktor Rayuan juga boleh menyemak semula apa-apa
penentuan di bawah Akta ini jika terdapat keterangan baharu bahawa penentuan
itu diberi disebabkan oleh ketidakdedahan atau salah nyata mengenai suatu
fakta material oleh suri rumah berinsurans atau mana-mana orang lain.

_Subfasal 49(3) dan (5) selanjutnya bertujuan untuk memperuntukkan bahawa_

penilai perubatan juga boleh menyemak semula apa-apa penentuan akibat
daripada kecederaan yang berkaitan itu menjadi substansial dan teruk yang
tidak tersangka. Walau bagaimanapun, bagi apa-apa permohonan bagi semakan
semula di bawah _subfasal ini yang dibuat kurang daripada dua belas bulan_
dari tarikh penentuan itu, kebenaran Jemaah Doktor Rayuan diperlukan.

57. _Fasal 50 bertujuan untuk memperuntukkan bahawa Pertubuhan boleh_

menyemak semula elaun keuzuran pada bila-bila masa.

58. _Fasal 51 bertujuan untuk mengadakan peruntukan bagi keadaan di mana_

Pertubuhan boleh mengantung dan menghentikan bayaran elaun keuzuran yang
diterima oleh suri rumah yang berinsurans.

Bahagian VII

59. Bahagian VII Akta yang dicadangkan memperkatakan tentang peruntukan

kewangan.

60. _Fasal 52 bertujuan untuk mengadakan peruntukan bagi penubuhan_

Kumpulan Wang Keselamatan Sosial Suri Rumah yang ditadbir dan dikawal selia
oleh Pertubuhan.

61. _Fasal 53 bertujuan untuk mengadakan peruntukan bagi perbelanjaan yang_

boleh dipertanggungkan kepada Kumpulan Wang.

62. _Fasal 54 bertujuan untuk mengadakan peruntukan bagi perbelanjaan_

mengenai pentadbiran. Fasal ini juga memberi Lembaga kuasa untuk mewakilkan
kepada Pengerusi Lembaga, Ketua Pengarah, Timbalan Ketua Pengarah,
mana-mana anggota Lembaga, Jawatankuasa atau jawatankuasa, Pemeriksa, atau
pegawai dan pekhidmat Pertubuhan, kuasa untuk membenarkan perbelanjaan
daripada Kumpulan Wang atau apa-apa wang lain yang terletak hak pada dan
di bawah kawalan Lembaga setakat apa-apa had sebagaimana yang ditentukan
oleh Lembaga.

63. _Fasal 55 bertujuan untuk membenarkan Pertubuhan untuk menerima_

pemberian, derma dan hadiah atau bekues atas nama Kumpulan Wang.
_Fasal ini juga membenarkan Pertubuhan untuk membelanjakan pemberian, derma_
dan hadiah atau bekues bagi maksud tanggungjawab sosial korporat berkaitan
dengan kesihatan, keselamatan, kebajikan dan kesejahteraan suri rumah.

64. _Fasal 56 bertujuan untuk memberi Pertubuhan Kuasa untuk melabur wang_

ke dalam Kumpulan Wang tertakluk kepada apa-apa terma dan syarat sebagaimana
yang boleh ditetapkan oleh Menteri selepas berunding dengan Menteri Kewangan.


-----

_Keselamatan Sosial Suri Rumah_ 81

65. _Fasal 57 bertujuan memberi Pertubuhan kuasa, dengan keizinan_

Menteri dan Menteri Kewangan, untuk meminjam apa-apa wang yang
dikehendaki oleh Pertubuhan untuk memenuhi mana-mana kewajipannya atau
melaksanakan mana-mana fungsinya, kecuali bagi maksud pembayaran faedah.
Walau bagaimanapun, kuasa untuk meminjam tidak termasuk meminjam wang
daripada mana-mana kumpulan wang yang ditadbir oleh Pertubuhan di bawah
mana-mana undang-undang bertulis yang lain.

66. _Fasal 58_ bertujuan untuk menghendaki Pertubuhan menyediakan suatu

belanjawan pada setiap tahun yang menunjukkan wang masuk yang dijangka dan
anggaran perbelanjaan Pertubuhan bagi tahun yang berikutnya dan belanjawan
itu hendaklah dikemukakan untuk kelulusan Menteri.

67. _Fasal 59 bertujuan untuk menghendaki akaun Pertubuhan untuk menyimpan_

akaun Kumpulan Wang yang sewajarnya dan laporan aktivitinya.

68. _Fasal 60 bertujuan untuk menghendaki akaun Pertubuhan diaudit setiap_

tahun oleh Ketua Audit Negara dan Lembaga hendaklah mengemukakan kepada
Menteri suatu salinan laporan juruaudit dan apa-apa pemerhatian bersama
dengan salinan akaun teraudit Pertubuhan.

69. _Fasal 61_ bertujuan untuk menghendaki Lembaga untuk mengemukakan

kepada Menteri laporan tahunan mengenai kerja dan aktiviti Pertubuhan
sebelum 30 Jun tahun yang berikutnya melainkan jika dilanjutkan selainnya
oleh Menteri.

70. _Fasal 62 bertujuan untuk menghendaki Lembaga untuk membentangkan_

laporan tahunan dan akaun Pertubuhan yang telah diaudit di hadapan setiap
Majlis Parlimen.

71. _Fasal 63 bertujuan untuk menghendaki Lembaga untuk menjalankan_

semakan semula aktuari mengenai pelaksanaan Skim di bawah Akta yang
dicadangkan dan laporan itu hendaklah dikemukakan kepada Menteri.

72. _Fasal 64_ bertujuan untuk membenarkan Pertubuhan untuk mengenakan

surcaj atas mana-mana orang yang sedang atau pernah bekerja dengan Pertubuhan
bagi sebab-sebab tertentu.

Bahagian VIII

73. Bahagian VIII Akta yang dicadangkan memperkatakan tentang Tribunal

Keselamatan Sosial Suri Rumah (“Tribunal”).

74. _Fasal 65 bertujuan untuk mengadakan peruntukan bagi penubuhan Tribunal._

75. _Fasal 66 bertujuan untuk mengadakan peruntukan bagi perkara yang_

boleh dibawa di hadapan, dan hendaklah diputuskan oleh, Tribunal.

76. _Fasal 67 bertujuan untuk menghendaki bahawa semua prosiding_

di hadapan Tribunal hendaklah dimulakan di Tribunal yang ditubuhkan bagi
kawasan yang suri rumah berinsurans itu menetap. _Fasal_ ini juga memberi


-----

82 _Rang Undang-Undang_

Pengerusi Tribunal kuasa untuk memindahkan apa-apa perkara yang belum
selesai di hadapannya di suatu Negeri atau kawasan ke mana-mana Tribunal
lain di Negeri atau kawasan lain apabila permohonan dibuat oleh pihak-pihak.

77. _Fasal 68 bertujuan untuk memperuntukkan bahawa apa-apa prosiding_

di hadapan Tribunal hendaklah dimulakan dengan suatu permohonan yang
dibuat dalam tempoh tiga tahun dari tarikh kausa tindakan itu timbul.

78. _Fasal 69_ bertujuan untuk memperuntukkan bahawa bagi maksud

mengeluarkan saman dan menguatkuasakan kehadiran saksi, penzahiran dan
pengemukaan dokumen dan objek yang material, mentadbir sumpah dan
merekodkan keterangan, Tribunal hendaklah mempunyai semua kuasa
Hakim Mahkamah Sesyen.

79. _Fasal 70 bertujuan untuk membenarkan mana-mana orang untuk hadir_

sendiri atau diwakili oleh pengamal undang-undang atau mana-mana orang yang
diberi kuasa secara bertulis pada mana-mana prosiding di hadapan Tribunal,
kecuali kehadiran seseorang bagi maksud pemeriksaan sebagai seorang saksi.

80. _Fasal 71 bertujuan untuk memperuntukkan bahawa Tribunal tidak boleh_

mengarahkan pembayaran apa-apa faedah kepada suri rumah berinsurans atau
orang tanggungan melainkan suri rumah berinsurans atau orang tanggungan
itu telah membuat tuntutan bagi faedah itu mengikut peruntukan Akta yang
dicadangkan atau apa-apa peraturan-peraturan yang dibuat di bawah Akta
yang dicadangkan.

81. _Fasal 72 bertujuan untuk memberikan Tribunal kuasa untuk mengemukakan_

apa-apa persoalan undang-undang untuk diputuskan oleh Mahkamah Tinggi.

82. _Fasal 73 bertujuan untuk melarang suatu rayuan kepada Mahkamah Tinggi_

terhadap perintah Tribunal melainkan jika rayuan itu melibatkan persoalan
undang-undang atau campuran persoalan undang-undang dan fakta. _Fasal ini_
juga mengadakan peruntukan bagi rayuan hendaklah dibuat dalam masa
enam puluh hari dari tarikh perintah bertulis itu dibuat oleh Tribunal.

83. _Fasal 74 bertujuan untuk memberi Tribunal kuasa untuk menahan perintah_

yang terhadapnya dirayu yang berhubungan dengan pembayaran apa-apa jumlah
wang sementara menunggu rayuan di Mahkamah Tinggi.

Bahagian IX

84. Bahagian IX Akta yang dicadangkan memperkatakan tentang peruntukan

yang berhubungan dengan penguatkuasaan dan penyiasatan.

85. _Fasal 75 bertujuan untuk memberi Ketua Pengarah kuasa untuk mengarahkan_

mana-mana Pemeriksa untuk menjalankan kuasanya dan melaksanakan fungsinya
yang diberi oleh Akta Keselamatan Sosial Pekerja 1969 bagi melaksanakan
maksud Akta yang dicadangkan. _Fasal_ ini juga bertujuan untuk mengadakan
peruntukan bagi kuasa Pemeriksa untuk memeriksa mana-mana orang jika
Pemeriksa itu mempunyai maklumat atau dokumen yang berkaitan yang
berhubungan dengan apa-apa aktiviti mengurus rumah tangga.


-----

_Keselamatan Sosial Suri Rumah_ 83

86. _Fasal 76 bertujuan untuk mengadakan peruntukan bagi kuasa_

Ketua Pengarah dan Pemeriksa untuk menghendaki maklumat dan memberikan
apa-apa keterangan bagi maksud memperoleh maklumat yang berkaitan dengan
tuntutan bagi faedah di bawah Akta yang dicadangkan.

87. _Fasal 77_ bertujuan untuk memperuntukkan bahawa mana-mana orang

yang tidak mematuhi apa-apa arahan yang diberikan oleh, atau dengan
apa-apa cara mengamang, menggalang atau menghalang Ketua Pengarah,
Timbalan Ketua Pengarah atau Pemeriksa semasa menjalankan kuasa mereka
melakukan suatu kesalahan.

Bahagian X

88. Bahagian X Akta yang dicadangkan memperkatakan tentang peruntukan

yang berhubungan dengan kesalahan dan penalti.

89. _Fasal 78 bertujuan untuk memperuntukkan bahawa mana-mana orang yang_

memberikan apa-apa maklumat atau dokumen kepada Pertubuhan yang
diketahuinya atau mempunyai sebab untuk mempercayai sebagai palsu atau
mengelirukan atau membuat secara bertulis atau menandatangani apa-apa
akuan, borang, laporan, sijil atau dokumen lain yang dikehendaki oleh
Akta yang dicadangkan atau apa-apa peraturan-peraturan yang dibuat di bawah
Akta yang dicadangkan yang tidak benar atau tidak betul dalam apa-apa
butir-butir material melakukan suatu kesalahan.

90. _Fasal 79_ bertujuan untuk memperuntukkan bahawa mana-mana orang

yang melakukan atau bersubahat untuk melakukan apa-apa perbuatan fraud
atau pemalsuan berkaitan dengan bayaran caruman atau tuntutan bagi faedah
melakukan suatu kesalahan.

91. _Fasal 80 bertujuan untuk memperuntukkan bahawa mana-mana orang yang_

didapati bersalah atas apa-apa kesalahan di bawah fasal 78 atau 79 dan menyebabkan
apa-apa caruman tidak dibayar kepada Pertubuhan atau menyebabkan apa-apa bayaran
di bawah Akta yang dicadangkan diterima dengan tidak sepatutnya, mahkamah yang
di hadapannya suri rumah berinsurans itu atau orang itu didapati bersalah
hendaklah memerintahkan orang itu untuk membayar kepada Pertubuhan amaun
apa-apa caruman atau faedah, bersama dengan apa-apa bunga yang dikreditkan
atas amaun itu, yang genap masa dan kena dibayar kepada Pertubuhan.

92. _Fasal 81 bertujuan untuk memperuntukkan bahawa suatu salinan catatan_

dalam akaun Pertubuhan yang diperakui dengan sewajarnya oleh pegawai diberi
kuasa Pertubuhan hendaklah menjadi keterangan _prima facie bahawa catatan_
itu telah dibuat dan mengenai kebenaran kandungan catatan itu.

93. _Fasal 82_ bertujuan untuk memperuntukkan bahawa tiada pendakwaan

boleh dimulakan bagi mana-mana kesalahan di bawah Akta yang dicadangkan
atau apa-apa peraturan yang dibuat di bawah Akta yang dicadangkan kecuali
oleh atau dengan keizinan bertulis Pendakwa Raya.


-----

84 _Rang Undang-Undang_

94. _Fasal 83_ bertujuan untuk memberi Menteri kuasa dengan kelulusan

Pendakwa Raya untuk membuat peraturan-peraturan yang menetapkan mana-mana
kesalahan di bawah Akta yang dicadangkan atau mana-mana peraturan-peraturan
yang dibuat di bawah Akta yang dicadangkan boleh dikompaun serta kaedah dan
tatacara bagi mengkompaun kesalahan itu. Fasal ini juga bertujuan untuk memberi
pegawai Pertubuhan yang diberi kuasa untuk melaksanakan pengkompaunan
kesalahan-kesalahan itu dengan keizinan secara bertulis Pendakwa Raya.

Bahagian XI

95. Bahagian XI Akta yang dicadangkan mengandungi peruntukan am.

96. _Fasal 84_ bertujuan untuk memberi Pertubuhan kuasa untuk melantik

ejen pemungut bagi maksud mendapatkan balik apa-apa jumlah wang yang
terhutang yang kena dibayar kepada Pertubuhan.

97. _Fasal 85_ bertujuan untuk memberi Pertubuhan kuasa untuk mengguna

khidmat mana-mana juruaudit, aktuari, penasihat teknikal, jurubank, broker
saham, juruukur, perunding atau mana-mana orang lain untuk membantu
Pertubuhan bagi pelaksanaan fungsinya.

98. _Fasal 86_ bertujuan untuk memperuntukkan bahawa Ketua Pengarah,

Timbalan Ketua Pengarah, Pemeriksa, dan pegawai dan pekhidmat Pertubuhan
yang menjalankan kuasa mereka dan melaksanakan fungsi mereka bagi maksud
Akta yang dicadangkan, dibayar gaji, elaun, pendahuluan dan apa-apa bayaran
lain daripada Kumpulan Wang.

99. _Fasal 87_ bertujuan untuk memperuntukkan bahawa Ketua Pengarah,

Timbalan Ketua Pengarah, semua anggota Lembaga, Jawatankuasa dan mana-mana
jawatankuasa yang ditubuhkan di bawah _fasal 9, Pemeriksa, dan pegawai_
dan pekhidmat Pertubuhan, semasa menunaikan kewajipan mereka di bawah
Akta yang dicadangkan atau mana-mana peraturan-peraturan yang dibuat
di bawah Akta yang dicadangkan, disifatkan sebagai pekhidmat awam mengikut
pengertian Kanun Keseksaan [Akta 574].

100. _Fasal 88 bertujuan untuk memberi Pertubuhan kuasa, dengan kelulusan_

Menteri dan Menteri Kewangan, untuk menubuhkan atau mengambil alih
mana-mana syarikat di bawah Akta Syarikat 2016 [Akta 777].

101. _Fasal 89 bertujuan untuk memberi Menteri kuasa untuk mengecualikan_

mana-mana suri rumah, suami suri rumah itu atau mana-mana orang tanggungan
daripada mana-mana peruntukan Akta yang dicadangkan atau apa-apa
peraturan-peraturan yang dibuat di bawah Akta yang dicadangkan.

102. _Fasal 90_ bertujuan untuk memperuntukkan bahawa Ketua Pengarah

boleh melupuskan apa-apa dokumen berasaskan kertas selepas tamat tempoh
tiga tahun dari tarikh pembuatan salinan elektronik dokumen itu dan salinan
elektronik itu boleh diterima sebagai keterangan mengenai apa-apa fakta
yang dinyatakan dalamnya mengikut seksyen 90a Akta Keterangan 1950

[Akta 56].


-----

_Keselamatan Sosial Suri Rumah_ 85

103. _Fasal 91 bertujuan untuk memberi Menteri kuasa untuk meminda Jadual_

di bawah Akta yang dicadangkan.

104. _Fasal 92 bertujuan untuk memberi Menteri kuasa untuk membuat_

peraturan-peraturan di bawah Akta yang dicadangkan.

105. _Fasal 93 bertujuan untuk memberi Jawatankuasa kuasa untuk menjalankan_

suatu penilaian aktuari sekiranya terdapat perubahan substansial dalam aras
umum pendapatan akibat daripada perubahan substansial dalam kos hidup
atau kemampanan Kumpulan Wang, dan membuat syor kepada Menteri bagi
menyelaraskan Skim atau faedah untuk mengekalkan nilai sebenar faedah wang
tunai tertentu dan bagi memastikan kemampanan Kumpulan Wang.

106. _Fasal 94 bertujuan untuk memberi Pertubuhan kuasa untuk berurusan_

secara langsung dengan suri rumah berinsurans atau orang tanggungannya,
atau seorang pegawai institusi yang berdaftar yang diberi kuasa secara bertulis
oleh suri rumah berinsurans itu atau orang tanggungannya, atau seorang
pengamal undang-undang yang mewakili suri rumah berinsurans itu atau orang
tanggungannya, berhubung dengan semua perkara mengenai faedah di bawah
Akta yang dicadangkan.

107. _Fasal 95 bertujuan untuk memberi Pertubuhan kuasa untuk membenarkan_

apa-apa penyata, butir-butir, rekod, notis, laporan, daftar atau dokumen lain
yang dikehendaki untuk dikemukakan atau diberikan melalui perantaraan
elektronik atau secara penghantaran elektronik.

108. _Fasal 96 bertujuan untuk membenarkan Pertubuhan menubuhkan dan_

menyenggara hospital, dispensari dan perkhidmatan perubatan dan pembedahan
lain bagi faedah seorang suri rumah berinsurans.

109. _Fasal 97 bertujuan untuk membenarkan Pertubuhan untuk bekerjasama_

dengan mana-mana institusi bagi peningkatan kesihatan, keselamatan,
kebajikan dan kesejahteraan suri rumah dan bagi pemulihan suri rumah
berinsurans yang telah hilang upaya atau cedera.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3276]


-----

