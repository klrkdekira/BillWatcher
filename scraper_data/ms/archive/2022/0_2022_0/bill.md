---
Year: 2022
Bill: D.R 1/2022 - RUU Perhutanan Negara (Pindaan) 2022 (Lulus)
Title: D.R 1/2022 - RUU Perhutanan Negara (Pindaan) 2022 (Lulus)
Download URL: https://www.parlimen.gov.my/files/billindex/pdf/2022/DR%201_2022%20-BM.pdf
URL: https://www.parlimen.gov.my/files/billindex/pdf/2022/DR%201_2022%20-BM.pdf
---
---
Reading:
D.R 1/2022
Bacaan Pertama Pada:03/03/2022
Bacaan Kedua Pada:18/07/2022
Dibentang Oleh:YB Datuk Seri Takiyuddin bin Hassan - Menteri Tenaga dan Sumber Asli
Diluluskan Pada:18/07/2022
Dibentang Oleh:YB Datuk Seri Takiyuddin bin Hassan - Menteri Tenaga dan Sumber Asli
---

_Perhutanan Negara (Pindaan)_ 1

**D.R. 1/2022**

RANG UNDANG-UNDANG

_b e r n a m a_

Suatu Akta untuk meminda Akta Perhutanan Negara 1984.

[ ]

**BAHAWASANYA adalah suai manfaat bagi maksud hanya untuk**
menentukan persamaan undang-undang bagi Negeri di Malaysia
untuk membuat undang-undang mengenai pentadbiran, pengurusan
dan pemuliharaan hutan dan pembangunan perhutanan:

**MAKA, OLEH YANG DEMIKIAN, menurut Fasal (1)(b) Perkara 76**
Perlembagaan Persekutuan, DIPERBUAT oleh Parlimen Malaysia
seperti yang berikut:

**Tajuk ringkas, pemakaian dan permulaan kuat kuasa**

**1.** (1) Akta ini bolehlah dinamakan Akta Perhutanan Negara
(Pindaan) 2022 dan adalah terpakai di seluruh Malaysia.

(2) Akta ini tidaklah boleh berkuat kuasa dalam sesuatu Negeri
melainkan ia telah diterima pakai oleh suatu undang-undang
yang dibuat oleh Badan Perundangan Negeri menurut Fasal (3)
Perkara 76 Perlembagaan Persekutuan.

(3) Akta ini mula berkuat kuasa di Wilayah Persekutuan Kuala
Lumpur, Labuan dan Putrajaya pada tarikh yang ditetapkan oleh
Menteri melalui pemberitahuan dalam _Warta._


-----

2 _Rang Undang-Undang_

**Pindaan seksyen 2**

**2.** Akta Perhutanan Negara 1984 [Akta 313], yang disebut
“Akta ibu” dalam Akta ini, dipinda dalam seksyen 2—

_(a)_ dengan memotong takrif “anggota angkatan tentera”;

_(b)_ dalam takrif “hasil hutan”—

(i) dalam perenggan (a), dengan menggantikan perkataan

“batu batan” dengan perkataan “bahan batu”;

(ii) dalam perenggan (b)—

(A) d e n g a n m e m a s u k k a n s e l e p a s

subperenggan (ii) subperenggan yang
berikut:

“(iii) tumbuhan daratan yang dinyatakan

dalam Jadual Ketiga kepada
Akta Perdagangan Antarabangsa
mengenai Spesies Terancam 2008

[Akta 686];”; dan

(B) d e n g a n m e n o m b o r k a n s e m u l a

subperenggan (iii) sedia ada sebagai
subperenggan (iv);

_(c)_ dengan memasukkan selepas takrif “kawasan lesen” takrif

yang berikut:

‘ “kawasan lesen kecil” ertinya kawasan atau
sebahagian daripada kawasan itu yang diliputi oleh
suatu lesen kecil mengikut seksyen 29a;’;

_(d)_ dalam teks bahasa Inggeris, dalam takrif “take”, dengan

menggantikan perkataan “cattle” dengan perkataan
“livestock”;

_(e)_ dengan memasukkan selepas takrif “pegawai polis” takrif

yang berikut:

‘ “pegawai yang diberi kuasa” ertinya seseorang
pegawai yang diberi kuasa di bawah seksyen 3a;’;


-----

_Perhutanan Negara (Pindaan)_ 3

_(f)_ dengan memasukkan selepas takrif “pokok” takrif

yang berikut:

‘ “premis” termasuklah apa-apa rumah, bangunan,
pondok, bangsal, struktur, platform dan tanah sama
ada dipagar atau dibina di atasnya atau tidak;’;

_(g)_ dalam teks bahasa kebangsaan, dalam takrif “ternakan”

dengan memotong perkataan “gajah,”;

_(h)_ dalam teks bahasa Inggeris, dengan memasukkan selepas

takrif “licensee” takrif yang berikut:

‘ “livestock” includes buffalo, horse, pony, mule,
ass, pig, sheep and goat;’; dan

_(i)_ dalam teks bahasa Inggeris, dengan memotong takrif

“cattle”.

**Seksyen baharu 3a**

**3.** Akta ibu dipinda dengan memasukkan selepas seksyen 3
seksyen yang berikut:

“Pegawai yang diberi kuasa

**3a.** Pihak Berkuasa Negeri boleh memberikan kuasa secara
bertulis kepada mana-mana pegawai Jabatan Perhutanan
Persekutuan untuk menjalankan kuasa yang diberikan di bawah
Bahagian VIII.”.

**Pindaan seksyen 4**

**4.** Perenggan 4(e) Akta ibu dipinda dengan menggantikan
perkataan “hutan lipur” dengan perkataan “hutan simpanan kekal
yang dikelaskan di bawah subseksyen 10(1)”.


-----

4 _Rang Undang-Undang_

**Pindaan seksyen 5**

**5.** Seksyen 5 Akta ibu dipinda dengan menggantikan
subseksyen (1) dengan subseksyen yang berikut:

“(1) Pengarah boleh, secara bertulis dan tertakluk kepada
syarat dan sekatan sebagaimana yang dinyatakan dalam surat
cara pewakilan, mewakilkan kepada mana-mana pegawai hutan
penjalanan dan pelaksanaan apa-apa kuasa atau kewajipan
yang diberikan atau dipertanggungkan ke atas Pengarah itu
di bawah Akta ini.”.

**Pindaan seksyen 10**

**6.** Subseksyen 10(1) Akta ibu dipinda dengan memasukkan selepas
perenggan _(j) perenggan yang berikut:_

“(ja) hutan taman negeri;”.

**Penggantian seksyen 11**

**7.** Akta ibu dipinda dengan menggantikan seksyen 11 dengan
seksyen yang berikut:

“Pihak Berkuasa Negeri boleh mengeluarkan kawasan tanah

**daripada hutan simpanan kekal**

**11. (1) Tertakluk kepada seksyen 12, Pihak Berkuasa Negeri**
boleh mengeluarkan mana-mana kawasan tanah daripada sesuatu
hutan simpanan kekal.

(2) Pihak Berkuasa Negeri hendaklah, sebelum mengeluarkan
mana-mana kawasan tanah daripada sesuatu hutan simpanan
kekal, menjalankan suatu siasatan awam mengikut cara
sebagaimana yang ditetapkan.”.

**Penggantian seksyen 12**

**8.** Akta ibu dipinda dengan menggantikan seksyen 12 dengan
seksyen yang berikut:


-----

_Perhutanan Negara (Pindaan)_ 5

“Pihak Berkuasa Negeri hendaklah menggantikan kawasan

**tanah yang dikeluarkan daripada hutan simpanan kekal**

**12. (1) Jika Pihak Berkuasa Negeri berniat untuk mengeluarkan**
mana-mana kawasan tanah daripada sesuatu hutan simpanan
kekal, Pihak Berkuasa Negeri hendaklah mengenal pasti
suatu kawasan tanah yang sama luas atau lebih besar untuk
menggantikan kawasan tanah yang akan dikeluarkan itu sebagai
suatu hutan simpanan kekal.

(2) Pihak Berkuasa Negeri hendaklah menjadikan kawasan
tanah yang dikenal pasti di bawah subseksyen (1) sebagai suatu
hutan simpanan kekal dengan menyiarkan dalam _Warta suatu_
pemberitahuan mengikut seksyen 7 dan pemberitahuan itu
hendaklah disiarkan bersama dengan suatu pemberitahuan
di bawah subseksyen 13(1).”.

**Pindaan seksyen 15**

**9.** Seksyen 15 Akta ibu dipinda dengan menggantikan
subseksyen (2) dengan subseksyen yang berikut:

“(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan—

_(a)_ berhubungan dengan suatu hasil utama hutan—

(i) jika isi padu adalah kurang daripada lima meter

padu, didenda tidak melebihi sepuluh ribu
ringgit atau dipenjarakan selama tempoh tidak
melebihi dua tahun atau kedua-duanya;

(ii) jika isi padu adalah lima meter padu atau lebih,

dipenjarakan selama tempoh tidak kurang daripada
lima tahun tetapi tidak lebih daripada dua puluh
tahun dan didenda tidak kurang daripada satu
ratus ribu ringgit tetapi tidak lebih daripada
lima juta ringgit;

_(b)_ berhubungan dengan suatu tumbuhan daratan yang

dinyatakan dalam Jadual Ketiga kepada Akta Perdagangan
Antarabangsa mengenai Spesies Terancam 2008,


-----

6 _Rang Undang-Undang_

didenda tidak melebihi satu ratus ribu ringgit atau
dipenjarakan selama tempoh tidak melebihi tujuh tahun
atau kedua-duanya; dan

_(c)_ berhubungan dengan suatu hasil kecil hutan selain

tumbuhan daratan yang disebut dalam perenggan (b),
didenda tidak melebihi tiga puluh ribu ringgit atau
dipenjarakan selama tempoh tidak melebihi tiga tahun
atau kedua-duanya.”.

**Seksyen baharu 19a**

**10.** Akta ibu dipinda dengan memasukkan selepas seksyen 19
seksyen yang berikut:

“Pengeluaran lesen oleh Pengarah

**19a. Lesen boleh, tertakluk kepada apa-apa arahan yang**
berlawanan oleh Pihak Berkuasa Negeri dan kepada
mana-mana kaedah-kaedah, dikeluarkan atau dibaharui oleh
Pengarah bagi pihak Pihak Berkuasa Negeri.”.

**Pindaan seksyen 21**

**11.** Subseksyen 21(1) Akta ibu dipinda dengan menggantikan
perkataan “dua belas bulan” dengan perkataan “tidak melebihi
dua belas bulan”.

**Pindaan seksyen 25**

**12.** Subseksyen 25(2) Akta ibu dipinda dengan menggantikan
perkataan “melakukan suatu kesalahan dan apabila disabitkan boleh
didenda tidak melebihi lima puluh ribu ringgit atau dipenjarakan
selama tempoh tidak melebihi lima tahun atau kedua-duanya, dan
jika kesalahan itu kesalahan yang berterusan” dengan perkataan
“melakukan suatu kesalahan dan boleh, apabila disabitkan, didenda
tidak melebihi satu ratus ribu ringgit atau dipenjarakan selama
tempoh tidak melebihi tujuh tahun atau kedua-duanya, dan dalam
hal suatu kesalahan yang berterusan”.


-----

_Perhutanan Negara (Pindaan)_ 7

**Seksyen baharu 29a**

**13.** Akta ibu dipinda dengan memasukkan selepas seksyen 29
seksyen yang berikut:

“Kawasan lesen kecil

**29a.** Sebelum apa-apa lesen kecil dikeluarkan, Pengarah
hendaklah menghendaki seseorang pemohon untuk
mengemukakan suatu pelan kawasan atau sebahagian daripada
kawasan itu yang di dalamnya kerja akan dijalankan oleh
pemohon itu.”.

**Seksyen baharu 31a**

**14.** Akta ibu dipinda dengan memasukkan selepas seksyen 31
seksyen yang berikut:

“Pemberhentian kerja, penggantungan dan pembatalan

**lesen kecil**

**31a. Peruntukan yang berhubungan dengan pemberhentian**
kerja dalam suatu kawasan yang dilesenkan dalam
seksyen 25 dan 26 dan peruntukan yang berhubungan dengan
penggantungan dan pembatalan lesen dalam seksyen 27
hendaklah terpakai bagi sesuatu lesen kecil.”.

**Pindaan seksyen 32**

**15.** Seksyen 32 Akta ibu dipinda dengan menggantikan
subseksyen (2) dengan subseksyen yang berikut:

“(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi satu ratus ribu ringgit atau dipenjarakan
selama tempoh tidak melebihi tujuh tahun atau kedua-duanya.”.

**Pindaan seksyen 40**

**16.** Seksyen 40 Akta ibu dipinda dengan menggantikan
subseksyen (2) dengan subseksyen yang berikut:


-----

8 _Rang Undang-Undang_

“(2) Mana-mana orang yang melanggar subseksyen (1)

melakukan suatu kesalahan dan boleh, apabila disabitkan—

_(a)_ berhubungan dengan suatu hasil utama hutan—

(i) jika isi padu adalah kurang daripada lima meter

padu, didenda tidak melebihi dua puluh ribu
ringgit atau dipenjarakan selama tempoh tidak
melebihi tiga tahun atau kedua-duanya; atau

(ii) jika isi padu adalah lima meter padu atau lebih,

didenda tidak melebihi lima ratus ribu ringgit
atau dipenjarakan selama tempoh tidak melebihi
sepuluh tahun atau kedua-duanya; dan

_(b)_ berhubungan dengan suatu hasil kecil hutan, didenda

tidak melebihi sepuluh ribu ringgit atau dipenjarakan
selama tempoh tidak melebihi dua tahun atau
kedua-duanya.”.

**Pindaan seksyen 43**

**17.** Seksyen 43 Akta ibu dipinda—

_(a)_ dalam subseksyen (1), dengan memasukkan selepas

perkataan “ianya dikeluarkan” perkataan “dan mengikut
subseksyen (2a), boleh dibaharui dari semasa ke semasa”;

_(b)_ dengan memasukkan selepas subseksyen (2) subseksyen

yang berikut:

“(2a) Pengarah boleh, atas permohonan seseorang
pemegang lesen pemindah yang dibuat tidak lewat
dari tiga puluh hari sebelum tamat tempoh lesen
pemindah itu, membaharui lesen pemindah itu bagi
suatu tempoh tidak melebihi enam bulan, dan Pengarah
boleh mengubah, memotong atau menambah peruntukan
yang terkandung dalam lesen pemindah itu.”; dan

_(c)_ dalam subseksyen (3), dengan memasukkan selepas perkataan

“Borang 5” perkataan “dan jika sesuatu lesen pemindah
dibaharui, ia hendaklah diendors dengan suatu catatan
mengenai pembaharuan itu dan tarikh tamat tempohnya”.


-----

_Perhutanan Negara (Pindaan)_ 9

**Pindaan seksyen 47**

**18.** Seksyen 47 Akta ibu dipinda—

_(a)_ dalam subseksyen (1)—

(i) dengan memasukkan selepas perenggan (a) perenggan

yang berikut:

“(aa) seseorang pemegang lesen kecil, pekhidmat

atau ejennya, tetapi hanya bagi maksud
menjalankan hak yang diberikan oleh
lesen kecil itu;”;

(ii) dalam perenggan (d), dengan memotong perkataan

“dan” di hujung perenggan itu; dan

(iii) dengan memasukkan selepas perenggan (d) perenggan

yang berikut:

“(da) seseorang pemegang permit jalan, pekhidmat

atau ejennya, tetapi hanya bagi maksud
menjalankan hak yang diberikan oleh
permit jalan itu; dan”; dan

_(b)_ dengan menggantikan subseksyen (4) dengan subseksyen

yang berikut:

“(4) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi dua puluh ribu ringgit atau
dipenjarakan selama tempoh tidak melebihi tiga tahun
atau kedua-duanya.”.

**Pindaan seksyen 48**

**19.** Seksyen 48 Akta ibu dipinda dengan menggantikan
perkataan “47(a), _(c) dan_ _(d)” dengan perkataan “47(a),_ _(aa),_
_(c),_ _(d) dan_ _(da)”._


-----

10 _Rang Undang-Undang_

**Pindaan seksyen 50**

**20.** Seksyen 50 Akta ibu dipinda—

_(a)_ dalam subseksyen (1), dengan memasukkan selepas

perkataan “Pengarah” perkataan “atau oleh seseorang
pegawai hutan yang diberi kuasa oleh Pengarah untuk
mengeluarkan suatu permit jalan”; dan

_(b)_ dengan menggantikan subseksyen (4) dengan subseksyen

yang berikut:

“(4) Mana-mana orang yang melanggar seksyen
ini melakukan suatu kesalahan dan boleh, apabila
disabitkan, didenda tidak melebihi tiga puluh ribu
ringgit atau dipenjarakan selama tempoh tidak melebihi
tiga tahun atau kedua-duanya.”.

**Seksyen baharu 50a**

**21.** Akta ibu dipinda dengan memasukkan selepas seksyen 50
seksyen yang berikut:

“Tempoh, syarat, dsb., dan pembaharuan permit jalan

**50a. (1) Kecuali setakat yang ditetapkan selainnya, tiap-tiap**
permit jalan hendaklah dikeluarkan bagi suatu tempoh yang
tamat tidak lewat dari akhir tahun kalendar dalam tahun ia
bermula, dan mengikut subseksyen (3), boleh dibaharui dari
semasa ke semasa.

(2) Tiap-tiap permit jalan hendaklah berkuat kuasa tertakluk
kepada peruntukan yang terkandung dalam permit jalan
itu, dan setakat yang tidak berlawanan dengannya, kepada
mana-mana peruntukan lain yang ditetapkan.

(3) Pengarah boleh, atas permohonan seseorang pemegang
permit jalan yang dibuat tidak lewat dari tiga puluh hari
sebelum tamat tempoh permit jalan itu, membaharui permit
jalan itu bagi suatu tempoh tidak melebihi satu tahun kalendar,
dan Pengarah boleh mengubah, memotong atau menambah
peruntukan yang terkandung dalam permit jalan itu.”.


-----

_Perhutanan Negara (Pindaan)_ 11

**Pindaan seksyen 58**

**22.** Seksyen 58 Akta ibu dipinda—

_(a)_ dalam perenggan _(d)—_

(i) dengan mengantikan perkataan “hutan lipur” dengan

perkataan “hutan simpanan kekal”; dan

(ii) dengan memotong perkataan “dan” di hujung

perenggan itu;

_(b)_ dalam perenggan (e), dengan menggantikan noktah dengan

perkataan “; dan”; dan

_(c)_ dengan memasukkan selepas perenggan _(e)_ perenggan

yang berikut:

“(f) apa-apa perbelanjaan yang ditanggung oleh

Pihak Berkuasa Negeri dalam menguruskan
dan menjalankan pembangunan mampan hutan
simpanan kekal.”.

**Seksyen baharu 60a**

**23.** Akta ibu dipinda dengan memasukkan selepas seksyen 60
seksyen yang berikut:

“Kuasa untuk mengurangkan, melepaskan atau mengecualikan

**ses pembangunan hutan**

**60a. (1) Walau apa pun seksyen 60, Pihak Berkuasa Negeri**
boleh mengurangkan, meringankan atau melepaskan suatu
ses pembangunan hutan, atau mengecualikan pembayaran suatu
ses pembangunan hutan, berkenaan dengan mana-mana hasil
hutan yang dinyatakan dalam Jadual Ketiga, yang dikeluarkan
dari mana-mana hutan simpanan kekal, tanah Kerajaan,
tanah rizab, tanah lombong atau tanah beri milik.


-----

12 _Rang Undang-Undang_

(2) Tertakluk kepada apa-apa arahan yang berlawanan
oleh Pihak Berkuasa Negeri, Pengarah boleh mengurangkan,
meringankan atau melepaskan suatu ses pembangunan hutan,
atau mengecualikan pembayaran suatu ses pembangunan hutan—

_(a)_ berkenaan dengan apa-apa hasil hutan atau kelas

hasil hutan bagi maksud yang berikut:

(i) bagi maksud saintifik, atau maksud bukan

komersial yang lain;

(ii) untuk menggalakkan penggunaan pelbagai ukuran

dan jenis hasil hutan yang kurang atau tiada
permintaan pasaran dan yang selainnya tidak
menguntungkan jika diambil;

(iii) untuk menggalakkan pengambilan hasil hutan

yang dirosakkan oleh kebakaran, perosak,
penyakit atau sebab lain; atau

(iv) bagi pembinaan jalan hutan atau apa-apa kerja

kemudahan awam;

_(b)_ berkenaan dengan apa-apa hasil hutan atau kelas

hasil hutan yang dikeluarkan dari mana-mana tanah
Kerajaan atau tanah beri milik oleh mana-mana
orang asli—

(i) bagi pembinaan dan pembaikan pondok sementara

atas mana-mana tanah yang diduduki secara
sah oleh orang asli itu;

(ii) bagi penyenggaraan kelong menangkap ikan

dan tempat mendarat;

(iii) bagi kayu api atau maksud domestik lain; atau

(iv) bagi pembinaan atau penyenggaraan apa-apa

kerja bagi faedah bersama orang asli.”.


-----

_Perhutanan Negara (Pindaan)_ 13

**Pindaan seksyen 66**

**24.** Seksyen 66 Akta ibu dipinda—

_(a)_ dalam nota bahu, dengan memasukkan selepas perkataan

“kawasan lesen” perkataan “atau kawasan lesen kecil”;

_(b)_ dalam subseksyen (1)—

(i) dengan memasukkan selepas perkataan

“kawasan lesen” perkataan “atau kawasan lesen
kecil”; dan

(ii) dengan memasukkan selepas perkataan

“lesen” di mana-mana jua terdapat perkataan
“atau lesen kecil”;

_(c)_ dalam subseksyen (2)—

(i) dengan memasukkan selepas perkataan “lesen”

perkataan “atau lesen kecil”; dan

(ii) dengan memasukkan selepas perkataan

“kawasan lesen” perkataan “atau kawasan lesen
kecil”; dan

_(d)_ dalam subseksyen (4)—

(i) dalam perenggan (a), (b) dan (c), dengan memasukkan

selepas perkataan “kawasan lesen” di mana-mana
jua terdapat perkataan “atau kawasan lesen kecil”;
dan

(ii) dengan menggantikan perkataan “melakukan

suatu kesalahan dan apabila disabitkan boleh
didenda tidak melebihi lima puluh ribu ringgit
atau dipenjarakan selama tempoh tidak melebihi
lima tahun atau kedua-duanya” dengan perkataan
“melakukan suatu kesalahan dan boleh, apabila
disabitkan, didenda tidak melebihi satu ratus ribu
ringgit atau dipenjarakan selama tempoh tidak
melebihi tujuh tahun atau kedua-duanya”.


-----

14 _Rang Undang-Undang_

**Pindaan seksyen 67**

**25.** Seksyen 67 Akta ibu dipinda dengan menggantikan
subseksyen (2) dengan subseksyen yang berikut:

“(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi satu ratus ribu ringgit atau dipenjarakan
selama tempoh tidak melebihi tujuh tahun atau kedua-duanya.”.

**Pindaan seksyen 68**

**26.** Seksyen 68 Akta ibu dipinda—

_(a)_ dalam subseksyen (3), dengan memasukkan selepas

perenggan _(a) perenggan yang berikut:_

“(aa) kawasan lesen kecil;”;

_(b)_ dengan menggantikan subseksyen (4) dengan subseksyen

yang berikut:

“(4) Mana-mana orang yang melanggar
subseksyen (1) melakukan suatu kesalahan dan boleh,
apabila disabitkan, didenda tidak melebihi dua ratus
ribu ringgit atau dipenjarakan selama tempoh tidak
melebihi sepuluh tahun atau kedua-duanya.”; dan

_(c)_ dengan memasukkan selepas subseksyen (4) subseksyen

yang berikut:

“(5) Mana-mana orang yang melanggar
subseksyen (2) melakukan suatu kesalahan dan boleh,
apabila disabitkan, didenda tidak melebihi dua puluh
ribu ringgit atau dipenjarakan selama tempoh tidak
melebihi tiga tahun atau kedua-duanya.”.

**Pindaan seksyen 69**

**27.** Seksyen 69 Akta ibu dipinda—

_(a)_ dengan menggantikan subseksyen (3) dengan subseksyen

yang berikut:


-----

_Perhutanan Negara (Pindaan)_ 15

“(3) Mana-mana orang yang melanggar
subseksyen (1) melakukan suatu kesalahan dan boleh,
apabila disabitkan, didenda tidak melebihi satu ratus
ribu ringgit atau dipenjarakan selama tempoh tidak
melebihi tujuh tahun atau kedua-duanya.”; dan

_(b)_ dengan memasukkan selepas subseksyen (3) subseksyen

yang berikut:

“(4) Mana-mana orang yang melanggar subseksyen (2)
melakukan suatu kesalahan dan boleh, apabila disabitkan,
didenda tidak melebihi dua puluh ribu ringgit atau
dipenjarakan selama tempoh tidak melebihi tiga tahun
atau kedua-duanya.”.

**Seksyen baharu 70a**

**28.** Akta ibu dipinda dengan memasukkan selepas seksyen 70
seksyen yang berikut:

“Pas selain pas pemindah

**70a. Walau apa pun yang terkandung dalam Akta ini,**
Pihak Berkuasa Negeri boleh mengeluarkan apa-apa pas lain
selain pas pemindah dalam bentuk dan mengikut cara yang
ditetapkan oleh Pihak Berkuasa Negeri kepada mana-mana
orang yang ada dalam milikannya, jagaannya atau kawalannya
apa-apa hasil hutan.”.

**Pindaan seksyen 73**

**29.** Perenggan 73(a) Akta ibu dipinda dengan menggantikan
perkataan “lesen dan hasil hutan itu” dengan perkataan “lesen,
lesen kecil, permit penggunaan dan hasil hutan itu”.

**Pindaan seksyen 75**

**30.** Seksyen 75 Akta ibu dipinda—

_(a)_ dalam subseksyen (1), dengan menggantikan perkataan

“atau permit penggunaan” di mana-mana jua terdapat
dengan perkataan “, permit penggunaan atau permit
jalan”;


-----

16 _Rang Undang-Undang_

_(b)_ dalam subseksyen (2)—

(i) dengan menggantikan perenggan _(b) dengan_

perenggan yang berikut:

_“(b) draf bank;_

_(ba) cek jurubank;_

_(bb) wang melalui pemindahan dana elektronik;_

atau”; dan

(ii) dalam perenggan (c), dengan menggantikan perkataan

“(a) dan (b)” dengan perkataan “wang tunai, draf
bank, cek jurubank atau wang melalui pemindahan
dana elektronik”;

_(c)_ dalam subseksyen (3), dengan menggantikan perkataan

“permit penggunaan atau lesen kecil” dengan perkataan
“lesen kecil, permit penggunaan atau permit jalan”; dan

_(d)_ dengan memasukkan selepas subseksyen (3) subseksyen

yang berikut:

“(4) Jika pemegang lesen atau pemegang lesen
kecil, permit penggunaan atau permit jalan melanggar
mana-mana peruntukan Akta ini atau peruntukan lesen,
lesen kecil, permit penggunaan atau permit jalan itu,
Pengarah boleh melucut hak keseluruhan atau sebahagian
daripada deposit yang dibayar oleh pemegang lesen
atau pemegang lesen kecil, permit penggunaan atau
permit jalan itu.”.

**Seksyen baharu 75a**

**31.** Akta ibu dipinda dengan memasukkan selepas seksyen 75
seksyen yang berikut:

“Kuasa untuk mengenakan dan menerima fi

**75a. Pihak Berkuasa Negeri mempunyai kuasa untuk**
mengenakan dan menerima apa-apa fi bagi apa-apa perkhidmatan
yang diberi oleh Pihak Berkuasa Negeri.”.


-----

_Perhutanan Negara (Pindaan)_ 17

**Pindaan seksyen 81**

**32.** Seksyen 81 Akta ibu dipinda—

_(a)_ dalam teks bahasa Inggeris, dalam perenggan (1)(a),

dengan menggantikan perkataan “cattle” di mana-mana
jua terdapat dengan perkataan “livestock”; dan

_(b)_ dengan menggantikan subseksyen (2) dengan subseksyen

yang berikut:

“(2) Mana-mana orang yang melanggar
subseksyen (1) melakukan suatu kesalahan dan boleh,
apabila disabitkan—

_(a)_ jika kesalahan itu di bawah perenggan _(a),_

didenda tidak melebihi dua puluh ribu ringgit
atau dipenjarakan selama tempoh tidak melebihi
tiga tahun atau kedua-duanya;

_(b)_ jika kesalahan itu di bawah perenggan _(b)_

atau (c), didenda tidak melebihi satu ratus
ribu ringgit atau dipenjarakan selama tempoh
tidak melebihi tujuh tahun atau kedua-duanya;

_(c)_ jika kesalahan itu di bawah perenggan (d), (e)

atau (f), didenda tidak melebihi lima puluh
ribu ringgit atau dipenjarakan selama tempoh
tidak melebihi tujuh tahun atau kedua-duanya;
dan

_(d)_ jika kesalahan itu di bawah perenggan _(g),_

didenda tidak melebihi dua puluh ribu ringgit
atau dipenjarakan selama tempoh tidak melebihi
tiga tahun atau kedua-duanya.”.

**Pindaan seksyen 82**

**33.** Seksyen 82 Akta ibu dipinda—

_(a)_ dalam subseksyen (1), dengan menggantikan perkataan

“dengan apa-apa cara yang membahayakan hutan
simpanan itu” dengan perkataan “kecuali dengan kebenaran
Pengarah”; dan


-----

18 _Rang Undang-Undang_

_(b)_ dengan menggantikan subseksyen (2) subseksyen yang

berikut:

“(2) Mana-mana orang yang melanggar
subseksyen (1) melakukan suatu kesalahan dan boleh,
apabila disabitkan, didenda tidak melebihi satu ratus
ribu ringgit atau dipenjarakan selama tempoh tidak
melebihi tujuh tahun atau kedua-duanya.”.

**Pindaan seksyen 83**

**34.** Seksyen 83 Akta ibu dipinda—

_(a)_ dengan menggantikan nota bahu dengan nota bahu yang

berikut:

“Larangan membuang sampah-sarap”;

_(b)_ dalam subseksyen (1), dengan memotong perkataan

“secara mengganggu”;

_(c)_ dengan menggantikan subseksyen (2) dengan subseksyen

yang berikut:

“(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi dua puluh ribu ringgit atau
dipenjarakan selama tempoh tidak melebihi tiga tahun
atau kedua-duanya.”; dan

_(d)_ dalam subseksyen (3), dengan memotong perkataan

“secara mengganggu”.

**Pindaan seksyen 84**

**35.** Subseksyen 84(1) Akta ibu dipinda dengan menggantikan
perkataan “melakukan suatu kesalahan dan apabila disabitkan boleh
didenda tidak melebihi lima puluh ribu ringgit atau dipenjarakan
selama tempoh tidak melebihi lima tahun atau kedua-duanya”
dengan perkataan “melakukan suatu kesalahan dan boleh, apabila
disabitkan, didenda tidak melebihi dua ratus ribu ringgit atau
dipenjarakan selama tempoh tidak melebihi sepuluh tahun atau
kedua-duanya”.


-----

_Perhutanan Negara (Pindaan)_ 19

**Pindaan seksyen 85**

**36.** Seksyen 85 Akta ibu dipinda—

_(a)_ dalam subseksyen (1), dengan menggantikan perkataan

“pegawai diberi kuasa” dengan perkataan “Pengarah atau
oleh pegawai hutan yang diberi kuasa oleh Pengarah”;
dan

_(b)_ dengan menggantikan subseksyen (2) dengan subseksyen

yang berikut:

“(2) Mana-mana orang yang melanggar
subseksyen (1) melakukan suatu kesalahan dan boleh,
apabila disabitkan, didenda tidak melebihi dua ratus
ribu ringgit atau dipenjarakan selama tempoh tidak
melebihi sepuluh tahun atau kedua-duanya.”.

**Pindaan seksyen 86**

**37.** Seksyen 86 Akta ibu dipinda dengan menggantikan perkataan
“melakukan suatu kesalahan dan apabila disabitkan boleh didenda
tidak melebihi lima ratus ribu ringgit dan dipenjarakan selama
tempoh yang tidak boleh kurang dari satu tahun tetapi tidak melebihi
dua puluh tahun” dengan perkataan “melakukan suatu kesalahan
dan boleh, apabila disabitkan, dipenjarakan selama tempoh tidak
kurang daripada lima tahun tetapi tidak lebih daripada dua puluh
tahun dan didenda tidak melebihi satu juta ringgit”.

**Seksyen baharu 86a, 86b, 86c dan 86d**

**38.** Akta ibu dipinda dengan memasukkan selepas seksyen 86
seksyen yang berikut:

“Menghalang kewajipan dan kuasa

**86a.** Mana-mana orang yang dengan sengaja menghalang
mana-mana pegawai hutan, pegawai yang diberi kuasa atau
pegawai polis dalam pelaksanaan apa-apa kewajipan yang
dipertanggungkan atau kuasa yang diberikan oleh Akta ini
melakukan suatu kesalahan dan boleh, apabila disabitkan,
didenda tidak melebihi sepuluh ribu ringgit atau dipenjarakan
selama tempoh tidak melebihi dua tahun atau kedua-duanya.


-----

20 _Rang Undang-Undang_

**Kenyataan palsu, dsb.**

**86b.** Mana-mana orang yang membuat, secara lisan atau
bertulis, menandatangani atau memberikan apa-apa kenyataan,
pernyataan, perakuan atau dokumen atau maklumat lain yang
dikehendaki di bawah Akta ini yang tidak benar, tidak tepat
atau mengelirukan dalam apa-apa butiran melakukan suatu
kesalahan dan boleh, apabila disabitkan, didenda tidak melebihi
satu ratus ribu ringgit atau dipenjarakan selama tempoh tidak
melebihi tujuh tahun atau kedua-duanya.

**Percubaan melakukan kesalahan**

**86c. Mana-mana orang yang cuba untuk melakukan apa-apa**
kesalahan hutan melakukan suatu kesalahan dan boleh, apabila
disabitkan, dikenakan hukuman yang diperuntukkan bagi
kesalahan itu dengan syarat bahawa hukuman yang dikenakan
tidak boleh melebihi separuh daripada denda dan pemenjaraan
maksimum yang diperuntukkan bagi kesalahan itu.

**Persubahatan**

**86d.** Mana-mana orang yang bersubahat dalam pelakuan
mana-mana kesalahan hutan melakukan suatu kesalahan dan
boleh, jika perbuatan yang disubahati itu dilakukan berbangkit
daripada persubahatan itu, disabitkan dengan hukuman yang
diperuntukkan bagi kesalahan itu.”.

**Penggantian seksyen 87**

**39.** Akta ibu dipinda dengan menggantikan seksyen 87 dengan
seksyen yang berikut:

“Penalti am

**87. Mana-mana orang yang melanggar mana-mana**
kaedah-kaedah yang dibuat di bawah Akta ini, yang bagi
pelanggarannya tiada apa-apa penalti diperuntukkan dengan
nyata melakukan suatu kesalahan dan boleh, apabila
disabitkan, didenda tidak melebihi lima puluh ribu ringgit
atau dipenjarakan selama tempoh tidak melebihi tujuh tahun
atau kedua-duanya.”.


-----

_Perhutanan Negara (Pindaan)_ 21

**Pindaan seksyen 88**

**40.** Seksyen 88 Akta ibu dipinda—

_(a)_ dengan menggantikan subseksyen (1 ) dengan subseksyen

yang berikut:

“(1) Seseorang pegawai hutan yang berpangkat
tidak rendah daripada Pengawas Hutan, seseorang
pegawai yang diberi kuasa atau seseorang pegawai
polis boleh—

_(a)_ menangkap tanpa waran—

(i) mana-mana orang yang dia mempunyai

alasan untuk mempercayai telah
melakukan suatu kesalahan hutan yang
adalah suatu kesalahan boleh tangkap
mengikut pengertian Kanun Tatacara
Jenayah [Akta 593]; atau

(ii) mana-mana orang yang dia mempunyai

alasan untuk mempercayai telah
melakukan suatu kesalahan hutan
selain kesalahan yang dinyatakan dalam
subperenggan (i), jika orang itu enggan
menyatakan nama dan alamatnya atau
menyatakan suatu alamat di luar Malaysia
atau terdapat alasan yang munasabah
bagi mempercayai bahawa dia telah
menyatakan nama atau alamat palsu
atau dia mungkin akan melarikan diri;
dan

_(b)_ boleh menyita apa-apa benda yang difikirkannya

perlu disita berhubungan dengan keterangan
yang perlu bagi membuktikan berlakunya
mana-mana kesalahan itu.”; dan

_(b)_ dalam subseksyen (3), dengan memasukkan selepas

perkataan “Penolong Pegawai Hutan Daerah,” perkataan
“mana-mana pegawai yang diberi kuasa,”.


-----

22 _Rang Undang-Undang_

**Pindaan seksyen 89**

**41.** Seksyen 89 Akta ibu dipinda dengan memasukkan selepas
perkataan “Pengawas Hutan” perkataan “, mana-mana pegawai
yang diberi kuasa”.

**Pindaan seksyen 90**

**42.** Seksyen 90 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Jika ternyata pada Majistret, berdasarkan suatu
maklumat bertulis daripada seorang pegawai hutan yang
berpangkat tidak rendah daripada Penolong Pegawai
Hutan Daerah, seorang pegawai yang diberi kuasa
atau seorang pegawai polis yang berpangkat tidak
rendah daripada Sarjan dan selepas apa-apa siasatan
sebagaimana yang difikirkan perlu oleh Majistret
itu, bahawa terdapat sebab yang munasabah untuk
mempercayai bahawa mana-mana premis telah digunakan
untuk atau bahawa dalam mana-mana premis ada
tersembunyi atau diletakkan apa-apa hasil hutan yang
mengenainya suatu kesalahan hutan sedang atau telah
dilakukan, Majistret itu boleh mengeluarkan waran
memberi kuasa kepada mana-mana pegawai hutan yang
berpangkat tidak rendah daripada Penolong Pegawai
Hutan Daerah, mana-mana pegawai yang diberi kuasa
atau mana-mana pegawai polis yang berpangkat tidak
rendah daripada Sarjan yang dinamakan dalam waran itu,
pada waktu malam atau siang dan dengan atau tanpa
bantuan, untuk memasuki premis itu dan jika perlu
dengan menggunakan kekerasan.”;

_(b)_ dengan memasukkan selepas subseksyen (1) subseksyen

yang berikut:

“(1a) Tanpa menjejaskan subseksyen (1), Majistret
boleh mengeluarkan waran memberi kuasa kepada
pegawai hutan yang berpangkat tidak rendah daripada


-----

_Perhutanan Negara (Pindaan)_ 23

Penolong Pegawai Hutan Daerah, pegawai yang diberi
kuasa atau pegawai polis yang berpangkat tidak rendah
daripada Sarjan itu untuk—

_(a)_ menggeledah premis itu bagi, dan untuk

menyita atau memindahkan dari premis itu
mana-mana hasil hutan, bekas, bungkusan,
pengangkut, jentera, peralatan, kelengkapan,
buku, rekod, dokumen atau benda lain
yang dipercayai dengan munasabah dapat
memberikan keterangan mengenai pelakuan
kesalahan itu;

_(b)_ mengambil sampel mana-mana hasil hutan atau

benda lain yang dijumpai di dalam premis itu
bagi maksud menentukan, melalui pengujian
atau selainnya, sama ada kesalahan itu telah
dilakukan; dan

_(c)_ membuat salinan atau mengambil cabutan

daripada mana-mana buku, rekod, dokumen
atau benda lain yang dijumpai di dalam
premis itu.”;

_(c)_ dalam subseksyen (2)—

(i) dengan menggantikan perkataan “Mana-mana

pegawai hutan atau pegawai polis yang bertindak
di bawah subseksyen (1) boleh—” dengan perkataan
“Mana-mana pegawai hutan yang berpangkat
tidak rendah daripada Penolong Pegawai
Hutan Daerah, mana-mana pegawai yang diberi
kuasa atau mana-mana pegawai polis yang
berpangkat tidak rendah daripada Sarjan yang
bertindak di bawah seksyen ini boleh—”;

(ii) dengan menggantikan perenggan _(a) dengan_

perenggan yang berikut:

“(a) memecah buka mana-mana pintu luar atau

pintu dalam atau tingkap premis itu atau
mana-mana pagar, kepungan, pintu pagar
atau galangan lain ke premis itu, untuk
masuk ke dalam premis itu;”;


-----

24 _Rang Undang-Undang_

(iii) dalam perenggan (b), dengan menggantikan perkataan

“subseksyen (1)” dengan perkataan “seksyen ini”;
dan

(iv) dalam perenggan (c), dengan menggantikan perkataan

“bangunan atau tempat atau di atas tanah sehingga
bangunan atau tempat itu” dengan perkataan
“premis sehingga premis itu”; dan

_(d)_ dengan memasukkan selepas subseksyen (2) subseksyen

yang berikut:

“(3) Seorang pegawai hutan yang berpangkat tidak
rendah daripada Penolong Pegawai Hutan Daerah,
seorang pegawai yang diberi kuasa atau seorang
pegawai polis yang berpangkat tidak rendah daripada
Sarjan yang menjalankan penggeledahan di bawah
seksyen ini boleh, bagi maksud menyiasat kesalahan
hutan itu, memeriksa mana-mana orang yang berada
di dalam atau di premis itu.”.

**Penggantian seksyen 91**

**43.** Akta ibu dipinda dengan menggantikan seksyen 91 dengan
seksyen yang berikut:

“Menggeledah tanpa waran

**91. Jika seseorang pegawai hutan yang berpangkat tidak**
rendah daripada Pengawas Hutan, seseorang pegawai yang
diberi kuasa atau seseorang pegawai polis dapati bahawa
terdapat sebab yang munasabah bagi mempercayai bahawa
dalam mana-mana premis atau mana-mana tanah Kerajaan,
tanah lombong, tanah rizab, tanah beri milik atau tanah di bawah
lesen pendudukan sementara ada tersembunyi atau diletakkan
apa-apa keterangan yang mengenainya suatu kesalahan hutan
sedang atau telah dilakukan, dan jika dia mempunyai alasan
yang munasabah untuk mempercayai bahawa dengan sebab
kelambatan mendapat waran di bawah seksyen 90 keterangan
itu mungkin akan diganggu, dipindahkan, dirosakkan atau
dimusnahkan, dia boleh menjalankan di dalam, di atas,
dan mengenai premis atau tanah Kerajaan, tanah lombong,


-----

_Perhutanan Negara (Pindaan)_ 25

tanah rizab, tanah beri milik atau tanah di bawah lesen
pendudukan sementara itu semua kuasa yang disebut dalam
seksyen 90 seolah-olah dia diberi kuasa untuk melakukannya
dengan waran yang dikeluarkan di bawah seksyen itu.”.

**Seksyen baharu 91a**

**44.** Akta ibu dipinda dengan memasukkan selepas seksyen 91
seksyen yang berikut:

“Pemeriksaan orang

**91a. Seseorang pegawai hutan yang berpangkat tidak rendah**
daripada Penolong Pegawai Hutan Daerah, seseorang pegawai
yang diberi kuasa atau seseorang pegawai polis yang berpangkat
tidak rendah daripada Sarjan yang membuat pemeriksaan
ke atas seseorang di bawah seksyen 90 atau 91 boleh menyita
atau mengambil milik, dan menyimpan dalam jagaan selamat
semua benda, selain pakaian yang perlu yang dijumpai
pada orang itu, dan apa-apa benda yang baginya ada sebab
untuk mempercayai bahawa benda itu merupakan peralatan
atau keterangan lain bagi kesalahan hutan itu boleh ditahan
sehingga orang itu dilepaskan atau dibebaskan.”.

**Pindaan seksyen 92**

**45.** Seksyen 92 Akta ibu dipinda—

_(a)_ dalam nota bahu, dengan menggantikan perkataan

“dan menggeledah” dengan perkataan “, menggeledah
**dan menyita”;**

_(b)_ dengan menggantikan subseksyen (1) dengan subseksyen

yang berikut:

“(1) Jika seseorang pegawai hutan yang berpangkat
tidak rendah daripada Pengawas Hutan, seseorang
pegawai yang diberi kuasa atau seseorang pegawai polis
mempunyai sebab yang munasabah untuk mengesyaki
bahawa mana-mana pengangkut sedang membawa
mana-mana hasil hutan, bekas, bungkusan, jentera,
peralatan, kelengkapan, buku, rekod, dokumen atau


-----

26 _Rang Undang-Undang_

benda lain yang berkenaan dengannya suatu kesalahan
hutan sedang atau telah dilakukan, pegawai hutan yang
berpangkat tidak rendah daripada Pengawas Hutan,
pegawai yang diberi kuasa atau pegawai polis itu boleh
memberhentikan dan menggeledah pengangkut itu
dan boleh, jika atas pemeriksaan dia mempunyai
sebab yang munasabah untuk mempercayai bahawa
pengangkut itu sedang atau telah digunakan untuk
melakukan kesalahan itu, menyita pengangkut itu dan
mana-mana hasil hutan, bekas, bungkusan, pengangkut,
jentera, peralatan, kelengkapan, buku, rekod, dokumen
atau benda lain yang dijumpai di dalam pengangkut itu
yang dengan semunasabahnya dipercayai memberikan
keterangan mengenai pelakuan kesalahan itu.”;

_(c)_ dalam subseksyen (2), dengan menggantikan perkataan

“pegawai hutan atau pegawai polis itu” di mana-mana
jua terdapat dengan perkataan “pegawai hutan yang
berpangkat tidak rendah daripada Pengawas Hutan,
pegawai yang diberi kuasa atau pegawai polis itu”;

_(d)_ dengan memasukkan selepas subseksyen (2) subseksyen

yang berikut:

“(2a) Pegawai hutan yang berpangkat tidak rendah
daripada Pengawas Hutan, pegawai yang diberi kuasa
atau pegawai polis itu boleh, dalam menjalankan
kuasanya di bawah seksyen ini, jika perlu untuk berbuat
demikian, menahan mana-mana orang yang ditemui
di dalam pengangkut itu sehingga selesai penggeledahan
itu.”; dan

_(e)_ dengan memotong subseksyen (3).

**Pindaan seksyen 93**

**46.** Seksyen 93 Akta ibu dipinda—

_(a)_ dengan menggantikan perenggan 1(b) dengan perenggan

yang berikut:

“(b) menyediakan suatu senarai benda yang disita dan

tempat di mana benda yang disita itu dijumpai
dan hendaklah menandatangani senarai itu.”;


-----

_Perhutanan Negara (Pindaan)_ 27

_(b)_ dengan memasukkan selepas subseksyen (1) subseksyen

yang berikut:

“(1a) Senarai yang disediakan mengikut subseksyen (1)
hendaklah diserahkan dengan serta-merta kepada—

_(a)_ penduduk premis di mana benda yang disita

itu dijumpai; atau

_(b)_ orang yang mengawal atau menjaga pengangkut

atau benda yang dibawa dalam pengangkut
itu jika penyitaan itu dibuat di bawah
seksyen 92 atau 96a.

(1b) Jika penyitaan itu dibuat di dalam atau dari
mana-mana premis yang tidak diduduki, pegawai
penyita itu hendaklah, bila-bila mungkin, menampalkan
senarai barang yang disita itu supaya mudah dilihat
di atau pada premis itu, atau menyerahkan suatu
salinan senarai itu kepada pemilik barang sitaan itu
sendiri atau secara pos ke tempat tinggal atau tempat
perniagaan yang biasa atau yang terakhir diketahui
orang itu.

(1c) Jika, oleh sebab sifat, saiz atau amaunnya, adalah
tidak munasabah untuk memindahkan apa-apa benda
yang disita di bawah subseksyen (1), pegawai yang
menyita hendaklah, dengan apa-apa cara, mengelak
atau menanda benda yang disita itu di dalam premis
atau bekas yang di dalamnya ia dijumpai.”; dan

_(c)_ dengan menggantikan subseksyen (2) dengan subseksyen

yang berikut:

“(2) Mana-mana orang yang, tanpa kuasa yang sah—

_(a)_ mengusik, memindahkan, merosakkan atau

memusnahkan apa-apa benda yang ditanda
di bawah subseksyen (1); atau

_(b)_ mengusik, merosakkan atau memecah lak

atau tanda di bawah subseksyen (1c) atau
memindahkan benda yang disita yang
telah dilak atau ditanda, atau cuba berbuat
demikian,


-----

28 _Rang Undang-Undang_

melakukan suatu kesalahan dan boleh, apabila disabitkan,

didenda tidak melebihi satu ratus ribu ringgit atau
dipenjarakan selama tempoh tidak melebihi tujuh tahun
atau kedua-duanya.”.

**Seksyen baharu 95a**

**47.** Akta ibu dipinda dengan memasukkan selepas seksyen 95
seksyen yang berikut:

“Kos memegang hasil hutan yang disita, dsb.

**95** **a. Jika mana-mana hasil hutan, bekas, bungkusan,**
pengangkut, jentera, peralatan, kelengkapan, buku, rekod,
dokumen atau benda lain yang disita di bawah Akta ini
dipegang dalam jagaan Pihak Berkuasa Negeri sementara
menunggu penyelesaian apa-apa prosiding berkenaan dengan
suatu kesalahan hutan, kos bagi memegangnya dalam jagaan
hendaklah, sekiranya mana-mana orang didapati bersalah
atas kesalahan itu, menjadi hutang kena dibayar kepada
Pihak Berkuasa Negeri, oleh orang itu dan bolehlah didapatkan
dengan sewajarnya.”.

**Pindaan seksyen 96**

**48.** Seksyen 96 Akta ibu dipinda—

_(a)_ dalam nota bahu, dengan menggantikan perkataan

“Pegawai hutan boleh” dengan perkataan “Kuasa untuk”;

_(b)_ dalam subseksyen (1), dengan menggantikan perkataan

“seseorang pegawai hutan” dengan perkataan
“seseorang pegawai hutan yang berpangkat tidak rendah
daripada Pengawas Hutan, seseorang pegawai yang diberi
kuasa atau seseorang pegawai polis”; dan

_(c)_ dengan menggantikan subseksyen (2) dengan subseksyen

yang berikut:

“(2) Mana-mana orang yang menggendalakan

atau menggalang mana-mana pegawai hutan
yang berpangkat tidak rendah daripada Pengawas
Hutan, mana-mana pegawai yang diberi kuasa atau


-----

_Perhutanan Negara (Pindaan)_ 29

mana-mana pegawai polis yang menjalankan kuasanya
di bawah subseksyen (1) atau yang enggan memberi
bantuan sedemikian sebagaimana yang diperlukan oleh
pegawai itu, melakukan suatu kesalahan dan boleh,
apabila disabitkan, didenda tidak melebihi lima puluh
ribu ringgit atau dipenjarakan selama tempoh tidak
melebihi tujuh tahun atau kedua-duanya.”.

**Seksyen baharu 96a**

**49.** Akta ibu dipinda dengan memasukkan selepas seksyen 96
seksyen yang berikut:

“Kuasa mengadakan sekatan jalan

**96a. (1) Walau apa pun yang terkandung dalam mana-mana**
undang-undang lain, mana-mana pegawai hutan yang berpangkat
tidak rendah daripada Pengawas Hutan berpakaian seragam
yang diberi kuasa secara bertulis oleh seorang
Pegawai Hutan Daerah atau mana-mana pegawai yang diberi
kuasa berpakaian seragam yang diberi kuasa secara bertulis
oleh Pengarah boleh, jika didapatinya perlu untuk berbuat
sedemikian bagi penguatkuasaan Akta ini, mendirikan atau
meletakkan atau menyebabkan didirikan atau diletakkan
apa-apa galangan di atas atau melintang mana-mana jalan
mengikut apa-apa cara yang difikirkannya patut; dan pegawai
itu boleh mengambil segala langkah yang munasabah untuk
menghalang mana-mana pengangkut daripada dipandu melalui
galangan itu, termasuk apa-apa langkah untuk mengejar dan
memberhentikan pengangkut itu jika, setelah mengambil
kira hal keadaan pada masa itu, adalah ternyata bahawa
jika langkah itu tidak diambil besar kemungkinannya yang
pengangkut itu akan terlepas bagi mengelakkan daripada
dikesan atau selainnya.

(2) Mana-mana orang yang gagal mematuhi apa-apa isyarat
yang diberi oleh seseorang pegawai hutan yang berpangkat
tidak rendah daripada Pengawas Hutan berpakaian seragam
atau seseorang pegawai yang diberi kuasa berpakaian
seragam di bawah subseksyen (1) yang menghendaki orang
atau pengangkut itu berhenti sebelum sampai ke mana-mana


-----

30 _Rang Undang-Undang_

galangan itu, atau cuba melintasi atau melanggar mana-mana
galangan tersebut, melakukan suatu kesalahan dan boleh,
apabila disabitkan, didenda tidak melebihi lima ribu ringgit
atau dipenjarakan selama tempoh tidak melebihi enam bulan
atau kedua-duanya.

(3) Tiada seorang pun pegawai yang disebut dalam
subseksyen (1) bertanggungan bagi apa-apa kerugian, kecederaan
atau kerosakan ke atas mana-mana orang atau harta berikutan
dengan langkah yang diambil di bawah subseksyen (1).”.

**Pindaan seksyen 97**

**50.** Subseksyen 97(2) Akta ibu dipinda dengan menggantikan
perkataan “melakukan suatu kesalahan dan apabila disabitkan boleh
didenda tidak melebihi lima puluh ribu ringgit atau dipenjarakan
selama tempoh tidak melebihi lima tahun atau kedua-duanya”
dengan perkataan “melakukan suatu kesalahan dan boleh, apabila
disabitkan, didenda tidak melebihi satu ratus ribu ringgit atau
dipenjarakan selama tempoh tidak melebihi tujuh tahun atau
kedua-duanya”.

**Pindaan seksyen 98**

**51.** Subseksyen 98(2) Akta ibu dipinda dengan menggantikan
perkataan “melakukan suatu kesalahan dan apabila disabitkan boleh
didenda tidak melebihi lima puluh ribu ringgit atau dipenjarakan
selama tempoh tidak melebihi lima tahun atau kedua-duanya”
dengan perkataan “melakukan suatu kesalahan dan boleh, apabila
disabitkan, didenda tidak melebihi satu ratus ribu ringgit atau
dipenjarakan selama tempoh tidak melebihi tujuh tahun atau
kedua-duanya”.

**Pindaan seksyen 99**

**52.** Seksyen 99 Akta ibu dipinda dengan memasukkan selepas
perkataan “pegawai hutan” di mana-mana jua terdapat perkataan
“atau pegawai yang diberi kuasa”.


-----

_Perhutanan Negara (Pindaan)_ 31

**Pindaan seksyen 100**

**53.** Seksyen 100 Akta ibu dipinda—

_(a)_ dengan memasukkan selepas perkataan “pegawai hutan”

perkataan “atau seorang pegawai yang diberi kuasa”;
dan

_(b)_ dengan menggantikan perkataan “melakukan kesalahan

dan apabila disabitkan boleh didenda tidak melebihi
lima puluh ribu ringgit atau dipenjarakan selama tempoh
tidak melebihi lima tahun atau kedua-duanya” dengan
perkataan “melakukan suatu kesalahan dan boleh, apabila
disabitkan, didenda tidak melebihi satu ratus ribu ringgit
atau dipenjarakan selama tempoh tidak melebihi tujuh
tahun atau kedua-duanya”.

**Pindaan seksyen 101**

**54.** Seksyen 101 Akta ibu dipinda—

_(a)_ dalam subseksyen (1), dengan menggantikan perkataan

“mengkompaunkan apa-apa kesalahan di bawah Akta ini
kecuali apa-apa kesalahan di bawah seksyen 86 atau 107”
dengan perkataan “, dengan keizinan Pendakwa Raya,
mengkompaun apa-apa kesalahan di bawah Akta ini
kecuali apa-apa kesalahan di bawah seksyen 86”; dan

_(b)_ dalam subseksyen (3)—

(i) dalam perenggan (c), dengan memotong perkataan

“dan” di hujung perenggan itu;

(ii) dalam perenggan (d), dengan menggantikan noktah

di hujung perenggan itu dengan perkataan “; atau”;
dan

(iii) dengan memasukkan selepas perenggan (d) perenggan

yang berikut:

“(e) gabungan mana-mana bayaran, kos atau

caj yang disebut dalam perenggan _(a),_
_(b), (c) dan_ _(d).”._


-----

32 _Rang Undang-Undang_

**Penggantian seksyen 103**

**55.** Akta ibu dipinda dengan menggantikan seksyen 103 dengan
seksyen yang berikut:

“Pemulaan pendakwaan

**103. Tiada pendakwaan bagi suatu kesalahan di bawah**
Akta ini boleh dimulakan kecuali oleh atau dengan suatu
keizinan bertulis Pendakwa Raya.”.

**Pindaan seksyen 104**

**56.** Seksyen 104 Akta ibu dipinda—

_(a)_ dalam perenggan _(d)—_

(i) dengan memotong perkataan “yang didapati berada

di dalam kawasan hutan simpanan kekal atau
tanah Kerajaan”; dan

(ii) dengan memotong perkataan “dan” di hujung

perenggan itu;

_(b)_ dalam perenggan (e), dengan menggantikan noktah dengan

koma bernoktah; dan

_(c)_ dengan memasukkan selepas perenggan _(e) perenggan_

yang berikut:

“(f) bahawa mana-mana orang yang didapati berada

di dalam atau bersebelahan dengan kawasan
hutan simpanan kekal atau tanah Kerajaan
tempat pengambilan hasil hutan telah berlaku
tanpa lesen yang dikeluarkan di bawah
Akta ini, telah mengambil hasil hutan itu; dan

_(g) bahawa mana-mana jentera, peralatan_

atau pengangkut yang dinyatakan dalam
Jadual Keenam yang didapati berada di dalam atau
bersebelahan dengan kawasan hutan simpanan
kekal atau tanah Kerajaan tempat pengambilan


-----

_Perhutanan Negara (Pindaan)_ 33

hasil hutan telah berlaku tanpa lesen yang
dikeluarkan di bawah Akta ini, telah digunakan
untuk mengambil hasil hutan.”.

**Pindaan seksyen 106**

**57.** Seksyen 106 Akta ibu dipinda—

_(a)_ dalam nota bahu, dengan menggantikan perkataan

“pegawai polis, **anggota angkatan tentera” dengan**
perkataan “pegawai yang diberi kuasa, pegawai polis”;
dan

_(b)_ dengan menggantikan perkataan “pegawai polis atau

anggota angkatan tentera” di mana-mana jua terdapat
dengan perkataan “pegawai yang diberi kuasa atau
pegawai polis”.

**Pemotongan seksyen 107**

**58.** Akta ibu dipinda dengan memotong seksyen 107.

**Penggantian seksyen 109**

**59.** Akta ibu dipinda dengan menggantikan seksyen 109 dengan
seksyen yang berikut:

“Kesalahan yang dilakukan oleh perbadanan

**109. Jika mana-mana orang yang melakukan suatu kesalahan**
hutan ini ialah suatu pertubuhan perbadanan, seseorang yang
pada masa kelakuan kesalahan itu ialah seorang pengarah,
pegawai pematuhan, pekongsi, pengurus, setiausaha atau pegawai
lain yang seumpamanya bagi pertubuhan perbadanan itu atau
yang berupa sebagai bertindak atas sifat itu atau yang dengan
apa-apa cara atau sehingga apa-apa takat bertanggungjawab
bagi pengurusan apa-apa hal ehwal pertubuhan perbadanan
itu atau yang membantu dalam pengurusannya—

_(a)_ boleh dipertuduh secara berasingan atau bersesama

dalam prosiding yang sama bersekali dengan
pertubuhan perbadanan itu; dan


-----

34 _Rang Undang-Undang_

_(b)_ jika pertubuhan perbadanan itu didapati bersalah atas

kesalahan itu, hendaklah disifatkan bersalah atas
kesalahan itu dan boleh dikenakan hukuman atau
penalti yang sama sebagaimana seorang individu
melainkan jika, dengan mengambil kira jenis
fungsinya atas sifat itu dan segala hal keadaan,
dia membuktikan—

(i) bahawa kesalahan itu telah dilakukan tanpa

pengetahuannya; dan

(ii) bahawa kesalahan itu telah dilakukan tanpa

persetujuan atau pembiarannya dan bahawa
dia telah mengambil segala langkah yang
munasabah dan menjalankan segala usaha
yang wajar untuk menghalang pelakuan
kesalahan itu.”.

**Pindaan seksyen 111**

**60.** Subseksyen 111(2) Akta ibu dipinda—

_(a)_ dalam perenggan _(e),_ dengan menggantikan perkataan

“pemegang lesen dalam mengambil hasil hutan di atas
dan dari kawasan lesen” dengan perkataan
“pemegang lesen atau pemegang lesen kecil dalam
mengambil hasil hutan di atas dan dari kawasan lesen
atau kawasan lesen kecil”;

_(b)_ dengan memasukkan selepas perenggan _(h) perenggan_

yang berikut:

“(ha) menetapkan bentuk suatu pas selain pas pemindah

dan mengadakan peruntukan bagi pengeluaran,
pengemukaan dan pemulangan pas itu;”;

_(c)_ dengan menggantikan perenggan _(s) dengan perenggan_

yang berikut:

“(s) mengadakan peruntukan berhubung dengan

pentadbiran, pembangunan dan aktiviti hutan
simpanan kekal yang dikelaskan di bawah
subseksyen 10(1);”;


-----

_Perhutanan Negara (Pindaan)_ 35

_(d)_ dengan memasukkan selepas perenggan _(u) perenggan_

yang berikut:

“(ua) menetapkan cara untuk menjalankan suatu

siasatan awam sebelum Pihak Berkuasa Negeri
mengeluarkan mana-mana kawasan tanah daripada
suatu hutan simpanan kekal;”; dan

_(e)_ dalam perenggan _(v), dengan menggantikan perkataan_

“dengan syarat penalti itu tidak melebihi penalti yang
telah ditetapkan oleh seksyen 87” dengan perkataan
“dengan denda tidak melebihi satu ratus ribu ringgit
atau dipenjarakan selama tempoh tidak melebihi sepuluh
tahun atau kedua-duanya”.

**Pindaan Jadual Kedua**

**61.** Jadual Kedua kepada Akta ibu dipinda dalam BAHAGIAN A—

_(a)_ dengan menggantikan perenggan _(c) dengan perenggan_

yang berikut:

“(c) Kayu ditukar bentuk”; dan

_(b)_ dengan memotong perenggan _(e)._

**Pindaan Jadual Keenam**

**62.** Jadual Keenam kepada Akta ibu dipinda—

_(a)_ dalam BAHAGIAN A – JENTERA, dengan memasukkan

selepas perenggan _(e)_ perenggan yang berikut:

“(f) Jengkaut”; dan

_(b)_ dalam BAHAGIAN C – PENGANGKUT, dengan

memasukkan selepas subperenggan 1(c) subperenggan
yang berikut:

“(d) Lori

_(e) Pengangkut rendah”._


-----

36 _Rang Undang-Undang_

HURAIAN

Rang Undang-Undang ini bertujuan untuk meminda Akta Perhutanan
Negara 1984 (“Akta 313”).

2. Fasal 1 mengandungi tajuk ringkas dan peruntukan mengenai permulaan
kuat kuasa Akta yang dicadangkan.

3. Fasal 2 bertujuan untuk meminda seksyen 2 Akta 313 untuk memasukkan
takrif baharu dan untuk meminda takrif sedia ada bagi perkataan dan ungkapan
tertentu yang digunakan dalam Akta 313.

4. Fasal 3 bertujuan untuk memasukkan seksyen baharu 3a ke dalam
Akta 313 untuk memperuntukkan bahawa Pihak Berkuasa Negeri boleh memberi
kuasa mana-mana pegawai Jabatan Perhutanan Persekutuan untuk menjalankan
kuasa di bawah Bahagian VIII Akta 313.

5. Fasal 4 bertujuan untuk meminda seksyen 4 Akta 313 untuk memberi
Pengarah kuasa untuk menyediakan dan melaksanakan program yang berhubungan
dengan hutan simpanan kekal yang dikelaskan di bawah subseksyen 10(1)
Akta 313.

6. Fasal 5 bertujuan untuk meminda subseksyen 5(1) Akta 313 untuk
membenarkan Pengarah mewakilkan penjalanan dan pelaksanaan kuasa dan
kewajipannya di bawah Akta 313 kepada mana-mana pegawai hutan.
Pada masa kini, Pengarah boleh mewakilkan kuasa itu hanya kepada manamana pegawai hutan yang berpangkat tidak rendah daripada Penolong Pegawai
Hutan Daerah.

7. Fasal 6 bertujuan untuk meminda seksyen 10 Akta 313 untuk memasukkan
hutan taman negeri sebagai suatu pengelasan baharu bagi hutan simpanan kekal.

8. Fasal 7 bertujuan untuk menggantikan seksyen 11 Akta 313 untuk
menghendaki Pihak Berkuasa Negeri untuk menjalankan siasatan awam sebelum
Pihak Berkuasa Negeri mengeluarkan mana-mana kawasan tanah daripada
sesuatu hutan simpanan kekal.

9. Fasal 8 bertujuan untuk menggantikan seksyen 12 Akta 313 untuk menghendaki
Pihak Berkuasa Negeri untuk mengenal pasti mana-mana kawasan tanah yang
sama atau lebih besar daripada kawasan tanah yang akan dikeluarkan untuk
menggantikan kawasan tanah itu sebagai hutan simpanan kekal sebelum
Pihak Berkuasa Negeri mengeluarkan mana-mana kawasan tanah daripada
sesuatu hutan simpanan kekal.

10. _Fasal_ _9 bertujuan untuk meminda seksyen 15 Akta 313 untuk menaikkan_

penalti bagi kesalahan mengambil mana-mana hasil hutan daripada hutan
simpanan kekal tanpa lesen.

11. _Fasal 10 bertujuan untuk memasukkan seksyen baharu 19a ke dalam_

Akta 313 untuk memberi Pengarah kuasa untuk mengeluarkan atau membaharui
mana-mana lesen atas arahan Pihak Berkuasa Negeri.


-----

_Perhutanan Negara (Pindaan)_ 37

12. _Fasal_ _11 bertujuan untuk meminda subseksyen 21(1) Akta 313 untuk_

mengenakan suatu tempoh keesahan maksimum baharu bagi lesen yang
dikeluarkan di bawah Akta 313 iaitu bagi tempoh tidak melebihi dua belas bulan.

13. _Fasal 12 bertujuan untuk meminda subseksyen 25(2) Akta 313 untuk_

menaikkan penalti bagi kesalahan gagal untuk memberhentikan kerja di kawasan
lesen sebagaimana yang dikehendaki di bawah subseksyen 25(1) Akta 313
kepada denda tidak melebihi satu ratus ribu ringgit dan penjara tidak melebihi
tujuh tahun.

14. _Fasal_ _13 bertujuan untuk memasukkan seksyen baharu 29a ke dalam_

Akta 313 untuk menghendaki pemohon bagi suatu lesen kecil untuk mengemukakan
pelan kawasan atau sebahagian daripada kawasan itu yang diliputi oleh
lesen kecil itu kepada Pengarah.

15. _Fasal_ _14 bertujuan untuk memasukkan seksyen baharu 31a ke dalam_

Akta 313 untuk mengadakan peruntukan bagi tatacara pemberhentian kerja,
penggantungan dan pembatalan lesen kecil.

16. _Fasal_ _15 bertujuan untuk meminda seksyen 32 Akta 313 untuk menaikkan_

penalti bagi kesalahan menduduki atau menjalankan apa-apa aktiviti di dalam
mana-mana kawasan tanah di dalam sesuatu hutan simpanan kekal tanpa
permit penggunaan.

17. _Fasal_ _16 bertujuan untuk meminda seksyen 40 Akta 313 bagi memperincikan_

hukuman bagi kesalahan yang berhubungan dengan hasil utama hutan dan hasil
kecil hutan.

18. _Fasal_ _17 bertujuan untuk meminda seksyen 43 Akta 313 untuk mengadakan_

peruntukan bagi pembaharuan suatu lesen pemindah.

19. _Fasal_ _18 bertujuan untuk meminda seksyen 47 Akta 313 untuk membenarkan_

pemegang lesen kecil, pekhidmat atau ejennya, dan pemegang permit jalan,
pekhidmat atau ejennya untuk memasuki mana-mana hutan tertutup bagi
maksud menjalankan hak yang diberikan oleh lesen kecil atau permit jalan itu.
_Fasal ini juga bertujuan untuk menaikkan penalti bagi kesalahan di bawah_
seksyen 47 Akta 313.

20. _Fasal_ _20 bertujuan untuk meminda seksyen 50 Akta 313 untuk memberi_

Pengarah kuasa untuk memberi kuasa kepada pegawai hutan untuk mengeluarkan
permit jalan. Fasal ini juga bertujuan untuk menaikkan hukuman bagi kesalahan
di bawah seksyen 50 Akta 313.

21. _Fasal 21 bertujuan untuk memasukkan seksyen baharu 50a ke dalam_

Akta 313 untuk mengadakan peruntukan bagi tempoh, syarat dan pembaharuan
suatu permit jalan.

22. _Fasal 22 bertujuan untuk meminda seksyen 58 Akta 313 untuk meluaskan_

penggunaan Kumpulan Wang Pembangunan Hutan bagi perbelanjaan yang
ditanggung oleh Pihak Berkuasa Negeri dalam menguruskan dan menjalankan
pembangunan mampan hutan simpanan kekal.


-----

38 _Rang Undang-Undang_

23. _Fasal 23 bertujuan untuk memasukkan seksyen baharu 60a ke dalam_

Akta 313 untuk memberi Pihak Berkuasa Negeri kuasa untuk mengurangkan,
meringankan atau melepaskan suatu ses pembangunan hutan atau untuk
mengecualikan pembayaran suatu ses pembangunan hutan.

24. _Fasal 24 bertujuan untuk meminda seksyen 66 Akta 313 untuk meluaskan_

kehendak untuk mengukur semua hasil hutan sebelum pemindahannya dari
kawasan lesen kepada suatu lesen kecil. _Fasal ini juga bertujuan untuk_
menaikkan penalti bagi kesalahan di bawah seksyen 66 Akta 313.

25. _Fasal 25, 26 dan_ _27_ bertujuan untuk meminda seksyen 67, 68 dan 69

Akta 313 masing-masingnya untuk menaikkan penalti bagi kesalahan di bawah
seksyen-seksyen itu.

26. _Fasal 28 bertujuan untuk memasukkan seksyen baharu 70a ke dalam_

Akta 313 untuk memberi Pihak Berkuasa Negeri kuasa untuk mengeluarkan
apa-apa pas selain pas pemindah kepada mana-mana orang yang ada dalam
milikannya, jagaannya atau kawalannya apa-apa hasil hutan.

27. _Fasal 29 bertujuan untuk meminda seksyen 73 Akta 313 untuk_

memperuntukkan bahawa pemunyaan bagi mana-mana hasil hutan tidak boleh
dipindahkan kepada mana-mana orang melainkan jika semua royalti, premium,
ses dan caj lain yang kena dibayar berkenaan dengan suatu lesen kecil,
permit penggunaan dan hasil hutan telah dibayar kepada Pihak Berkuasa Negeri
dan suatu pas pemindah telah dikeluarkan berkenaan dengan hasil hutan itu.

28. _Fasal 30 bertujuan untuk meminda seksyen 75 Akta 313 untuk memasukkan_

bentuk baharu pembayaran suatu deposit di bawah Akta 313. _Fasal_ ini juga
bertujuan untuk memasukkan subseksyen (4) ke dalam seksyen 75 Akta 313
untuk mengadakan peruntukan bagi pelucuthakan deposit.

29. _Fasal 31 bertujuan untuk memasukkan seksyen baharu 75a ke dalam_

Akta 313 untuk memberi Pihak Berkuasa Negeri kuasa untuk mengenakan
dan menerima apa-apa fi bagi apa-apa perkhidmatan yang diberikan oleh
Pihak Berkuasa Negeri.

30. _Fasal 32 bertujuan untuk meminda seksyen 81 Akta 313 untuk menaikkan_

penalti bagi kesalahan melakukan perbuatan yang dilarang di bawah seksyen itu.

31. _Fasal 33 bertujuan untuk meminda seksyen 82 Akta 313 untuk melarang_

penggunaan api dalam sesuatu hutan simpanan kekal tanpa kebenaran Pengarah
dan untuk menaikkan hukuman bagi kesalahan di bawah seksyen itu.

32. _Fasal 34, 35, 36, dan_ _37 bertujuan untuk meminda seksyen 83, 84, 85_

dan 86 Akta 313 masing-masingnya untuk menaikkan penalti bagi kesalahan
di bawah seksyen-seksyen itu.

33. _Fasal 38 bertujuan untuk memasukkan seksyen baharu 86a, 86b, 86c_

dan 86d ke dalam Akta 313 untuk mengadakan peruntukan bagi kesalahan baharu
berhubungan dengan halangan, kenyataan palsu, percubaan melakukan kesalahan
dan pensubahatan dan mengadakan peruntukan hukuman bagi kesalahan itu.


-----

_Perhutanan Negara (Pindaan)_ 39

34. _Fasal 39 bertujuan untuk menggantikan seksyen 87 Akta 313 untuk_

menaikkan penalti am bagi pelanggaran mana-mana kaedah-kaedah yang dibuat
di bawah Akta 313.

35. _Fasal 40, 41, 42, 43, 45 dan 46 bertujuan untuk meminda seksyen 88, 89,_

90, 91, 92 dan 93 Akta 313 masing-masingnya untuk memberi pegawai hutan,
pegawai yang diberi kuasa dan pegawai polis kuasa yang komprehensif untuk
menguatkuasakan Akta 313. _Fasal 44_ bertujuan untuk memasukkan seksyen
baharu 91a ke dalam Akta 313 untuk memberi pegawai hutan, pegawai yang
diberi kuasa dan pegawai polis kuasa untuk mengendalikan pemeriksaan orang.

36. _Fasal 47 bertujuan untuk memasukkan seksyen baharu 95a ke dalam_

Akta 313 untuk mengadakan peruntukan bagi kos memegang barang yang
disita oleh Pihak Berkuasa Negeri dan bagi mendapatkan semula kos itu.

37. _Fasal 48 bertujuan untuk meminda seksyen 96 Akta 313 untuk menaikkan_

penalti bagi kesalahan di bawah seksyen itu.

38. _Fasal 49 bertujuan untuk memasukkan seksyen baharu 96a ke dalam_

Akta 313 untuk memberikan kuasa kepada mana-mana pegawai hutan yang
berpangkat tidak rendah daripada Pengawas Hutan atau mana-mana pegawai
yang diberi kuasa untuk mengadakan sekatan jalan.

39. _Fasal 50_ dan 51 bertujuan untuk meminda seksyen 97 dan 98 Akta 313

masing-masingnya untuk menaikkan penalti bagi kesalahan di bawah
seksyen-seksyen itu.

40. _Fasal 53 bertujuan untuk meminda seksyen 100 Akta 313 untuk menaikkan_

penalti bagi kesalahan di bawah seksyen itu.

41. _Fasal 54 bertujuan untuk meminda seksyen 101 Akta 313 untuk mengadakan_

peruntukan bagi pengkompaunan kesalahan dengan keizinan Pendakwa Raya.

42. _Fasal_ _55_ bertujuan untuk menggantikan seksyen 103 Akta 313 untuk

memperuntukkan bahawa pendakwaan bagi kesalahan di bawah Akta 313
hendaklah dengan keizinan daripada Pendakwa Raya.

43. _Fasal_ _56 bertujuan untuk meminda_ seksyen 104 Akta 313 yang berhubungan

dengan anggapan dan untuk memasukkan dua anggapan baharu ke dalam
Akta 313. Dua anggapan baharu itu memperuntukkan bahawa jika mana-mana
orang dijumpai, atau apa-apa jentera, kelengkapan atau pengangkut yang
dinyatakan dalam Jadual Keenam dijumpai, dalam atau bersebelahan dengan
suatu hutan simpanan kekal atau tanah Kerajaan tempat pengambilan hasil
hutan berlaku tanpa lesen, orang itu dianggap telah mengambil hasil hutan itu,
atau jentera, kelengkapan atau pengangkut itu dianggap telah digunakan bagi
mengambil hasil hutan itu.

44. _Fasal 58 bertujuan untuk memotong seksyen 107 Akta 313 yang berhubungan_

dengan penyalahgunaan kuasa oleh mana-mana orang yang menjalankan kuasa
di bawah Akta 313. Dengan pemotongan seksyen ini, apa-apa penyiasatan dan
pendakwaan bagi kesalahan itu boleh dibuat di bawah mana-mana
undang-undang lain yang berkaitan.


-----

40 _Rang Undang-Undang_

45. _Fasal 59_ bertujuan untuk menggantikan seksyen 109 Akta 313 untuk

mengadakan peruntukan yang komprehensif yang berhubungan dengan kesalahan
yang dilakukan oleh pertubuhan perbadanan.

46. _Fasal_ _60 bertujuan untuk meminda subseksyen 111(2) Akta 313 untuk_

meluaskan lagi kuasa Pihak Berkuasa Negeri untuk membuat kaedah-kaedah.

47. _Fasal 61_ dan 62 bertujuan untuk meminda Jadual Kedua kepada

Akta 313 untuk memasukkan kayu ditukar bentuk menjadi sebahagian daripada
hasil utama hutan dan untuk meminda Jadual Keenam kepada Akta 313 untuk
menambah jenis jentera dan pengangkut.

48. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3213]


-----

