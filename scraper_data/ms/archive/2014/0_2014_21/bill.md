---
Year: 2014
Bill: D.R. 4/2014 - Rang Undang-undang Institusi Pendidikan Tinggi  Swasta (Pindaan) 2014 ( Bacaan Kali Kedua dan Ketiga)
Title: D.R. 4/2014 - Rang Undang-undang Institusi Pendidikan Tinggi  Swasta (Pindaan) 2014 ( Bacaan Kali Kedua dan Ketiga)
Download URL: https://www.parlimen.gov.my/files/billindex/pdf/2014/DR4_2014%20BM.pdf
URL: https://www.parlimen.gov.my/files/billindex/pdf/2014/DR4_2014%20BM.pdf
---
---
Reading:
---

_Institusi Pendidikan Tinggi Swasta_ 1

**D.R. 4/2014**

RANG UNDANG-UNDANG

_b e r n a m a_

Suatu Akta untuk meminda Akta Institusi Pendidikan Tinggi
Swasta 1996.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas**

**1. Akta ini bolehlah dinamakan Akta Institusi Pendidikan Tinggi**
Swasta (Pindaan) 2014.

**Pindaan Bahagian IV**

**2.** Akta Institusi Pendidikan Tinggi Swasta 1996 [Akta 555], yang
disebut “Akta ibu” dalam Akta ini, dipinda dalam Bahagian IV
dengan memotong seksyen 22.

**Pindaan seksyen 23**

**3.** Seksyen 23 Akta ibu dipinda dengan menggantikan perkataan
“Kecuali sebagaimana yang diperuntukkan dengan nyata
di bawah seksyen 21 dan 22” dengan perkataan “Bagi mengelakkan
keraguan,”.


-----

2 _Rang Undang-Undang_

**Kecualian dan peralihan**

**4.** Semua pelawaan yang telah dibuat oleh Menteri di bawah seksyen
22 Akta ibu dan permohonan yang dibuat menurut pelawaan itu
sebaik sebelum permulaan kuat kuasa Akta ini hendaklah, selepas
permulaan kuat kuasa Akta ini, diuruskan seolah-olah seksyen 22
Akta ibu tidak dipinda oleh Akta ini.

HURAIAN

Rang Undang-Undang ini bertujuan untuk meminda Akta Institusi Pendidikan
Tinggi Swasta 1996 (“Akta 555”).

2. _Fasal 1_ mengandungi tajuk ringkas Akta yang dicadangkan.

3. Fasal 2 bertujuan untuk memotong seksyen 22 Akta 555 yang menghendaki
Menteri membuat pelawaan terlebih dahulu sebelum boleh memohon kelulusan
untuk menubuhkan Universiti, Kolej Universiti atau kampus cawangan
Universiti atau Kolej Universiti luar negeri. Ini selaras dengan dasar liberalisasi
perkhidmatan yang berhubungan dengan sektor pendidikan.

4. _Fasal 3 bertujuan untuk meminda seksyen 23 Akta 555 untuk menegaskan_
tentang kehendak pemakaian peruntukan Akta 555 berhubung dengan permohonan
bagi penubuhan Universiti, Kolej Universiti atau kampus cawangan Universiti
atau Kolej Universiti luar negeri.

5. _Fasal 4_ bertujuan untuk memasukkan peruntukan kecualian dan
peralihan.

Sekiranya suatu pelawaan telah dibuat oleh Menteri di bawah seksyen 22

Akta 555 sebaik sebelum permulaan kuat kuasa Akta yang dicadangkan, pelawaan
itu hendaklah diuruskan seolah-olah seksyen 22 Akta 555 tidak dipotong oleh
Akta yang dicadangkan sebagaimana yang diperuntukkan dalam _fasal 2._

Sekiranya suatu permohonan telah dibuat menurut suatu pelawaan yang telah
dibuat oleh Menteri di bawah seksyen 22 Akta 555 sebaik sebelum permulaan
kuat kuasa Akta yang dicadangkan, permohonan itu hendaklah diuruskan
seolah-olah seksyen 22 Akta 555 tidak dipotong oleh Akta yang dicadangkan
sebagaimana yang diperuntukkan dalam _fasal 2._

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2904]


-----

