---
Year: 2014
Bill: D.R. 18/2014 - Rang Undang-undang Perkongsian Liabiliti Terhad (Pindaan) 2014 (Lulus)
Title: D.R. 18/2014 - Rang Undang-undang Perkongsian Liabiliti Terhad (Pindaan) 2014 (Lulus)
Download URL: https://www.parlimen.gov.my/files/billindex/pdf/2014/RUU%20PLT%20(BM).pdf
URL: https://www.parlimen.gov.my/files/billindex/pdf/2014/RUU%20PLT%20(BM).pdf
---
---
Reading:
D.R. 18/2014
Bacaan Pertama Pada:13/10/2014
Bacaan Kedua Pada:26/11/2014
Dibentang Oleh:YB Sen Dato’ Seri Ahmad Bashah bin Md Hanipah
Diluluskan Pada:26/11/2014
Dibentang Oleh:YB Sen Dato’ Seri Ahmad Bashah bin Md Hanipah
---

_Perkongsian Liabiliti Terhad (Pindaan)_ 1

**D.R. 18/2014**

RANG UNDANG-UNDANG

_b e r n a m a_

Suatu Akta untuk meminda Akta Perkongsian Liabiliti Terhad
2012.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Perkongsian Liabiliti
Terhad (Pindaan) 2014.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Perkongsian Liabiliti Terhad 2012 [Akta 743], yang
disebut “Akta ibu” dalam Akta ini, dipinda dalam seksyen 2 dengan
menggantikan takrif “Pendaftar” dengan takrif yang berikut:

‘ “Pendaftar” ertinya Pendaftar yang ditetapkan di bawah
subseksyen 20a(1) Akta Suruhanjaya Syarikat Malaysia 2001

[Akta 614];’.


-----

2 _Rang Undang-Undang_

**Pemotongan seksyen 5**

**3. Akta ibu dipinda dengan memotong seksyen 5.**

**Penggantian seksyen 48**

**4.** Akta ibu dipinda dengan menggantikan seksyen 48 dengan
seksyen yang berikut:

“Pelikuidasian atau pembubaran perkongsian liabiliti

**terhad asing di tempat permerbadanan, penubuhan atau**
**tempat asal**

**48. (1) Jika suatu perkongsian liabiliti terhad asing**
dilikuidasikan atau dibubarkan di tempat pemerbadanannya,
penubuhannya atau di tempat asalnya, setiap orang yang
merupakan pegawai pematuhan sebaik sebelum permulaan
prosiding pelikuidasian hendaklah, dalam masa satu bulan
selepas permulaan pelikuidasian atau pembubaran atau dalam
apa-apa tempoh lanjutan yang dibenarkan oleh Pendaftar
dalam hal keadaan khas, menyerah simpan atau menyebabkan
supaya diserah simpan dengan Pendaftar—

_(a)_ suatu notis mengenai pelikuidasian atau pembubaran

itu; dan

_(b)_ jika seorang pelikuidasi asing dilantik bagi perkongsian

liabiliti terhad asing itu di tempat pemerbadanannya,
penubuhannya atau di tempat asalnya, suatu notis
mengenai pelantikan itu.

(2) Seorang pelikuidasi asing yang dilantik di bawah
perenggan (1)(b) hendaklah mempunyai kuasa dan fungsi
seorang pelikuidasi yang diluluskan sehingga seorang pelikuidasi
yang diluluskan bagi perkongsian liabiliti terhad asing itu di
Malaysia dilantik dengan sewajarnya oleh Mahkamah.

(3) Seorang pelikuidasi yang diluluskan bagi suatu

perkongsian liabiliti terhad asing di Malaysia yang dilantik
oleh Mahkamah atau seseorang yang menjalankan kuasa dan
fungsi pelikuidasi itu—

_(a)_ hendaklah, sebelum apa-apa pembahagian aset

perkongsian liabiliti terhad asing itu dibuat, melalui
iklan dalam suatu surat khabar yang diedarkan secara


-----

_Perkongsian Liabiliti Terhad (Pindaan)_ 3

meluas di setiap negara di mana perkongsian liabiliti
terhad asing itu menjalankan perniagaan sebelum
pelikuidasian jika tiada pelikuidasi dilantik bagi
tempat itu, mempelawa semua pemiutang untuk
membuat tuntutan mereka terhadap perkongsian
liabiliti terhad asing itu dalam masa yang munasabah
sebelum pembahagian itu;

_(b)_ tidak boleh membayar mana-mana pemiutang sehingga

mengetepikan mana-mana pemiutang lain bagi
perkongsian liabiliti terhad asing itu tanpa memperoleh
suatu perintah Mahkamah kecuali sebagaimana yang
diperuntukkan selainnya dalam subseksyen (7); dan

_(c)_ hendaklah, melainkan jika diperintahkan selainnya

oleh Mahkamah—

(i) hanya mendapatkan dan merealisasikan aset

perkongsian liabiliti terhad asing itu di Malaysia;
dan

(ii) tertakluk kepada subseksyen (7), membayar

amaun bersih yang didapatkan dan direalisasikan
sedemikian kepada pelikuidasi perkongsian
liabiliti terhad asing itu bagi tempat di mana
ia ditubuhkan atau diperbadankan selepas
membayar apa-apa hutang dan menyelesaikan
apa-apa liabiliti yang dilakukan di Malaysia
oleh perkongsian liabiliti terhad asing.

(4) Jika sesuatu perkongsian liabiliti terhad asing telah
digulung, setakat yang berkenaan dengan asetnya di Malaysia
dan tiada pelikuidasi bagi tempat perkongsian liabiliti terhad
itu diperbadankan atau tempat asalnya, pelikuidasi boleh
memohon kepada Mahkamah bagi arahan mengenai pelupusan
amaun bersih yang didapatkan menurut subseksyen (3).

(5) Apabila diterima suatu notis daripada pegawai pematuhan
bahawa perkongsian liabiliti terhad asing itu telah dibubarkan,
Pendaftar hendaklah mengeluarkan nama perkongsian liabiliti
terhad asing itu daripada daftar.


-----

_Rang Undang-Undang_

(6) Jika Pendaftar mempunyai sebab yang munasabah
untuk mempercayai bahawa sesuatu perkongsian liabiliti
terhad asing berhenti menjalankan perniagaan atau mempunyai
tempat perniagaan di Malaysia, peruntukan Akta ini yang
berhubungan dengan pemotongan nama di bawah seksyen 51
hendaklah terpakai dengan sewajarnya dengan apa-apa
pengubahsuaian yang perlu.

(7) Sebelum membayar atau memindahkan hakmilik apa-apa
harta yang ada di Malaysia kepada pelikuidasi asing yang
disebut dalam subseksyen (1), pelikuidasi yang diluluskan bagi
perkongsian liabiliti terhad asing itu di Malaysia hendaklah
membuat bayaran mengikut susunan yang berikut:

_(a)_ pertama, saraan bagi pelikuidasi yang diluluskan bagi

perkongsian liabiliti terhad asing itu di Malaysia;

_(b)_ kedua, semua penalti, kos, fi dan caj yang kena dibayar

dan terhutang kepada Pendaftar;

_(c)_ ketiga, semua upah dan gaji bagi mana-mana pekerja

perkongsian liabiliti terhad asing itu, pada masa
pelantikan pelikuidasi yang diluluskan itu, suatu
jumlah yang tidak melebihi lima belas ribu ringgit;

_(d)_ keempat, semua amaun yang berkenaan dengan

pampasan pekerja, skim persaraan atau kumpulan
wang simpanan pekerja, atau sumbangan keselamatan
sosial di bawah mana-mana undang-undang bertulis
yang berhubungan dengan pampasan pekerja, skim
persaraan atau kumpulan wang simpanan pekerja, atau
sumbangan keselamatan sosial yang terakru sebelum
pelantikan pelikuidasi yang diluluskan itu;

_(e)_ kelima, semua saraan yang kena dibayar kepada mana
mana pekerja berkenaan dengan cuti rehat atau dalam
hal kematiannya kepada mana-mana orang lain yang
berhak, yang terakru berkenaan dengan apa-apa tempoh
sebelum pelantikan pelikuidasi yang diluluskan itu;
dan

_(f)_ keenam, amaun yang kena dibayar bagi semua cukai

persekutuan yang ditaksirkan di bawah mana-mana
undang-undang bertulis.


-----

_Perkongsian Liabiliti Terhad (Pindaan)_ 5

(8) Penalti, kos, fi, caj, cukai dan hutang yang disebut dalam
subseksyen (7) hendaklah menjadi suatu tanggungan ke atas
harta perkongsian liabiliti terhad asing itu sebagai keutamaan
kepada semua tanggungan dan tuntutan yang lain.

(9) Perkongsian liabiliti terhad asing itu hendaklah

disifatkan terus wujud di Malaysia sehinggalah penggulungan
hal ehwalnya di Malaysia selesai.”.

**Pemotongan Bahagian Viii, dan seksyen 77, 78, 82, 83, 84,**
**85, 87, 88 dan 89**

**5. Akta ibu dipinda dengan memotong Bahagian Viii, dan seksyen**
77, 78, 82, 83, 84, 85, 87, 88 dan 89.

**Pindaan seksyen 91**

**6.** Akta ibu dipinda dalam seksyen 91 dengan memotong
perenggan (1)(a).

**Kecualian dan peralihan**

**7. (1) Apa-apa perbuatan, perkara atau prosiding, sama ada sivil**
atau jenayah, rayuan, penyiasatan atau pemeriksaan yang belum
selesai atau sedia ada di bawah seksyen yang dipotong sebaik
sebelum permulaan kuat kuasa Akta ini, hendaklah diteruskan di
bawah Akta ibu seolah-olah Akta ibu tidak dipinda.

(2) Mana-mana peruntukan dalam perundangan subsidiari
yang dibuat di bawah perenggan 91(1)(a) Akta ibu yang
dipotong hendaklah terus berkuat kuasa sehingga dibatalkan atau
digantikan dengan perundangan subsidiari yang dibuat di bawah
Akta Suruhanjaya Syarikat Malaysia 2001 [Akta 614].

HURAIAN

Rang Undang-Undang ini bertujuan untuk meminda Akta Perkongsian Liabiliti
Terhad 2012 (“Akta 743”).

2. _Fasal 1 mengandungi tajuk ringkas dan bertujuan untuk membenarkan Menteri_
untuk menetapkan tarikh permulaan kuat kuasa Akta yang dicadangkan.


-----

6 _Rang Undang-Undang_

3. _Fasal 2_ bertujuan untuk menggantikan takrif “Pendaftar” oleh sebab
takrif “Pendaftar” diperuntukkan dalam seksyen 2 Akta Suruhanjaya Syarikat
Malaysia 2001 [Akta 614].

4. _Fasal 3_ bertujuan untuk memotong seksyen 5 Akta 743 memandangkan
perkara yang berhubungan dengan Pendaftar, Timbalan Pendaftar, Penolong
Pendaftar dan pekerja lain diperuntukkan dalam seksyen baru 20a Akta 614.

5. _Fasal 4 bertujuan untuk menggantikan seksyen 48 Akta 743 bagi memastikan_
bahawa perkara berhubung dengan pembubaran perkongsian liabiliti terhad
asing dikendalikan seumpama dengan pembubaran syarikat asing di bawah
Akta Syarikat 1965 [Akta 125].

6. _Fasal 5_ bertujuan untuk memotong Bahagian Viii, seksyen 77, 78, 82,
83, 84, 85, 87, 88 dan 89 Akta 743 yang berhubungan dengan penguatkuasaan
dan peruntukan am. Peruntukan penguatkuasaan diuruskan di bawah cadangan
pindaan kepada Akta 614.

7. _Fasal 6 bertujuan untuk meminda seksyen 91 Akta 743 dengan memotong_
perenggan (1)(a) yang berhubungan dengan kewajipan dan fungsi Pendaftar
dan Penolong Pendaftar yang diperuntukkan dalam Bahagian baru Iiia
Akta 614.

8. _Fasal 7 bertujuan untuk mengadakan peruntukan kecualian dan peralihan._

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2919]


-----

