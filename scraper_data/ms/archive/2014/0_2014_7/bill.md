---
Year: 2014
Bill: D.R. 16/2014 - Rang Undang-undang Suruhanjaya Syarikat Malaysia (Pindaan) 2014 (Lulus)
Title: D.R. 16/2014 - Rang Undang-undang Suruhanjaya Syarikat Malaysia (Pindaan) 2014 (Lulus)
Download URL: https://www.parlimen.gov.my/files/billindex/pdf/2014/RUU%20SSM%20(BM).pdf
URL: https://www.parlimen.gov.my/files/billindex/pdf/2014/RUU%20SSM%20(BM).pdf
---
---
Reading:
D.R. 16/2014
Bacaan Pertama Pada:13/10/2014
Bacaan Kedua Pada:26/11/2014
Dibentang Oleh:YB Sen Dato’ Seri Ahmad Bashah bin Md Hanipah
Diluluskan Pada:26/11/2014
Dibentang Oleh:YB Sen Dato’ Seri Ahmad Bashah bin Md Hanipah
---

_Suruhanjaya Syarikat Malaysia (Pindaan)_ 1

**D.R. 16/2014**

RANG UNDANG-UNDANG

_b e r n a m a_

Suatu Akta untuk meminda Akta Suruhanjaya Syarikat Malaysia 2001.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Suruhanjaya Syarikat**
Malaysia (Pindaan) 2014.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta_ dan Menteri
boleh menetapkan tarikh yang berlainan bagi permulaan kuat
kuasa bahagian yang berlainan atau peruntukan yang berlainan
dalam Akta ini.

**Pindaan seksyen 2**

**2. Akta Suruhanjaya Syarikat Malaysia 2001 [Akta 614], yang**
disebut “Akta ibu” dalam Akta ini, dipinda dalam seksyen 2—

_(a) dengan memasukkan selepas takrif “anggota” takrif yang_

berikut:

‘ “entiti perniagaan” ertinya—

_(a) dalam hal Akta Pendaftaran Perniagaan 1956_

[Akta 197], mana-mana pemilik tunggal atau
perkongsian;


-----

2 _Rang Undang-Undang_

_(b) dalam hal Akta Syarikat 1965 [Akta 125], syarikat,_

perbadanan atau syarikat asing; dan

_(c) dalam hal Akta Perkongsian Liabiliti Terhad_

2012 [Akta 743], perkongsian liabiliti terhad
atau perkongsian liabiliti terhad asing;

“dokumen” mempunyai erti yang diberikan kepadanya
dalam Akta Keterangan 1950 [Akta 56];’;

_(b) dengan menggantikan takrif “Menteri” dengan takrif yang_

berikut:

‘ “Menteri” ertinya Menteri yang dipertanggungkan
dengan tanggungjawab bagi pendaftaran syarikat,
syarikat amanah, perniagaan dan perkongsian liabiliti
terhad;’;

_(c) dengan memasukkan selepas takrif “Menteri” takrif yang_

berikut:

‘ “Pendaftar” ertinya Pendaftar yang ditetapkan di
bawah subseksyen 20a(1);’; dan

_(d) dengan memasukkan selepas takrif “perbadanan” takrif_

yang berikut:

‘ “perkongsian liabiliti terhad” mempunyai erti yang
diberikan kepadanya dalam Akta Perkongsian Liabiliti
Terhad 2012;’.

**Penggantian seksyen 6**

**3. Akta ibu dipinda dengan menggantikan seksyen 6 dengan**
seksyen yang berikut:

“Keanggotaan Suruhanjaya

**6. (1) Suruhanjaya hendaklah terdiri daripada anggota yang**
berikut yang hendaklah dilantik oleh Menteri:

_(a) seorang Pengerusi;_

_(b) Ketua Pegawai Eksekutif;_


-----

_Suruhanjaya Syarikat Malaysia (Pindaan)_ 3

_(c) tidak lebih daripada tiga orang daripada perkhidmatan_

awam; dan

_(d) tidak lebih daripada empat orang yang merupakan_

orang berkelayakan sebagaimana yang ditakrifkan
dalam Akta Profesion Undang-Undang 1976

[Akta 166] atau orang yang mempunyai pengetahuan
atau pengalaman yang berkaitan dalam perkara
komersial atau syarikat.

(2) Menteri boleh melantik mana-mana anggota Suruhanjaya,
selain Ketua Pegawai Eksekutif, untuk bertindak sebagai
pemangku Pengerusi bagi tempoh apabila—

_(a)_ jawatan Pengerusi kosong;

_(b) Pengerusi tidak hadir melaksanakan kewajipannya atau_

tiada di Malaysia; atau

_(c) Pengerusi, atas apa-apa sebab lain, tidak dapat_

melaksanakan kewajipan jawatannya.”.

**Pindaan seksyen 9**

**4. Perenggan 9(b) Akta ibu dipinda dengan menggantikan perkataan**
“dan dijatuhi hukuman” dengan perkataan “yang boleh dihukum
dengan”.

**Penggantian seksyen 11**

**5. Akta ibu dipinda dengan menggantikan seksyen 11 dengan**
seksyen yang berikut:

“Ketua Pegawai Eksekutif dan Timbalan Ketua Pegawai
**Eksekutif**

**11. (1) Menteri hendaklah melantik mana-mana orang sebagai**
Ketua Pegawai Eksekutif Suruhanjaya atas terma dan syarat yang
ditentukannya dan boleh membatalkan pelantikan mana-mana
orang yang dilantik sedemikian.

(2) Ketua Pegawai Eksekutif yang dilantik di bawah
subseksyen (1) hendaklah—

_(a) orang berkelayakan sebagaimana yang ditakrifkan_


-----

4 _Rang Undang-Undang_

_(b) mempunyai pengetahuan atau pengalaman yang berkaitan_

dalam perkara komersial atau syarikat.

(3) Ketua Pegawai Eksekutif hendaklah bertanggungjawab
bagi pentadbiran harian Suruhanjaya.

(4) Menteri boleh melantik apa-apa bilangan Timbalan
Ketua Pegawai Eksekutif sebagaimana yang perlu dan boleh
membatalkan pelantikan mana-mana orang yang dilantik
sedemikian.

(5) Timbalan Ketua Pegawai Eksekutif hendaklah tertakluk
kepada arahan dan kawalan Ketua Pegawai Eksekutif dan
boleh melaksanakan kewajipan Ketua Pegawai Eksekutif di
bawah Akta ini.

(6) Menteri boleh melantik mana-mana orang yang disebut
dalam subseksyen (4) atau mana-mana orang lain sebagaimana
yang difikirkannya sesuai untuk bertindak sebagai pemangku
Ketua Pegawai Eksekutif bagi tempoh apabila—

_(a) jawatan Ketua Pegawai Eksekutif kosong; atau_

_(b) Ketua Pegawai Eksekutif, atas apa-apa sebab lain,_

tidak dapat melaksanakan kewajipan tugasnya.”.

**Pindaan seksyen 17**

**6.** Perenggan 17(d) Akta ibu dipinda dengan memasukkan selepas
perkataan “pentadbiran korporat yang baik” perkataan “dan untuk
merangsang dan untuk menggalakkan tanggungjawab korporat dan
kemampanan perniagaan;”.

**Pindaan seksyen 18**

**7. Subseksyen 18(2) Akta ibu dipinda dengan memasukkan selepas**
perenggan _(e) perenggan yang berikut:_

“(ea) untuk membuat, menjalankan dan melaksanakan program

pendidikan dan latihan yang berhubungan dengan undangundang yang dinyatakan dalam Jadual Pertama;


-----

_Suruhanjaya Syarikat Malaysia (Pindaan)_ 5

_(eb) untuk memberikan dan membaharui lesen di bawah Akta_

ini atau undang-undang yang dinyatakan dalam Jadual
Pertama;”.

**Penggantian seksyen 20**

**8.** Akta ibu dipinda dengan menggantikan seksyen 20 dengan
seksyen yang berikut:

“Pewakilan fungsi atau kuasa Suruhanjaya

**20. (1) Suruhanjaya boleh mewakilkan mana-mana fungsi**
atau kuasanya di bawah Akta ini kepada—

_(a) mana-mana anggota Suruhanjaya;_

_(b) suatu jawatankuasa yang ditubuhkan oleh_

Suruhanjaya;

_(c) Ketua Pegawai Eksekutif Suruhanjaya;_

_(d) mana-mana Timbalan Ketua Pegawai Eksekutif_

Suruhanjaya;

_(e) Pendaftar; atau_

_(f) mana-mana pekerja Suruhanjaya._

(2) Mana-mana orang yang diwakilkan dengan fungsi atau
kuasa sedemikian hendaklah mematuhi semua syarat atau
sekatan yang dikenakan oleh Suruhanjaya dan semua kehendak,
tatacara dan perkara yang dinyatakan oleh Suruhanjaya.

(3) Apa-apa fungsi atau kuasa yang diwakilkan di bawah
seksyen ini hendaklah dilaksanakan dan dijalankan atas nama
dan bagi pihak Suruhanjaya.

(4) Pewakilan di bawah seksyen ini tidaklah menghalang
Suruhanjaya daripada melaksanakan atau menjalankan sendiri
mana-mana fungsi atau kuasa yang diwakilkan itu pada bilabila masa.”.


-----

6 _Rang Undang-Undang_

**Bahagian baru IIIa, IIIb dan IIIc**

**9. Akta ibu dipinda dengan memasukkan selepas Bahagian III**
Bahagian yang berikut:

“Bahagian IIIa

FUNGSI DAN KUASA PENDAFTAR

**Pendaftar, Timbalan Pendaftar dan Penolong Pendaftar**

**20a. (1) Ketua Pegawai Eksekutif Suruhanjaya hendaklah**
menjadi Pendaftar bagi maksud undang-undang yang dinyatakan
dalam Jadual Pertama.

(2) Suruhanjaya boleh melantik apa-apa bilangan Timbalan
Pendaftar, Penolong Pendaftar atau pekerja lain, daripada
kalangan orang dalam penggajian Suruhanjaya, bagi pelaksanaan
yang sepatutnya undang-undang yang dinyatakan dalam
Jadual Pertama atas terma dan syarat yang ditentukannya
dan boleh membatalkan pelantikan mana-mana orang yang
dilantik sedemikian.

(3) Tertakluk kepada arahan dan kawalan am Pendaftar dan
apa-apa sekatan dan batasan yang ditetapkan, apa-apa jua oleh
Akta ini atau undang-undang yang dinyatakan dalam Jadual
Pertama yang dilantik atau dibenarkan atau dikehendaki untuk
dilakukan atau ditandatangani oleh Pendaftar boleh dilakukan
atau ditandatangani oleh mana-mana Timbalan Pendaftar atau
Penolong Pendaftar dan adalah sah dan berkesan seolah-olah
dilakukan atau ditandatangani oleh Pendaftar.

**Mahkamah hendaklah memberikan pengiktirafan kehakiman**
**akan meterai, dsb. Pendaftar, dsb.**

**20** **b. Mahkamah hendaklah memberikan pengiktirafan**
kehakiman akan meterai dan tandatangan Pendaftar, Timbalan
Pendaftar atau Penolong Pendaftar, mengikut mana-mana
yang berkenaan.


-----

_Suruhanjaya Syarikat Malaysia (Pindaan)_ 7

Bahagian IIIb

PENGELUARAN GARIS PANDUAN, NOTA AMALAN, DSB.

**Kuasa untuk mengeluarkan garis panduan, nota amalan,**
**dsb.**

**20c. (1) Bagi maksud Akta ini dan undang-undang yang**
dinyatakan dalam Jadual Pertama, Suruhanjaya boleh
mengeluarkan garis panduan, nota amalan, notis atau pekeliling
yang difikirkannya sesuai dan boleh mengenakan apa-apa
syarat atau sekatan yang difikirkan patut oleh Suruhanjaya.

(2) Seseorang yang kepadanya garis panduan, nota amalan,
notis atau pekeliling yang disebut dalam subseksyen (1)
terpakai hendaklah mematuhi dan melaksanakan garis panduan,
nota amalan, notis atau pekeliling itu.

(3) Suruhanjaya boleh membatalkan, mengubah, menyemak
semula atau meminda keseluruhan atau mana-mana bahagian
apa-apa garis panduan, nota amalan, notis atau pekeliling
yang dikeluarkan di bawah seksyen ini.

**Kuasa untuk menyiarkan maklumat**

**20d.** (1) Jika Suruhanjaya atau Pendaftar fikirkan bahawa
perlu atau suai manfaat demi kepentingan awam atau bagi
perlindungan pemegang syer, Suruhanjaya atau Pendaftar
boleh menyiarkan apa-apa maklumat dalam apa-apa bentuk
atau cara berhubung dengan—

_(a) pemberian, peluputan, pembaharuan, pembatalan atau_

penggantungan lesen, kelulusan atau pengecualian, di
bawah Akta ini atau undang-undang yang dinyatakan
dalam Jadual Pertama kepada mana-mana orang;

_(b) pengenaan syarat atau sekatan di bawah Akta ini atau_

undang-undang yang dinyatakan dalam Jadual Pertama
kepada mana-mana orang;

_(c) apa-apa tindakan yang diambil di bawah seksyen_

20e;


-----

_Rang Undang-Undang_

_(d) suatu perintah oleh Mahkamah berhubung dengan_

kehilangan kelayakan pengarah;

_(e) pengkompaunan apa-apa kesalahan di bawah Akta_

ini atau mana-mana undang-undang lain, sama ada
undang-undang Malaysia atau mana-mana wilayah
atau negara di luar Malaysia;

_(f) apa-apa prosiding sivil atau jenayah yang dibawa_

terhadap mana-mana orang di bawah Akta ini atau
mana-mana undang-undang lain, sama ada undangundang Malaysia atau mana-mana wilayah atau negara
di luar Malaysia, termasuklah keputusan prosiding
itu; atau

_(g) apa-apa maklumat lain yang difikirkan sesuai oleh_

Suruhanjaya atau Pendaftar demi kepentingan awam
atau perlindungan pemegang syer.

(2) Suruhajaya atau Pendaftar tidak boleh menyiarkan
apa-apa maklumat yang diperoleh daripada borang atau
pulangan yang dikehendaki supaya diserah simpan dengan
Pendaftar di bawah undang-undang yang dinyatakan dalam
Jadual Pertama.

**Kuasa untuk mengambil tindakan**

**20e.** (1) Seseorang melakukan pelanggaran jika—

_(a) dia tidak mematuhi mana-mana peruntukan Akta ini_

atau undang-undang yang dinyatakan dalam Jadual
Pertama;

_(b) dia tidak mematuhi atau melaksanakan apa-apa garis_

panduan, nota amalan, notis atau pekeliling yang
dikeluarkan di bawah seksyen 20c; atau

_(c) dia tidak mematuhi atau melaksanakan apa-apa syarat_

atau sekatan yang dikenakan di bawah seksyen
20c.


-----

_Suruhanjaya Syarikat Malaysia (Pindaan)_ 9

(2) Jika seseorang itu telah melakukan suatu pelanggaran
dan Suruhanjaya atau Pendaftar berpuas hati bahawa adalah
sesuai dalam semua hal keadaan untuk mengambil tindakan
terhadap orang itu, Suruhanjaya atau Pendaftar boleh mengambil
mana-mana satu atau lebih tindakan yang berikut:

_(a) mengarahkan orang itu untuk mematuhi atau_

melaksanakan peruntukan Akta ini atau undangundang yang dinyatakan dalam Jadual Pertama, garis
panduan, nota amalan, notis, pekeliling, syarat atau
sekatan itu;

_(b) mengenakan penalti pentadbiran, yang sepadan dengan_

seriusnya atau beratnya pelanggaran itu, tetapi dalam
apa jua keadaan tidak melebihi lima ratus ribu
ringgit;

_(c) mencela orang itu; atau_

_(d) mengarahkan orang itu untuk mengambil langkah_

yang perlu untuk meremedi pelanggaran itu atau
mengurangkan kesan pelanggaran itu, termasuklah
membuat restitusi kepada mana-mana orang yang
terkilan oleh pelanggaran itu.

(3) Suruhanjaya atau Pendaftar hendaklah memberikan
suatu notis bertulis kepada orang yang telah melakukan
pelanggaran tentang niatnya untuk mengambil tindakan di
bawah subseksyen (2) dan hendaklah memberi orang itu
peluang untuk didengari.

(4) Jika orang itu tidak mematuhi arahan yang diberikan
oleh Suruhanjaya atau Pendaftar di bawah perenggan (2)(a)
dan (d), Suruhanjaya atau Pendaftar boleh memohon kepada
Mahkamah bagi satu atau lebih perintah yang berikut:

_(a) suatu perintah yang mengarahkan orang itu untuk_

mematuhi arahan yang diberikan oleh Pendaftar;

_(b) suatu perintah yang mengarahkan orang itu untuk_

membayar apa-apa kos yang ditanggung oleh
Pendaftar atau mana-mana orang lain disebabkan oleh
ketidakpatuhan arahan yang diberikan oleh Pendaftar,
yang timbul daripada ketidakpatuhan arahan itu;
atau


-----

10 _Rang Undang-Undang_

_(c) apa-apa perintah lain yang difikirkan sesuai oleh_

Mahkamah.

(5) Jika seseorang tidak membayar penalti pentadbiran
yang dikenakan oleh Suruhanjaya atau Pendaftar di bawah
perenggan (2)(b), penalti pentadbiran yang dikenakan oleh
Suruhanjaya atau Pendaftar itu boleh didapatkan sebagai
suatu hutang sivil yang kena dibayar kepada Suruhanjaya
atau Pendaftar, mengikut mana-mana yang berkenaan.

(6) Bagi maksud perenggan (2)(d), dalam menentukan
sama ada atau tidak restitusi kena dibuat oleh orang itu,
Suruhanjaya atau Pendaftar hendaklah memberikan perhatian
kepada—

_(a) keuntungan yang telah terakru kepada orang itu;_

atau

_(b) sama ada satu atau lebih orang telah mengalami kerugian_

atau selainnya terjejas akibat daripada pelanggaran
itu.

(7) Tiada apa-apa jua dalam seksyen ini boleh menjejaskan
perjalanan mana-mana seksyen yang mengenakan hukuman ke
atas mana-mana orang berkenaan dengan apa-apa kegagalan
di bawah subseksyen (1), mahupun apa-apa kuasa yang
Suruhanjaya, Pendaftar, mana-mana orang lain atau Mahkamah
ada di bawah Akta ini atau undang-undang yang dinyatakan
dalam Jadual Pertama.

Bahagian IIIc

PELESENAN

**Kuasa untuk memberikan dan membaharui lesen**

**20** **f.** Suruhanjaya hendaklah mempunyai kuasa untuk
memberikan dan membaharui lesen bagi apa-apa perkara yang
perlu dilesenkan di bawah undang-undang yang dinyatakan
dalam Jadual Pertama.


-----

_Suruhanjaya Syarikat Malaysia (Pindaan)_ 11

**Permohonan bagi pemberian dan pembaharuan lesen**

**20g. (1) Permohonan bagi pemberian atau pembaharuan**
lesen hendaklah dibuat kepada Suruhanjaya—

_(a) dalam bentuk dan cara yang dinyatakan oleh Suruhanjaya;_

dan

_(b) dalam hal pembaharuan lesen, dibuat tidak lewat_

daripada tiga puluh hari, atau apa-apa tempoh lain
sebagaimana yang dinyatakan oleh Suruhanjaya,
sebelum habis tempoh lesen itu.

(2) Suruhanjaya boleh menghendaki pemohon untuk

mengemukakan maklumat atau dokumen yang difikirkan perlu
oleh Suruhanjaya berhubung dengan permohonan itu.

(3) Permohonan bagi pemberian atau pembaharuan lesen
hendaklah disertakan dengan fi yang ditetapkan yang hendaklah
dibayar mengikut cara yang ditetapkan oleh Suruhanjaya.

(4) Suruhanjaya boleh memberikan atau membaharui lesen
itu jika Suruhanjaya berpendapat bahawa pemohon ialah
seorang yang layak dan sesuai untuk memegang lesen itu,
selepas mempertimbangkan yang berikut:

_(a) peribadi, kelayakan dan pengalaman pemohon;_

_(b) kepentingan awam; dan_

_(c) sama ada pemohon sebelum ini telah melanggar_

mana-mana peruntukan Akta ini atau undang-undang
yang dinyatakan dalam Jadual Pertama.

(5) Tiap-tiap lesen yang diberikan atau diperbaharui di
bawah seksyen ini adalah sah bagi tempoh tiga tahun dari
tarikh pengeluaran atau pembaharuan lesen itu melainkan
jika—

_(a) dinyatakan selainnya oleh Suruhanjaya; atau_

_(b) terlebih dahulu dibatalkan oleh Suruhanjaya._


-----

12 _Rang Undang-Undang_

**Penggantungan lesen**

**20h. (1) Suruhanjaya hendaklah mempunyai kuasa untuk**
menggantung lesen yang diberikan atau diperbaharui menurut
seksyen 20f.

(2) Suruhanjaya boleh menggantung lesen yang diberikan
kepada mana-mana orang jika terdapat suatu tindakan terhadap
orang itu untuk menentukan—

_(a) jika terdapat pelanggaran mana-mana peruntukan di_

bawah Akta ini dan undang-undang yang dinyatakan
dalam Jadual Pertama; atau

_(b) jika terdapat pelanggaran apa-apa syarat atau sekatan_

yang dikenakan berhubung dengan pengeluaran lesen
itu.

(3) Seseorang yang lesennya telah digantung di bawah
subseksyen (1) hendaklah disifatkan seolah-olah dia tidak
diberikan lesen dalam tempoh penggantungan itu bagi maksud
Akta ini dan undang-undang yang dinyatakan dalam Jadual
Pertama.

**Pembatalan lesen**

**20i. (1) Pendaftar hendaklah mempunyai kuasa untuk**
membatalkan lesen yang diberikan atau diperbaharui menurut
seksyen 20f atas alasan yang berikut:

_(a) pelanggaran mana-mana peruntukan di bawah Akta ini_

atau undang-undang yang dinyatakan dalam Jadual
Pertama;

_(b) pensabitan atas kesalahan di bawah mana-mana_

undang-undang lain di Malaysia;

_(c) pelanggaran apa-apa syarat atau sekatan yang dikenakan_

berhubung dengan pengeluaran lesen itu;


-----

_Suruhanjaya Syarikat Malaysia (Pindaan)_ 13

_(d) seseorang itu menjadi bankrap; atau_

_(e) orang yang telah dilesenkan itu tidak atau berhenti_

menjalankan perkhidmatan atau aktiviti yang berkaitan
dengan lesen itu.

(2) Suruhanjaya tidak boleh membatalkan lesen melainkan
jika orang yang dilesenkan itu telah diberikan peluang untuk
didengari.

**Penyerahan lesen**

**20j.** (1) Tertakluk kepada subseksyen (2), seorang yang
dilesenkan boleh menyerahkan lesen dengan menghantarnya
kepada Suruhanjaya berserta dengan notis bertulis mengenai
penyerahannya.

(2) Penyerahan lesen tidak boleh berkuat kuasa sehingga
Suruhanjaya berpuas hati bahawa perkiraan yang mencukupi
telah dibuat untuk memenuhi semua liabiliti dan obligasi
orang yang dilesenkan itu yang masih belum diselesaikan
pada masa notis penyerahan itu diberikan oleh orang yang
dilesenkan itu.

(3) Penyerahan lesen yang dibuat di bawah subseksyen (1)
tidak boleh berfungsi untuk mengelak atau menjejaskan apa-apa
liabiliti atau obligasi yang timbul daripada apa-apa perjanjian,
kontrak, transaksi atau perkiraan yang berhubungan dengan
perkhidmatan atau aktiviti yang dijalankan oleh orang yang
dilesenkan itu oleh sebab pemegangan lesen itu.

**Pindaan seksyen 25**

**10. Seksyen 25 Akta ibu dipinda dengan menggantikan perkataan**
“mana-mana anggota atau pekerja Suruhanjaya atau mana-mana orang
lain di bawah arahan Suruhanjaya” dengan perkataan “Suruhanjaya,
Pendaftar, mana-mana anggota atau pekerja Suruhanjaya, pegawai
awam atau mana-mana orang lain”.


-----

14 _Rang Undang-Undang_

**Bahagian baru IVa**

**11.** Akta ibu dipinda dengan memasukkan selepas Bahagian IV
Bahagian yang berikut:

“Bahagian IVa

PERUNTUKAN PENYIASATAN DAN PENGUATKUASAAN

**Kuasa penguatkuasaan, pemeriksaan dan penyiasatan**

**27a.** Pendaftar hendaklah mempunyai segala kuasa seorang
pegawai polis apa jua pangkat sebagaimana yang diperuntukkan
dalam Kanun Tatacara Jenayah [Akta 593], kecuali kuasa untuk
menangkap tanpa waran, berhubung dengan penguatkuasaan,
pemeriksaan dan penyiasatan, dan kuasa yang sedemikian
hendaklah sebagai tambahan kepada kuasa yang diperuntukkan
di bawah Akta ini dan bukannya pengurangannya.

**Kuasa untuk menghendaki maklumat**

**27b.** (1) Pendaftar boleh membuat perintah bertulis di bawah
subseksyen (2) terhadap mana-mana orang jika dia mempunyai
alasan yang munasabah untuk mempercayai bahawa orang
itu—

_(a) mempunyai apa-apa maklumat atau dokumen yang_

berkaitan dengan pelaksanaan fungsi dan kuasa di
bawah undang-undang yang dinyatakan dalam Jadual
Pertama; atau

_(b) berupaya untuk memberikan apa-apa keterangan yang_

Pendaftar mempunyai alasan yang munasabah untuk
mempercayai bahawa keterangan itu adalah berkaitan
dengan pelaksanaan fungsi dan kuasa Pendaftar di
bawah undang-undang yang dinyatakan dalam Jadual
Pertama.

(2) Perintah di bawah subseksyen (1) boleh menghendaki
orang itu—

_(a) untuk memberi Pendaftar apa-apa maklumat itu;_


-----

_Suruhanjaya Syarikat Malaysia (Pindaan)_ 15

_(b) untuk mengemukakan kepada Pendaftar apa-apa_

dokumen itu, sama ada dalam bentuk fizikal atau
dalam perantara elektronik;

_(c) untuk membuat salinan apa-apa dokumen itu dan untuk_

mengemukakan salinan itu kepada Pendaftar;

_(d) jika orang itu ialah seorang individu, untuk hadir, pada_

suatu pendengaran tertutup, di hadapan Pendaftar
pada masa dan di tempat yang dinyatakan dalam notis
itu untuk memberikan apa-apa keterangan, sama ada
secara lisan atau bertulis, dan mengemukakan apaapa dokumen, sama ada dalam bentuk fizikal atau
dalam perantara elektronik;

_(e) jika orang itu ialah suatu pertubuhan perbadanan atau_

badan awam, untuk menyebabkan seorang pegawai
yang berwibawa daripada pertubuhan perbadanan atau
badan awam itu untuk hadir, pada suatu pendengaran
tertutup, di hadapan Pendaftar pada masa dan di
tempat yang dinyatakan dalam notis itu untuk
memberikan apa-apa keterangan, sama ada secara lisan
atau bertulis, dan mengemukakan apa-apa dokumen,
sama ada dalam bentuk fizikal atau dalam perantara
elektronik; atau

_(f) jika orang itu ialah suatu perkongsian, untuk menyebabkan_

seorang individu yang merupakan seorang pekongsi
dalam perkongsian itu atau seorang pekerja perkongsian
itu untuk hadir, pada suatu pendengaran tertutup, di
hadapan Pendaftar pada masa dan di tempat yang
dinyatakan dalam notis itu untuk memberikan apa-apa
keterangan, sama ada secara lisan atau bertulis, dan
mengemukakan apa-apa dokumen, sama ada dalam
bentuk fizikal atau dalam perantara elektronik.

(3) Seseorang yang diperintahkan sedemikian di bawah
subseksyen (1) hendaklah—

_(a) memberikan maklumat atau dokumen yang dikehendaki_

dalam masa yang dinyatakan dalam perintah atau
apa-apa masa lanjutan yang diberikan oleh Pendaftar;
dan


-----

16 _Rang Undang-Undang_

_(b) memastikan bahawa maklumat atau dokumen yang_

diberikan itu adalah benar, tepat dan lengkap dan
hendaklah memberikan suatu representasi bagi
maksud itu, termasuklah suatu representasi bahawa
dia tidak mengetahui tentang apa-apa maklumat atau
dokumen lain yang mungkin menjadikan maklumat
atau dokumen yang diberikan itu tidak benar atau
mengelirukan.

(4) Seseorang yang tidak mematuhi perintah Pendaftar di
bawah seksyen ini melakukan suatu kesalahan dan boleh,
apabila disabitkan, didenda tidak melebihi lima ratus ribu
ringgit atau dipenjarakan selama tempoh tidak melebihi tiga
tahun atau kedua-duanya.

**Kuasa untuk menjalankan pemeriksaan**

**27c. (1) Bagi maksud menentukan pematuhan undang-undang**
yang dinyatakan dalam Jadual Pertama atau pelanggaran
apa-apa garis panduan, nota amalan, notis atau pekeliling
yang dikeluarkan di bawah seksyen 20c, Pendaftar hendaklah
mempunyai akses kepada mana-mana tempat atau bangunan
dan boleh memeriksa dan membuat salinan atau mengambil
cabutan daripada apa-apa buku, buku minit, daftar atau
dokumen lain yang dikehendaki untuk disimpan oleh Pendaftar
atau perlu bagi maksud menentukan pematuhan mana-mana
undang-undang yang dinyatakan dalam Jadual Pertama.

(2) Bagi maksud seksyen ini, Pendaftar boleh melalui
notis secara bertulis menghendaki mana-mana orang untuk
mengemukakan kepadanya apa-apa buku, buku minit, daftar
atau dokumen lain yang berada dalam jagaan atau di bawah
kawalan orang itu.

(3) Mana-mana orang yang—

_(a) tidak mengemukakan apa-apa buku, buku minit, daftar_

atau dokumen lain sebagaimana yang dikehendaki
oleh Pendaftar di bawah seksyen ini; atau

_(b) menggalang, mengugut, mengganggu, mengacau atau_

menghalang Pendaftar semasa menjalankan apa-apa
kuasa di bawah seksyen ini,

melakukan suatu kesalahan dan boleh, apabila disabitkan, didenda
tidak melebihi lima ratus ribu ringgit atau dipenjarakan selama
tempoh tidak melebihi tiga tahun atau kedua duanya


-----

_Suruhanjaya Syarikat Malaysia (Pindaan)_ 17

**Kuasa untuk menyiasat**

**27d.** Pendaftar hendaklah mempunyai kuasa untuk melakukan
penyiasatan, berhubung dengan undang-undang yang dinyatakan
dalam Jadual Pertama atau apa-apa garis panduan, nota amalan,
notis atau pekeliling yang dikeluarkan di bawah seksyen 20c,
jika terdapat sebab untuk mengesyaki bahawa—

_(a) suatu kesalahan atau pelanggaran telah dilakukan;_

_(b) terdapat percubaan untuk melakukan suatu kesalahan_

atau pelanggaran; atau

_(c) terdapat komplot untuk melakukan suatu kesalahan_

atau pelanggaran,

berhubung dengan undang-undang yang dinyatakan dalam
Jadual Pertama, atau pelanggaran apa-apa garis panduan,
nota amalan, notis atau pekeliling yang dikeluarkan di bawah
seksyen 20c.

**Penggeledahan dan penyitaan dengan waran**

**27e. Menurut waran penggeledahan dan penyitaan yang**
dikeluarkan oleh Majistret di bawah Kanun Tatacara Jenayah,
jika, oleh sebab sifat, saiz atau amaunnya, pemindahan
apa-apa buku, akaun, dokumen, data berkomputer, papan
tanda, kad, surat, risalah, lembaran, notis, kelengkapan,
peralatan atau benda yang disita di bawah seksyen ini tidak
boleh dilaksanakan, Pendaftar hendaklah dengan apa-apa cara
mengelak buku, akaun, dokumen, data berkomputer, papan
tanda, kad, surat, risalah, lembaran, notis, kelengkapan,
peralatan atau benda di dalam premis itu atau bekas yang
di dalamnya ia dijumpai.

**Penggeledahan dan penyitaan tanpa waran**

**27f. Jika Pendaftar berpuas hati, atas maklumat yang**
diterima, bahawa dia mempunyai sebab yang munasabah untuk
mempercayai bahawa oleh sebab kelengahan dalam memperoleh
suatu waran geledah daripada Majistret di bawah Kanun Tatacara
Jenayah penyiasatan akan terjejas atau keterangan mengenai
pelakuan suatu kesalahan mungkin diganggu, dipindahkan,
dirosakkan atau dimusnahkan, Pendaftar boleh memasuki
premis itu dan menjalankan di dalam, pada dan berkenaan


-----

18 _Rang Undang-Undang_

dengan premis itu semua kuasa yang disebut dalam seksyen
56 Kanun Tatacara Jenayah dengan sepenuhnya seolah-olah
dia diberi kuasa untuk berbuat demikian oleh suatu waran
yang dikeluarkan di bawah seksyen itu.

**Senarai benda yang disita**

**27g. (1) Kecuali sebagaimana yang diperuntukkan dalam**
subseksyen (2), jika apa-apa kelengkapan, peralatan, bahan,
buku, rekod, akaun, dokumen atau benda disita di bawah
seksyen 27e dan 27f, Pendaftar hendaklah dengan secepat
yang dapat dilaksanakan menyediakan suatu senarai benda
yang disita dan tempat di mana kelengkapan, peralatan, bahan,
buku, rekod, akaun, dokumen atau benda itu masing-masing
dijumpai dan menyerahkan suatu salinan senarai itu yang
ditandatangani olehnya kepada penghuni premis yang telah
digeledah, atau kepada ejen atau pekerjanya, di premis itu.

(2) Jika premis itu tidak berpenghuni, Pendaftar hendaklah
bilamana mungkin menampal senarai benda yang disita itu
di tempat yang mudah dilihat di premis itu.

**Pelepasan benda yang disita**

**27h. (1) Jika apa-apa kelengkapan, peralatan, bahan, buku,**
rekod, akaun, dokumen atau benda telah disita di bawah
seksyen 27e dan 27f, Pendaftar boleh pada bila-bila masa
selepas itu melepaskan kelengkapan, peralatan, bahan, buku,
rekod, akaun, dokumen atau benda itu kepada orang yang
ditentukannya sebagai berhak secara sah kepada kelengkapan,
peralatan, bahan, buku, rekod, akaun, dokumen atau benda
itu jika dia berpuas hati bahawa kelengkapan, peralatan,
bahan, buku, rekod, akaun, dokumen atau benda itu tidak
dikehendaki selainnya bagi maksud mana-mana prosiding di
bawah undang-undang yang dinyatakan dalam Jadual Pertama,
atau bagi maksud apa-apa prosiding di bawah mana-mana
undang-undang bertulis lain.

(2) Pendaftar mahupun Kerajaan atau mana-mana orang
yang bertindak bagi pihak Kerajaan atau Pendaftar tidak
bertanggungjawab kepada apa-apa prosiding oleh mana-mana
orang jika penyitaan dan pelepasan kelengkapan, peralatan,
bahan, buku, rekod, akaun, dokumen atau benda itu telah
dibuat dengan niat baik.


-----

_Suruhanjaya Syarikat Malaysia (Pindaan)_ 19

(3) Suatu rekod secara bertulis hendaklah dibuat oleh
Pendaftar yang membuat pelepasan mana-mana kelengkapan,
peralatan, bahan, buku, rekod, akaun, dokumen atau benda
di bawah subseksyen (1) yang menyatakan secara terperinci
hal keadaan dan sebab bagi pelepasan itu dan dia hendaklah
menghantar suatu salinan rekod itu kepada Pendakwa Raya
dan kepada Ketua Polis Negara dalam masa tujuh hari dari
pelepasan itu.

**Kos atau ganti rugi yang timbul daripada penyitaan tidak**
**boleh didapatkan balik**

**27i. Tiada seorang pun boleh, dalam mana-mana prosiding**
di hadapan mana-mana Mahkamah berkenaan dengan apa-apa
kelengkapan, peralatan, bahan, buku, rekod, akaun, dokumen
atau benda yang disita dalam penjalanan atau berupa sebagai
penjalanan apa-apa kuasa yang diberikan di bawah Akta ini,
berhak kepada kos prosiding itu atau kepada apa-apa ganti
rugi atau relief lain melainkan jika penyitaan itu dibuat tanpa
sebab yang munasabah.

**Penyerahan dokumen perjalanan**

**27j.** (1) Walau apa pun mana-mana undang-undang bertulis
yang berlawanan, jika Pendaftar mempunyai alasan untuk
mempercayai bahawa mana-mana orang, yang menjadi subjek
atau berkaitan dengan penyiasatan berkenaan dengan suatu
kesalahan di bawah undang-undang yang dinyatakan dalam
Jadual Pertama, berkemungkinan meninggalkan Malaysia,
Pendaftar boleh melalui notis bertulis menghendaki orang itu
untuk menyerahkan pasport atau apa-apa dokumen perjalanan
lain dalam milikannya.

(2) Seseorang yang kepadanya suatu notis di bawah

subseksyen (1) disampaikan hendaklah mematuhi notis itu
dengan serta-merta, jika gagal berbuat demikian dia boleh
ditangkap dan dibawa ke hadapan Majistret.


-----

20 _Rang Undang-Undang_

(3) Jika seseorang dibawa ke hadapan Majistret di bawah
subseksyen (2), Majistret itu hendaklah, melainkan jika orang
itu mematuhi notis di bawah subseksyen (1) atau memuaskan
hati Majistret bahawa dia tidak memiliki dokumen perjalanan,
dengan waran memasukkannya ke penjara—

_(a) sehingga tamat tempoh empat belas hari dari tarikh_

pengkomitannya; atau

_(b)_ sehingga dia mematuhi notis di bawah subseksyen (1),

mengikut mana-mana yang berlaku dahulu.

(4) Bagi maksud subseksyen (3), suatu perakuan yang
ditandatangani oleh Pendakwa Raya yang bermaksud bahawa
orang itu telah mematuhi notis di bawah subseksyen (1)
hendaklah menjadi waran yang mencukupi untuk Penguasa
Penjara melepaskan orang itu.

(5) Pendaftar boleh melalui notis yang dikeluarkan kepada
mana-mana pegawai imigresen, meminta agar mana-mana
orang yang menjadi subjek atau berkaitan dengan penyiasatan
berkenaan dengan suatu kesalahan di bawah undang-undang
yang dinyatakan dalam Jadual Pertama, dihalang daripada
meninggalkan Malaysia.

(6) Pegawai imigresen, apabila diberitahu permintaan yang
dibuat di bawah subseksyen (5), boleh menghendaki orang
yang merupakan subjek atau berkaitan dengan penyiasatan
berkenaan dengan suatu kesalahan di bawah undang-undang
yang dinyatakan dalam Jadual Pertama, untuk menyerahkan
pasport atau apa-apa dokumen perjalanan lain dalam milikannya
kepada pegawai imigresen.

(7) Tertakluk kepada apa-apa perintah yang dikeluarkan
atau dibuat di bawah mana-mana undang-undang bertulis
yang berhubungan dengan imigresen, “pegawai imigresen”
ertinya mana-mana orang yang dilantik di bawah seksyen 3
Akta Imigresen 1959/63 [Akta 155].”.


-----

_Suruhanjaya Syarikat Malaysia (Pindaan)_ 21

**Pindaan seksyen 35**

**12. Seksyen 35 Akta ibu dipinda dengan menggantikan subseksyen (1)**
dengan subseksyen yang berikut:

“(1) Suruhanjaya hendaklah membayar kepada Kumpulan
Wang Disatukan Persekutuan suatu amaun yang tidak melebihi
tiga puluh peratus daripada lebihan tahunan semasa Suruhanjaya
pada bila-bila masa dan mengikut apa-apa cara yang ditentukan
oleh Menteri Kewangan.”.

**Penggantian seksyen 37**

**13.** Akta ibu dipinda dengan menggantikan seksyen 37 dengan
seksyen yang berikut:

“Pewakilan dalam prosiding sivil

**37. Walau apa pun peruntukan mana-mana undang-undang**
bertulis, mana-mana pegawai Suruhanjaya yang diberi kuasa
oleh Pengerusi bagi pihak Suruhanjaya, boleh memulakan,
hadir dalam dan menjalankan prosiding dan boleh membuat
dan memasukkan semua kehadiran, perbuatan dan permohonan
berkenaan dengan apa-apa prosiding sivil itu oleh atau terhadap
Suruhanjaya atau mana-mana orang yang memegang jawatan
yang dinyatakan dalam Jadual Kedua dalam melaksanakan
fungsinya di bawah mana-mana undang-undang yang dinyatakan
dalam Jadual Pertama.”.

**Seksyen baru 37a dan 37b**

**14. Akta ibu dipinda dengan memasukkan selepas seksyen 37**
seksyen yang berikut:

“Penyampaian dokumen, notis, dsb.

**37a.** Bagi maksud Akta ini dan undang-undang yang dinyatakan
dalam Jadual Pertama, apa-apa notis, surat atau dokumen
hendaklah disifatkan telah disampaikan, jika—

_(a) notis, surat atau dokumen itu ditinggalkan atau dihantar_

melalui pos biasa atau berdaftar—

(i) dalam hal entiti perniagaan, ke pejabat berdaftar

yang terakhir diketahui atau tempat utama
perniagaan berdaftarnya mengikut mana-mana
yang berkenaan; atau


-----

22 _Rang Undang-Undang_

(ii) dalam hal seorang individu, ke alamat terakhirnya

yang diketahui; atau

_(b) notis, surat atau dokumen itu dihantar secara elektronik_

ke alamat atau nombor yang diberikan oleh entiti
bagi maksud ini.

**Nilai keterangan dokumen yang dikeluarkan atas nama**
**Ketua Pegawai Eksekutif atau Pendaftar**

**37b. Mana-mana perakuan, notis atau apa-apa dokumen lain**
yang dikeluarkan, disampaikan atau diberikan oleh Ketua
Pegawai Eksekutif atau Pendaftar atau pegawai yang diberi
kuasa sewajarnya sama ada oleh Ketua Pegawai Eksekutif
atau Pendaftar, menurut Akta ini atau undang-undang yang
dinyatakan dalam Jadual Pertama, hendaklah ditentusahkan
secukupnya jika nama Ketua Pegawai Eksekutif atau Pendaftar
atau pegawai diberi kuasa dicetak, dicap atau selainnya ditulis
padanya mengikut cara yang ditentukan oleh Ketua Pegawai
Eksekutif atau Pendaftar, dan hendaklah, dalam mana-mana
prosiding boleh diterima sebagai keterangan _prima facie.”._

**Seksyen baru 38a, 38b, 38c, 38d dan 38e**

**15. Akta ibu dipinda dengan memasukkan selepas seksyen 38**
seksyen yang berikut:

“Pengkompaunan kesalahan

**38a. (1) Pendaftar boleh, dengan keizinan secara bertulis**
Pendakwa Raya, mengkompaun apa-apa kesalahan yang
dilakukan oleh mana-mana orang di bawah Akta ini atau
perundangan subsidiarinya dengan membuat suatu tawaran
bertulis kepada orang yang disyaki telah melakukan kesalahan
itu untuk mengkompaun kesalahan itu apabila dibayar kepada
Pendaftar suatu amaun yang tidak melebihi lima puluh peratus
daripada denda maksimum bagi kesalahan itu dalam masa
yang dinyatakan dalam tawaran bertulis itu.

(2) Suatu tawaran di bawah subseksyen (1) boleh dibuat
pada bila-bila masa selepas kesalahan itu dilakukan tetapi
sebelum apa-apa pendakwaan ke atasnya dimulakan, dan jika
amaun yang dinyatakan dalam tawaran itu tidak dibayar dalam


-----

_Suruhanjaya Syarikat Malaysia (Pindaan)_ 23

masa yang dinyatakan dalam tawaran itu, atau dalam apa-apa
masa lanjutan yang diberikan oleh Pendaftar, pendakwaan bagi
kesalahan itu boleh dimulakan pada bila-bila masa selepas
itu terhadap orang yang kepadanya tawaran itu dibuat.

(3) Jika sesuatu kesalahan telah dikompaun di bawah
subseksyen (1), tiada pendakwaan boleh dimulakan berkenaan
dengan kesalahan itu terhadap orang yang kepadanya tawaran
untuk mengkompaun itu dibuat, dan apa-apa kelengkapan,
peralatan, bahan, buku, rekod, akaun, dokumen atau benda
yang disita di bawah Akta ini atau perundangan subsidiarinya
yang berkaitan dengan kesalahan itu boleh dilepaskan oleh
Pendaftar, tertakluk kepada apa-apa terma dan syarat yang
difikirkannya patut untuk dikenakan mengikut syarat-syarat
kompaun.

(4) Segala wang yang diterima oleh Pendaftar di bawah
seksyen ini hendaklah dibayar ke dalam kumpulan wang
yang ditubuhkan di bawah seksyen 28.

(5) Berhubung dengan kesalahan yang boleh dikompaun di
bawah subseksyen (1), Menteri boleh menetapkan kesalahan
yang boleh dikompaun dan tatacara bagi pengkompaunan
kesalahan itu.

**Kesalahan oleh pertubuhan perbadanan**

**38b. (1) Jika suatu pertubuhan perbadanan melakukan**
kesalahan di bawah Akta ini atau undang-undang yang
dinyatakan dalam Jadual Pertama, mana-mana orang pada
masa pelakuan kesalahan itu ialah pengarah, pekongsi, ketua
pegawai eksekutif, ketua pegawai operasi, pengurus, setiausaha
atau pegawai lain yang seumpamanya bagi pertubuhan
perbadanan atau yang berupa bertindak atas mana-mana sifat
sedemikian atau yang mengikut apa-apa cara atau sehingga
apa-apa takat bertanggungjawab bagi pengurusan apa-apa
hal ehwal pertubuhan perbadanan itu atau yang membantu
dalam pengurusan sedemikian—

_(a) boleh dipertuduh secara berasingan atau bersesama dalam_

prosiding yang sama bersekali dengan pertubuhan
perbadanan itu; dan


-----

24 _Rang Undang-Undang_

_(b) jika pertubuhan perbadanan itu didapati bersalah_

melakukan kesalahan itu, hendaklah disifatkan
bersalah melakukan kesalahan itu melainkan jika,
dengan mengambil kira jenis fungsinya atas sifat itu
dan segala hal keadaan, dia membuktikan—

(i) bahawa kesalahan itu telah dilakukan tanpa

pengetahuan, persetujuan atau pembiarannya;
dan

(ii) bahawa dia telah mengambil segala langkah berjaga
jaga yang munasabah dan telah menjalankan
segala usaha yang wajar untuk mengelakkan
pelakuan kesalahan itu.

(2) Jika mana-mana orang di bawah Akta ini atau undangundang yang dinyatakan dalam Jadual Pertama boleh dikenakan
apa-apa hukuman atau penalti untuk tindakan, peninggalan,
kecuaian atau keingkarannya, dia boleh dikenakan hukuman
atau penalti yang sama bagi setiap tindakan, peninggalan,
kecuaian atau keingkaran mana-mana pekerja atau ejennya,
atau pekerja ejen itu, jika perbuatan, peninggalan, kecuaian
atau keingkaran itu telah dilakukan—

_(a) oleh pekerja orang itu dalam melaksanakan_

pekerjaannya;

_(b) oleh ejen itu apabila bertindak bagi pihak orang itu;_

atau

_(c) oleh pekerja ejen itu dalam perjalanan pekerjaannya_

dengan ejen itu atau selainnya bagi pihak ejen itu
yang bertindak bagi pihak orang itu.

**Pemusnahan, penyembunyian, pencacatan dan pengubahan**
**rekod**

**38c.** Seseorang yang—

_(a) memusnahkan, menyembunyikan, mencacatkan atau_

mengubah; atau


-----

_Suruhanjaya Syarikat Malaysia (Pindaan)_ 25

_(b) menghantar atau cuba untuk menghantar atau berkomplot_

dengan mana-mana orang lain untuk mengalihkan
dari premisnya atau menghantar ke luar Malaysia,

apa-apa buku, rekod, akaun, dokumen, data berkomputer
atau benda yang disimpan atau disenggarakan dengan niat
untuk memfraud Suruhanjaya atau Pendaftar atau untuk
menghalang, melengahkan atau menggalang penjalanan
suatu penyiasatan atau penjalanan mana-mana kuasa oleh
Suruhanjaya atau Pendaftar di bawah Akta ini atau undangundang yang dinyatakan dalam Jadual Pertama, melakukan
suatu kesalahan dan boleh, apabila disabitkan, didenda tidak
melebihi lima juta ringgit atau dipenjarakan selama tempoh
tidak melebihi sepuluh tahun atau kedua-duanya.

**Pemberian maklumat**

**38d.** (1) Seseorang melakukan suatu kesalahan jika—

_(a) dia mengetahui atau mempunyai sebab yang munasabah_

untuk mengesyaki bahawa Suruhanjaya atau Pendaftar
sedang bertindak, atau bercadang untuk bertindak,
berkaitan dengan suatu penyiasatan yang sedang, atau
akan dijalankan di bawah atau bagi maksud Akta ini
atau undang-undang yang dinyatakan dalam Jadual
Pertama dan menzahirkan kepada mana-mana orang
lain maklumat atau apa-apa perkara lain yang mungkin
akan menjejaskan penyiasatan itu atau penyiasatan
yang dicadangkan itu; atau

_(b) dia mengetahui atau mempunyai sebab yang munasabah_

untuk mengesyaki bahawa suatu penzahiran telah
dibuat kepada Suruhanjaya atau Pendaftar di bawah
Akta ini atau undang-undang yang dinyatakan dalam
Jadual Pertama dan menzahirkan kepada mana-mana
orang lain maklumat atau apa-apa perkara lain yang
mungkin akan menjejaskan apa-apa penyiasatan yang
mungkin dijalankan berikutan dengan penzahiran
itu.


-----

26 _Rang Undang-Undang_

(2) Tiada apa-apa jua dalam subseksyen (1) menjadikannya
suatu kesalahan bagi seorang peguam bela dan peguam cara
atau pekerjanya untuk menzahirkan apa-apa maklumat atau
perkara lain—

_(a) kepada pelanggannya atau wakil pelanggannya berkaitan_

dengan pemberian nasihat kepada pelanggan itu dalam
perjalanan dan bagi maksud khidmat profesional
peguam bela dan peguam cara itu; atau

_(b) kepada mana-mana orang pada menjangkakan, atau_

berkaitan dengan dan bagi maksud, apa-apa prosiding
undang-undang.

(3) Subseksyen (2) tidaklah terpakai berhubung dengan
apa-apa maklumat atau perkara lain yang dizahirkan dengan
tujuan untuk melaksanakan apa-apa maksud yang menyalahi
undang-undang.

(4) Dalam prosiding terhadap seseorang bagi suatu kesalahan
di bawah seksyen ini, menjadi pembelaan jika orang itu
membuktikan bahawa—

_(a)_ dia tidak mengetahui atau mengesyaki bahawa

penzahiran yang dibuat di bawah perenggan (1)(b)
berkemungkinan menjejaskan penyiasatan itu; atau

_(b)_ dia mempunyai kuasa sah atau alasan yang munasabah

untuk membuat penzahiran itu.

**Rayuan**

**38e.** (1) Melainkan jika dinyatakan selainnya dalam Akta ini
atau undang-undang yang dinyatakan dalam Jadual Pertama,
mana-mana orang yang terkilan dengan—

_(a) keengganan Suruhanjaya atau Pendaftar untuk mendaftar_

atau menerima apa-apa dokumen yang dikehendaki
oleh Akta ini atau undang-undang yang dinyatakan
dalam Jadual Pertama; atau


-----

_Suruhanjaya Syarikat Malaysia (Pindaan)_ 27

_(b) apa-apa tindakan atau keputusan Suruhanjaya atau_

Pendaftar di bawah Akta ini atau undang-undang
yang dinyatakan dalam Jadual Pertama,

boleh merayu kepada Menteri secara bertulis dalam masa tiga
puluh hari selepas diberitahu tentang keputusan Suruhanjaya
atau Pendaftar, mengikut mana-mana yang berkenaan.

(2) Jika rayuan dibuat di bawah subseksyen (1), keputusan
Suruhanjaya tidak boleh berkuat kuasa sehingga rayuan itu
diputuskan oleh Menteri.

(3) Dalam sesuatu rayuan, Menteri boleh mengesahkan,
mengubah, mengetepikan keputusan Suruhanjaya atau membuat
apa-apa keputusan yang difikirkan patut oleh Menteri.

(4) Bagi maksud seksyen ini, Menteri boleh—

_(a) membentuk suatu jawatankuasa untuk membantunya_

dalam mencapai keputusan itu;

_(b) meminta maklumat atau dokumentasi atau wakil peribadi_

daripada mana-mana orang daripadanya untuk dia
berpuas hati dengan permohonan itu; dan

_(c) mengenakan apa-apa terma dan syarat yang difikirkannya_

patut.

(5) Seksyen ini tidak terpakai bagi apa-apa tindakan atau
keputusan Suruhanjaya atau Pendaftar—

_(a) berkenaan dengan apa-apa peruntukan bersifat rayuan_

atau kajian semula yang jelas diperuntukkan dalam
Akta ini atau undang-undang yang dinyatakan dalam
Jadual Pertama; atau

_(b) yang diisytiharkan oleh Akta ini atau undang-undang_

yang dinyatakan dalam Jadual Pertama sebagai terakhir
dan muktamad atau termaktub dalam apa-apa dokumen
yang diisytiharkan oleh Akta ini sebagai keterangan
muktamad mengenai apa-apa tindakan, perkara atau
benda.”.


-----

28 _Rang Undang-Undang_

**Penggantian seksyen 40**

**16. Akta ibu dipinda dengan menggantikan seksyen 40 dengan**
seksyen yang berikut:

“Peraturan-peraturan

**40. (1) Menteri boleh, atas syor Suruhanjaya, membuat apa-**
apa peraturan-peraturan yang suai manfaat atau perlu bagi
melaksanakan dengan lebih baik peruntukan Akta ini.

(2) Tanpa menjejaskan keluasan subseksyen (1), peraturanperaturan boleh dibuat bagi semua atau mana-mana maksud
yang berikut:

_(a) kewajipan dan fungsi Pendaftar, Timbalan Pendaftar,_

Penolong Pendaftar dan pekerja lain yang dilantik untuk
membantu dalam pentadbiran Akta ini dan undangundang yang dinyatakan dalam Jadual Pertama;

_(b) fi dan caj di bawah Akta ini, termasuk bayaran fi dan_

caj dikecualikan atas apa-apa terma dan syarat yang
difikirkan patut oleh Menteri;

_(c) apa-apa kehendak yang berhubungan dengan program_

pendidikan dan latihan untuk mana-mana pegawai
sesuatu perbadanan, mana-mana orang atau golongan
orang;

_(d) apa-apa perkara yang berhubungan dengan pelesenan_

yang dinyatakan dalam Bahagian IIIc dan tatacara
berkenaan dengan rayuan; dan

_(e) semua perkara dan benda yang dikehendaki atau_

dibenarkan oleh Akta ini supaya ditetapkan, bagi
menjalankan, atau melaksanakan sepenuhnya,
peruntukan Akta ini.

(3) Apa-apa perundangan subsidiari yang dibuat di bawah
Akta ini boleh mengadakan peruntukan apa-apa perbuatan
atau peninggalan yang melanggar perundangan subsidiari dan
boleh mengadakan peruntukan penalti denda tidak melebihi
lima ratus ribu ringgit atau pemenjaraan selama tempoh tidak
melebihi tiga tahun atau kedua-duanya.”.


-----

_Suruhanjaya Syarikat Malaysia (Pindaan)_ 29

**Penggantian Jadual Pertama dan Jadual Kedua**

**17. Akta ibu dipinda dengan menggantikan Jadual Pertama dan**
Jadual Kedua dengan Jadual yang berikut:

“Jadual Pertama

[Seksyen 11, 14, 17, 18, 20a, 20b, 20c, 20d, 20e, 20f, 20g, 20h, 20i,

22, 25, 27, 27b, 27c, 27d, 27h, 27j, 36,

37, 37a, 37b, 38b, 38c, 38e dan 40]

1. Akta Syarikat 1965 [Akta 125]

2. Akta Syarikat Amanah 1949 [Akta 100]

3. Akta (Larangan) Kumpulan Wang Kutu 1971 [Akta 28]

4. Akta Pendaftaran Perniagaan 1956 [Akta 197]

5. Akta Perkongsian Liabiliti Terhad 2012 [Akta 743]

Jadual Kedua

[Seksyen 37]

1. Pengerusi yang dilantik di bawah seksyen 6

2. Ketua Pegawai Eksekutif yang dilantik di bawah seksyen 11

3. Timbalan Ketua Pegawai Eksekutif yang dilantik di bawah seksyen 11

4. Pendaftar, Timbalan Pendaftar dan Penolong Pendaftar yang dilantik

di bawah seksyen 20a”.

**Kecualian dan peralihan**

**18.** (1) Mana-mana orang yang, sebaik sebelum tarikh permulaan
kuat kuasa Akta ini, merupakan Pengerusi atau anggota lain
Suruhanjaya yang dilantik di bawah Akta ibu hendaklah, melainkan
jika dia meletakkan jawatan atau selainnya mengosongkan jawatannya
atau pelantikannya dibatalkan, terus memegang jawatan itu pada
atau selepas tarikh permulaan kuat kuasa Akta ini sehingga habis
tempoh yang dinyatakan dalam surat cara pelantikannya.


-----

30 _Rang Undang-Undang_

(2) Mana-mana orang yang sebaik sebelum tarikh permulaan
kuat kuasa Akta ini ialah seorang Pendaftar, Timbalan Pendaftar
atau Penolong Pendaftar dalam undang-undang yang dinyatakan
dalam Jadual Pertama hendaklah, melainkan jika dia meletakkan
jawatannya atau selainnya mengosongkan jawatannya atau
pelantikannya dibatalkan, terus memegang jawatan itu pada atau
selepas tarikh permulaan kuat kuasa Akta ini sehingga habis
tempoh yang dinyatakan dalam surat cara pelantikannya.

(3) Mana-mana orang yang sebaik sebelum tarikh permulaan kuat
kuasa Akta ini ialah seorang Pendaftar Wilayah atau pemeriksa
dalam undang-undang yang dinyatakan dalam Jadual Pertama
hendaklah dikenali sebagai Penolong Pendaftar dan hendaklah,
melainkan jika dia meletakkan jawatannya atau selainnya
mengosongkan jawatannya atau pelantikannya dibatalkan, terus
memegang jawatan itu pada atau selepas tarikh permulaan kuat
kuasa Akta ini sehingga habis tempoh yang dinyatakan dalam
surat cara pelantikannya.

(4) Apa-apa perbuatan, perkara atau prosiding, sama ada sivil
atau jenayah, atau rayuan yang belum selesai atau sedia ada, di
bawah seksyen yang dipotong sebaik sebelum permulaan kuat
kuasa Akta ini, boleh diteruskan di bawah Akta ibu seolah-olah
Akta ibu tidak dipinda.

HURAIAN

Rang Undang-Undang ini bertujuan untuk meminda Akta Suruhanjaya Syarikat
Malaysia 2001 (“Akta 614”).

2. _Fasal 1 mengandungi tajuk ringkas dan bertujuan untuk membenarkan Menteri_
untuk menetapkan tarikh permulaan kuat kuasa Akta yang dicadangkan.

3. _Fasal 2 bertujuan untuk memasukkan takrif baru tertentu dan untuk meminda_
takrif sedia ada tertentu bagi terma yang digunakan dalam Akta 614.

4. _Fasal 3_ bertujuan untuk menggantikan seksyen 6 Akta 614. Seksyen 6
yang baru mengandungi peruntukan mengenai keanggotaan Suruhanjaya.
Dengan pindaan yang dicadangkan ini, keanggotaan terdiri daripada orang
daripada pelbagai bidang dan mempunyai pengalaman atau pengetahuan yang
luas dalam perkara yang berkaitan dengan syarikat dan komersial. _Fasal ini_
juga bertujuan untuk memasukkan pelaksanaan sementara fungsi Pengerusi
apabila jawatan Pengerusi itu kosong atau semasa ketiadaannya.


-----

_Suruhanjaya Syarikat Malaysia (Pindaan)_ 31

5. _Fasal 5 bertujuan untuk meminda seksyen 11 Akta 614_ bagi mengadakan
peruntukan yang lebih baik mengenai pelantikan Ketua Pegawai Eksekutif dan
Timbalan Ketua Pegawai Eksekutif oleh Menteri dan memasukkan pelaksanaan
sementara fungsi Ketua Pegawai Eksekutif apabila jawatan itu kosong atau
semasa ketiadaannya.

6. _Fasal 6 bertujuan untuk meminda seksyen 17 Akta 614 untuk memperluaskan_
fungsi Suruhanjaya berhubung dengan tanggungjawab korporat dan kemampanan
perniagaan.

7. _Fasal 7 bertujuan untuk meminda seksyen 18 Akta 614 untuk mengadakan_
peruntukan mengenai kuasa Suruhanjaya untuk merangka program latihan,
pemberian dan pembaharuan lesen bagi maksud menguatkuasakan undangundang di bawah bidang kuasa Suruhanjaya.

8. _Fasal 8 bertujuan untuk meminda seksyen 20 Akta 614 untuk membenarkan_
Suruhanjaya mewakilkan mana-mana fungsi dan kuasanya kepada jawatankuasa
yang ditubuhkan di bawah seksyen 19 Akta 614, mana-mana anggota
Suruhanjaya, Ketua Pegawai Eksekutif, mana-mana pekerja Suruhanjaya atau
kepada Pendaftar.

9. _Fasal 9_ bertujuan untuk memasukkan Bahagian baru IIIa, IIIb dan IIIc
ke dalam Akta 614. Bahagian baru IIIa mengandungi seksyen 20a dan 20b
dan memperkatakan fungsi dan kuasa Pendaftar, Timbalan Pendaftar dan
Penolong Pendaftar. Seksyen baru 20a yang dicadangkan memperuntukkan
bahawa Ketua Pegawai Eksekutif Suruhanjaya ialah Pendaftar bagi maksud
undang-undang yang dinyatakan dalam Jadual Pertama Akta 614. Seksyen baru
20b mengadakan peruntukan bagi Mahkamah untuk memberikan pengiktirafan
kehakiman akan meterai dan tandatangan Pendaftar, Timbalan Pendaftar atau
Penolong Pendaftar.

Bahagian baru IIIb yang dicadangkan mengandungi seksyen 20c, 20d dan 20e.

Seksyen baru 20c yang dicadangkan bertujuan untuk memberi Suruhanjaya
kuasa untuk mengeluarkan garis panduan, nota amalan, notis atau pekeliling
berkenaan dengan mana-mana peruntukan di bawah Akta ini atau undangundang yang dinyatakan dalam Jadual Pertama.

Seksyen baru 20d bertujuan untuk memberi Suruhanjaya atau Pendaftar

kuasa untuk menyiarkan maklumat. Seksyen baru 20e memberikan kuasa kepada
Suruhanjaya atau Pendaftar untuk mengambil tindakan, selain pendakwaan,
terhadap seseorang yang tidak mematuhi Akta 614 atau undang-undang yang
dinyatakan dalam Jadual Pertama Akta 614, garis panduan, nota amalan, notis,
pekeliling, syarat atau sekatan yang dikenakan.

Bahagian baru IIIc yang dicadangkan mengandungi peruntukan mengenai

pelesenan.

10. _Fasal 10 bertujuan untuk meminda seksyen 25 Akta 614 untuk memperluas_

perlindungan terhadap liabiliti peribadi kepada Pendaftar atau pegawai
awam.


-----

32 _Rang Undang-Undang_

11. _Fasal 11 bertujuan untuk memasukkan Bahagian IVa baru ke dalam_

Akta 614 yang mengandungi peruntukan mengenai penyiasatan dan penguatkuasaan.
Pendaftar hendaklah mempunyai segala kuasa seorang pegawai polis apa jua
pangkat sebagaimana yang diperuntukkan dalam Kanun Tatacara Jenayah

[Akta 593], kecuali kuasa untuk menangkap tanpa waran, berhubung dengan
penguatkuasaan, pemeriksaan dan penyiasatan. Kuasa itu hendaklah sebagai
tambahan kepada kuasa yang diperuntukkan dalam Akta ini dan bukannya
pengurangannya.

12. _Fasal 12 bertujuan untuk meminda seksyen 35 Akta 614 untuk mengurangkan_

sumbangan Suruhanjaya ke dalam Kumpulan Wang Disatukan Persekutuan.

13. _Fasal 13_ bertujuan untuk menggantikan seksyen 37 Akta 614. Seksyen

baru 37 bertujuan untuk mengadakan peruntukan mengenai kategori orang
yang boleh mewakili Suruhanjaya atau pekerjanya dalam prosiding sivil.

14. _Fasal 14_ bertujuan untuk memasukkan seksyen baru 37a dan 37b ke

dalam Akta 614. Seksyen baru 37a mengadakan peruntukan mengenai cara
penyampaian apa-apa dokumen atau notis yang dikeluarkan oleh Pendaftar dalam
melaksanakan fungsi dan kuasanya di bawah Akta ini dan undang-undang yang
dinyatakan dalam Jadual Pertama. Seksyen baru 37b mengadakan peruntukan
mengenai nilai keterangan perakuan, notis atau dokumen yang dikeluarkan dan
disahkan atas nama Ketua Pegawai Eksekutif, Pendaftar atau seorang pegawai
yang diberi kuasa sewajarnya.

15. _Fasal 15 bertujuan untuk memasukkan seksyen baru 38a, 38b, 38c, 38d_

dan 38e ke dalam Akta 614. Seksyen baru 38a memberi Pendaftar kuasa untuk
mengkompaun apa-apa kesalahan yang ditetapkan dengan keizinan bertulis
Pendakwa Raya. Seksyen baru 38b mengadakan peruntukan mengenai liabiliti
mana-mana pengarah, pekongsi, ketua pegawai eksekutif, pengurus, setiausaha,
atau pegawai seumpamanya yang lain pertubuhan perbadanan bagi kesalahan
yang dilakukan oleh pertubuhan perbadanan itu. Seksyen baru 38c menjadikan
suatu kesalahan untuk memusnahkan, menyembunyikan, mencacatkan, atau
mengubah apa-apa buku, rekod, akaun, dokumen, dsb., dengan niat untuk
memfraud Suruhanjaya atau Pendaftar. Seksyen baru 38d mengadakan peruntukan
mengenai kesalahan yang berhubungan dengan pemberian maklumat. Seksyen
baru 38E mengadakan peruntukan bagi rayuan oleh mana-mana orang yang
terkilan dengan keputusan Suruhanjaya atau Pendaftar.

16. _Fasal 16 bertujuan untuk meminda seksyen 40 Akta 614 untuk memberi_

Menteri kuasa untuk membuat peraturan-peraturan dan mengadakan peruntukan
bagi penalti denda tidak melebihi lima ratus ribu ringgit atau pemenjaraan
selama tempoh tidak melebihi tiga tahun atau kedua-duanya bagi apa-apa
perbuatan atau peninggalan yang melanggar peraturan-peraturan itu yang dibuat
di bawah Akta 614.

17. _Fasal 17 bertujuan untuk menggantikan Jadual Pertama dan Jadual Kedua_

Akta 614.

18. _Fasal 18_ mengandungi peruntukan kecualian dan peralihan.

19. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.


-----

_Suruhanjaya Syarikat Malaysia (Pindaan)_ 33

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2916]


-----

