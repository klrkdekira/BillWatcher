---
Year: 2014
Bill: D.R. 23/2014 - Rang Undang-undang Ahli Parlimen (Saraan) (Pindaan) 2014 (Lulus)
Title: D.R. 23/2014 - Rang Undang-undang Ahli Parlimen (Saraan) (Pindaan) 2014 (Lulus)
Download URL: https://www.parlimen.gov.my/files/billindex/pdf/2014/D.R.23_2014(BM).pdf
URL: https://www.parlimen.gov.my/files/billindex/pdf/2014/D.R.23_2014(BM).pdf
---
---
Reading:
D.R. 23/2014
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:09/04/2015
Dibentang Oleh:YB Dato` Seri Dr. Shahidan Kassim
---

_Ahli Parlimen (Saraan) (Pindaan)_ 1

**D.R. 23/2014**

RANG UNDANG-UNDANG

_b e r n a m a_

Suatu Akta untuk meminda Akta Ahli Parlimen (Saraan) 1980.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Ahli Parlimen (Saraan)**
(Pindaan) 2014.

(2) Akta ini mula berkuat kuasa pada 1 Januari 2015.

**Pindaan seksyen 3**

**2.** Akta Ahli Parlimen (Saraan) 1980 [Akta 237], yang disebut
“Akta ibu” dalam Akta ini, dipinda dalam subseksyen 3(1)—

_(a)_ dalam perenggan _(a), dengan menggantikan perkataan_

“empat ribu satu ratus dua belas ringgit dan tujuh puluh
sembilan sen” dengan perkataan “tujuh ribu ringgit”;
dan


-----

2 _Rang Undang-Undang_

_(b) dalam perenggan (b), dengan menggantikan perkataan “enam_

ribu lima ratus lapan ringgit dan lima puluh sembilan
sen” dengan perkataan “sebelas ribu ringgit”.

**Pindaan seksyen 4**

**3.** Seksyen 4 Akta ibu dipinda—

_(a)_ dalam perenggan _(a) dan_ _(b), dengan menggantikan_

perkataan “empat belas ribu sembilan ratus tujuh ringgit
dan dua puluh sen” dengan perkataan “dua puluh ribu
ringgit”; dan

_(b)_ dalam perenggan _(c) dan_ _(d), dengan menggantikan_

perkataan “sepuluh ribu lapan ratus empat puluh tujuh
ringgit dan enam puluh lima sen” dengan perkataan
“enam belas ribu ringgit”.

**Pembayaran gaji dan elaun walau apa pun seksyen 7**

**4. Walau apa pun seksyen 7 Akta ibu, gaji dan elaun bulanan**
yang dinyatakan dalam pindaan kepada seksyen 3 dan 4 Akta
ibu dalam seksyen 2 dan 3 Akta ini, dan yang kena dibayar,
hendaklah bermula dari 1 Januari 2015 atau dari tarikh pelantikan
atau pemilihan, mengikut mana-mana yang terkemudian, Ahli
Parlimen, Yang di-Pertua atau Timbalan Yang di-Pertua Dewan
Negara dan Yang di-Pertua atau Timbalan Yang di-Pertua Dewan
Rakyat, mengikut mana-mana yang berkenaan.

HURAIAN

Rang Undang-Undang ini bertujuan untuk meminda Akta Ahli Parlimen (Saraan)
1980 (“Akta 237”).

2. _Fasal 2 bertujuan untuk meminda seksyen 3 Akta 237 untuk mengadakan_
peruntukan bagi kenaikan elaun bulanan Ahli Parlimen.

3. Fasal 3 bertujuan untuk meminda seksyen 4 Akta 237 untuk mengadakan
peruntukan bagi kenaikan gaji bulanan Yang di-Pertua dan Timbalan Yang
di-Pertua Dewan Negara dan Yang di-Pertua dan Timbalan Yang di-Pertua
Dewan Rakyat.


-----

_Ahli Parlimen (Saraan) (Pindaan)_ 3

4. _Fasal 4 bertujuan untuk mengadakan peruntukan bagi tarikh gaji dan elaun_

bulanan yang disebut dalam fasal 2 dan 3 menjadi kena dibayar kepada orang
yang dinyatakan dalam _fasal-fasal itu._

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya dianggarkan sebanyak RM14,751,981.36 setahun.

[PN(U2)2760]


-----

D.R. 23/2014

RANG UNDANG-UNDANG AHLI PARLIMEN (SARAAN) (PINDAAN) 2014

PINDAAN DALAM JAWATANKUASA

**TEKS BAHASA KEBANGSAAN**

**1.** **Fasal 1**

Subfasal  1(2) Rang Undang-Undang  ini dipinda dengan memasukkan selepas

perkataan "Akta ini" perkataan "disifatkan telah".

**2.** **Fasal 2**

Fasal 2 Rang Undang-Undang ini dipinda—

_(a)_ dalam perenggan _(a), dengan menggantikan perkataan "tujuh ribu ringgit"_
dengan perkataan "sebelas ribu ringgit"; dan

_(b)_ dalam perenggan _(b),_ dengan menggantikan perkataan "sebelas ribu ringgit"
dengan perkataan "enam belas ribu ringgit".

**3.** **Fasal 3**

Fasal 3 Rang Undang-Undang ini dipinda—

_(a)_ dalam perenggan _(a),_ dengan menggantikan perkataan "dua puluh ribu
ringgit" dengan perkataan "tiga puluh satu ribu ringgit"; dan

_(b)_ dalam perenggan _(b), dengan menggantikan perkataan "enam belas ribu_
ringgit" dengan perkataan "dua puluh dua ribu ringgit".

**4.** **Huraian**

_lmplikasi Kewangan_ di bawah Huraian dipinda dengan menggantikan perkataan
"RM14,751,981.36" dengan perkataan "RM31,971,981.36".


-----

HURAIAN

1. Perenggan 1 bertujuan untuk meminda _subfasal 1(2)_ Rang Undang-Undang ini

untuk mengadakan peruntukan kuat kuasa ke belakang bagi Rang Undang-Undang ini.

2. Perenggan 2 bertujuan untuk meminda _fasal 2_ Rang Undang-Undang ini untuk

menambah kenaikan elaun bulanan Ahli Parlimen.

3. Perenggan 3 bertujuan untuk meminda _fasal 3_ Rang Undang-Undang ini untuk

menambah kenaikan gaji bulanan Yang di-Pertua dan Timbalan Yang di-Pertua Dewan

Negara dan Yang di-Pertua dan Timbalan Yang di-Pertua Dewan Rakyat.

4. Perenggan 4 bertujuan untuk meminda lmplikasi Kewangan dalam Huraian untuk

menambah anggaran amaun perbelanjaan wang tambahan oleh Kerajaan.


-----

