---
Year: 2014
Bill: D.R. 10/2014 - Rang Undang-undang Penjara (Pindaan) (No. 2) 2014 (Lulus)
Title: D.R. 10/2014 - Rang Undang-undang Penjara (Pindaan) (No. 2) 2014 (Lulus)
Download URL: https://www.parlimen.gov.my/files/billindex/pdf/2014/DR%2010%20BM.pdf
URL: https://www.parlimen.gov.my/files/billindex/pdf/2014/DR%2010%20BM.pdf
---
---
Reading:
D.R. 10/2014
Bacaan Pertama Pada:07/10/2014
Bacaan Kedua Pada:09/10/2014
Dibentang Oleh:YB Datuk Dr. Wan Junaidi bin Tuanku Jaafar
Diluluskan Pada:26/11/2014
Dibentang Oleh:YB Datuk Dr. Wan Junaidi bin Tuanku Jaafar
---

_Penjara (Pindaan) (No. 2)_ 1

**D.R. 10/2014**

RANG UNDANG-UNDANG

_b e r n a m a_

Suatu Akta untuk meminda Akta Penjara 1995.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan pemulaan kuat kuasa**

**1. (1) Akta ini bolehlah dinamakan Akta Penjara (Pindaan)**
(No. 2) 2014.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2. Akta Penjara 1995 [Akta 537], yang disebut “Akta ibu” dalam**
Akta ini, dipinda dalam subseksyen 2(1)—

_(a)_ dengan memasukkan selepas takrif “pengamal perubatan

berdaftar” takrif yang berikut:

‘ “Pengarah Penjara Negeri” ertinya seseorang
pegawai penjara di Negeri yang berkenaan yang
berpangkat tidak rendah daripada Penolong Komisioner
Penjara;’;


-----

2 _Rang Undang-Undang_

_(b)_ dengan menggantikan noktah di hujung takrif “tempat

kerja” dengan koma bernoktah; dan

_(c) dengan memasukkan selepas takrif “tempat kerja” takrif_

yang berikut:

‘ “Timbalan Komisioner Jeneral Penjara” ertinya
Timbalan Komisioner Jeneral Penjara yang dilantik
di bawah subseksyen 10(2).’.

**Pindaan seksyen 10**

**3. Seksyen 10 Akta ibu dipinda dengan menggantikan**
subseksyen (2) dengan subseksyen yang berikut:

“(2) Hendaklah dilantik apa-apa bilangan Timbalan Komisioner

Jeneral Penjara, Komisioner Penjara, Timbalan Komisioner
Penjara, Penolong Kanan Komisioner Penjara dan Penolong
Komisioner Penjara, daripada kalangan pegawai penjara, dan
apa-apa bilangan pegawai penjara yang perlu bagi menjalankan
peruntukan Akta ini.”.

**Pindaan seksyen 11**

**4.** Seksyen 11 Akta ibu dipinda—

_(a)_ dalam subseksyen (1), dengan menggantikan perkataan

“Komisioner Penjara” dengan perkataan “Timbalan
Komisioner Jeneral Penjara”; dan

_(b)_ dalam subseksyen (2), dengan menggantikan perkataan

“Komisioner Penjara” dengan perkataan “Timbalan
Komisioner Jeneral Penjara”.

**Pindaan seksyen 13**

**5.** Seksyen 13 Akta ibu dipinda—

_(a)_ dengan menggantikan nota bahu dengan nota bahu yang

berikut:

“Tugas Komisioner Jeneral, Pengarah Penjara
**Negeri dan Pegawai yang Menjaga”;**


-----

_Penjara (Pindaan) (No. 2)_ 3

_(b)_ dalam perenggan (1)(c)—

(i) dengan memotong perkataan “dan” di hujung

subperenggan (i);

(ii) dengan menggantikan noktah di hujung subperenggan

(ii) dengan perkataan “; dan”; dan

(iii) dengan memasukkan selepas subperenggan (ii)

subperenggan yang berikut:

“(iii) banduan yang dipindahkan sebagaimana

yang diperuntukkan dalam Bahagian IVb.”;
dan

_(c)_ dengan memasukkan selepas subseksyen (1) subseksyen

yang berikut:

“(1a) Tertakluk kepada perintah Komisioner Jeneral,
Pengarah Penjara Negeri hendaklah bagi Negeri yang
di bawah jagaannya—

_(a)_ menyelia dan mengawal Pegawai yang Menjaga,

pusat latihan pegawai penjara, parol dan
perkhidmatan komuniti; dan

_(b) bertanggungjawab kepada Komisioner Jeneral_

bagi—

(i) pematuhan sewajarnya oleh pegawai

penjara dan banduan akan Akta ini dan
semua undang-undang bertulis lain yang
berhubungan dengan penjara, pusat latihan
pegawai penjara, parol dan perkhidmatan
komuniti;

(ii) pengawalseliaan apa-apa urusan yang

berhubungan dengan Lembaga Hakim
Pelawat;

(iii) pengurusan perkara yang berhubungan

dengan pengampunan banduan; dan

(iv) pemindahan banduan sebagaimana yang

diperuntukkan dalam Bahagian IVb.”.


-----

4 _Rang Undang-Undang_

**Bahagian baru IVb**

**6.** Akta ibu dipinda dengan memasukkan selepas seksyen 46o
Bahagian yang berikut:

‘Bahagian IVb

PEMINDAHAN ANTARABANGSA BANDUAN

**Pemakaian Bahagian ini**

**46p. Bahagian ini hendaklah terpakai hanya bagi banduan**
yang dipindahkan di bawah Akta Pemindahan Antarabangsa
Banduan 2012 [Akta 754].

**Tafsiran**

**46q. Bagi maksud Bahagian ini—**

“banduan yang dipindahkan” ertinya banduan yang
dipindahkan di bawah Akta Pemindahan Antarabangsa Banduan
2012; dan

“Negara asing yang ditetapkan” mempunyai erti yang
diberikan kepadanya di bawah Akta Pemindahan Antarabangsa
Banduan 2012.

**Perintah Tetap Komisioner Jeneral yang berhubungan**
**dengan banduan yang dipindahkan**

**46r. Komisioner Jeneral boleh membuat dan mengeluarkan**
perintah yang dipanggil Perintah Tetap Komisioner Jeneral
di bawah seksyen 12 berkenaan dengan banduan yang dipindahkan
yang hendaklah selaras dengan Akta Pemindahan Antarabangsa
Banduan 2012 atau mana-mana peraturan-peraturan yang dibuat
di bawah Akta itu.


-----

_Penjara (Pindaan) (No. 2)_ 5

**Peremitan hukuman bagi banduan yang dipindahkan**

**46s. (1) Berhubung dengan banduan yang dipindahkan ke**
Malaysia dari suatu Negara asing yang ditetapkan—

_(a)_ jika banduan itu tidak mendapat apa-apa peremitan hukuman

di Negara asing yang ditetapkan itu, banduan yang
dipindahkan itu hendaklah berhak diberikan peremitan
yang dikira daripada baki hukumannya yang akan dijalani
di Malaysia; atau

_(b)_ jika banduan itu telah mendapat peremitan hukuman

di Negara asing yang ditetapkan itu, banduan yang
dipindahkan itu tidak berhak untuk mendapat apa-apa
peremitan daripada baki hukumannya yang akan dijalani
di Malaysia.

(2) Tertakluk kepada subseksyen (1), seksyen 44 Akta ini
dan mana-mana peraturan-peraturan yang dibuat di bawah Akta
ini yang berhubungan dengan peremitan hendaklah terpakai
bagi banduan yang dipindahkan ke Malaysia dari suatu Negara
asing yang ditetapkan.

**Kuasa Lembaga Parol yang berhubungan dengan banduan**
**yang dipindahkan**

**46t. (1) Lembaga Parol boleh—**

_(a)_ mengubah atau meminda syarat sedia ada Perintah Parol

yang telah dikeluarkan oleh Negara asing yang ditetapkan;
atau

_(b)_ mengenakan syarat lanjut ke atas Perintah Parol yang

telah dikeluarkan oleh Negara asing yang ditetapkan.

(2) Perintah Parol yang diubah atau dipinda atau apa-apa
syarat lanjut yang dikenakan di bawah perenggan (1)(a) atau (b)
hendaklah disifatkan sebagai Perintah Parol yang telah dikeluarkan
oleh Lembaga Parol.


-----

6 _Rang Undang-Undang_

(3) Jika banduan yang dipindahkan dari Negara asing yang
ditetapkan gagal mematuhi apa-apa syarat yang ditetapkan
dalam Perintah Parol yang dikeluarkan oleh Negara asing
yang ditetapkan atau apa-apa syarat yang telah diubah atau
dipinda atau apa-apa syarat yang dikenakan oleh Lembaga
Parol, Lembaga Parol boleh menggantung atau membatalkan
Perintah Parol tersebut.

**Pengecualian syarat layak parol bagi banduan yang**
**dipindahkan**

**46u. (1) Komisioner Jeneral hendaklah mengecualikan banduan**
yang dipindahkan dari Negara asing yang ditetapkan dan telah
dilepaskan secara parol daripada syarat yang dinyatakan dalam
perenggan 46e(3)(c).

(2) Komisioner Jeneral boleh mengecualikan banduan yang
dipindahkan dari Negara asing yang ditetapkan dan belum
dilepaskan secara parol daripada syarat yang dinyatakan dalam
perenggan 46e(3)(c).’.

**Pindaan Jadual Pertama**

**7. Jadual Pertama Akta ibu dipinda dengan memasukkan di bawah**
perkataan “Komisioner Jeneral Penjara” perkataan “Timbalan
Komisioner Jeneral Penjara”.

HURAIAN

Rang Undang-Undang ini bertujuan untuk meminda Akta Penjara 1995
(“Akta 537”).

2. _Fasal 1_ mengandungi tajuk ringkas dan peruntukan mengenai tarikh
permulaan kuat kuasa Akta yang dicadangkan.

3. Fasal 2 bertujuan untuk meminda seksyen 2 Akta 537 untuk memasukkan
takrif baru “Pengarah Penjara Negeri” dan “Timbalan Komisioner Jeneral”.

4. Fasal 3 bertujuan untuk meminda seksyen 10 Akta 537 untuk mengadakan
peruntukan mengenai pelantikan Timbalan Komisioner Jeneral Penjara.


-----

_Penjara (Pindaan) (No. 2)_ 7

5. _Fasal 4 bertujuan untuk meminda seksyen 11 Akta 537 berbangkit daripada_
pindaan kepada seksyen 2 dan 10 mengenai penjalanan dan pelaksanaan tugas
oleh Timbalan Komisioner Jeneral Penjara semasa ketiadaan atau ketidakupayaan
Komisioner Jeneral.

6. Fasal 5 bertujuan untuk meminda seksyen 13 Akta 537 untuk mengadakan
peruntukan mengenai tugas Pengarah Penjara Negeri.

7. _Fasal 6 bertujuan untuk memasukkan Bahagian baru IVb yang mengandungi_
seksyen baru 46p, 46q, 46r, 46s, 46t dan 46u ke dalam Akta 537. Bahagian
baru ini memperkatakan tentang banduan yang dipindahkan di bawah
Akta Pemindahan Antarabangsa Banduan 2012 [Akta 754]. Seksyen
baru 46p yang dicadangkan bertujuan untuk memperuntukkan bahawa Bahagian
baru ini hendaklah terpakai bagi banduan yang dipindahkan di bawah Akta
Pemindahan Antarabangsa Banduan 2012. Seksyen baru 46q yang dicadangkan
bertujuan untuk memasukkan takrif “banduan yang dipindahkan” dan “Negara
asing yang ditetapkan”. Seksyen baru 46r yang dicadangkan bertujuan untuk
mengadakan Perintah Tetap Komisioner Jeneral yang hendaklah selaras dengan
Akta Pemindahan Antarabangsa Banduan 2012 dan mana-mana peraturan-peraturan
yang dibuat di bawah Akta itu. Seksyen baru 46s yang dicadangkan bertujuan
untuk mengadakan peruntukan mengenai peremitan hukuman untuk banduan
yang dipindahkan. Seksyen baru 46t yang dicadangkan bertujuan untuk
menyatakan kuasa Lembaga Parol yang berhubungan dengan banduan yang
dipindahkan. Seksyen baru 46u yang dicadangkan bertujuan untuk mengadakan
pengecualian syarat layak parol oleh Komisioner Jeneral bagi banduan yang
dipindahkan.

8. _Fasal 7 bertujuan untuk meminda Jadual Pertama Akta 537 untuk_
memasukkan Timbalan Komisioner Jeneral Penjara di bawah senarai Pegawai
Kanan Penjara.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)2920]


-----

