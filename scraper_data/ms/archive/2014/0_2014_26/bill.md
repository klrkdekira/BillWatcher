---
Year: 2014
Bill: D.R. 9/2014 - Rang Undang-undang Lembaga Hasil Dalam  Negeri Malaysia (Pindaan) 2014 (Lulus)
Title: D.R. 9/2014 - Rang Undang-undang Lembaga Hasil Dalam  Negeri Malaysia (Pindaan) 2014 (Lulus)
Download URL: https://www.parlimen.gov.my/files/billindex/pdf/2014/DR9_2014%20BM.pdf
URL: https://www.parlimen.gov.my/files/billindex/pdf/2014/DR9_2014%20BM.pdf
---
---
Reading:
D.R. 9/2014
Bacaan Pertama Pada:09/06/2014
Bacaan Kedua Pada:07/10/2014
Dibentang Oleh:YB Datuk Haji Ahmad bin Haji Maslan
Diluluskan Pada:07/10/2014
Dibentang Oleh:YB Datuk Haji Ahmad bin Haji Maslan
---

_Lembaga Hasil Dalam Negeri Malaysia (Pindaan)_ 1

**D.R. 9/2014**

RANG UNDANG-UNDANG

_b e r n a m a_

Suatu Akta untuk meminda Akta Lembaga Hasil Dalam Negeri
Malaysia 1995.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas**

**1. Akta ini bolehlah dinamakan Akta Lembaga Hasil Dalam**
Negeri Malaysia (Pindaan) 2014.

**Pindaan seksyen 6**

**2. Akta Lembaga Hasil Dalam Negeri Malaysia 1995 [Akta 533],**
yang disebut “Akta ibu” dalam Akta ini, dipinda dalam
subseksyen 6(1)—

_(a)_ dengan memasukkan selepas perenggan _(c) perenggan_

yang berikut:

“(ca) ketua pegawai eksekutif;”; dan

_(b) dalam perenggan_ _(e), dengan menggantikan perkataan_

“dua” dengan perkataan “tiga”.


-----

2 _Rang Undang-Undang_

**Pindaan seksyen 23**

**3. Seksyen 23 Akta ibu dipinda—**

_(a)_ dalam perenggan 2(d), dengan menggantikan perkataan

“Lembaga” dengan perkataan “Panel Pelaburan”; dan

_(b)_ dengan memasukkan selepas subseksyen (2) subseksyen

yang berikut:

“(3) Kumpulan Wang hendaklah dibelanjakan bagi
maksud—

_(a)_ menjelaskan semua pembayaran yang dikehendaki

supaya dibuat di bawah Akta ini;

_(b)_ tertakluk kepada seksyen 28, apa-apa pelaburan;

_(c)_ membayar apa-apa belanja lain, kos atau

perbelanjaan yang dilakukan dengan sepatutnya
atau diterima oleh Lembaga dalam melaksanakan
fungsinya dan menjalankan kuasanya; dan

_(d)_ secara am membayar apa-apa belanja bagi

melaksanakan peruntukan Akta ini dan berkaitan
dengan pentadbiran Kumpulan Wang.”.

**Penggantian seksyen 24**

**4. Akta ibu dipinda dengan menggantikan seksyen 24 dengan**
seksyen yang berikut:

“Anggaran tahunan

**24. (1) Ketua pegawai eksekutif hendaklah, tidak lewat**
daripada satu bulan sebelum bermulanya setiap tahun kewangan,
dalam mesyuarat Lembaga, membentangkan di hadapan
Lembaga itu suatu anggaran perbelanjaan Lembaga (termasuk
perbelanjaan modal) bagi tahun yang berikutnya dengan
apa-apa butir dan mengikut bentuk yang ditentukan oleh
Lembaga.

(2) Suatu salinan anggaran yang disebut dalam

subseksyen (1) hendaklah dihantar kepada setiap anggota
Lembaga tidak kurang daripada empat belas hari sebelum
anggaran itu dibentangkan.”.


-----

_Lembaga Hasil Dalam Negeri Malaysia (Pindaan)_ 3

**Seksyen baru 27a**

**5. Akta ibu dipinda dengan memasukkan selepas seksyen 27**
seksyen yang berikut:

“Panel Pelaburan

**27a. (1) Suatu Panel Pelaburan yang bertanggungjawab**
bagi perkara mengenai pelaburan Kumpulan Wang yang
hendaklah terdiri daripada anggota yang berikut hendaklah
ditubuhkan:

_(a)_ mana-mana orang yang dilantik oleh Menteri, yang

hendaklah menjadi Pengerusi Panel Pelaburan;

_(b)_ Gabenor Bank Negara Malaysia atau wakilnya;

_(c)_ seorang wakil daripada Kementerian Kewangan;

_(d)_ ketua pegawai eksekutif, yang hendaklah menjadi

setiausaha; dan

_(e)_ tiga orang lain yang hendaklah mempunyai pengalaman

dalam kewangan, perniagaan atau pengalaman lain
yang berkaitan, yang dilantik oleh Menteri.

(2) Panel Pelaburan hendaklah tertakluk kepada apa-apa
arahan mengenai dasar am yang dikeluarkan oleh
Lembaga dan diluluskan oleh Menteri dari semasa ke
semasa.

(3) Panel Pelaburan hendaklah melaporkan aktivitinya
kepada Lembaga mengikut apa-apa bentuk dan cara sebagaimana
yang ditentukan oleh Lembaga.

(4) Apa-apa elaun bolehlah dibayar kepada anggota

Panel Pelaburan daripada Kumpulan Wang sebagaimana
yang ditentukan oleh Lembaga, dengan kelulusan Menteri.

(5) Peruntukan Jadual Keempat hendaklah terpakai bagi
anggota Panel Pelaburan.”.


-----

4 _Rang Undang-Undang_

**Penggantian seksyen 28**

**6. Akta ibu dipinda dengan menggantikan seksyen 28 dengan**
seksyen yang berikut:

“28. (1) Panel Pelaburan hendaklah, tertakluk kepada apa-apa

arahan yang dikeluarkan di bawah subseksyen 27a(2), melaburkan
wang Kumpulan Wang mengikut cara yang berikut:

_(a) dengan mendepositkannya—_

(i) dalam Bank Negara Malaysia;

(ii) dalam bank berlesen atau bank pelaburan berlesen

yang dilesenkan sewajarnya di bawah Akta
Perkhidmatan Kewangan 2013 [Akta 758];

(iii) dalam bank Islam berlesen yang dilesenkan

sewajarnya di bawah Akta Perkhidmatan
Kewangan Islam 2013 [Akta 759]; atau

(iv) dalam mana-mana institusi kewangan yang

ditubuhkan oleh atau di bawah mana-mana
undang-undang bertulis;

_(b) dengan melabur—_

(i) dalam saham yang ditawarkan menurut suatu

tawaran awam permulaan yang telah diluluskan
di bawah Akta Pasaran Modal dan Perkhidmatan
2007 [Akta 671] atau saham yang disenaraikan
dalam bursa saham yang diluluskan di bawah
Akta Pasaran Modal dan Perkhidmatan 2007;
atau

(ii) dalam debentur, termasuk stok debentur, bon,

nota dan apa-apa sekuriti lain suatu syarikat
awam sama ada membentuk suatu gadaian ke
atas aset syarikat awam itu atau tidak;

_(c)_ dalam bon atau pembelian kertas gadai janji, nota

perdagangan, persetujuan jurubank, kertas pasaran
wang, sijil deposit, sekuriti hutang persendirian, nota
janji hutang dan bil pertukaran mengikut pengertian
Akta Bil Pertukaran 1949 [Akta 204] dan surat cara
boleh niaga lain yang seumpamanya;


-----

_Lembaga Hasil Dalam Negeri Malaysia (Pindaan)_ 5

_(d) mengikut peruntukan Akta Pemegang Amanah 1949_

[Akta 208];

_(e)_ dalam pemberian pinjaman kepada Kerajaan Persekutuan;

atau

_(f)_ dalam apa-apa bentuk pelaburan lain dengan kelulusan

Menteri.

(2) Berhubung dengan pelaburan mengikut peruntukan
Akta Pemegang Amanah 1949, jika Panel Pelaburan melabur
dalam atau atas hakmilik harta tak alih di Malaysia mengikut
perenggan 4(1)(c) Akta Pemegang Amanah 1949, harta tak
alih itu mungkin atau mungkin tidak menghasilkan apa-apa
pendapatan pada masa pelaburan itu.”.

**Seksyen baru 28a**

**7. Akta ibu dipinda dengan memasukkan selepas seksyen 28**
seksyen yang berikut:

“Kuasa untuk menubuhkan syarikat

**28a. Lembaga boleh, dengan kelulusan Menteri, menubuhkan**
syarikat di bawah Akta Syarikat 1965 [Akta 125] untuk
menjalankan dan bertanggungjawab pada atau terlibat dalam
apa-apa projek, skim atau perusahaan yang telah dirancangkan
atau dijalankan oleh Lembaga dalam melaksanakan fungsinya
atau menjalankan kuasanya di bawah Akta ini.”.

**Jadual baru Keempat**

**8. Akta ibu dipinda dengan memasukkan selepas Jadual Ketiga**
Jadual yang berikut:

“Jadual Keempat

[Subseksyen 27a(5)]

PROSIDING PANEL PELABURAN

**Mesyuarat Panel Pelaburan**

**1. (1) Panel Pelaburan hendaklah bermesyuarat sebagaimana dan apabila**
dikehendaki.


-----

6 _Rang Undang-Undang_

(2) Pengerusi Panel Pelaburan dan dua anggota lain Panel Pelaburan

hendaklah membentuk suatu korum pada semua mesyuarat Panel Pelaburan.

(3) Pengerusi Panel Pelaburan atau, jika ketiadaannya, anggota yang dipilih

oleh anggota yang hadir hendaklah mempengerusikan mesyuarat Panel Pelaburan
dan anggota yang dipilih itu hendaklah menjalankan semua kuasa Pengerusi
Panel Pelaburan berkenaan dengan mesyuarat itu.

(4) Jika atas apa-apa persoalan terdapat persamaan undi, Pengerusi Panel

Pelaburan hendaklah mempunyai undi pemutus sebagai tambahan kepada undi
asalnya.

(5) Ketua pegawai eksekutif selaku Setiausaha Panel Pelaburan tidak berhak

untuk mengundi pada semua mesyuarat Panel Pelaburan.

(6) Panel Pelaburan hendaklah menyebabkan minit semua mesyuaratnya

disenggarakan dan disimpan dalam bentuk yang sepatutnya.

(7) Apa-apa minit mesyuarat Panel Pelaburan yang dibuat hendaklah,

jika ditandatangani sewajarnya, diterima sebagai keterangan bagi fakta yang
dinyatakan dalam minit itu dalam apa-apa prosiding undang-undang dan tiap-tiap
mesyuarat yang berkenaan dengannya minit telah dibuat sedemikian hendaklah
disifatkan telah dipanggil dan diadakan dengan sewajarnya dan semua anggota
dalam mesyuarat itu layak dengan sewajarnya untuk bertindak.

**Pendedahan kepentingan oleh anggota**

**2. Tiap-tiap anggota Panel Pelaburan yang mempunyai kepentingan secara**
langsung atau tidak langsung dalam apa-apa perkara yang dalam pertimbangan
Panel Pelaburan hendaklah mendedahkan jenis kepentingannya kepada Panel
Pelaburan dan pendedahan itu hendaklah direkodkan dalam minit mesyuarat
Panel Pelaburan; dan anggota itu tidak boleh hadir dalam mesyuarat Panel
Pelaburan yang perkara itu sedang dipertimbangkan oleh Panel Pelaburan.

**Pengosongan jawatan**

**3. Jawatan anggota Panel Pelaburan hendaklah menjadi kosong**
sekiranya—

_(a)_ dia mati;

_(b)_ dia telah disabitkan atas suatu pertuduhan berkenaan dengan—

(i) kesalahan yang melibatkan fraud atau ketidakjujuran;

(ii) kesalahan di bawah mana-mana undang-undang yang berhubungan

dengan rasuah; atau

(iii) apa-apa kesalahan lain yang boleh dihukum dengan pemenjaraan

(sama ada pemenjaraan sahaja atau sebagai tambahan kepada
denda atau sebagai ganti denda) bagi tempoh tidak kurang
daripada satu tahun;


-----

_Lembaga Hasil Dalam Negeri Malaysia (Pindaan)_ 7

_(c)_ dia menjadi bankrap;

_(d)_ dia tidak sempurna akal atau selainnya tidak berupaya menunaikan

kewajipannya; atau

_(e)_ dia tidak menghadiri mesyuarat tiga kali berturut-turut tanpa kebenaran

Pengerusi Panel Pelaburan.”.

HURAIAN

Rang Undang-Undang ini bertujuan untuk meminda Akta Lembaga Hasil Dalam
Negeri Malaysia 1995 (“Akta 533”).

2. _Fasal 1 bertujuan untuk memperuntukkan tajuk ringkas Akta yang_
dicadangkan.

3. _Fasal 2 bertujuan untuk meminda subseksyen 6(1) Akta 533 untuk_
memasukkan ketua pegawai eksekutif sebagai anggota Lembaga dan untuk
menambah bilangan orang yang akan dilantik oleh Menteri di bawah
perenggan 6(1)(e) daripada dua orang kepada tiga orang.

4. _Fasal 3 bertujuan untuk meminda seksyen 23 Akta 533 dengan memasukkan_
subseksyen baru (3) untuk memperuntukkan mengenai perbelanjaan Kumpulan
Wang.

5. _Fasal 4 bertujuan untuk meminda seksyen 24 Akta 533 yang menghendaki_
ketua pegawai eksekutif, tidak lewat daripada satu bulan sebelum bermulanya
setiap tahun kewangan, untuk membentangkan di hadapan Lembaga dalam
mesyuarat Lembaga, anggaran perbelanjaan Lembaga (termasuk perbelanjaan
modal) untuk tahun berikutnya. Anggaran itu hendaklah dihantar kepada setiap
anggota Lembaga tidak kurang daripada empat belas hari sebelum anggaran
itu dibentangkan.

6. _Fasal 5 bertujuan untuk memasukkan seksyen baru 27a ke dalam Akta 533_
bagi penubuhan suatu Panel Pelaburan. Fasal ini memperuntukkan bahawa Panel
Pelaburan adalah tertakluk kepada apa-apa arahan mengenai dasar am yang
dikeluarkan oleh Lembaga dan diluluskan oleh Menteri dan Panel Pelaburan
hendaklah melaporkan aktivitinya kepada Lembaga. _Fasal ini selanjutnya_
memperuntukkan bahawa peruntukan Jadual Keempat hendaklah terpakai bagi
anggota Panel Pelaburan.

7. _Fasal 6 bertujuan untuk meminda seksyen 28 Akta 533 untuk memperluas_
skop pelaburan Kumpulan Wang yang boleh dibuat oleh Panel Pelaburan.

8. Fasal 7 bertujuan untuk memasukkan seksyen baru 28a ke dalam Akta 533
untuk memberi kuasa kepada Lembaga, dengan kelulusan Menteri, menubuhkan
syarikat bagi maksud melaksanakan apa-apa projek, skim atau perusahaan dalam
melaksanakan fungsinya atau menjalankan kuasanya di bawah Akta 533.


-----

8 _Rang Undang-Undang_

9. _Fasal 8 bertujuan untuk memasukkan Jadual baru Keempat ke dalam_
Akta 533 yang berhubungan dengan penjalanan prosiding Panel Pelaburan
yang disebut dalam subseksyen 27a(5).

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan kewangan tambahan.

[PN(U2)2915]


-----

