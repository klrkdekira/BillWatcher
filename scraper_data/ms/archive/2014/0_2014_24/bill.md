---
Year: 2014
Bill: D.R. 7/2014 - Rang Undang-undang Kawalan Harga dan  Antipencatutan (Pindaan) 2014 ( Bacaan Kali Kedua dan Ketiga)
Title: D.R. 7/2014 - Rang Undang-undang Kawalan Harga dan  Antipencatutan (Pindaan) 2014 ( Bacaan Kali Kedua dan Ketiga)
Download URL: https://www.parlimen.gov.my/files/billindex/pdf/2014/DR7_2014%20BM.pdf
URL: https://www.parlimen.gov.my/files/billindex/pdf/2014/DR7_2014%20BM.pdf
---
---
Reading:
---

_Kawalan Harga dan Antipencatutan (Pindaan)_ 1

**D.R. 7/2014**

RANG UNDANG-UNDANG

_b e r n a m a_

Suatu Akta untuk meminda Akta Kawalan Harga dan
Antipencatutan 2011.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Kawalan Harga dan**
Antipencatutan (Pindaan) 2014.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam _Warta._

**Pindaan seksyen 2**

**2. Akta Kawalan Harga dan Antipencatutan 2011 [Akta 723],**
yang disebut “Akta ibu” dalam Akta ini, dipinda dalam seksyen 2,
dalam takrif “pegawai yang diberi kuasa” dengan memasukkan
selepas perkataan “pegawai awam” perkataan “atau pegawai pihak
berkuasa tempatan”.


-----

2 _Rang Undang-Undang_

**Pindaan seksyen 3**

**3. Seksyen 3 Akta ibu dipinda dengan menggantikan**
subseksyen (6) dengan subseksyen yang berikut:

“(6) Menteri boleh memberi kuasa mana-mana pegawai awam
atau pegawai pihak berkuasa tempatan untuk menjalankan semua
atau mana-mana kuasa di bawah Akta ini.”.

**Seksyen baru** **10a**

**4. Akta ibu dipinda dengan memasukkan selepas seksyen 10**
seksyen yang berikut:

“Harga atau caj yang dikenakan tidak boleh termasuk

**butiran tertentu**

**10a. (1) Mana-mana orang yang membekalkan atau menawarkan**
untuk membekalkan apa-apa barangan atau perkhidmatan tidak
boleh memasukkan butiran yang dinyatakan dalam Jadual
sebagai sebahagian daripada harga bagi barangan atau caj
bagi perkhidmatan itu.

(2) Mana-mana orang yang tidak mematuhi subseksyen (1)
melakukan suatu kesalahan dan boleh, apabila disabitkan—

_(a)_ jika orang itu suatu pertubuhan perbadanan, didenda

tidak melebihi lima ratus ribu ringgit dan, bagi
kesalahan kali yang kedua atau yang berikutnya,
didenda tidak melebihi satu juta ringgit; atau

_(b)_ jika orang itu bukan suatu pertubuhan perbadanan,

didenda tidak melebihi satu ratus ribu ringgit atau
dipenjarakan selama tempoh tidak melebihi tiga tahun
atau kedua-duanya dan, bagi kesalahan kali yang
kedua atau yang berikutnya, didenda tidak melebihi
dua ratus lima puluh ribu ringgit atau dipenjarakan
selama tempoh tidak melebihi lima tahun atau keduaduanya.”.


-----

_Kawalan Harga dan Antipencatutan (Pindaan)_ 3

**Pindaan seksyen 15**

**5. Seksyen 15 Akta ibu dipinda—**

_(a)_ dengan memasukkan selepas subseksyen (1) subseksyen

yang berikut:

“(1a) Mekanisme untuk menentukan keuntungan
tinggi yang tidak munasabah yang disebut dalam
subseksyen (1) adalah termasuk Menteri menentukan
suatu tempoh tertentu yang tidak boleh ada kenaikan
margin keuntungan bersih bagi apa-apa barangan atau
perkhidmatan.”; dan

_(b)_ dalam subseksyen (2), dengan memasukkan selepas

perenggan _(b) perenggan yang berikut:_

“(bb) apa-apa kos yang ditanggung dalam penjalanan

atau penerusan perniagaan;”.

**Seksyen baru** **53a**

**6. Bahagian VIII Akta ibu dipinda dengan memasukkan sebelum**
seksyen 54 seksyen yang berikut:

“Kewajipan untuk menyimpan rekod

**53a. (1) Mana-mana orang yang membekalkan atau menawarkan**
untuk membekalkan apa-apa barangan atau perkhidmatan
hendaklah menyimpan dan menyenggarakan rekod yang wajar
yang berhubungan dengan kendalian perniagaan termasuk
rekod yang berikut:

_(a)_ rekod jualan termasuk resit dan buku jualan;

_(b)_ rekod pembelian termasuk invois daripada

pembekal;

_(c)_ rekod perbelanjaan termasuk rekod pembayaran, invois

dan butiran mengenai perolehan;

_(d)_ dokumen yang berhubungan dengan penentuan harga

bagi barangan atau perkhidmatan itu;

_(e)_ rekod saraan, elaun atau gaji; dan

_(f)_ rekod cukai dan apa-apa dokumen yang berkaitan,

jika ada.


-----

4 _Rang Undang-Undang_

(2) Rekod di bawah subseksyen (1) hendaklah—

_(a)_ dipelihara bagi tempoh tujuh tahun dari tarikh terakhir

yang berhubungan dengan rekod itu;

_(b)_ tersedia pada bila-bila masa bagi pemeriksaan oleh

Penolong Pengawal; dan

_(c)_ dikemaskinikan dan dalam keadaan teratur dan baik.

(3) Mana-mana orang yang tidak mematuhi subseksyen (1)
atau (2) melakukan suatu kesalahan.”.

**Seksyen baru** **60a**

**7. Akta ibu dipinda dengan memasukkan selepas seksyen 60**
seksyen yang berikut:

“Kuasa untuk meminda Jadual

**60a. Menteri boleh, melalui perintah yang disiarkan dalam**
_Warta, meminda Jadual.”._

**Jadual baru**

**8. Akta ibu dipinda dengan memasukkan selepas seksyen 63**
Jadual yang berikut:

“Jadual

[Subseksyen 10a(1)]

BUTIRAN YANG TIDAK BOLEH DIMASUKKAN DALAM HARGA DAN CAJ

1. Apa-apa kredit bagi cukai input terhadap cukai output di bawah seksyen 38

Akta Cukai Barang dan Perkhidmatan 2014 [Akta ].

2. Apa-apa pembayaran balik khas cukai jualan di bawah seksyen 190 Akta

Cukai Barang dan Perkhidmatan 2014.”.


-----

_Kawalan Harga dan Antipencatutan (Pindaan)_ 5

HURAIAN

Rang Undang-Undang ini bertujuan untuk meminda Akta Kawalan Harga dan
Antipencatutan 2011 (“Akta 723”).

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 723 yang berhubung_
dengan takrif “pegawai yang diberi kuasa”.

4. _Fasal 3 bertujuan untuk meminda subseksyen 3(6) Akta 723 untuk_
membolehkan Menteri memberi kuasa seseorang pegawai pihak berkuasa
tempatan untuk menjalankan semua atau mana-mana kuasa di bawah Akta 723.

5. _Fasal 4 bertujuan untuk memasukkan seksyen baru 10a ke dalam Akta 723_
untuk melarang butiran yang dinyatakan dalam Jadual dimasukkan sebagai
sebahagian daripada harga bagi apa-apa barangan atau caj bagi apa-apa
perkhidmatan.

6. _Fasal 5 bertujuan untuk meminda seksyen 15 Akta 723._ _Subfasal 5(a)_
bertujuan untuk memperuntukkan bahawa mekanisme untuk menentukan
keuntungan tinggi yang tidak munasabah yang disebut dalam subseksyen 15(1)
adalah termasuk Menteri menentukan suatu tempoh tertentu yang tidak boleh ada
kenaikan margin keuntungan bersih bagi apa-apa barangan atau perkhidmatan.
_Subfasal 5(b) bertujuan untuk membenarkan Menteri mempertimbangkan apa-_
apa kos yang ditanggung dalam penjalanan atau penerusan perniagaan dalam
merumuskan mekanisme untuk menentukan keuntungan tinggi yang tidak
munasabah.

7. _Fasal 6 bertujuan untuk memasukkan seksyen baru 53a ke dalam Akta 723_
yang memperkatakan kewajipan untuk menyimpan rekod.

8. _Fasal 7 bertujuan untuk memasukkan seksyen baru 60a ke dalam Akta 723_
untuk memberi Menteri kuasa untuk meminda Jadual.

9. _Fasal 8 bertujuan untuk memasukkan Jadual baru ke dalam Akta 723_
yang menyenaraikan butiran yang tidak boleh dimasukkan sebagai sebahagian
daripada harga bagi apa-apa barangan atau caj bagi apa-apa perkhidmatan
sebagaimana yang dinyatakan dalam seksyen 10a yang dicadangkan.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2924]


-----

