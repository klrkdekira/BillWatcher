---
Year: 1996
Bill: D.R.49/1996 - Rang Undang-Undang Kesalahan Jenayah Syariah (Wilayah-Wilayah Persekutuan) 1996 (Lulus)
Title: D.R.49/1996 - Rang Undang-Undang Kesalahan Jenayah Syariah (Wilayah-Wilayah Persekutuan) 1996 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%2049.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%2049.pdf
---
---
Reading:
D.R.49/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 49/96

**Naskhah Sahih—Bahasa Kebangsaan**

RANG UNDANG-UNDANG KESALAHAN
JENA YAH SYARIAH (WILAYAH-WILAYAH
PERSEKUTUAN) 1996

SUSUNAN FASAL

BAHAGIAN I

PERMULAAN

Fasal

1. Tajuk ringkas, mula berkuatkuasa dan pemakaian.

2. Tafsiran.

BAHAGIAN II

KESALAHAN YANG BERHUBUNGAN DENGAN 'AQIDAH

3. Pemujaan salah.

4. Doktrin palsu.

5. Mengembangkan doktrin agama, dsb.

6. Dakwaan palsu.

BAHAGIAN III

KESALAHAN YANG BERHUBUNGAN DENGAN
KESUCIAN AGAMA ISLAM DAN INSTITUSINYA

7. Menghina, atau menyebabkan dipandang hina, dll. agama
Islam.

8. Mempersendakan, dll. ayat Al-Quran atau Hadith.

_9._ Menghina atau mengingkari pihak berkuasa agama.

10. Mengingkari perintah Mahkamah.

11. Mengajar agama tanpa tauliah.


-----

_Rang Undang-Undang_

Fasal

12. Pendapat yang bertentangan dengan fatwa.

13. Penerbitan agama yang bertentangan dengan Hukum Syarak.

14. Tidak menunaikan sembahyang Jumaat.

15. Tidak menghormati Ramadhan.

16. Tidak membayar zakat atau fitrah.

17. Menghasut supaya mengabaikan kewajipan agama.

18. Berjudi.

19. Minuman yang memabukkan.

BAHAGIAN IV

KESALAHAN YANG BERHUBUNGAN DENGAN

KESUSILAAN

20. Perbuatan sumbang mahram.

21. Pelacuran.

22. Muncikari.

23. Persetubuhan luar nikah.

24. Perbuatan sebagai persediaan untuk melakukan persetubuhan
luar nikah.

25. Liwat.

26. _Musahaqah._

27. Khalwat.

28. Orang lelaki berlagak seperti perempuan.

29. Perbuatan tidak sopan di tempat awam.

BAHAGIAN V

KESALAHAN PELBAGAI

30. Memberikan keterangan, maklumat atau pernyataan palsu.

31. _Takfir._

32. Memusnahkan atau mencemarkan masjid, surau, dsb.

33. Pemungutan zakat atau fitrah tanpa kuasa.

34. Pembayaran tak sah akan zakat atau fitrah.

35. Menggalakkan maksiat.

36. Memujuk lari perempuan bersuami.

37. Menghalang pasangan yang sudah bernikah daripada hidup
sebagai suami isteri.


-----

_Kesalahan Jenayah Syariah_ 3
# (Wilayah-Wilayah Persekutuan)
Fasal
38. Menghasut suami atau isteri supaya bercerai atau
mengabaikan kewajipan.

39. Memujuk lari orang perempuan.

40. Menjual atau memberikan anak kepada orang bukan Islam.

41. _Qazaf._

42. Penyalahgunaan tanda halal.

BAHAGIAN VI

PENYUBAHATAN DAN PERCUBAAN

43. Penyubahatan.

44. Menyubahati di dalam Wilayah Persekutuan kesalahan di
luar Wilayah Persekutuan.

45. Hukuman bagi penyubahatan.

46. Tanggungan penyubahat jika perbuatan yang berlainan
dilakukan.

47. Percubaan.

BAHAGIAN VII

KECUALIAN AM

48. Perbuatan Hakim apabila bertindak secara kehakiman.

49. Perbuatan yang dilakukan menurut penghakiman atau perintah
Mahkamah.

50. Perbuatan yang dilakukan oleh seseorang yang mempunyai
justifikasi di sisi undang-undang.

51. Perbuatan kanak-kanak yang belum baligh.

52. Perbuatan seseorang yang tak sempurna akal.

53. Perbuatan orang yang terpaksa oleh sebab ugutan.

BAHAGIAN VIII

PERKARA AM

54. Penetapan pusat pemulihan atau rumah diluluskan.

55. Kuasa Mahkamah untuk mengkomitkan orang yang disabitkan
ke pusat pemulihan diluluskan.


-----

_Rang Undang-Undang_

Fasal

56. Kuasa Mahkamah untuk mengkomitkan pesalah perempuan
ke rumah diluluskan.

57. Pemansuhan.

58. Pindaan seksyen 164 Enakmen.

JADUAL


-----

RANG UNDANG-UNDANG

_b e r n a m a_

Suatu Akta bagi mengadakan peruntukan bagi kesalahan
jenayah Syariah, dan perkara-perkara yang berhubungan
dengannya.

[ ]

MAKA INILAH DIPERBUAT UNDANG-UNDANG
oleh Sen Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut;

BAHAGIAN I

PERMULAAN

**1. (1) Akta ini bolehlah dinamakan Akta Kesalahan**
Jenayah Syariah (Wilayah-Wilayah Persekutuan) 1996
dan hendaklah mula berkuatkuasa pada tarikh yang
ditetapkan oleh Yang di-Pertuan Agong melalui
pemberitahuan dalam Warta.

(2) Akta ini hendaklah terpakai hanya bagi—

_(a) Wilayah Persekutuan Kuala Lumpur dan Labuan_
sahaja; dan

_(b) orang Islam sahaja._

**2. (1) Dalam Akta ini, melainkan jika konteksnya**
menghendaki makna yang lain—

"Akta Pentadbiran" ertinya Akta Pentadbiran UndangUndang Islam (Wilayah Persekutuan) 1993;

_"baligh" ertinya sudah cukup umur mengikut Hukum_
Syarak;


Tajuk ringkas,
mula berkuatkuasa dan
pemakaian.

Tafsiran.

_Akta 505._


-----

6 _Rang Undang-Undang_

"Enakmen" ertinya Enakmen Pentadbiran Hukum Syarak
1952 bagi Negeri Selangor—

_(a) berhubungan dengan Wilayah Persekutuan Kuala_
Lumpur, sebagaimana yang diubahsuaikan oleh
Perintah Wilayah Persekutuan (Pengubahsuaian
Pentadbiran Enakmen Hukum Syarak) 1974,
1981 dan 1988 yang dibuat menurut subseksyen
6 (4) Akta Perlembagaan (Pindaan) (No. 2) 1973
dan yang berkuatkuasa di Wilayah Persekutuan
Kuala Lumpur menurut kuasa subseksyen 6(1)
Akta itu dan Akta Pentadbiran Hukum Syarak
(Pindaan) 1984; dan

_(b) berhubungan dengan Wilayah Persekutuan_
Labuan, sebagaimana yang diubahsuaikan dan
diperluaskan oleh Perintah Wilayah Persekutuan
Labuan (Pengubahsuaian dan Peluasan Enakmen
Pentadbiran Hukum Syarak) 1985 yang dibuat
menurut seksyen 7 Akta Perlembagaan (Pindaan)
(No. 2) 1984;

"fatwa" ertinya mana-mana fatwa yang dibuat di bawah
seksyen 34 Akta Pentadbiran;

"Hakim" ertinya hakim Mahkamah Rayuan Syariah,
Mahkamah Tinggi Syariah, dan Mahkamah Rendah Syariah
yang dilantik masing-masing di bawah seksyen 41, 42
dan 43 Akta Pentadbiran;

"Hukum Syarak" ertinya Hukum Syarak mengikut manamana mazhab yang diiktiraf;

_"iron" ertinya sesuatu pengataan yang dibuat oleh_
seseorang lelaki dengan bersumpah mengikut Hukum
Syarak bahawa isterinya telah melakukan zina;

"liwat" ertinya perhubungan seks sesama lelaki;

"Mahkamah" ertinya Mahkamah Rendah Syariah,
Mahkamah Tinggi Syariah, atau Mahkamah Rayuan
Syariah, mengikut mana-mana yang berkenaan, yang
ditubuhkan di bawah seksyen 40 Akta Pentadbiran;


_Sel. En. 3/52._

_P.U. (A)_
_44/74._
_P.U. (A)_
_390/81._
_P.U. (A)_
_263/88._
_Akta A206._

_Akta A576._

_P.U. (A)_
_352/85._

_Akta A585._


-----

_Kesalahan Jenayah Syariah_ 7
# (Wilayah-Wilayah Persekutuan)

"Majlis" ertinya Majlis Agama Islam Wilayah
Persekutuan yang ditubuhkan di bawah subseksyen 4(1)
Akta Pentadbiran;

"Mufti" ertinya orang yang dilantik menjadi Mufti bagi
Wilayah Persekutuan di bawah seksyen 32 Akta
Pentadbiran, dan termasuklah Timbalan Mufti;

"muncikari" ertinya seseorang yang bertindak sebagai
orang tengah antara seorang perempuan dengan seorang
lelaki bagi apa-apa maksud yang menyalahi Hukum
Syarak;

# "musahaqah" ertinya perhubungan seks sesama
perempuan;

"pusat pemulihan diluluskan" ertinya mana-mana tempat
atau institusi yang ditetapkan sebagai sedemikian di bawah
seksyen 54;

_"qazaf" ertinya membuat pengataan palsu terhadap_
mana-mana orang;

"rumah diluluskan" ertinya mana-mana tempat atau
institusi yang ditetapkan sebagai sedemikian di bawah
seksyen 54;

"sumbang mahram" ertinya persetubuhan antara lelaki
dan perempuan yang dilarang mengahwini satu sama lain
di bawah Hukum Syarak;

_"takfir" ertinya menganggap seseorang orang Islam_
sebagai orang bukan Islam;

"Wilayah Persekutuan" ertinya Wilayah Persekutuan
Kuala Lumpur dan Labuan;

_"zina" ertinya persetubuhan antara lelaki dengan_
perempuan tanpa nikah.


-----

8 _Rang Undang-Undang_

(2) Semua perkataan dan ungkapan yang digunakan
dalam Akta ini dan yang tidak ditakrifkan dalamnya tetapi
ditakrifkan dalam Akta-Akta Tafsiran 1948 dan 1967
# hendaklah mempunyai erti yang diberikan kepadanya
masing-masing dalam Akta-Akta itu setakat yang erti
sedemikian tidak bercanggah dengan Hukum Syarak.

(3) Bagi mengelakkan keraguan tentang sifat atau
tafsiran perkataan dan ungkapan yang digunakan dalam
Akta ini yang disenaraikan dalam Jadual, rujukan bolehlah
dibuat kepada tulisan Arab bagi perkataan dan ungkapan
itu yang ditunjukkan bersetentangan dengannya dalam
Jadual itu.

BAHAGIAN II

KESALAHAN YANG BERHUBUNGAN DENGAN 'AQIDAH

**3. (1) Mana-mana orang yang memuja alam semula jadi**
atau melakukan apa-apa perbuatan yang menunjukkan
pemujaan atau rasa hormat kepada mana-mana orang,
binatang, tempat atau benda dengan apa-apa cara yang
menyalahi Hukum Syarak adalah melakukan suatu
kesalahan dan apabila disabitkan boleh didenda tidak
melebihi tiga ribu ringgit atau dipenjarakan selama tempoh
tidak melebihi dua tahun atau kedua-duanya.

(2) Mahkamah boleh memerintahkan supaya apa-apa
peranti, barang atau benda yang digunakan dalam pelakuan
atau yang ada kaitan dengan kesalahan yang disebut dalam
subseksyen (1) dilucuthakkan dan dimusnahkan, walaupun
tiada seorang pun telah disabitkan atas kesalahan itu.

**4. (1) Mana-mana orang yang mengajar atau menjelaskan**
apa-apa doktrin atau melaksanakan apa-apa upacara atau
perbuatan yang berhubungan dengan agama Islam di manamana tempat, sama ada tempat persendirian atau tempat


_Akta 388._

Pemujaan
salah.

Doktrin
palsu.


-----

_Kesalahan Jenayah Syariah_ 9
_(Wilayah-Wilayah Persekutuan)_

awam, adalah melakukan suatu kesalahan jika doktrin
atau upacara atau perbuatan itu berlawanan dengan Hukum
Syarak atau mana-mana fatwa yang sedang berkuatkuasa
di Wilayah Persekutuan, dan apabila disabitkan boleh
didenda tidak melebihi lima ribu ringgit atau dipenjarakan
selama tempoh tidak melebihi tiga tahun atau disebat
tidak melebihi enam sebatan atau dihukum dengan manamana kombinasi hukuman itu.

(2) Mahkamah boleh memerintahkan supaya manamana dokumen atau benda yang digunakan dalam pelakuan
atau yang ada kaitan dengan kesalahan yang disebut dalam
subseksyen (1) dilucuthakkan dan dimusnahkan, walaupun
tiada seorang pun telah disabitkan atas kesalahan itu.

**5. Mana-mana orang yang mengembangkan doktrin atau**
kepercayaan agama selain daripada doktrin atau
kepercayaan agama Islam di kalangan orang yang
beragama Islam adalah melakukan suatu kesalahan dan
apabila disabitkan boleh didenda tidak melebihi tiga ribu
ringgit atau dipenjarakan selama tempoh tidak melebihi
dua tahun atau kedua-duanya.

**6. Mana-mana orang yang—**

_(a) mengisytiharkan dirinya atau mana-mana orang_
lain sebagai rasul atau nabi, Imam Mahadi atau
wali; atau

_(b) menyatakan atau mendakwa bahawa dia atau_
mana-mana orang lain mengetahui peristiwa atau
perkara di luar pemahaman atau pengetahuan
manusia.

sedangkan perisytiharan, pernyataan atau dakwaan itu
adalah palsu dan berlawanan dengan ajaran Islam, adalah
melakukan suatu kesalahan dan apabila disabitkan boleh
didenda tidak melebihi lima ribu ringgit atau dipenjarakan
selama tempoh tidak melebihi tiga tahun atau keduaduanya.


Mengembangkan doktrin
agama, dsb.

Dakwaan
palsu.


-----

10 _Rang Undang-Undang_

BAHAGIAN III

KESALAHAN YANG BERHUBUNGAN DENGAN
KESUCIAN AGAMA ISLAM DAN INSTITUSINYA

**7. Mana-mana orang yang secara lisan atau secara bertulis**
atau dengan gambaran yang tampak atau dengan apaapa cara lain—

_(a) menghina agama Islam atau menyebabkan agama_
Islam dipandang hina;

_(b) mempersendakan,_ mengajuk-ajuk atau
mencemuh amalan atau upacara yang
berhubungan dengan agama Islam; atau

_(c) mempersendakan atau menyebabkan dipandang_
hina mana-mana undang-undang yang sedang
berkuatkuasa di Wilayah Persekutuan yang
berhubungan dengan agama Islam,

adalah melakukan suatu kesalahan dan apabila disabitkan
boleh didenda tidak melebihi tiga ribu ringgit atau
dipenjarakan selama tempoh tidak melebihi dua tahun
atau kedua-duanya.

**8. Mana-mana orang yang, dengan kata-katanya atau**
atau perbuatannya, mempersendakan, menghina,
mencemuh atau menyebabkan dipandang hina ayat-ayat
Al-Quran atau Hadith adalah melakukan suatu kesalahan
dan apabila disabitkan boleh didenda tidak melebihi lima
ribu ringgit atau dipenjarakan selama tempoh tidak
melebihi tiga tahun atau kedua-duanya.

**9. Mana-mana orang yang bertindak dengan cara yang**
menghina pihak berkuasa agama atau mengingkari,
melanggar atau mempertikaikan perintah atau arahan Yang
di-Pertuan Agong sebagai Ketua Agama Islam, Majlis
atau Mufti, yang dinyatakan atau diberikan melalui fatwa,
adalah melakukan suatu kesalahan dan apabila disabitkan
boleh didenda tidak melebihi tiga ribu ringgit atau
dipenjarakan selama tempoh tidak melebihi dua tahun
atau kedua-duanya.


Menghina,
atau
menyebabkan
dipandang
hina, dll.
agama Islam.

Mempersendakan, dll
ayat AlQuran atau
_Hadith._

Menghina
atau
mengingkari
pihak
berkuasa
agama


-----

_Kesalahan Jenayah Syariah_ 11
# (Wilayah-Wilayah Persekutuan)

**10. Mana-mana orang yang mengingkari, melanggar,**
mempertikaikan, mempersendakan atau menyebabkan
dipandang hina apa-apa perintah Hakim atau Mahkamah
adalah melakukan suatu kesalahan dan apabila disabitkan
boleh didenda tidak melebihi tiga ribu ringgit atau
dipenjarakan selama tempoh tidak melebihi dua tahun
atau kedua-duanya.

**11. (1) Mana-mana orang yang mengajar atau mengaku**
mengajar apa-apa perkara yang berhubungan dengan agama
Islam tanpa tauliah yang diberikan di bawah seksyen 96
Akta Pentadbiran adalah melakukan suatu kesalahan dan
apabila disabitkan boleh didenda tidak melebihi lima ribu
ringgit atau dipenjarakan selama tempoh tidak melebihi
tiga tahun atau kedua-duanya.

(2) Subseksyen (1) tidaklah terpakai bagi—

_(a) mana-mana orang atau golongan orang yang_
dikecualikan oleh Majlis di bawah seksyen 98
Akta Pentadbiran; atau

_(b) mana-mana orang yang mengajar atau mengaku_
mengajar apa-apa perkara yang berhubungan
dengan agama Islam di dalam kediamannya
sendiri kepada anggota keluarganya sahaja.

**12. Mana-mana orang yang memberikan, mengem-**
bangkan atau menyebarkan apa-apa pendapat tentang
ajaran Islam, Hukum Syarak atau apa-apa isu yang
bertentangan dengan mana-mana fatwa yang sedang
berkuatkuasa di Wilayah Persekutuan adalah melakukan
suatu kesalahan dan apabila disabitkan boleh didenda
tidak melebihi tiga ribu ringgit atau dipenjarakan selama
tempoh tidak melebihi dua tahun atau kedua-duanya.

**13. (1) Mana-mana orang yang—**

_(a) mencetak, menyiarkan, menerbitkan, me-_
rakamkan, menyebarkan atau dengan apa-apa
cara lain menyebarkan apa-apa buku, risalah,
dokumen atau apa-apa bentuk rakaman yang
mengandungi apa-apa jua yang bertentangan
dengan Hukum Syarak; atau


Mengingkari
perintah
Mahkamah.

Mengajar
agama tanpa
tauliah.

Pendapat
yang bertentangan
dengan
fatwa.

Penerbitan
agama yang
bertentangan
dengan
Hukum
Syarak.


-----

12 _Rang Undang-Undang_

_(b) ada dalam miliknya apa-apa buku, risalah,_
dokumen atau rakaman sedemikian,

adalah melakukan suatu kesalahan dan apabila disabitkan
boleh didenda tidak melebihi tiga ribu ringgit atau
dipenjarakan selama tempoh tidak melebihi dua tahun
atau kedua-duanya.

(2) Mahkamah boleh memerintahkan supaya manamana buku, risalah, dokumen atau rakaman yang disebut
dalam subseksyen (1) dilucuthakkan dan dimusnahkan,
walaupun tiada seorang pun telah disabitkan atas kesalahan
berkaitan dengan buku, risalah, dokumen atau rakaman
itu.

**14. Mana-mana orang lelaki, yang baligh, yang tidak**
menunaikan sembahyang Jumaat di masjid dalam
kariahnya tiga kali berturut-turut tanpa uzur syarie atau
tanpa sebab yang munasabah adalah melakukan suatu
kesalahan dan apabila disabitkan boleh didenda tidak
melebihi satu ribu ringgit atau dipenjarakan selama tempoh
tidak melebihi enam bulan atau kedua-duanya.

**15. Mana-mana orang yang pada waktu berpuasa dalam**
bulan Ramadhan—

_(a) menjual kepada mana-mana orang Islam apa-_
apa makanan, minuman, rokok atau benda lain
yang seumpamanya untuk dimakan, diminum
atau dihisap serta-merta dalam waktu itu; atau

_(b) secara terbuka atau di tempat awam didapati_
makan, minum atau menghisap rokok atau benda
lain yang seumpamanya,

adalah melakukan suatu kesalahan dan apabila disabitkan
boleh didenda tidak melebihi satu ribu ringgit atau
dipenjarakan selama tempoh tidak melebihi enam bulan
atau kedua-duanya, dan bagi kesalahan yang kedua atau
berikutnya boleh didenda tidak melebihi dua ribu ringgit
atau dipenjarakan selama tempoh tidak melebihi satu tahun
atau kedua-duanya.


Tidak
menunaikan
sembahyang
Jumaat.

Tidak
menghormali
Ramadhan.


-----

_Kesalahan Jenayah Syariah_ 13
_(Wilayah-Wilayah Persekutuan)_

**16. Mana-mana orang yang wajib membayar zakat atau**
fitrah tetapi—

_(a) enggan membayar atau dengan sengaja tidak_
membayar zakat atau fitrah itu; atau

_(b) enggan membayar atau dengan sengaja tidak_
membayar zakat atau fitrah itu melalui amil
yang dilantik, atau mana-mana orang lain yang
diberikuasa, oleh Majlis untuk memungut zakat
atau fitrah,

# adalah melakukan suatu kesalahan dan apabila disabitkan
boleh didenda tidak melebihi satu ribu ringgit atau
dipenjarakan selama tempoh tidak melebihi enam bulan
atau kedua-duanya.

**17. (1) Mana-mana orang yang menghasut atau**
mendorong mana-mana orang Islam supaya tidak
menghadiri masjid atau pengajaran agama atau apa-apa
upacara agama adalah melakukan suatu kesalahan dan
apabila disabitkan boleh didenda tidak melebihi satu ribu
ringgit atau dipenjarakan selama tempoh tidak melebihi
enam bulan atau kedua-duanya.

(2) Mana-mana orang yang dengan apa-apa cara
mencegah orang yang lain daripada membayar zakat atau
fitrah adalah melakukan suatu kesalahan dan apabila
disabitkan boleh didenda tidak melebihi dua ribu ringgit
atau dipenjarakan selama tempoh tidak melebihi satu tahun
atau kedua-duanya.

**18. (1) Mana-mana orang yang berjudi, atau didapati**
berada di rumah judi, adalah melakukan suatu kesalahan
dan apabila disabitkan boleh didenda tidak melebihi tiga
ribu ringgit atau dipenjarakan selama tempoh tidak
melebihi dua tahun atau kedua-duanya.

(2) Dalam seksyen ini, "rumah judi" ertinya manamana premis, termasuk bilik, pejabat atau gerai, sama
ada terbuka atau tertutup, yang digunakan atau disimpan


Tidak
membayar
zakat atau
fitrah.

Menghasut
supaya
mengabaikan
kewajipan
agama

Berjudi


-----

14 _Rang Undang-Undang_

bagi maksud penjalanan apa-apa permainan yang
keputusannya bergantung kepada nasib atau campuran
kemahiran dan nasib, sama ada dibenarkan oleh manamana undang-undang lain atau sebaliknya, untuk mendapat
wang atau nilai wang.

**19. (1) Mana-mana orang yang, di mana-mana kedai atau**
tempat awam lain, minum apa-apa minuman yang
memabukkan adalah melakukan suatu kesalahan dan
apabila disabitkan boleh didenda tidak melebihi tiga ribu
ringgit atau dipenjarakan selama tempoh tidak melebihi
dua tahun atau kedua-duanya.

(2) Mana-mana orang yang membuat, menjual,
menawarkan atau mempamerkan untuk jualan, menyimpan
atau membeli apa-apa minuman yang memabukkan adalah
melakukan suatu kesalahan dan apabila disabitkan boleh
didenda tidak melebihi lima ribu ringgit atau dipenjarakan
selama tempoh tidak melebihi tiga tahun atau keduaduanya.

BAHAGIAN IV

KESALAHAN YANG BERHUBUNGAN DENGAN
KESUS1LAAN

**20. Mana-mana orang yang melakukan perbuatan**
sumbang mahram adalah melakukan suatu kesalahan dan
apabila disabitkan boleh didenda tidak melebihi lima ribu
ringgit atau dipenjarakan selama tempoh tidak melebihi
tiga tahun atau disebat tidak melebihi enam sebatan atau
dihukum dengan mana-mana kombinasi hukuman itu.

**21. (1) Mana-mana orang perempuan yang melacurkan**
dirinya adalah melakukan suatu kesalahan dan apabila
disabitkan boleh didenda tidak melebihi lima ribu ringgit
atau dipenjarakan selama tempoh tidak melebihi tiga tahun
atau disebat tidak melebihi enam sebatan atau dihukum
dengan mana-mana kombinasi hukuman itu.

(2) Mana-mana orang yang—

_(a) melacurkan isterinya atau kanak-kanak_
perempuan dalam peliharaannya; atau


Minuman
yang
memabukkan.

Perbuatan
sumbang
_mahram_

Pelacuran.


-----

_Kesalahan Jenayah Syariah_ 15
# (Wilayah-Wilayah Persekutuan)

_(b) menyebabkan atau membenarkan isterinya atau_
# kanak-kanak perempuan dalam peliharaannya
melacurkan diri,

adalah melakukan suatu kesalahan dan apabila disabitkan
boleh didenda tidak melebihi lima ribu ringgit atau
dipenjarakan selama tempoh tidak melebihi tiga tahun
atau disebat tidak melebihi enam sebatan atau dihukum
dengan mana-mana kombinasi hukuman itu.

**22. Mana-mana orang yang bertindak sebagai muncikari**
adalah melakukan suatu kesalahan dan apabila disabitkan
boleh didenda tidak melebihi lima ribu ringgit atau
dipenjarakan selama tempoh tidak melebihi tiga tahun
# atau disebat tidak melebihi enam sebatan atau dihukum
dengan mana-mana kombinasi hukuman itu.

**23. (1) Mana-mana orang lelaki yang melakukan**
persetubuhan dengan orang perempuan yang bukan
isterinya yang sah adalah melakukan suatu kesalahan
dan apabila disabitkan boleh didenda tidak melebihi lima
ribu ringgit atau dipenjarakan selama tempoh tidak
melebihi tiga tahun atau disebat tidak melebihi enam
sebatan atau dihukum dengan mana-mana kombinasi
hukuman itu.

(2) Mana-mana orang perempuan yang melakukan
persetubuhan dengan orang lelaki yang bukan suaminya
yang sah adalah melakukan suatu kesalahan dan apabila
disabitkan boleh didenda tidak melebihi lima ribu ringgit
atau dipenjarakan selama tempoh tidak melebihi tiga tahun
atau disebat tidak melebihi enam sebatan atau dihukum
dengan mana-mana kombinasi hukuman itu.

(3) Hakikat bahawa seorang perempuan hamil luar nikah
akibat daripada persetubuhan yang dilakukan dengan
# kerelaannya adalah keterangan prima facie tentang
pelakuan kesalahan di bawah subseksyen (2) oleh orang
perempuan itu.


Muncikari.

Persetubuhan
luar nikah.


-----

16 _Rang Undang-Undang_

(4) Bagi maksud subseksyen (3), mana-mana orang
perempuan yang melahirkan anak yang sempurna sifatnya
dalam tempoh yang kurang daripada enam bulan qamariah
dari tarikh pernikahannya hendaklah disifatkan telah hamil
luar nikah.

**24. Mana-mana orang yang melakukan apa-apa perbuatan**
sebagai persediaan untuk melakukan persetubuhan luar
nikah adalah melakukan suatu kesalahan dan apabila
disabitkan boleh didenda tidak melebihi tiga ribu ringgit
atau dipenjarakan selama tempoh tidak melebihi dua tahun
atau kedua-duanya.

**25. Mana-mana orang lelaki yang melakukan liwat adalah**
melakukan suatu kesalahan dan apabila disabitkan boleh
didenda tidak melebihi lima ribu ringgit atau dipenjarakan
selama tempoh tidak melebihi tiga tahun atau disebat
tidak melebihi enam, sebatan atau dihukum dengan manamana kombinasi hukuman itu.

**26. Mana-mana orang perempuan yang melakukan**
_musahaqah adalah melakukan suatu kesalahan dan apabila_
disabitkan boleh didenda tidak melebihi lima ribu ringgit
atau dipenjarakan selama tempoh tidak melebihi tiga tahun
atau disebat tidak melebihi enam sebatan atau dihukum
dengan mana-mana kombinasi hukuman itu.

**27. (1) Mana-mana—**

_(a) orang lelaki yang didapati berada bersama_
dengan seorang atau lebih daripada seorang
perempuan yang bukan isteri atau mahramnya;
atau

_(b) orang perempuan yang didapati berada bersama_
dengan seorang atau lebih daripada seorang lelaki
yang bukan suami atau mahramnya,

di mana-mana tempat yang terselindung atau di dalam
rumah atau bilik dalam keadaan yang boleh menimbulkan
syak bahawa mereka sedang melakukan perbuatan yang
tidak bermoral adalah melakukan suatu kesalahan dan


Perbuatan
sebagai
persediaan
untuk
melakukan
persetubuhan
luar nikah.

Liwat.

_Musahaqah._

Khalwat.


-----

_Kesalahan Jenayah Syariah_ 17
# (Wilayah-Wilayah Persekutuan)

apabila disabitkan boleh didenda tidak melebihi tiga ribu
# ringgit atau dipenjarakan selama tempoh tidak melebihi
dua tahun atau kedua-duanya..

**28. Mana-mana orang lelaki yang memakai pakaian**
# perempuan dan berlagak seperti perempuan di mana-mana
tempat awam atas tujuan yang tidak bermoral adalah
melakukan suatu kesalahan dan apabila disabitkan boleh
didenda tidak melebihi satu ribu ringgit atau dipenjarakan
selama tempoh tidak melebihi satu tahun atau keduaduanya.

**29. Mana-mana orang yang bertindak atau berkelakuan**
tidak sopan bertentangan dengan Hukum Syarak di manamana tempat awam adalah melakukan suatu kesalahan
# dan apabila disabitkan boleh didenda tidak melebihi satu
ribu ringgit atau dipenjarakan selama tempoh tidak
melebihi enam bulan atau kedua-duanya.

BAHAGIAN V

KESALAHAN PELBAGAI

**30. (1) Mana-mana orang yang memberikan keterangan**
palsu atau memalsukan keterangan bagi maksud ia
digunakan dalam apa-apa peringkat dalam sesuatu
presiding kehakiman di Mahkamah adalah malakukan
suatu kesalahan dan apabila disabitkan boleh didenda
tidak melebihi tiga ribu ringgit atau dipenjarakan selama
tempoh tidak melebihi dua tahun atau kedua-duanya.

(2) Mana-mana orang yang mengetahui atau mempunyai
sebab untuk mempercayai bahawa suatu kesalahan telah
dilakukan di bawah Akta ini atau di bawah mana-mana
undang-undang bertulis yang lain berhubungan dengan
agama Islam, memberikan apa-apa maklumat berhubungan
dengan kesalahan itu yang diketahuinya atau dipercayainya
sebagai palsu adalah melakukan suatu kesalahan dan
apabila disabitkan boleh didenda tidak melebihi tiga ribu
ringgit atau dipenjarakan selama tempoh tidak melebihi
dua tahun atau kedua-duanya.


Orang lelaki
berlagak
seperti
perempuan.

Perbuatan
tidak sopan
di tempat
awam.

Memberikan
keterangan,
maklumat
atau
pernyataan
palsu.


-----

18 _Rang Undang-Undang_

**31. (1) Tertakluk kepada subseksyen (2), mana-mana**
orang yang mengatakan atau menohmahkan dengan
perkataan, sama ada secara lisan atau bertulis, atau dengan
isyarat atau gambaran tampak, atau dengan apa-apa
perbuatan, aktiviti atau pelakuan, atau dengan
menganjurkan, menaja atau membuat perkiraan bagi apaapa aktiviti atau selainnya dengan apa-apa cara, bahawa
mana-mana orang yang menganut agama Islam atau orang
yang tergolong dalam apa-apa kumpulan, golongan atau
perihalan orang yang menganut agama Islam—

_(a) adalah kafir;_

_(b) tidak lagi menganut agama Islam;_

_(c) tidak sepatutnya diterima, atau tidak boleh_
diterima, sebagai menganuti agama Islam; atau

_(d) tidak mempercayai, mengikuti, menganuti, atau_
tergolong dalam, agama Islam,

# adalah melakukan suatu kesalahan dan apabila disabitkan
boleh didenda tidak melebihi lima ribu ringgit atau
dipenjarakan selama tempoh tidak melebihi tiga tahun
atau kedua-duanya.

(2) Subseksyen (1) tidaklah terpakai bagi—

_(a) apa-apa jua yang dilakukan oleh mana-mana_
Mahkamah atau pihak berkuasa agama yang
ditubuhkan, dibentuk atau dilantik oleh atau di
bawah mana-mana undang-undang bertulis dan
yang diberikan kuasa untuk membuat atau
mengeluarkan apa-apa keputusan mengenai apaapa perkara yang berhubungan dengan agama
Islam; dan

_(b) apa-apa jua yang dilakukan oleh mana-mana_
orang menurut atau mengikut apa-apa keputusan
yang dibuat atau dikeluarkan oleh Mahkamah
atau pihak berkuasa sedemikian, sama ada atau
tidak keputusan itu adalah secara bertulis atau,
jika bertulis, sama ada atau tidak ia disiarkan
dalam Warta.


_Takfir_


-----

_Kesalahan Jenayah Syariah_ 19
_(Wilayah-Wilayah Persekutuan)_

**32. Mana-raana orang yang memusnahkan, merosakkan**
atau mencemarkan mana-mana masjid atau surau atau
tempat beribadat lain atau apa-apa kelengkapannya dengan
niat menghina atau mempersendakan agama Islam adalah
melakukan suatu kesalahan dan apabila disabitkan boleh
didenda tidak melebihi tiga ribu ringgit atau dipenjarakan
selama tempoh tidak melebihi dua tahun atau keduaduanya.

**33. Mana-mana orang yang memungut zakat atau fitrah**
atau menyebabkan dipungut zakat atau fitrah tanpa dia
dilantik sebagai amil atau selainnya diberikuasa oleh Majlis
adalah melakukan suatu kesalahan dan apabila disabitkan
boleh didenda tidak melebihi tiga ribu ringgit atau
dipenjarakan selama tempoh tidak melebihi dua tahun
atau kedua-duanya, dan Mahkamah hendaklah
memerintahkan supaya pungutan itu dirampas dan dibayar
ke dalam Kumpulan Wang yang ditubuhkan di bawah
seksyen 60 Akta Pentadbiran.

**34. Mana-mana orang yang membayar atau menyebabkan**
supaya dibayar zakat atau fitrah kepada mana-mana orang
yang tidak diberikuasa secara sah untuk memungut zakat
atau fitrah adalah melakukan suatu kesalahan dan apabila
disabitkan boleh didenda tidak melebihi satu ribu ringgit
atau dipenjarakan selama tempoh tidak melebihi enam
bulan atau kedua-duanya.

**35. Mana-mana orang yang menganjurkan, mendorong**
atau menggalakkan orang lain untuk melakukan apa-apa
maksiat adalah melakukan suatu kesalahan dan apabila
disabitkan boleh didenda tidak melebihi lima ribu ringgit
atau dipenjarakan selama tempoh tidak melebihi tiga tahun
atau kedua-duanya.

**36. Mana-mana orang yang memujuk lari seorang**
perempuan bersuami atau membawanya keluar dari atau
dengan apa-apa cara mempengaruhinya supaya
meninggalkan kediaman suami isteri yang ditentukan oleh
suaminya adalah melakukan suatu kesalahan dan apabila
disabitkan boleh didenda tidak melebihi lima ribu ringgit
atau dipenjarakan selama tempoh tidak melebihi tiga tahun


Memusnahkan
atau
mencemarkan
masjid.
surau, dsb.

Pemungutan
zakat atau
fitrah tanpa
kuasa.

Pembayaran
tak sah akan
zakat atau
fitrah.

Menggalakkan
maksiat.

Memujuk lari
perempuan
bersuami.


-----

20 _Rang Undang-Undang_

atau kedua-duanya, dan Mahkamah boleh memerintahkan
perempuan tersebut supaya kembali kepada suaminya.

**37. Mana-mana orang yang menghalang sesuatu pasangan**
yang sudah bernikah daripada hidup sebagai suami isteri
yang sudah bernikah dengan sah adalah melakukan suatu
kesalahan dan apabila disabitkan boleh didenda tidak
melebihi dua ribu ringgit atau dipenjarakan selama tempoh
tidak melebihi satu tahun atau kedua-duanya, dan
Mahkamah hendaklah memerintahkan pasangan itu supaya
hidup sebagai pasangan suami isteri yang sudah bernikah
dengan sah.

**38. Mana-mana orang yang menghasut, memaksa atau**
memujuk mana-mana orang lelaki atau orang perempuan
supaya bercerai atau mengabaikan kewajipan dan
tanggungjawabnya sebagai suami atau isteri adalah
melakukan suatu kesalahan dan apabila disabitkan boleh
didenda tidak melebihi lima ribu ringgit atau dipenjarakan
selama tempoh tidak melebihi tiga tahun atau keduaduanya.

**39. Mana-mana orang yang memujuk lari atau mendorong**
atau memujuk mana-mana orang perempuan supaya lari
daripada jagaan ibu bapanya atau penjaganya adalah
# melakukan suatu kesalahan dan apabila disabitkan boleh
didenda tidak melebihi tiga ribu ringgit atau dipenjarakan
selama tempoh tidak melebihi dua tahun atau keduaduanya, dan Mahkamah boleh membuat apa-apa perintah
yang difikirkannya sesuai berkenaan dengan orang
perempuan itu.

**40. Mana-mana orang yang menjual, memberikan atau**
menyerahkan anaknya atau kanak-kanak di bawah
peliharaannya kepada mana-mana orang yang tidak
beragama Islam adalah melakukan suatu kesalahan dan
apabila disabitkan boleh didenda tidak melebihi tiga ribu
ringgit atau dipenjarakan selama tempoh tidak melebihi
dua tahun atau kedua-duanya, dan Mahkamah boleh
membuat apa-apa perintah yang difikirkannya sesuai
berkenaan dengan anak atau kanak-kanak itu.


Menghalang
pasangan
yang sudah
bernikah
daripada
hidup sebagai
suami isteri

Menghasut
suami atau
isteri supaya
bercerai atau
mengabaikan
kewajipan

Memujuk lari
orang
perempuan.

Menjual atau
memberikan
anak kepada
orang bukan
Islam


-----

_Kesalahan Jenayah Syariah_ 21
(Wilayah-Wilayah Persekuluan)

**41. Kecuali dalam kes li'an, mana-mana orang yang**
menuduh orang lain melakukan zina tanpa mengemukakan,
mengikut Hukum Syarak, empat orang saksi lelaki atau
_iqrar orang yang dituduh itu adalah melakukan suatu_
kesalahan dan apabila disabitkan boleh didenda tidak
melebihi lima ribu ringgit atau dipenjarakan selama tempoh
tidak melebihi tiga tahun atau kedua-duanya.

**42. Mana-mana orang yang mempamerkan pada atau**
berkenaan dengan mana-mana makanan atau minuman
yang tidak halal, apa-apa tanda yang menunjukkan bahawa
makanan atau minuman itu adalah halal adalah melakukan
suatu kesalahan dan apabila disabitkan boleh didenda
tidak melebihi lima ribu ringgit atau dipenjarakan selama
tempoh tidak melebihi tiga tahun atau kedua-duanya.

BAHAGIAN VI

PENYUBAHATAN DAN PERCUBAAN

**43. Seseorang menyubahati pelakuan sesuatu perkara jika**
dia—

_(a) menghasut mana-mana orang supaya melakukan_
perkara itu;

_(b) mengambil bahagian bersama dengan seorang_
atau lebih daripada seorang lain dalam apa-apa
pakatan jahat untuk melakukan perkara itu, jika
sesuatu perbuatan atau ketinggalan yang
menyalahi undang-undang berlaku ekoran
daripada pakatan jahat itu, dan dengan tujuan
hendak melakukan perkara itu; atau

_(c) dengan sengaja membantu, dengan apa-apa_
perbuatan atau ketinggalan yang menyalahi
undang-undang, pelakuan perkara itu.

_Huraian 1—Seseorang yang, dengan penyataan salah sengaja,_
atau penyembunyian sengaja suatu fakta material yang dia terikat
mendedahkannya, dengan sengaja menyebabkan atau mendapatkan,
atau cuba untuk menyebabkan atau mendapatkan, supaya sesuatu
perkara dilakukan adalah dikatakan menghasut supaya perkara itu
dilakukan.


_Qazaf_

Penyalahgunaan tanda
halal.

Penyubahatan.


-----

22 _Rang Undang-Undang_

_Huraian 2—Mana-mana orang, sama ada sebelum atau pada masa_
pelakuan sesuatu perbuatan, melakukan apa-apa jua dengan tujuan
memudahkart pelakuan perbuatan itu, dan dengan itu memudahkan
pelakuan itu. adalah dikatakan membantu dalam melakukan perbuatan
itu.

**44. Seseorang adalah menyubahati sesuatu kesalahan**
mengikut pengertian Akta ini jika di dalam Wilayah
Persekutuan dia menyubahati pelakuan suatu perbuatan
di luar Wilayah Persekutuan yang akan menjadi suatu
kesalahan sekiranya dilakukan di Wilayah Persekutuan.

**45. Mana-mana orang yang menyubahati apa-apa**
kesalahan hendaklah, jika perbuatan yang disubahati itu
dilakukan menurut penyubahatan itu, dihukum dengan
hukuman yang diperuntukkan bagi kesalahan itu.

**46. Jika sesuatu perbuatan disubahati dan suatu perbuatan**
yang berlainan dilakukan, penyubahat itu bertanggungan
bagi perbuatan yang dilakukan mengikut cara yang sama
dan sehingga takat yang sama seolah-olah dia telah
menyubahati perbuatan yang dilakukan jika perbuatan
yang dilakukan—

_(a) adalah akibat barangkali daripada penyubahatan_
itu; dan

_(b) telah dilakukan dengan pegaruh hasutan itu, atau_
dengan bantuan atau kerana menurut pakatan
jahat yang mewujudkan penyubahatan itu.

**47. (1) Mana-mana orang yang Cuba—**

_(a) melakukan sesuatu kesalahan yang boleh_
dihukum di bawah Akta ini atau di bawah manamana undang-undang bertulis lain yang
# berhubungan dengan Hukum Syarak; atau

_(b) menyebabkan kesalahan itu dilakukan,_

dan dalam percubaan itu melakukan apa-apa perbuatan
ke arah pelakuan kesalahan itu hendaklah, jika tiada
peruntukan nyata dibuat oleh Akta ini atau undang-undang
bertulis lain itu, mengikut mana-mana yang berkenaan,
bagi hukuman percubaan itu, dihukum dengan apa-apa
hukuman yang diperuntukkan bagi kesalahan itu.


Menyubahati
di dalam
Wilayah
Persekutuan
kesalahan di
luar Wilayah
Persekutuan.

Hukuman
bagi
penyubahatan.

Tanggungan
penyubahat
jika
perbuatan
yang
berlainan
dilakukan

Percubaan.


-----

_Kesalahan Jenayah Syariah_ 23
_(Wilayah-Wilayah Persekutuan)_

(2) Apa-apa tempoh pemenjaraan yang dikenakan
sebagai hukuman bagi suatu percubaan untuk melakukan
suatu kesalahan atau untuk menyebabkan suatu kesalahan
dilakukan tidak boleh melebihi satu perdua daripada
tempoh maksimum pemenjaraan yang diperuntukkan bagi
kesalahan itu.

BAHAGIAN VII

KECUALIAN AM

**48. Tidaklah menjadi kesalahan apa-apa jua yang**
dilakukan oleh seorang Hakim apabila bertindak secara
kehakiman pada menjalankan apa-apa kuasa yang diberikan
kepadanya, atau yang dia dengan suci hati percaya telah
diberikan kepadanya, oleh undang-undang.

**49. Tidaklah menjadi kesalahan apa-apa jua yang**
dilakukan menurut, atau yang diwajarkan oleh,
penghakiman atau perintah Mahkamah, jika dilakukan
semasa penghakiman atau perintah itu masih berkuatkuasa,
walaupun Mahkamah itu tidak mempunyai bidang kuasa
untuk membuat penghakiman atau perintah itu jika orang
yang melakukan perbuatan itu percaya dengan suci hati
bahawa Mahkamah itu mempunyai bidang kuasa untuk
membuat penghakiman atau perintah itu.

**50. Tidaklah menjadi kesalahan apa-apa jua yang**
dilakukan oleh seseorang yang mempunyai justifikasi di
sisi undang-undang, atau yang oleh sebab kesilapan fakta
dan bukan kesilapan undang-undang dengan suci hati
percaya bahawa dia mempunyai justifikasi di sisi undangundang untuk melakukan yang demikian.

**51. Tidaklah menjadi kesalahan apa-apa jua yang**
dilakukan oleh kanak-kanak yang belum baligh.

**52. (1) Tidaklah menjadi kesalahan apa-apa jua yang**
dilakukan oleh seseorang yang pada masa melakukan
perbuatan itu, oleh sebab ketaksempurnaan akalnya, tak


Perbuatan
Hakim
apabila
bertindak
secara
kehakiman.

Perbuatan
yang
dilakukan
menurut
penghakiman
atau perintah
Mahkamah.

Perbuatan
yang
dilakukan
oleh
seseorang
yang
mempunyai
justifikasi di
sisi undangundang.

Perbuatan
kanak-kanak
yang belum
_baligh._

Perbuatan
seseorang yang
tak sempurna
akal


-----

24 _Rang Undang-Undang_

berupaya mengetahui sifat sebenar perbuatan itu, atau
bahawa apa yang dilakukannya adalah salah dan
berlawanan dengan undang-undang.

(2) Bagi maksud seksyen ini, jika seseorang berada
dalam keadaan mabuk pada masa perbuatan atau
ketinggalan yang diadukan itu dan—

_(a) keadaan mabuk itu adalah sedemikian rupa_
sehingga dia tidak tahu bahawa perbuatan atau
ketinggalan itu adalah salah atau dia tidak tahu
apa yang dilakukannya; dan

_(b) keadaan mabuk itu telah terjadi tanpa_
persetujuannya dan akibat perbuatan niat jahat
atau kecuaian seorang yang lain,

maka dia hendaklah disifatkan sebagai orang yang tak
sempurna akal.

(3) Dalam seksyen ini, "mabuk" hendaklah disifatkan
termasuk keadaan yang dihasilkan oleh dadah.

**53. (1) Tidaklah menjadi kesalahan apa-apa jua yang**
dilakukan oleh seseorang yang terpaksa melakukannya
oleh sebab ugutan yang sedemikian sifatnya sehingga
menyebabkan orang itu semunasabahnya percaya, pada
# masa dia melakukan perbuatan itu, bahawa jika dia tidak
melakukannya dia akan mati pada masa itu juga.

(2) Kecualian di bawah subseksyen (1) tidaklah terpakai
jika orang yang melakukan perbuatan itu telah meletakkan
dirinya, dengan kerelaannya sendiri, dalam keadaan yang
menjadikannya tertakluk kepada paksaan itu,

BAHAGIAN VIII

PERKARA AM

**54. Majlis boleh, melalui pemberitahuan dalam Warta,**
menetapkan mana-mana tempat atau institusi, menjadi
pusat pemulihan diluluskan atau rumah diluluskan bagi
maksud Akta ini.


Perbuatan
orang yang
terpaksa oleh
sebab ugutan.

Penetapan
pusat
pemulihan
atau rumah
diluluskan


-----

_Kesalahan Jenayah Syariah_ 25
_(Wilayah-Wilayah Persekutuan)_

**55. (1) Jika Mahkamah telah mensabitkan mana-mana**
orang atas suatu kesalahan di bawah Bahagian II atau di
bawah seksyen 7, 8, 9 atau 31, Mahkamah itu boleh,
sebagai ganti hukuman atau sebagai tambahan bagi apaapa hukuman yang ditentukan bagi kesalahan itu,
memerintahkan mana-mana orang sedemikian dikomitkan
ke pusat pemulihan diluluskan untuk menjalani apa-apa
kaunseling atau pemulihan selama apa-apa tempoh yang
tidak melebihi enam bulan sebagaimana yang dinyatakan
dalam perintah itu; tetapi jika apa-apa hukuman
pemenjaraan dikenakan sekali dengan kaunseling atau
pemulihan, tempohnya tidaklah boleh melebihi agregat
tiga tahun.

**56. Jika Mahkamah telah mensabitkan mana-mana orang**
perempuan atas suatu kesalahan di bawah Bahagian IV,
Mahkamah itu boleh, sebagai ganti atau sebagai tambahan
bagi apa-apa hukuman yang ditentukan bagi kesalahan
itu, memerintahkan orang perempuan sedemikian
dikomitkan ke suatu rumah diluluskan selama apa-apa
tempoh yang tidak melebihi enam bulan sebagaimana
yang dinyatakan dalam perintah itu; tetapi jika apa-apa
tempoh pemenjaraan dikenakan sekali dengan komital
itu, tempohnya tidaklah boleh melebihi agregat tiga tahun.

**57. (1) Bahagian IX Enakmen, selain daripada seksyen**
164 dan 165, hendaklah terhenti terpakai bagi Wilayah
Persekutuan dan setakat itu hendaklah disifatkan telah
dimansuhkan.

(2) Walaupun Bahagian IX Enakmen dimansuhkan
("Bahagian termansuh") segala prosiding di bawah
Bahagian termansuh itu, termasuk apa-apa rayuan daripada
mana-mana Mahkamah di bawah Bahagian termansuh
# itu, hendaklah diteruskan seolah-olah Akta ini tidak
diluluskan.

**58. Seksyen 164 Enakmen dalam pemakaiannya bagi**
Wilayah Persekutuan adalah dipinda dengan menggantikan
perkataan "34 of this Enactment" dengan perkataan "28
of the Administration of Islamic Law (Federal Territories)
# Act 1993".


Kuasa
Mahkamah
untuk
mengkomitkan
orang yang
disabitkan ke
pusat
pemulihan
diluluskan.

Kuasa
Mahkamah
untuk
mengkomitkan
pesalah
perempuan
ke rumah
diluluskan.

Pemansuhan.

Pindaan
seksyen 164
Enakmen.


-----

26 _Rang Undang-Undang_

JADUAL

(Subseksyen 2(3))

TULISAN DALAM BAHASA ARAB BAGI

PERKATAAN DAN UNGKAPAN TERTENTU

'aqidah —

baligh —

Hadith _—_

iqrar —

Iran —

mahram —

musahaqah —

qamariah —

qazaf —

takfir —

zina —

HURAIAN

Rang Undang-Undang ini bertujuan mengadakan peruntukan bagi
kesalahan-kesalahan terhadap rukun agama Islam oleh orang yang
menganut agama Islam di Wilayah Persekutuan. Beberapa kesalahan
yang dimasukkan ke dalam Rang Undang-Undang ini diperuntukkan
sekarang dalam Bahagian IX Enakmen Pentadbiran Hukum Syara'

1952 bagi Negeri Selangor sebagaimana yang diubahsuaikan dan

diperluas ke Wilayah Persekutuan (kemudian daripada ini disebut
"Enakmen 1952"). Walau bagaimanapun, peruntukan-peruntukan itu
telah disemak dan diperbaiki, termasuklah dengan mengenakan penalti
yang lebih berat untuk mencerminkan keseriusan kesalahan-kesalahan
itu.

2. Bahagian I memperkatakan perkara-perkara permulaan. Subfasal

_1(2) memperuntukkan secara jelas bahawa Akta yang dicadangkan_
oleh Rang Undang-Undang ini terpakai bagi orang yang menganut
agama Islam sahaja.


-----

# Kesalahan Jenayah Syariah 27
_(Wilayah-Wilayah Persekutuan)_

3. Bahagian II mengandungi kesalahan-kesalahan berhubungan
dengan 'aqidah. Fasal 3 menjadikan kesalahan bagi mana-mana
orang memuja alam semula jadi atau melakukan apa-apa perbuatan
yang menunjukkan pemujaan atau rasa hormat kepada mana-mana
orang, binatang, tempat atau benda dengan apa-apa cara yang menyalahi
Hukum Syarak. Fasal 4 merupakan kesalahan mengenai ajaran dan
amalan menyeleweng. Kesalahan lain yang diperuntukkan di bawah
Bahagian ini ialah kesalahan mengembangkan doktrin agama selain
daripada agama Islam di kalangan orang beragama Islam (fasal 5)
dan kesalahan mengisytiharkan diri sendiri atau orang lain sebagai
rasul atau nabi, Imam Mahadi atau wali (Fasal 6).

4. Bahagian III mengandungi kesalahan-kesalahan berhubungan
dengan kesucian agama Islam. Antara kesalahan yang diperuntukkan
di bawah Bahagian ini dan yang tidak diperuntukkan di bawah Enakmen
1952 ialah kesalahan menghina atau menyebabkan dipandang hina
agama Islam (fasal 7), kesalahan mengingkari perintah Mahkamah
_(fasal 10) dan kesalahan berjudi (fasal 18). Kesalahan-kesalahan_
yang diperuntukkan dalam Enakmen 1952 dan yang peruntukan
mengenainya telah diperbaiki ialah kesalahan mempersendakan ayat
Quran atau Hadith (fasal 8), kesalahan bertindak dengan menghina
atau mengingkari pihak berkuasa agama (fasal 9), kesalahan mengajar
agama tanpa tauliah (fasal 11), kesalahan memberikan, mengembangkan
atau menyebarkan pendapat yang bertentangan dengan fatwa (fasal
_12), kesalahan mencetak, mengeluarkan, dsb. penerbitan agama yang_
bertentangan dengan Hukum Syarak (fasal 13), kesalahan tidak
menunaikan sembahyang Jumaat (fasal 14), kesalahan tidak
menghormati Ramadhan (fasal 15), kesalahan tidak membayar zakat
atau fitrah (fasal 16), kesalahan menghasut supaya mengabaikan
kewajipan agama (fasal 17) dan kesalahan meminum minuman yang
memabukkan (fasal 19).

5. Bahagian IV mengandungi kesalahan-kesalahan berhubungan
dengan kesusilaan. Selain daripada kesalahan persetubuhan luar nikah
_(fasal 23) dan khalwat (fasal 27), semua kesalahan yang lain di_
bawah Bahagian ini tidak diperuntukkan di bawah Enakrnen 1952.
Kesalahan itu ialah kesalahan sumbang mahram (fasal 20), kesalahan
melakukan perbuatan sebagai persediaan untuk melakukan persetubuhan
luar nikah (fasal 24), kesalahan liwat (fasal 25), kesalahan musahaqah
_(fasal 26), kesalahan orang lelaki berlagak sebagai orang perempuan_
_(fasal 28) dan kesalahan bertindak atau berkelakuan tidak sopan di_
tempat awam (fasal 29).

6. Bahagian V mengandungi kesalahan-kesalahan pelbagai.
Kesalahan-kesalahan yang diperuntukkan ialah kesalahan memberikan
keterangan, maklumat atau pernyataan palsu untuk digunakan dalam
prosiding kehakiman (fasal 30), kesalahan menganggap orang Islam


-----

28 _Rang Undang-Undang_

sebagai bukan Islam (fasal 31), kesalahan memusnahkan atau
mencemarkan masjid, dsb. (fasal 32), kesalahan menggalakkan maksiat
_(fasal 35), kesalahan memujuk lari perempuan bersuami (fasal 36),_
kesalahan menghalang pasangan yang sudah bernikah daripada hidup
sebagai suami isteri (fasal 37), kesalahan menggalakkan perceraian
atau pengabaian tanggungjawab (fasal 38), kesalahan memujuk lari
orang perempuan (fasal 39), kesalahan menjual atau memberikan
kanak-kanak kepada orang bukan Islam (fasal 40), kesalahan qazaf
_(fasal 41) dan kesalahan menyalahgunakan tanda halal (fasal 42)._
Kesalahan memungut zakat atau fitrah tanpa kuasa (fasal 33) dan
membayar zakat atau fitrah secara tak sah (fasal 34) merupakan
peruntukan yang sedia ada dalam Enakmen 1952.

7. Bahagian VI mengandungi peruntukan mengenai penyubahatan
dan percubaan dan peruntukan ini adalah lebih terperinci daripada
peruntukan dalam Enakmen 1952.

8. Bahagian VII mengandungi kecualian am. Antara kecualian am
bagi kesalahan-kesalahan yang diperuntukkan di bawah Akta yang
dicadangkan ialah perbuatan Hakim apabila bertindak secara kehakiman
_(fasal 48), perbuatan yang dilakukan menurut penghakiman atau_
perintah Mahkamah (fasal 49), perbuatan yang dilakukan oleh orang
yang mempunyai justifikasi di sisi undang-undang (fasal 50), perbuatan
kanak-kanak yang belum baligh (fasal 51), perbuatan orang yang tak
sempurna akal (fasal 52) dan perbuatan orang yang terpaksa oleh
sebab ugutan (fasal 53).

9. Bahagian VIII mengandungi perkara-perkara am. Fasal 54
memberi Majlis kuasa untuk menetapkan pusat pemulihan atau rumah
diluluskan. Fasal 55 dan 56 memberi Mahkamah kuasa untuk
mengkomitkan orang yang disabitkan atas kesalahan tertentu ke
pusat pemulihan diluluskan atau rumah diluluskan. Fasal 57
mengadakan peruntukan bagi pemberhentian pemakaian Bahagian
IX kecuali seksyen 164 dan 165, Enakmen 1952 bagi Wilayah
Persekutuan. Fasal 58 bertujuan mengubahsuaikan peruntukan seksyen
164 Enakmen 1952 dalam pemakaiannya bagi Wilayah Persekutuan.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN.(U[2]) 1800.]


-----

