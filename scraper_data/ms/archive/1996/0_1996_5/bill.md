---
Year: 1996
Bill: D.R.06/1996 - Rang Undang-Undang Hakcipta (Pindaan) 1996 (Lulus)
Title: D.R.06/1996 - Rang Undang-Undang Hakcipta (Pindaan) 1996 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%206.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%206.pdf
---
---
Reading:
D.R.06/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 6/96**

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Hakcipta 1987.

[ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Hakcipta (Pindaan)**
1996 dan hendaklah mula berkuatkuasa pada tarikh yang
ditetapkan oleh Menteri melalui pemberitahuan dalam Warta.

**2. Akta Hakcipta 1987, yang disebut "Akta ibu" dalam Akta**
ini, adalah dipinda dalam seksyen 3—

_(a) dengan menggantikan takrif "badan pelesenan" dan_
"bangunan" masing-masingnya dengan takrif yang
berikut:

# ' "badan pelesenan" ertinya suatu persatuan
atau pertubuhan lain yang objektif utamanya,
atau satu daripada objektif utamanya, ialah untuk
merundingkan atau memberi lesen hakcipta, sama
ada sebagai tuan punya atau bakal tuan punya
hakcipta atau sebagai ejen baginya, dan yang
objektifnya termasuk memberi lesen yang
merangkumi karya-karya lebih daripada seorang
# pencipta;


Tajuk ringkas
dan mula
berkuatkuasa.

Pindaan
seksyen 3.
_Akta 332._


-----

RANG UNDANG-UNDANG

"bangunan" termasuklah apa-apa binaan

tetap, dan sebahagian daripada bangunan atau
binaan tetap;';


_(b) dengan menggantikan takrif "fotograf" dengan_

takrif yang berikut:

' "fotograf' ertinya suatu perekodan cahaya

atau sinaran lain pada apa-apa bahantara yang
padanya suatu imej dihasilkan atau yang
daripadanya suatu imej boleh dengan apa-apa
cara dihasilkan, dan yang bukan sebahagian
filem;';


_(c) dengan memasukkan selepas takrif "karya ciptaan_

bersama" takrif yang berikut:

' "karya grafik" termasuklah —

_(a) apa-apa lukisan-cat, lukisan, rajah, peta,_

carta atau pelan; dan

_(b) apa-apa ukir-pahat, ecing, litograf, ukir-_

kayu atau karya seumpamanya;';

_(d) dengan menggantikan takrif "karya seni" dengan_

takrif yang berikut:

' "karya seni" ertinya —

_(a) karya grafik, fotograf, seniukir atau kolaj,_

tanpa mengira kualiti seni;

_(b) karya senibina dalam bentuk bangunan_

atau model bagi bangunan; atau

_(c) karya pertukangan seni;';_

_(e) dengan menggantikan takrif "pengeluaran semula"_

dengan takrif yang berikut:

' "pengeluaran semula" ertinya pembuatan satu

salinan atau lebih sesuatu karya dalam apa-apa
bentuk atau versi, dan berhubungan dengan suatu
karya seni termasuklah pembuatan salinan suatu
karya dua dimensi dalam tiga dimensi dan


-----

HAKCIPTA (PINDAAN) 3

pembuatan salinan suatu karya tiga dimensi dalam
dua dimensi, dan "mengeluarkan semula"
hendaklah ditafsirkan dengan sewajarnya;';

_(f) dengan memasukkan selepas takrif "salinan_
langgaran" takrif yang berikut:

' "seniukir" termasuklah suatu acuan atau
model yang dibuat bagi maksud sesuatu seniukir;';
dan

_(g) dengan memasukkan selepas takrif "siaran semula"_
takrif yang berikut:

' "skim pelesenan" ertinya suatu skim
(termasuk apa-apa jua yang bersifat seperti suatu
# skim, sama ada diperihalkan sebagai suatu skim
atau sebagai suatu tarif atau dengan apa-apa
# nama lain) yang menyatakan—

_(a) kelas hal yang dalamnya pengendali skim_
itu, atau orang yang bagi pihaknya
pengendali itu bertindak, bersedia memberi
# lesen hakcipta; dan

_(b) terma yang atasnya lesen akan diberi dalam_
# kelas kes itu;'.

**3. Seksyen 7 Akta ibu adalah dipinda dengan memasukkan**
selepas subseksyen (4) subseksyen yang berikut:

(5) Hakcipta tidak boleh wujud di bawah Akta ini
dalam apa-apa rekabentuk yang didaftarkan di bawah
mana-mana undang-undang bertulis berhubungan dengan
rekabentuk perindustrian.

(6) Hakcipta dalam mana-mana rekabentuk yang boleh
didaftarkan di bawah mana-mana undang-undang bertulis
# berhubungan dengan rekabentuk perindustrian, tetapi
yang belum didaftarkan sedemikian, hendaklah terhenti
dengan seberapa segera yang mana-mana barang yang
# menggunakan rekabentuk itu telah dikeluarkan semula
lebih daripada lima puluh kali melalui proses perindustrian
oleh tuan punya hakcipta atau, dengan lesen daripada
tuan punya, oleh mana-mana orang lain.


Pindaan
seksyen 7.


-----

4 RANG UNDANG-UNDANG

(7) Bagi maksud seksyen ini, "mana-mana undangundang bertulis berhubungan dengan rekabentuk
perindustrian" termasuklah:

_Akta 214_ _(a) Akta Rekabentuk United Kingdom (Perlindungan)_

1949;

_Sabah_ _(b) Ordinan_ Rekabentuk United Kingdom
_Bab 152._ (Perlindungan) Sabah; dan

_Sarawak_ _(c) Ordinan Rekabentuk (United Kingdom)_
_Bab 59._ Sarawak.".

Seksyen baru **4. Akta ibu adalah dipinda dengan memasukkan selepas**
13A, 13B dan seksyen 13 seksyen yang berikut:
13c.

"Dokumen 13A. (1) Adalah tidak menjadi suatu pelanggaran
rekabentuk apa-apa hakcipta dalam suatu dokumen rekabentuk
dan model. atau model yang merekodkan atau yang

mengandungi rekabentuk bagi apa-apa jua selain
daripada suatu karya seni atau rupataip—

_(a) untuk membuat suatu barang mengikut_
rekabentuk itu, atau untuk meniru atau untuk
mengeluarkan semula suatu barang yang
dibuat mengikut rekabentuk itu; atau

_(b) untuk mengeluarkan kepada awam, atau_
memasukkan dalam suatu filem, siaran atau
perkhidmatan rancangan kabel, apa-apa jua
yang pembuatannya bukanlah, menurut
kuasa perenggan (a), suatu pelanggaran
hakcipta itu.

(2) Dalam seksyen ini —

"dokumen rekabentuk" ertinya apa-apa rekod
suatu rekabentuk, sama ada dalam bentuk lukisan,
perihalan bertulis, fotograf, data yang disimpan
dalam komputer atau selainnya; dan

"rekabentuk" ertinya rekabentuk apa-apa aspek
bentuk atau Tatarajah (sama ada dalam an atau
luaran) keseluruhan atau sebahagian daripada
suatu barang, selain daripada hiasan permukaan.


-----

HAKCIPTA (PINDAAN) 5

13B. (1) Seksyen ini terpakai jika suatu karya seni
telah dieksploitkan, melalui atau dengan lesen
daripada tuan punya hakcipta, dengan —

# (a) membuat, melalui proses atau cara
perindustrian, barang yang patut dikira bagi
# maksud seksyen ini dan seksyen 13A dan 13c
sebagai salinan karya itu; dan

_(b) memasarkan barang itu di Malaysia atau di_
tempat lain.

(2) Tanpa menjejaskan peruntukan subseksyen
(6) seksyen 7, setelah berakhirnya tempoh dua
puluh lima tahun dari akhir tahun kalendar yang
# dalamnya barang itu mula-mula dipasarkan, karya
itu boleh ditiru dengan membuat barang daripada
apa-apa perihalan, atau melakukan apa-apa jua bagi
maksud membuat barang daripada apa-apa
perihalan, dan apa-apa jua boleh dilakukan
berhubungan dengan barang yang dibuat
sedemikian, tanpa melanggar hakcipta dalam karya
itu..

# (3) Jika hanya sebahagian daripada suatu karya
seni dieksploitkan sebagaimana yang disebut dalam
subseksyen (1), subseksyen (2) terpakai hanya
berhubungan dengan bahagian itu.

(4) Menteri boleh melalui perintah membuat
peruntukan —

_(a) tentang hal keadaan yang dalamnya suatu_
# barang, atau apa-apa perihalan barang,
hendaklah dianggap bagi maksud seksyen
ini sebagai dibuat melalui proses atau cara
perindustrian; dan

_(b) untuk mengeluarkan daripada kuatkuasa_
seksyen ini apa-apa barang yang pada
asasnya berciri sastera atau seni yang
difikirkannya patut.


Kesan
pengeksploitan
rekabentuk
yang
diterbitkan
daripada
karya seni.


-----

# 6 RANG UNDANG-UNDANG

(5) Dalam seksyen ini—
# (a) sebutan mengenai barang tidak termasuk
filem; dan

_(b) sebutan mengenai pemasaran sesuatu barang_
hendaklah ditafsirkan sebagai sebutan
# mengenai penjualan atau penyewaan atau
penawaran atau pendedahan bagi penjualan
atau sewaan barang itu.

Perkara 13c. (1) Hakcipta dalam suatu karya seni tidak
yang di-lakukan dilanggar oleh apa-apa jua yang dilakukan —
dengan
bergantung
padapendaftaran _(a) menurut suatu penyerahhakan atau lesen_
rekabentuk. yang dibuat atau diberi oleh seseorang yang

_12,13 & 14_ didaftarkan di bawah Akta Rekabentuk
_Geo. VI c.88._ Berdaftar 1949 United Kingdom atau di

bawah mana-mana undang-undang bertulis
yang dikuatkuasakan di Malaysia pada masa
# material sebagai empunya atau tuan punya
rekabentuk yang bersamaan; dan

_(b) dengan suci hati dengan bergantung pada_
pendaftaran itu dan tanpa notis mengenai
apa-apa prosiding untuk membatalkan
pendaftaran itu atau untuk membetulkan
catatan yang relevan dalam daftar
rekabentuk,

walau apa pun apa-apa kecacatan yang kemudiannya
didapati dalam pendaftaran itu.

(2) Dalam subseksyen (1) "rekabentuk yang
bersamaan", berhubungan dengan suatu karya seni,
ertinya suatu rekabentuk atau suatu rekabentuk
perindustrian, mengikut mana-mana yang
berkenaan, mengikut pengertian Akta Rekabentuk
Berdaftar 1949 United Kingdom atau mana-mana
undang-undang bertulis yang dikuatkuasakan di
Malaysia pada masa material yang jika digunakan
bagi sesuatu barang akan menghasilkan sesuatu
yang akan dikira bagi maksud seksyen ini dan
# seksyen 13A dan 13B sebagai salinan karya seni itu.


-----

HAKCIPTA (PINDAAN) 7

(3) Bagi maksud seksyen ini, "mana-mana
undang-undang bertulis yang dikuatkuasakan di
Malaysia pada masa material" termasuklah:

_(a) Akta Rekabentuk United Kingdom_
(Perlindungan) 1949;

# (b) Ordinan Rekabentuk United Kingdom
(Perlindungan) Sabah; dan

_(c) Ordinan Rekabentuk (United Kingdom)_
# Sarawak.".


_Akta 214._

_Sabah_
_Bab 152._

_Sarawak_
_Bab 59._


**5. Akta ibu adalah dipinda dengan memasukkan selepas**
Bahagian IV Bahagian yang berikut:
"

BAHAGIAN IVA

PELESENAN HAKCIPTA


Bahagian bam
IVA.


27A. Seksyen 27B hingga 27G hendaklah terpakai
# kepada —

_(a) skim pelesenan yang dikendalikan oleh_
badan-badan pelesenan berhubungan
dengan hakcipta dalam karya-karya sastera
atau muzik, setakat yang ia berhubungan
dengan lesen bagi —

(i) mengeluarkan semula karya itu;

(ii) menunjukkan, menayangkan atau
memainkan karya itu kepada awam;

(iii) menyiarkan atau menghubungkan
karya itu melalui kabel; atau

# (iv) mengedarkan karya itu kepada awam;
dan

_(b) skim pelesenan yang dikendalikan oleh_
badan-badan pelesenan berhubungan
dengan hakcipta dalam mana[:]mana karya
# lain, setakat yang ia berhubungan dengan
lesen bagi—

# (i) membuat salinan karya itu;


Skim
pelesenan
yang
kepadanya
seksyen 27B
hingga 27 G
terpakai.


-----

RANG UNDANG-UNDANG

(ii) menunjukkan, menayangkan atau
memainkan karya itu kepada awam;

(iii) menyiarkan atau menghubungkan
karya itu melalui kabel; atau

(iv) menyebabkan supaya karya itu
ditunjukkan, ditayangkan atau
dimainkan secara awam,

dan dalam seksyen-seksyen itu, "skim pelesenan"
ertinya suatu skim pelesenan daripada mana-mana
perihalan itu.

27B. (1) Terma suatu skim pelesenan yang
dicadangkan untuk dikendalikan oleh suatu badan
pelesenan boleh dirujukkan kepada Tribunal oleh
mana-mana pertubuhan yang mendakwa bahawa ia
mewakili orang yang mendakwa bahawa dia
menghendaki lesen dalam hal suatu perihalan yang
kepadanya skim pelesenan itu terpakai, sama ada
secara am atau berhubungan dengan mana-mana
perihalan hal.

(2) Tribunal hendaklah pertamanya memutuskan
sama ada untuk melayan rujukan itu, dan boleh
menolaknya atas alasan bahawa rujukan itu adalah
terlalu awal.

(3) Jika Tribunal memutuskan untuk melayan
rujukan itu, ia hendaklah menimbangkan perkara
yang dirujukkan dan membuat apa-apa perintah,
sama ada yang mengesahkan atau yang mengubah
skim pelesenan yang dicadangkan itu, sama ada
secara am atau setakat yang ia berhubungan dengan
hal daripada perihalan yang kepadanya rujukan itu
berhubungan, yang ditentukan sebagai munasabah
dalam hal keadaan itu oleh Tribunal.

# (4) Suatu perintah di bawah subseksyen (3)
bolehlah dibuat supaya berkuatkuasa tanpa
ditetapkan masanya atau bagi apa-apa tempoh yang
# ditentukan oleh Tribunal.


Rujukan
skim
pelesenan
yang
dicadangkan
kepada
Tribunal.


-----

HAKCIPTA (PINDAAN) 9

27c. (1) Jika semasa skim pelesenan dikendalikan
pertikaian berbangkit antara pengendali skim
# pelesenan itu dan —

_(a) seseorang yang mendakwa bahawa dia_
menghendaki suatu lesen dalam hal suatu
perihalan yang kepadanya skim pelesenan
itu terpakai; atau

_(b) suatu pertubuhan yang mendakwa bahawa_
ia mewakili orang sedemikian,

orang atau pertubuhan itu boleh merujukkan skim
pelesenan itu kepada Tribunal setakat yang ia
berhubungan dengan hal daripada perihalan itu.

(2) Suatu skim pelesenan yang telah dirujukkan
kepada Tribunal di bawah seksyen ini hendaklah
tetap berkuatkuasa sehingga presiding atas rujukan
# itu selesai.

(3) Tribunal hendaklah menimbangkan perkara
# yang dipertikaikan dan membuat apa-apa perintah,
sama ada yang mengesahkan atau yang mengubah
skim pelesenan itu setakat yang ia berhubungan
dengan hal daripada perihalan yang kepadanya
rujukan itu berhubungan, yang ditentukan sebagai
munasabah dalam hal keadaan itu oleh Tribunal.

(4) Suatu perintah di bawah subseksyen (3)
bolehlah dibuat supaya berkuatkuasa tanpa
ditetapkan masanya atau bagi apa-apa tempoh yang
ditentukan oleh Tribunal.

27D. (1) Jika Tribunal telah atas suatu rujukan
terdahulu skim pelesenan di bawah seksyen 27B
atau 27c atau di bawah seksyen ini membuat suatu
perintah berkenaan dengan skim pelesenan itu,
maka, semasa perintah itu tetap berkuatkuasa —

_(a) pengendali skim pelesenan itu;_

_(b) seseorang yang mendakwa bahawa dia_
menghendaki suatu lesen dalam hal suatu
perihalan yang kepadanya perintah itu
# terpakai; atau


Rujukan
skim
pelesenan
kepada
Tribunal.

Rujukan
lanjut
skim
pelesenan
kepada
Tribunal.


-----

10

Permohonan
bagi
pemberian
lesen
berkaitan
dengan
skim
pelesenan.


RANG UNDANG-UNDANG

_(c) suatu pertubuhan yang mendakwa bahawa_
ia mewakili orang sedemikian,

boleh sekali lagi merujukkan skim pelesenan itu
kepada Tribunal setakat yang ia berhubungan dengan
hal daripada perihalan itu.

(2) Suatu skim pelesenan tidak boleh, kecuali
dengan kebenaran khas Tribunal, dirujukkan sekali
lagi kepada Tribunal berkenaan dengan perihalan
hal yang sama—

_(a) dalam tempoh dua belas bulan dari tarikh_
perintah atas rujukan terdahulu itu; atau
# (b) jikaperintah itu dibuat supaya berkuatkuasa
bagi lima belas bulan atau kurang, sehingga
tiga bulan terakhir sebelum habis tempoh
perintah itu.

(3) Suatu skim pelesenan yang telah dirujukkan
kepada Tribunal di bawah seksyen ini hendaklah
tetap berkuatkuasa sehingga presiding atas rujukan
itu selesai.

(4) Tribunal hendaklah menimbangkan perkara
yang dipertikaikan dan membuat apa-apa perintah,
sama ada yang mengesahkan, yang mengubah atau
yang mengubah selanjutnya skim pelesenan itu
setakat yang ia berhubungan dengan hal daripada
perihalan yang kepadanya rujukan itu berhubungan,
yang ditentukan sebagai munasabah dalam hal
keadaan itu oleh Tribunal.

(5) Suatu perintah di bawah subseksyen (4)
bolehlah dibuat supaya berkuatkuasa tanpa
ditetapkan masanya atau bagi apa-apa tempoh yang
ditentukan oleh Tribunal.

27E. (1) Seseorang yang mendakwa, dalam suatu
hal yang dirangkumi oleh suatu skim pelesenan,
bahawa pengendali skim pelesenan itu—

_(a) enggan memberi lesen kepadanya atau_
# memperolehi pemberian lesen kepadanya
mengikut skim pelesenan itu; atau


-----

HAKCIPTA (PINDAAN)                                                                                                            11

_(b) tidak member! lesen kepadanya atau_
memperolehi pemberian lesen kepadanya
mengikut skim pelesenan itu dalam tempoh
masa yang munasabah setelah diminta,

boleh memohon kepada Tribunal untuk suatu
perintah di bawah subseksyen (4).

(2) Seseorang yang mendakwa, dalam suatu hal
yang tidak termasuk dalam suatu skim pelesenan,
bahawa pengendali skim pelesenan itu sama ada—

_(a) enggan memberi lesen kepadanya atau_
memperolehi pemberian lesen kepadanya,
atau tidak berbuat demikian dalam tempoh
masa yang munasabah setelah diminta, dan
bahawa dalam hal keadaan itu adalah tak
munasabah yang lesen tidak boleh diberi;
atau

# (b) mencadangkan terma bagi mendapatkan
lesen yang tak munasabah,

boleh memohon kepada Tribunal untuk suatu
# perintah di bawah subseksyen (4).

(3) Sesuatu hal hendaklah dianggap tidak
termasuk dalam suatu skim pelesenan bagi maksud
subseksyen (2) jika—

_(a) skim pelesenan itu membuat peruntukan_
bagi pemberian lesen tertakluk kepada terma
yang mengecualikan perkara-perkara
daripada lesen itu dan hal itu termasuk dalam
pengecualian sedemikian; atau

_(b) hal itu sebegitu seumpama hal yang_
dalamnya lesen diberi di bawah skim
pelesenan itu yang adalah tak munasabah
yang ia tidak diuruskan dengan cara yang
# sama.

(4) Jika Tribunal berpuas hati bahawa dakwaan
# itu berasas, ia hendaklah membuat suatu perintah


-----

12

Permohonan
bagi
kajian
semula
perintah
tentang
hak untuk
mendapat
lesen.


RANG UNDANG-UNDANG

yang mengisytiharkan bahawa, berkenaan dengan
perkara yang dinyatakan dalam perintah itu,
# pemohon berhak mendapat lesen atas apa-apa terma
yang ditentukan sebagai terpakai mengikut skim
pelesenan itu atau, mengikut mana-mana yang
berkenaan, sebagai munasabah dalam hal keadaan
itu, oleh Tribunal.

(5) Suatu perintah di bawah subseksyen (4)
# bolehlah dibuat supaya berkuatkuasa tanpa
ditetapkan masanya atau bagi apa-apa tempoh yang
ditentukan oleh Tribunal.

27F. (1) JikaTribunal telah membuat suatu perintah
di bawah seksyen 27E bahawa seseorang berhak
mendapat lesen di bawah suatu skim pelesenan,
pengendali skim pelesenan itu atau pemohon asal
boleh memohon kepada Tribunal untuk mengkaji
semula perintahnya.

(2) Suatu permohonan tidak boleh dibuat, kecuali
dengan kebenaran khas Tribunal,—

# (a) dalam tempoh dua belas bulan dari tarikh
perintah itu, atau daripada keputusan atas
suatu permohonan terdahulu di bawah
seksyen ini; atau

_(b) jikaperintah itu dibuat supaya berkuatkuasa_
bagi lima belas bulan atau kurang, atau hasil
daripada keputusan atas suatu permohonan
terdahulu di bawah seksyen ini yang akan
habis tempoh dalam tempoh limabelas bulan
daripada keputusan itu, sehingga tiga bulan
terakhir sebelum habis tempoh perintah itu.

(3) Tribunal hendaklah atas suatu permohonan
# bagi kajian semula mengesahkan atau mengubah
perintahnya sebagaimana yang ditentukan sebagai
munasabah oleh Tribunal dengan mengambil kira
terma-terma yang terpakai mengikut skim pelesenan
itu atau, mengikut mana-mana yang berkenaan, hal
keadaan hal itu.


-----

HAKCIPTA (PINDAAN) 13

27G. (1) Suatu skim pelesenan yang telah disahkan
atau diubah oleh Tribunal di bawah seksyen 27B,
27c atau 27D hendaklah berkuatkuasa atau, mengikut
mana-mana yang berkenaan, tetap berkuatkuasa,
setakat yang ia berhubungan dengan perihalan hal
yang berkenaan dengannya perintah itu dibuat, selagi
perintah itu tetap berkuatkuasa.

(2) Semasa perintah itu berkuatkuasa seseorang,
yang dalam hal suatu kelas yang kepadanya perintah
itu terpakai, hendaklah—

_(a) membayar kepada pengendali skim_
pelesenan itu apa-apa caj yang kena dibayar
di bawah skim pelesenan itu berkenaan
dengan suatu lesen yang merangkumi hal
yang berkenaan atau, jika amaun itu tidak
dapat ditentukan, memberikan akujanji
kepada pengendali itu untuk membayar caj
itu apabila ditentukan; dan

_(b) mematuhi terma-terma lain yang terpakai_
kepada lesen sedemikian di bawah skim
pelesenan itu; dan

_(c) berada dalam kedudukan yang sama_
berkaitan dengan pelanggaran hakcipta
seolah-olah dia telah pada segala masa
material menjadi pemegang lesen yang
diberi oleh tuan punya hakcipta yang
berkenaan mengikut skim pelesenan itu.

(3) Tribunal boleh mengarahkan supaya
perintah itu, setakat yang ia mengubah amaun caj
yang kena dibayar, mula berkuatkuasa dari suatu
tarikh sebelum tarikh yang padanya ia dibuat, tetapi
tidak lebih awal dari tarikh yang padanya rujukan
itu dibuat atau, jika kemudiannya, yang padanya
skim pelesenan itu mula berkuatkuasa.

(4) Jika suatu arahan dibuat di bawah
subseksyen (3)—

_(a) apa-apa bayaran balik yang perlu, atau_
bayaran lanjutan, hendaklah dibuat


Kesan
perintah
Tribunal
tentang
skim
pelesenan.


-----

14

Lesen
yang kepadanya
seksyen 27I
hingga 21L
terpakai.


RANG UNDANG-UNDANG

berkenaan dengan caj yang telah dibayar
atau yang kena dibayar; dan

_(b) sebutan dalam perenggan (a) subseksyen_
(2) mengenai caj yang kena dibayar di bawah
skim pelesenan itu hendaklah ditafsirkan
# sebagai sebutan mengenai caj yang kena
dibayar sedemikian menurut kuasa perintah
itu.

(5) Jika Tribunal telah membuat suatu perintah
di bawah seksyen 27E dan perintah itu tetap
berkuatkuasa, orang yang bagi pihaknya perintah
itu dibuat hendaklah, jika dia—

_(a) membayar kepada pengendali skim_
pelesenan itu apa-apa caj yang kena dibayar
mengikut perintah itu atau, jika amaun itu
tidak dapat ditentukan, memberikan akujanji
kepada pengendali itu untuk membayar caj
itu apabila ditentukan; dan

_(b) mematuhi terma-terma lain yang dinyatakan_
dalam perintah itu,

berada dalam kedudukan yang sama berkaitan
dengan pelanggaran hakcipta seolah-olah dia telah
pada segala masa material menjadi pemegang lesen
yang diberi oleh tuan punya hakcipta yang berkenaan
atas terma-terma yang dinyatakan dalam perintah
itu.

27H. Seksyen 27I hingga 27L hendaklah terpakai
kepada perihalan lesen yang berikut yang diberi
# oleh badan pelesenan selain daripada menurut skim pelesenan:

_(a) lesen berhubungan dengan hakcipta dalam_
karya-karya sastera atau muzik yang
merangkumi karya-karya lebih daripada
seorang pencipta, setakat yang ia
membenarkan—

# (i) pengeluaran semula karya itu;


-----

HAKCIPTA (PINDAAN) 15

(ii) pertunjukan, penayangan atau
permainan karya itu kepada awam;

(iii) penyiaran atau perhubungan karya
itu melalui kabel; atau

(iv) pengedaran karya itu kepada awam;
dan

_(b) lesen berhubungan dengan hakcipta dalam_
mana-mana karya lain, setakat yang ia
membenarkan—

(i) pembuatan salinan karya itu;

(ii) pertunjukan, penayangan atau
permainan karya itu kepada awam;

(iii) penyiaran atau perhubungan karya
itu melalui kabel; atau

(iv) supaya karya itu ditunjukkan,
ditayangkan atau dimainkan secara
awam,

dan dalam seksyen-seksyen itu, "lesen" ertinya
suatu lesen daripada mana-mana perihalan itu.

27I. (1) Terma yang atasnya badan pelesenan
bercadang untuk memberi lesen boleh dirujukkan
kepada Tribunal oleh bakal pemegang lesen.

(2) Tribunal hendaklah pertamanya memutuskan
sama ada untuk melayan rujukan itu, dan boleh
menolaknya atas alasan bahawa rujukan itu adalah
terlalu awal.

(3) Jika Tribunal memutuskan untuk melayan
rujukan itu, ia hendaklah menimbangkan termaterma lesen yang dicadangkan dan membuat apaapa perintah, sama ada yang mengesahkan atau
yang mengubah terma-terma itu, yang ditentukan
sebagai munasabah dalam hal keadaan itu oleh
Tribunal.


Rujukan
kepada
Tribunal
tentang
terma lesen
yang
dicadangkan.


-----

16

Rujukan
kepada
Tribunal
tentang
lesen yang
akan habis
tempoh.

Permohonan
bagi kajian
semula
perintah
tentang
lesen.


RANG UNDANG-UNDANG

(4) Suatu perintah di bawah subseksyen (3)
bolehlah dibuat supaya berkuatkuasa tanpa
ditetapkan masanya atau bagi apa-apa tempoh yang
ditentukan oleh Tribunal.

27J. (1) Seseorang pemegang lesen di bawah suatu
lesen yang akan habis tempoh, melalui peluputan
masa atau hasil notis yang diberikan oleh badan
pelesenan, boleh memohon kepada Tribunal atas
alasan bahawa adalah tak munasabah dalam hal
keadaan itu bahawa lesen itu patut terhenti
berkuatkuasa.

(2) Suatu permohonan sedemikian tidak boleh
dibuat sehingga tiga bulan terakhir sebelum lesen
itu akan habis tempoh.

(3) Suatu lesen yang berkenaan dengannya
rujukan telah dibuat kepada Tribunal di bawah
seksyen ini hendaklah tetap berkuatkuasa sehingga
# prosiding atas rujukan itu selesai.

(4) Jika Tribunal mendapati permohonan itu
berasas, ia hendaklah membuat suatu perintah yang
mengisytiharkan bahawa pemegang lesen itu
hendaklah terus berhak mendapat faedah lesen itu
atas apa-apa terma yang ditentukan sebagai
munasabah dalam hal keadaan itu oleh Tribunal.

(5) Suatu perintah di bawah subseksyen (4)
bolehlah dibuat supaya berkuatkuasa tanpa
ditetapkan masanya atau bagi apa-apa tempoh yang
ditentukan oleh Tribunal.

27K. (1) Jika Tribunal telah membuat suatu
perintah di bawah seksyen 27I atau 27J, badan
pelesenan atau orang yang berhak mendapat faedah
perintah itu boleh memohon kepada Tribunal untuk
mengkaji semula perintahnya.


-----

HAKCIPTA (PINDAAN) 17

(2) Suatu permohonan tidak boleh dibuat, kecuali
dengan kebenaran khas Tribunal,—

_(a) dalam tempoh dua belas bulan dari tarikh_
perintah itu, atau daripada keputusan atas
suatu permohonan terdahulu di bawah
# seksyen ini; atau

_(b) jika perintah itu dibuat supaya berkuatkuasa_
# bagi lima belas bulan atau kurang, atau hasil
daripada keputusan atas suatu permohonan
terdahulu di bawah seksyen ini yang akan
habis tempoh dalam tempoh lima belas bulan
daripada keputusan itu, sehingga tiga bulan
terakhir sebelum habis tempoh perintah itu.

(3) Tribunal hendaklah atas suatu permohonan
bagi kajian semula mengesahkan atau mengubah
perintahnya sebagaimana yang ditentukan sebagai
munasabah dalam hal keadaan itu oleh Tribunal.

27L. (1) Jika Tribunal telahmembuat suatu perintah
di bawah seksyen 27I atau 27J dan perintah itu tetap
berkuatkuasa, orang yang berhak mendapat faedah
perintah itu hendaklah, jika dia—

_(a) membayar kepada badan pelesenan itu apa-_
apa caj yang kena dibayar mengikut perintah
itu atau, jika amaun itu tidak dapat
ditentukan, memberikan akujanji kepada
pengendali itu untuk membayar caj itu
apabila ditentukan; dan

_(b) mematuhi terma-terma lain yang dinyatakan_
dalam perintah itu,

berada dalam kedudukan yang sama berkaitan
dengan pelanggaran hakcipta seolah-olah dia telah
pada segala masa material menjadi pemegang lesen
yang diberi oleh tuan punya hakcipta yang berkenaan
atas terma-terma yang dinyatakan dalam perintah
itu.


Kesan
perintah
Tribunal
tentang
lesen.


-----

18 RANG UNDANG-UNDANG

(2) Faedah perintah itu boleh diserahhakan—

_(a) dalam hal suatu perintah di bawah seksyen_
27I, jika penyerahhakan tidak dilarang di
bawah terma-terma perintah Tribunal; dan

_(b) dalam hal suatu perintah di bawah seksyen_
27I, jika penyerahhakan tidak dilarang di
bawah terma-terma lesen asal.

(3) Tribunal boleh mengarahkan bahawa suatu
perintah di bawah seksyen 27I atau 27J, atau suatu
perintah di bawah seksyen 27K yang mengubah
perintah sedemikian, setakat yang ia mengubah
amaun caj yang kena dibayar, mula berkuatkuasa
dari suatu tarikh sebelum tarikh yang padanya ia
dibuat, tetapi tidak lebih awal dari tarikh yang
padanya rujukan atau permohonan itu dibuat atau,
jika kemudiannya, yang padanya lesen itu diberi
atau, mengikut mana-mana yang berkenaan, akan
habis tempoh.

(4) Jika suatu arahan dibuat di bawah
subseksyen (3)—

_(a) apa-apa bayaran balik yang perlu, atau_
bayaran lanjutan, hendaklah dibuat
berkenaan dengan caj yang telah dibayar
atau yang kena dibayar; dan

_(b) sebutan dalam perenggan (a) subseksyen (1)_
mengenai caj yang kena dibayar mengikut
perintah itu hendaklah ditafsirkan, jika
perintah itu diubah oleh suatu perintah
kemudian, sebagai sebutan mengenai caj
yang kena dibayar sedemikian menurut
kuasa perintah yang kemudian itu.".

**6. Seksyen 29 Akta ibu adalah dipinda—**

_(a) dengan menggantikan subseksyen (1) dengan_
subseksyen yang berikut:

"(1) Tribunal hendaklah terdiri daripada orang
yang berikut yang hendaklah dilantik oleh
Menteri:


Pindaan
seksyen 29.


-----

HAKCIPTA (PINDAAN) 19

_(a) Pengerusi;_
# (b) Timbalan Pengerusi; dan

_(c) tidak lebih daripada dua puluh orang yang_
difikirkan patut dan wajar oleh Menteri
menjadi anggota Tribunal.";

_(b) dalam subseksyen (2), (3), (5) dan (6) dengan_
memasukkan selepas perkataan "Pengerusi"
perkataan ", Timbalan Pengerusi"; dan

_(c) dengan memasukkan selepas subseksyen (6)_
subseksyen yang berikut:

" (7) Maka hendaklah ada seorang Setiausaha
kepada Tribunal dan mana-mana pegawai lain
yang perlu untuk membantu Tribunal, yang
hendaklah dilantik oleh Menteri.".

**7. Seksyen 30 Akta ibu adalah dipinda—**

# (a) dalam subseksyen (1)—

(i) dengan memasukkan selepas perkataan
"dibereskan oleh Pengerusi" perkataan "atau
Timbalan Pengerusi"; dan

# (ii) dengan menggantikan perkataan "tiga" dengan perkataan "dua"; dan

_(b) dengan memasukkan selepas subseksyen (4)_
subseksyen yang berikut:

" (5) Jika, atas apa-apa perkara yang hendaklah
ditentukan oleh Tribunal terdapat bilangan undi
yang sama banyak, pengerusi atau anggota yang
mempengerusikan hendaklah mempunyai undi
pemutus sebagai tambahan kepada undi biasany a.

(6) Jika, dalam perjalanan mana-mana
presiding, mana-mana anggota Tribunal tidak
# dapat meneruskan prosiding kerana sakit atau
apa-apa sebab lain, maka prosiding itu hendaklah
diteruskan di hadapan anggota Tribunal yang
tinggal, asalkan tidak kurang daripada dua orang,


Pindaan
seksyen 30.


-----

20 RANG UNDANG-UNDANG

dan Tribunal hendaklah, bagi maksud prosiding
itu, disifatkan sebagai dianggotai dengan
sempurna.

(7) Dalam mana-mana hal yang disebut dalam
subseksyen (6) jika anggota yang tidak dapat
meneruskan prosiding ialah pengerusi prosiding
itu, maka Menteri hendaklah melantik daripada
kalangan anggota yang tinggal seorang pengerusi
baru bagi maksud prosiding yang diteruskan itu.".

**8. Akta ibu adalah dipinda dengan memasukkan selepas**
seksyen 30 seksyen yang berikut:


Seksyen bam
30A.


# 30A. (1) Tribunal boleh atas usulnya sendiri, atau hendaklah atas permintaan sesuatu pihak,
merujukkan persoalan undang-undang yang
berbangkit dalam presiding yang diselesaikan di
hadapannya untuk ditentukan oleh Mahkamah
# Tinggi.

(2) Suatu permintaan di bawah subseksyen (1)
hendaklah dibuat secara bertulis dalam tempoh
empat belas hari dari tarikh yang padanya keputusan
itu dibuat.

(3) Jika persoalan telah dirujukkan kepada
Mahkamah Tinggi di bawah seksyen ini, Tribunal
hendaklah mengemukakan rekod prosidingnya
# kepadaPendaftar Mahkamah Tinggi yang hendaklah
sesudah itu menetapkan dan memberitahu pihakpihak kepada presiding itu mengenai masa dan
# tempat bagi pendengarannya.

(4) Pada pendengaran rujukan itu dalam
Mahkamah Tinggi, tiap-tiap pihak kepada prosiding
di hadapan Tribunal berhak hadir dan didengar.

(5) Mahkamah Tinggi hendaklah mendengar dan
menentukan persoalan yang dirujukkan kepadanya
# di bawah seksyen ini seolah-olah rujukan itu ialah


"Rujukan
persoalan
undangundang
kepada
Mahkamah
Tinggi.


-----

HAKCIPTA (PINDAAN) 21

suatu rayuan kepada Mahkamah Tinggi terhadap
keputusan Tribunal, dan dengan itu boleh
mengesahkan, mengubah, menggantikan atau
membatalkan keputusan itu, atau membuat apa-apa
perintah lain yang difikirkannya adil atau perlu.

(6) Suatu keputusan Mahkamah Tinggi dibawah
subseksyen (5) hendaklah muktamad dan konklusif,
dan tiada keputusan sedemikian boleh dicabar,
dirayu terhadapnya, dikaji semula, dibatalkan atau
dipersoalkan dalam mana-mana mahkamah lain
atau di hadapan apa-apa jua mana-mana pihak
berkuasa lain, kehakiman atau sebaliknya.

(7) Bagi maksud seksyen ini, persoalan undangundang tidaklah termasuk persoalan sama ada
terdapat keterangan yang mencukupi untuk
menjustifikasikan dapatan fakta oleh Tribunal.".

**9. Akta ibu adalah dipinda dengan memotong seksyen 32.**

**10. Akta ibu adalah dipinda dengan memasukkan selepas**
seksyen 41 seksyen yang berikut:

"Pengkom- 41 A. (1) Pengawal atau Timbalan Pengawal boleh
paunan mengkompaunkan apa-apa kesalahan di bawah Akta
kesalahan.

ini atau perundangan subsidiari yang dibuat di
bawahnya yang ditetapkan sebagai suatu kesalahan
yang boleh dikompaun dengan menerima daripada
orang yang disyaki secara munasabah telah
melakukan kesalahan itu suatu jumlah wang yang
tidak melebihi jumlah yang ditetapkan.

(2) Setelah menerima bayaran di bawah
subseksyen (1), tiada prosiding lanjut boleh diambil
terhadap orang itu berkenaan dengan kesalahan itu
dan jika milikan apa-apa barang telah diambil,
barang itu boleh dilepaskan, tertakluk kepada apaapa syarat yang dikenakan mengikut syarat-syarat
pengkompaunan itu.


Pemotongan
seksyen 32.

Seksyen baru
41A.


-----

22 RANG UNDANG-UNDANG

(3) Kuasa mengkompaunkan kesalahan di bawah
subseksyen (1) hendaklah dijalankan oleh Pengawal
atau Timbalan Pengawal sendiri.".

**11. Akta ibu adalah dipinda dengan memotong seksyen 58.**

**12. Tiada apa-apa dalam Akta ini boleh menyentuh—**

_(a) prosiding yang dimulakan di bawah seksyen 58_
Akta ibu sebelum tarikh mula berkuatkuasanya
Akta ini dan yang belum selesai sebelum sahaja
tarikh mula berkuatkuasanya Akta ini; dan

_(b) karya-karya yang dalamnya hakcipta wujud sebelum_
sahaja tarikh mula berkuatkuasanya Akta ini,

dan peruntukan-peruntukan Akta ibu dan mana-mana peraturan
yang dibuat di bawahnya hendaklah terus terpakai kepada
prosiding atau karya-karya sedemikian, mengikut mana-mana
yang berkenaan, seolah-olah Akta ibu tidak dipinda oleh
Akta ini.

HURAIAN

Rang Undang-Undang ini bertujuan meminda Akta Hakcipta 1987 ("Akta").

2. Kerajaan telah memutuskan untuk mengeluarkan barang berfungsi
daripada perlindungan hakcipta dan membezakan antara rekabentuk yang
boleh dilindungi sebagai hakcipta dan rekabentuk yang tidak boleh
dilindungi sebagai hakcipta. Kerajaan juga telah memutuskan untuk
meluaskan kuasa Tribunal Hakcipta untuk memudahkan timbangtara
pertikaian atas perkara yang berhubungan dengan lesen dan skim pelesenan.
_Fasal 2,3,4, 5, 6, 7, 8 dan 9 bertujuan meminda Akta untuk mencapai_
maksud ini.

3. _Fasal 2 bertujuan meminda seksyen 3 Akta dengan mentakrifkan_
semula "karya seni" supaya tidak termasuk kary a tiga dimensi lukisan-cat,
lukisan, ecing, litograf, ukir kayu, ukir-pahat dan cetakan dan karya tiga
dimensi yang berhubungan dengan geografi, topografi, senibina dan sains.

4. _Fasal 3 bertujuan meminda seksyen 7 Akta untuk memperuntukkan_
bahawa tidak ada perlindungan hakcipta bagi karya yang telah didaftarkan
di bawah perundangan yang dikuatkuasakan di Malaysia berhubungan
dengan rekabentuk perindustrian. la juga bertujuan mengadakan peruntukan


Pemotongan
seksyen 58.

Peralihan dan
kecualian.


-----

HAKCIPTA (PINDAAN) 23

supaya perHndungan hakcipta terhenti selepas barang yang menggunakan
rekabentuk itu telah dikeluarkan semula lebih daripada lima puluh kali
melalui proses perindustrian.

5. Fasal 4 bertujuan memasukkan seksyen baru 13A, 13B dan 13c.
Seksyen-seksyen baru ini bertujuan pertamanya untuk memperuntukkan
bahawa perlindungan rekabentuk perindustrian yang berasaskan lukisan
hakcipta sahaja tidak lagi boleh dibuat, bahawa walaupun lukisan terus
menjadi karya seni dan boleh dilanggar oleh kedua-dua salinan dua
dimensi dan tiga dimensi, sama ada secara langsung atau secara tak
langsung, perlindungan sedemikian tidak ada bagi mana-mana dokumen
rekabentuk atau model yang merekodkan atau yang mengandungi
rekabentuk jika suatu barang dibuat mengikut rekabentuk itu melainkan
jika barang itu sendiri merupakan karya seni atau rupacetak. Keduanya,
seksyen-seksyen baru ini bertujuan memperuntukkan bahawa jika suatu
karya seni telah dieksploitkan secara perindustrian, oleh atau dengan lesen
tuan punya hakcipta, tempoh perlindungan hakcipta bagi maksud itu kini
terhad kepada 25 tahun dari akhir tahun kalendar yang dalamnya barang
itu mula-mula dipasarkan. Ketiganya, seksyen-seksyen baru ini bertujuan
memperuntukkan bahawa hakcipta dalam karya seni tidaklah dilanggar
oleh apa-apa jua yang dilakukan menurut penyerahhakan atau lesen yang
dibuat atau diberi oleh orang yang didaftarkan di bawah Akta Rekabentuk
Berdaftar 1949 United Kingdom atau perundangan seumpamanya yang
dikuatkuasakan di Malaysia pada masa material.

6. _Fasal 5 bertujuan memasukkan Bahagian baru IVA berhubungan_
dengan pelesenan hakcipta. Bahagian baru IVA memperkatakan hal
apabila pihak terkilan rnembuat rujukan atau permohonan kepada Tribunal
Hakcipta berkenaan dengan skim pelesenan, hak untuk mendapat lesen
dan lesen yang dicadangkan atau yang akan habis tempoh yang diberi oleh
badan pelesenan.

Seksyen baru 27A membuat peruntukan bagi jenis skim pelesenan
yang boleh dirujukkan kepada Tribunal Hakcipta.

Seksyen baru 27B, 27c dan 27D menyatakan hal-hal yang menurutnya
skim pelesenan yang dicadangkan dan yang sedia ada dan juga rujukan
lanjutan skim pelesenan boleh dirujukkan kepada Tribunal Hakcipta oleh
pengguna atau pertubuhan yang mewakili pengguna atau pengendali skim
pelesenan itu.

Seksyen baru 27E dan 27F menyatakan hal-hal dan pihak atau pihakpihak yang boleh merujukkan atau memohon kepada Tribunal Hakcipta
berkenaan dengan hak untuk mendapat lesen di bawah suatu skim pelesenan.

Seksyen baru 27c memperuntukkan bahawa skim yang dicadangkan
hendaklah berkuatkuasa dan skim yang sedia ada hendaklah tetap
berkuatkuasa selagi perintah Tribunal Hakcipta tetap berkuatkuasa. la
juga memberi Tribunal Hakcipta kuasa untuk membelakangkan tarikh
mula berkuatkuasa perintahnya berkaitan dengan caj yang kena dibayar.


-----

24 RANG UNDANG-UNDANG

Seksyen baru 27H mengadakan peruntukan bagi jenis lesen yang
boleh diberi oleh badan pelesenan selain daripada menurut skim pelesenan.

Seksyen baru 27I dan 27J menyatakan hal-hal yang terma lesen yang
dicadangkan dan lesen yang akan habis tempoh boleh dirujukkan kepada
Tribunal Hakcipta masing-masingnya oleh bakal pemegang lesen dan
pemegang lesen, dan seksyen baru 27K membenarkan permohonan dibuat
kepada Tribunal Hakcipta untuk mengkaji semula perintahnya.

Seksyen baru 27L memperuntukkan bahawa semasa perintah Tribunal
Hakcipta berkuatkuasa, pemohon yang mematuhi perintah itu disifatkan
sebagai berada dalam kedudukan yang sama berkaitan dengan pelanggaran
hakcipta seolah-olah dia telah pada segala masa material menjadi pemegang
lesen yang diberi oleh tuan punya hakcipta yang berkenaan atas terma
yang dinyatakan dalam perintah itu. Akibatnya, faedah perintah itu bolehlah
diserahhakan melainkan jika penyerahhakan itu dilarang secara nyata di
bawah terma perintah Tribunal Hakcipta.

7. _Fasal 6 bertujuan meminda seksyen 29 Akta untuk mengadakan_
peruntukan bagi perlantikan seorang Timbalan Pengerusi Tribunal Hakcipta
oleh Menteri. la juga bertujuan mengadakan peruntukan bagi perlantikan
seorang Setiausaha kepada Tribunal dan mana-mana pegawai lain yang
perlu oleh Menteri untuk membantu Tribunal Hakcipta berikutan
penambahan bidangkuasa Tribunal Hakcipta berhubungan dengan
pertikaian dalam pelesenan hakcipta.

8. _Fasal 7 bertujuan meminda seksyen 30 Akta untuk memperuntukkan_
bahawa pengerusi prosiding hendaklah mempunyai undi pemutus lanjutan
jika undi sama banyak dalam membuat sesuatu keputusan semasa manamana prosiding. la juga memperjelaskan bahawa Tribunal Hakcipta
hendaklah disifatkan sebagai dianggotai dengan sempurna sepanjang
presiding jika mana-mana anggota tidak dapat meneruskan prosiding itu
di pertengahannya asalkan kuorum tidak kurang daripada dua orang.

9. _Fasal 8 bertujuan memasukkan seksyen baru 30A yang_
memperuntukkan bahawa hanya persoalan undang-undang yang berbangkit
dalam prosiding yang diselesaikan di hadapan Tribunal Hakcipta boleh
dirujukkan kepada Mahkamah Tinggi sama ada oleh Tribunal Hakcipta
atas usulnya sendiri atau atas permintaan mana-mana pihak yang
merujukkan pertikaian itu kepada Tribunal Hakcipta.

10. Fasal 9 bertujuan memotong seksyen 32 Akta berikutan peruntukan
di bawah seksyen baru 30A yang memperuntukkan bahawa hanya persoalan
undang-undang boleh dirujukkan kepada Mahkamah Tinggi.

11. Fasal 10 bertujuan memasukkan seksyen baru 41A untuk mengadakan
peruntukan bagi Pengawal atau Timbalan Pengawal mengkompaunkan
apa-apa kesalahan di bawah Akta atau perundangan subsidiari yang dibuat
di bawahnya.


-----

HAKCIPTA (PINDAAN) 25

12. Fasal 11 bertujuan memotong seksyen 58 Akta memandangkan
Bahagian baru IVA mengadakan peruntukan bagi pihak terkilan merujukkan
pertikaian atas perkara yang berhubungan dengan lesen dan skim pelesenan
kepada Tribunal Hakcipta sebagai ganti Mahkamah Tinggi.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan. [PN. (U[2])1503.]


-----

