---
Year: 1996
Bill: D.R.24/1996 - Rang Undang-Undang Lembaga Kemajuan Wilayah Pulau Pinang (Pindaan) 1996 (Lulus)
Title: D.R.24/1996 - Rang Undang-Undang Lembaga Kemajuan Wilayah Pulau Pinang (Pindaan) 1996 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%2024.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%2024.pdf
---
---
Reading:
D.R.24/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

### D.R. 24/96

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Lembaga Kemajuan
Wilayah Pulau Pinang 1983.

# [            ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong
dengan nasihat dan persetujuan Dewan Negara dan Dewan
Rakyat yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Lembaga Kemajuan** Tajuk
Wilayah Pulau Pinang (Pindaan) 1996. ringkas.

**2. Akta Lembaga Kemajuan Wilayah Pulau Pinang 1983,** Pindaan
yang disebut "Akta ibu" dalam Akta ini, adalah dipinda seksyen 2.
dalam seksyen 2 dengan memasukkan selepas takrif _Akta 282._
"Negeri" takrif yang berikut:

' "pegawai perakaunan" termasuklah tiap-tiap
pegawai dan pengkhidmat yang dipertanggungkan
dengan kewajipan memungut, menerima, atau
mengakaunkan, atau yang sebenarnya memungut,
menerima atau mengakaunkan, apa-apa wang dalam
Kumpulan Wang, atau yang dipertanggungkan dengan
kewajipan membayar, atau yang sebenarnya
membayar, apa-apa wang dan tiap-tiap pegawai dan
pengkhidmat yang dipertanggungkan dengan
penerimaan, penjagaan atau pelupusan, atau


-----

2 RANG UNDANG-UNDANG

pengakaunan, apa-apa barang simpanan dan harta
Lembaga atau yang sebenarnya menerima, memegang
atau melupuskan barang simpanan dan harta itu;'

Seksyen **3. Akta ibu adalah dipinda dengan memasukkan selepas**
baru 17A, seksyen 17 seksyen yang berikut:
17B, 17c,
17D, 17E, 17F,
17G dan 17H. ",

Jawatan- 17A. (1) Lembaga hendaklah mempunyai kuasa
kuasa tatatertib terhadap semua pegawai dan
tatatertib. pengkhidmatnya dan hendaklah menjalankan

kawalan tatatertib berkenaan dengan semua orang
sedemikian mengikut Akta ini dan mana-mana
### peraturan yang dibuat di bawah seksyen 17c.

(2) Bagi maksud seksyen ini—

_(a) maka hendaklah ditubuhkan jawatankuasa_
tatatertib Lembaga berkenaan dengan
Pengurus Besar yang terdiri daripada—

(i) Ketua Setiausaha Kementerian,
### yang hendaklah menjadi penge-
rusi jawatankuasa itu; dan

(ii) dua orang anggota Lembaga yang
hendaklah dilantik oleh Lembaga;
dan

_(b) Lembaga boleh, melalui pemberitahuan_
dalam Warta, menubuhkan jawatankuasa
tatatertib yang berlainan bagi kategori
berlainan pegawai atau pengkhidmat
Lembaga.

(3) Yang berikut hendaklah terpakai bagi
mana-mana jawatankuasa tatatertib yang
ditubuhkan menurut subseksyen (2)(b):

_(a) jawatankuasa itu hendaklah terdiri_
daripada apa-apa bilangan anggota
Lembaga, selain daripada Pengerusi
Lembaga, atau pegawai Lembaga, atau
apa-apa kombinasi anggota dan pegawai
itu; dan


-----

LEMBAGA KEMAJUAN WILAYAH PULAU PINANG 3

_(b) seseorang pegawai yang menjadi anggota_
sesuatu jawatankuasa tatatertib tidaklah
boleh lebih rendah pangkatnya daripada
mana-mana pegawai atau pengkhidmat
yang ke atasnya jawatankuasa yang dia
menjadi anggota mempunyai kuasa
tatatertib.

(4) Jawatankuasa yang ditubuhkan di bawah
subseksyen (1)(b) hendaklah menjalankan
kuasanya dalam segala perkara berhubungan
dengan tatatertib pegawai-pegawai dan
pengkhidmat-pengkhidmat yang diletakkan di
### bawah bidang kuasanya.

(5) Pada menjalankan tugas dan kuasa
tatatertibnya, sesuatu jawatankuasa tatatertib yang
disebut dalam subseksyen (2) hendaklah
mempunyai kuasa untuk mengambil tindakan
tatatertib dan mengenakan apa-apa hukuman
tatatertib atau apa-apa kombinasi dua hukuman
tatatertib atau lebih sebagaimana yang
diperuntukkan di bawah mana-mana peraturan
yang boleh dibuat di bawah seksyen 17c.

Rayuan 17 B . (1) Sesuatu keputusan jawatankuasa
terhadap
kepulusan tatatertib di bawah seksyen 17A(2)(a) bolehlah
jawatankuasa dirayu kepada Menteri.
tatatertib.

(2) Sesuatu keputusan jawatankuasa tatatertib
di bawah seksyen 17A(2)(b) bolehlah dirayu
kepada Jawatankuasa Rayuan Tatatertib yang
hendaklah terdiri daripada anggota-anggota yang
berikut:

_(a) Pengerusi Lembaga, yang hendaklah_
menjadi pengerusi Jawatankuasa Rayuan
Tatatertib dan mempunyai undi pemutus;
dan

_(b) tiga orang anggota Lembaga, yang_
### bukannya anggota jawatankuasa tatatertib
yang keputusannya adalah hal perkara


-----

4 RANG UNDANG-UNDANG

rayuan itu, yang hendaklah dilantik oleh
pengerusi Jawatankuasa Rayuan Tatatertib
dengan kelulusan Lembaga bagi maksud
rayuan itu.

(3) Menteri atau Jawatankuasa Rayuan
Tatatertib, mengikut mana-mana yang berkenaan,
boleh mengesahkan, mengakaskan atau mengubah
keputusan jawatankuasa tatatertib.

(4) Apabila Jawatankuasa Rayuan Tatatertib
menimbangkan sesuatu rayuan di bawah
subseksyen (2), seorang anggota jawatankuasa
tatatertib yang terhadap keputusannya rayuan
itu dibuat yang juga anggota Lembaga tidak
boleh hadir pada atau dengan apa-apa cara
mengambil bahagian dalam apa-apa prosiding
yang berhubungan dengan rayuan itu.

(5) Keputusan Menteri atau Jawatankuasa
Rayuan Tatatertib di bawah subseksyen (3) adalah
muktamad dan konklusif.

Kuasa 17c. (1) Lembaga boleh, dengan kelulusan
membuat Menteri, membuat apa-apa peraturan yang
peraturan-
peraturan difikirkannya perlu atau suaimanfaat untuk
tatatertib. mengadakan peruntukan bagi tatatertib pegawai-

pegawai dan pengkhidmat-pengkhidmat
### Lembaga.

(2) Peraturan-peraturan tatatertib yang dibuat
di bawah seksyen ini—

_(a) boleh mewujudkan kesalahan tatatertib;_

_(b) boleh mengadakan peruntukan bagi apa-_
apa hukuman tatatertib yang difikirkan
sesuai oleh Lembaga, dan hukuman itu
### boleh meliputi amaran, denda,
pelucuthakan emolumen, penangguhan
pergerakan gaji, pengurangan gaji,
penurunan pangkat dan buang kerja;


-----

LEMBAGA KEMAJUAN WILAYAH PULAU PINANG 5

_(c) hendaklah memberikan kepada orang yang_
terhadapnya prosiding tatatertib itu
diambil peluang membuat representasi
terhadap pertuduhan tatatertib yang dibuat
terhadapnya sebelum keputusan dicapai
oleh jawatankuasa tatatertib itu kecuali
### dalam hal-hal yang berikut:

(i) jika seseorang pegawai atau
pengkhidmat Lembaga dibuang
kerja atau diturunkan pangkat atas
alasan kelakuan yang berkenaan
dengannya suatu pertuduhan jena-
yah telah dibuktikan terhadapnya;

(ii) jika Lembaga, atas syor Menteri
yang dipertanggungkan dengan
hal-ehwal dalam negeri, berpuas
hati bahawa demi kepentingan
keselamatan Malaysia atau mana-
mana bahagiannya adalah tidak
suaimanfaat untuk menjalankan
kehendak perenggan ini; atau

(iii) jika telah dibuat terhadap
seseorang pegawai atau
pengkhidmat Lembaga apa-apa
perintah tahanan, pengawasan,
kediaman terhad, buang negeri
atau deportasi, atau jika telah
dikenakan terhadap pegawai atau
pengkhidmat Lembaga apa-apa
bentuk sekatan atau pengawasan
dengan bon atau selainnya, di
bawah mana-mana undang-undang
berhubungan dengan keselamatan
Malaysia atau mana-mana
bahagiannya, pencegahan jenayah,
tahanan pencegahan, kediaman
terhad, buang negeri, imigresen,
atau perlindungan wanita dan
gadis;


-----

### 6 RANG UNDANG-UNDANG

_(d) boleh mengadakan peruntukan bagi_
penahanan kerja dengan pengurangan
emolumen pegawai atau pengkhidmat
Lembaga sementara menanti selesainya
prosiding jenayah terhadapnya atau
prosiding tatatertib terhadapnya dengan
tujuan membuang kerja atau menurunkan
pangkatnya; dan

_(e) boleh mengadakan peruntukan bagi_
penggantungan tanpa emolumen
seseorang pegawai atau pengkhidmat
Lembaga jika pegawai atau pengkhidmat
itu telah disabitkan oleh mana-mana
mahkamah jenayah atau jika suatu
### perintah tahanan atau sekatan telah dibuat
berkenaan dengan atau dikenakan terhadap
pegawai atau pengkhidmat itu.

Pengenaan 17D. (1) Seseorang yang sedang atau telah
surcaj. bekerja dengan Lembaga boleh disurcaj jika

ternyata kepada Lembaga bahawa orang itu—

_(a) tidak memungut apa-apa wang yang_
terhutang kepada Lembaga yang
pemungutannya menjadi tanggung-
jawabnya;

_(b) adalah atau telah bertanggungjawab bagi_
apa-apa pembayaran wang daripada
Lembaga yang tidak sepatutnya dibuat
atau bagi apa-apa pembayaran wang yang
tidak diluluskan dengan sewajarnya;

_(c) adalah atau telah bertanggungjawab,_
secara langsung atau tak langsung, bagi
apa-apa kekurahgan dalam, atau bagi
pemusnahan, apa-apa wang, barang
simpanan atau harta lain Lembaga;

_(d) sebagai atau semasa menjadi pegawai_
perakaunan, tidak menyimpan akaun atau
### rekod yang sepatutnya; atau


-----

LEMBAGA KEMAJUAN WILAYAH PULAU PINANG 7

_(e) tidak membuat apa-apa pembayaran, atau_
adalah atau telah bertanggungjawab bagi
apa-apa kelewatan dalam pembayaran
wang daripada Lembaga kepada mana-
mana orang yang kepadanya pembayaran
itu kena dibuat di bawah mana-mana
undang-undang atau di bawah mana-mana
kontrak, perjanjian atau perkiraan yang
dibuat antara orang itu dengan Lembaga.

(2) Lembaga hendaklah, sebelum orang itu
disurcaj, menyampaikan suatu notis bertulis
kepadanya yang memintanya menunjukkan sebab
mengapa dia tidak patut disurcaj.

(3) Jika penjelasan yang memuaskan hati tidak
diterima dalam masa empat belas hari dari tarikh
penyampaian notis seperti yang disebut terdahulu,
Lembaga boleh—

_(a) dalam hal subseksyen (1)(a), (b) dan (c),_
### mensurcajkan terhadap orang itu sejumlah
wang yang tidak melebihi amaun yang
tidak dipungut, atau apa-apa bayaran yang
tidak sepatutnya dibuat, atau kekurangan
dalam, atau pemusnahan harta yang
dilakukan; dan

_(b) dalam hal subseksyen (1)_ _(d) dan (e),_
mensurcajkan apa-apa jumlah wang
terhadap orang itu sebagaimana yang
difikirkannya patut.

Pemberi- 17E. Lembaga hendaklah memberitahu orang
tahuan yang disurcajkan berkenaan dengan surcaj yang
surcaj.

dikenakan di bawah seksyen 17D(3).

Penarik- 17F. Walau apa pun seksyen 17D(3) dan 17E,
balikan Lembaga boleh pada bila-bila masa menarik balik
surcaj.

apa-apa surcaj yang berkenaan dengannya
penjelasan yang memuaskan hati telah diterima
atau jika ternyata selainnya bahawa tiada surcaj
patut dibuat, dan Lembaga hendaklah dengan
serta-merta memberitahu orang yang disurcaj
akan penarikbalikan itu.


-----

8 RANG UNDANG-UNDANG

Mendapatkan 17D. Amaun apa-apa surcaj yang dikenakan di
surcaj. bawah seksyen 17D(3) dan tidak ditarik balik di

bawah seksyen 17 F hendaklah menjadi hutang
yang kena dibayar kepada Lembaga daripada
orang yang terhadapnya surcaj itu dikenakan
dan boleh didakwa dan diperdapatkan di dalam
### mana-mana mahkamah atas guaman Lembaga
dan boleh juga, jika diarahkan sedemikian oleh
Lembaga, diperdapatkan melalui potongan—

_(a) daripada gaji orang yang disurcajkan;_
atau

_(b) daripada pencen orang yang disurcajkan,_

dengan ansuran bulanan yang sama banyak yang
### tidak melebihi satu perempat daripada jumlah
gaji atau pencen bulanan, mengikut mana-mana
yang berkenaan, orang itu.

Keanggotaan 17H. Dalam apa-apa tindakan surcaj terhadap
Lembaga Pengurus Besar, keanggotaan Lembaga bagi
dalam kes
khas. maksud seksyen 17D dan 17G tidaklah termasuk

Pengurus Besar.".

HURAIAN

Rang Undang-Undang ini bertujuan meminda Akta Lembaga Kemajuan
Wilayah Pulau Pinang 1983 ("Akta").

2. Fasal 1 bertujuan mengadakan peruntukan bagi perkara permulaan.

3. Fasal 2 bertujuan meminda seksyen 2 Akta dengan memasukkan
takrif "pegawai perakaunan".

4. Fasal 3 bertujuan memasukkan seksyen baru 17A, 17B, 17c,
17D, 17 E ,17 F , 17c dan 17H. Seksyen baru 17 A yang dicadangkan
bertujuan mengadakan peruntukan bagi penubuhan jawatankuasa
tatatertib bagi kategori yang berlainan pegawai-pegawai dan
pengkhidmat-pengkhidmat Lembaga. Seksyen baru 1 7 B yang
dicadangkan bertujuan membenarkan rayuan dibuat kepada Menteri
atau Jawatankuasa Rayuan Tatatertib, mengikut mana-mana yang
berkenaan, terhadap keputusan jawatankuasa tatatertib. Seksyen baru


-----

LEMBAGA KEMAJUAN WILAYAH PULAU PINANG 9

17c yang dicadangkan bertujuan memberi kuasa kepada Lembaga,
dengan kelulusan Menteri, untuk membuat peraturan-peraturan bagi
mengadakan peruntukan mengenai kesalahan dan hukuman tatatertib.
Seksyen baru 17D, 17E, 17F dan 17G adalah berhubungan dengan
pengenaan surcaj terhadap mana-mana orang yang sedang atau telah
bekerja dengan Lembaga. Seksyen baru17H yang dicadangkan bertujuan
memperuntukkan dalam apa-apa tindakan surcaj terhadap Pengurus
Besar, komposisi Lembaga bagi maksud seksyen 17D dan 17G tidak
termasuk Pengurus Besar.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan.

[PN. (U[2]) 1720.]


-----

