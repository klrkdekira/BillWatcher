---
Year: 1996
Bill: D.R.32/1996 - Rang Undang-Undang Amanah Luar Pesisir Labuan 1996 (Lulus)
Title: D.R.32/1996 - Rang Undang-Undang Amanah Luar Pesisir Labuan 1996 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%2032.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%2032.pdf
---
---
Reading:
D.R.32/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 32/96**

**Naskhah Sahih—Bahasa Kebangsaan**


RANG UNDANG-UNDANG

AMANAH LUAR PESISIR LABUAN 1996

SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.

2. Tafsiran.

3. Kewujudan sesuatu amanah.

4. Amanah khairat dan maksud.

5. Amanah pemborosan atau perlindungan.

6. Undang-undang yang sepatutnya bagi sesuatu amanah dan
kuasa untuk menukar undang-undang yang sepatutnya.

BAHAGIAN II

PEWUJUDAN DAN PENGIKTIRAFAN AMANAH

LUAR PESISIR

7. Kewujudan amanah luar pesisir.

8. Pewujudan amanah luar pesisir.

9. Kesahan amanah luar pesisir.

10. Tak boleh berkuatkuasanya tuntutan atau penghakiman luar

negeri.

11. Amanah luar pesisir atau pelupusan secara fraud.


-----

RANG UNDANG-UNDANG

Fa sal

12. Pendaftaran amanah luar pesisir.

13. Pendaftaran suratcara amanah.

14. Nama dan pejabat berdaftar amanah luar pesisir.

15. Daftar dan sekatan bagi pendedahan.

16. Tempoh amanah luar pesisir.

17. Pengubahan dan pembatalan amanah luar pesisir.

18. Kegagalan atau peluputan kepentingan.

19. Penamatan amanah luar pesisir.

20. Pendomisilan semula amanah luar negeri ke Labuan.

21. Migrasi amanah luar pesisir dari Labuan.

BAHAGIAN III

BENEFISIARI AMANAH LUAR PESISIR

22. Benefisiari.

23. Penolaktuntutan.

24. Kepentingan benefisiari dan urusan mengenainya.

25. Kepentingan kelas.

BAHAGIAN IV

PEMEGANG AMANAH BAGI AMANAH LUAR PESISIR

26. Pelantikan pemegang amanah.

27. Penerimaan pelantikan sebagai pemegang amanah.

28. Peletakan jawatan sebagai pemegang amanah.

29. Kekosongan dalam sesuatu amanah.

30. Kewajipan pemegang amanah.

31. Kewajipan pemegang amanah bersama.

32. Kesaksamaan pemegang amanah.

33. Kuasa pemegang amanah.

34. Surat atau memorandum hasrat.


-----

AMANAH LUAR PESISIR LABUAN 3

Fasal

35. Pelantikan pelindung.

36. Pewakilan kuasa oleh pemegang amanah.

37. Surat kuasa wakil.

38. Pengumpulan, pendahuluan atau penguntukan harta amanah.

39. Penetapan atau penyerahhakan harta amanah.

40. Saraan dan perbelanjaan.

41. Kerahsiaan yang berhubungan dengan amanah.

42. Liabiliti bagi pecah amanah.

43. Pemegang amanah bertindak berkenaan dengan lebih daripada

satu amanah.

44. Berurusan dengan pihak ketiga.

45. Pemegang amanah konstruktif.

46. Tanggung rugi bagi pemegang amanah bersara.

BAHAGIAN V

PELBAGAI

47. Pengubahan terma amanah bagi pihak orang belum dewasa,
dll.

48. Kelulusan transaksi tertentu.

49. Kuasa am Mahkamah.

50. Pembayaran kos.

51. Perlindungan bagi orang yang berurusan dengan pemegang
amanah.

52. Had masa tindakan.

53. Wang atau harta lain daripada aktiviti yang menyalahi undang
undang.

54. Kesalahan dan penalti am.

55. Kuasa untuk mendakwa.

56. Pengkompaunan kesalahan.

57. Peraturan-peraturan.

58. Pengecualian.


-----

RANG UNDANG-UNDANG

Fasal

59. Larangan ke atas pendaftaran atau penjalanan perniagaan.

60. Prosedur jika tiada prosedur ditetapkan.

61. Kecualian berkenaan dengan amanah yang wujud sebelum
Akta ini mula berkuatkuasa.

62. Ketakpakaian undang-undang tertentu.


-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi pewujudan
dan pengiktirafan amanah luar pesisir; dan bagi perkaraperkara yang berkaitan atau yang bersampingan
dengannya.

[ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

BAHAGIAN I

PERMULAAN

**1. Akta ini bolehlah dinamakan Akta Amanah Luar Pesisir**
Labuan 1996 dan hendaklah mula berkuatkuasa pada tarikh
# yang ditetapkan oleh Menteri melalui pemberitahuan dalam
_Warta._

**2. (1) Dalam Akta ini, melainkan jika konteksnya**
menghendaki makna yang lain—

"akuan amanah satu pihak" mempunyai erti yang
diberikan kepadanya oleh seksyen 8;

"amanah" termasuklah harta amanah dan hak, kuasa,
kewajipan, kepentingan, pertalian dan obligasi di bawah
sesuatu amanah;


Tajuk
ringkas dan
mula
berkuatkuasa

Tafsiran.


-----

6 RANG UNDANG-UNDANG

# "amanah luar pesisir" mempunyai erti yang diberikan
 kepadanya oleh subseksyen 7(1);
 "amanah luar pesisir berdaftar" ertinya sesuatu amanah
 luar pesisir yang didaftarkan di bawah subseksyen 12(4);
 "amanah saham" ertinya mana-mana amanah yang
 ditubuhkan bagi maksud, atau yang mempunyai kesan, mengadakan kemudahan bagi penyertaan oleh orang-orang sebagai benefisiari di bawah amanah itu dalam apa-apa keuntungan atau pendapatan yang timbul daripada pemerolehan, pemegangan, pengurusan atau pelupusan apa-apa harta;
 "benefisiari" ertinya seseorang yang berhak mendapat
 faedah di bawah suatu amanah atau yang bagi pihaknya budi bicara untuk membahagikan harta yang dipegang atas amanah boleh dijalankan;
 "daftar" termasuklah apa-apa jenis rekod;
 "ditetapkan" ertinya ditetapkan oleh atau di bawah Akta
 ini atau mana-mana peraturan yang dibuat di bawah Akta
ini;

# "harta" ertinya apa-apa harta alih atau tak alih, dan
 termasuklah hak dan kepentingan, sama ada pada masa sekarang atau pada masa hadapan dan sama ada terletakhak atau kontingen;
 "harta amanah" ertinya harta yang sedang dipegang
 atas amanah;
 "harta tak alih yang terletak di Malaysia" termasuklah
 syer, saham atau debentur dalam atau bagi sesuatu syarikat yang asetnya termasuk harta tak alih yang terletak di Malaysia selain daripada suatu syarikat awam yang disebut dalam senarai rasmi suatu bursa saham mana-mana negara atau bidang kuasa di dalam mana-mana negara;
 "Labuan" ertinya Wilayah Persekutuan Labuan;


-----

AMANAH LUAR PESISIR LABUAN 7

"Lembaga" mempunyai erti yang diberikan kepadanya

oleh Akta Lembaga Perkhidmatan Kewangan Luar Pesisir
Labuan 1996;

"Mahkamah" ertinya Mahkamah Tinggi atau seseorang

hakim Mahkamah Tinggi;

"Malaysia" ertinya wilayah-wilayah di dalam

Persekutuan Malaysia, perairan wilayah Malaysia dan
dasar laut dan tanih bawah perairan wilayah, dan
termasuklah mana-mana kawasan yang melangkaui
sempadan perairan wilayah Malaysia, dan dasar laut dan
tanih bawah mana-mana kawasan itu, yang telah atau
# akan kemudian daripada ini dijadikan di bawah undangundang Malaysia dan mengikut undang-undang
antarabangsa sebagai suatu kawasan yang ke atasnya
Malaysia mempunyai hak kedaulatan bagi maksud
mempelopori dan mengeksploitasikan sumber semula jadi,
sama ada hidup atau tidak;

"Menteri" ertinya Menteri yang pada masa ini

dipertanggungkan dengan tanggungjawab bagi syarikat
luar pesisir;

"orang" termasuklah sekumpulan orang, yang

diperbadankan atau tidak diperbadankan;

# "orang belum dewasa" ertinya seseorang yang belum

mencapai umur dewasa di bawah undang-undang yang
sepatutnya bagi sesuatu amanah atau, jika tiada undangundang telah dipilih, di bawah undang-undang domisilnya;

"orang berkelayakan" ertinya seseorang yang bukan

pemastautin di Malaysia;

"pecah amanah" ertinya—

_(a) apa-apa tindakan oleh seseorang pemegang_

amanah yang berlanggaran dengan kewajipan
yang dikenakan;

_(b) apa-apa tindakan atau pengabaian oleh seseorang_

# pemegang amanah yang tidak dibenarkan atau
dimaafkan; atau


_Akta 545._


-----

8 RANG UNDANG-UNDANG

_(c) apa-apa pengabaian atau peninggalan di pihak_
pemegang amanah untuk memenuhi kewajipan
yang dikenakan ke atasnya,

oleh Akta ini, undang-undang yang sepatutnya bagi amanah
itu atau terma-terma amanah itu;

"pemastautin" ertinya mana-mana orang—

_(a) yang merupakan warganegara atau pemastautin_
tetap Malaysia; atau

_(b) yang telah menubuhkan suatu tempat perniagaan_
dan sedang beroperasi di Malaysia, selain
daripada sesuatu syarikat luar pesisir atau
syarikat luar pesisir asing yang diperbadankan
atau didaftarkan di bawah Akta Syarikat Luar
# Pesisir 1990,

dan termasuklah seseorang yang diisytiharkan sebagai
seorang pemastautin menurut seksyen 43 Akta Kawalan
Pertukaran Wang 1953;

"pembuat amanah" ertinya seseorang yang membuat
suatu amanah dan termasuklah seseorang yang mengadakan
harta amanah atau membuat suatu pemberian berwasiat
atas amanah atau kepada sesuatu amanah, tetapi tidak
termasuk seseorang yang membuat sumbangan kepada
sesuatu amanah saham;

"pemegang amanah" ertinya seseorang yang dilantik
untuk bertindak sebagai seorang pemegang amanah suatu
amanah mengikut peruntukan Akta ini;

"perbadanan" ertinya sesuatu pertubuhan perbadanan,
di mana-mana jua dibentuk atau diperbadankan;

"suratcara amanah" ertinya sesuatu suratcara yang
melaluinya suatu amanah diwujudkan dan termasuklah
suatu akuan amanah satu pihak dan apa-apa suratcara
yang mengubah terma-terma amanah itu;


_Akta 441._

_Akta 17._


-----

AMANAH LUAR PESISIR LABUAN 9

"syarikat amanah" ertinya sesuatu syarikat yang
didaftarkan di bawah seksyen 4 Akta Syarikat Amanah
Labuan 1990 untuk menjalankan perniagaan sebagai suatu
syarikat amanah;

"terma-terma amanah" ertinya terma bertulis atau lisan
bagi sesuatu amanah atau apa-apa terma lain yang terpakai
di bawah undang-undang yang sepatutnya bagi amanah
itu;

"undang-undang yang sepatutnya" ertinya—

_(a) undang-undang yang dipilih oleh pembuat_
amanah supaya terpakai bagi sesuatu amanah,
pemilihannya itu dinyatakan atau adalah tersirat
dalam terma-terma amanah itu; atau

_(b) jika tiada undang-undang dipilih, undang-undang_
yang dengannya sesuatu amanah mempunyai
kaitan yang paling rapat pada masa ia
diwujudkan,

(2) Bagi maksud takrif "undang-undang yang
sepatutnya" dalam subseksyen (1), dalam menentukan
undang-undang yang dengannya sesuatu amanah
mempunyai kaitan yang paling rapat, rujukan hendaklah
dibuat, terutamanya, kepada—

_(a) tempat pentadbiran amanah itu yang dinamakan_
oleh pembuat amanah;

_(b) tempat terletaknya harta amanah itu;_

_(c) tempat bermastautin atau perniagaan pemegang_
amanah; dan

_(d) matlamat amanah dan tempat di mana matlamat_
itu dikehendaki dilaksanakan.

(3) Apa-apa sebutan mengenai "Akta ini" dalam Akta
ini hendaklah, melainkan jika dinyatakan secara nyata
selainnya, disifatkan termasuk sebutan mengenai manamana peraturan, kaedah, perintah, pemberitahuan atau
perundangan subsidiari yang lain yang dibuat di bawah
Akta ini.


_Akta 422._


-----

10 RANG UNDANG-UNDANG

(4) Perkataan dan ungkapan yang digunakan dalam
Akta ini yang merujuk kepada mana-mana undang-undang
lain hendaklah, setakat yang perlu untuk memberikan
kuatkuasa kepada Akta ini dan secara konsisten dengan
peruntukan undang-undang yang lain itu, mempunyai erti
yang sama dengan perkataan dan ungkapan dalam undangundang yang berkaitan dengannya perkataan dan ungkapan
itu digunakan dalam Akta ini.

**3. Sesuatu amanah wujud jika seseorang memegang atau**
disifatkan memegang atau padanya terletakhak atau
disifatkan terletakhak harta yang bukan kepunyaannya
atas haknya sendiri dan dia di bawah suatu obligasi sebagai
pemegang amanah untuk bertindak tentang harta itu—

_(a) bagi faedah mana-mana benefisiari, sama ada_
atau tidak ditentukan atau wujud;

_(b) bagi apa-apa maksud yang tidak bagi faedah_
pemegang amanah; atau

_(c) bagi faedah dan maksud yang disebut dalam_
perenggan (a) dan (b) kedua-duanya.

**4. (1) Sesuatu amanah hendaklah dianggap sebagai suatu**
amanah bagi maksud khairat di bawah Akta ini jika amanah
itu dibuat bagi mana-mana satu daripada maksud yang
berikut atau lebih dan jika pemenuhan maksud atau
maksud-maksud sedemikian adalah bagi faedah masyarakat
atau sebahagian besar masyarakat dengan mengambil kira
jenis dan sifat maksud atau maksud-maksud itu:

_(a) pengurangan atau pembasmian kemiskinan;_

_(b) pemajuan pendidikan;_

_(c) penggalakan seni, sains dan agama;_

_(d) perlindungan alam sekitar;_

_(e) pemajuan hak asasi manusia dan kebebasan asasi;_
atau

_(f) mana-mana maksud lain yang mendatangkan_
faedah kepada masyarakat.


Kewujudan
sesuatu
amanah.

Amanah
khairat dan
maksud.


-----

AMANAH LUAR PES1SIR LABUAN                                                                                   11

(2) Sesuatu maksud boleh dianggap sebagai khairat
sama ada ia dikehendaki dijalankan di Malaysia atau di
tempat lain dan sama ada ia mendatangkan faedah kepada
masyarakat di Malaysia atau di tempat lain.

(3) Walau apa pun apa-apa undang-undang yang
# berlawanan, suatu amanah boleh diwujudkan atau
ditubuhkan bagi maksud atau maksud-maksud tertentu,
sama ada khairat atau tidak, tetapi amanah itu mestilah
terletakhak pada orang sebenar dalam tempoh berkekalan
yang terpakai atau dinyatakan terpakai bagi amanah itu,
dan mana-mana amanah yang diwujudkan atau ditubuhkan
sedemikian bolehlah dikuatkuasakan oleh pembuat amanah
atau wakil dirinya atau oleh orang atau orang-orang yang
dinamakan dalam suratcara yang mewujudkan atau
menubuhkan amanah itu sebagai orang yang dilantik untuk
menguatkuasakan amanah itu dan amanah itu bolehlah
dikuatkuasakan atas kehendak orang atau orang-orang
yang dinamakan sedemikian walaupun orang itu bukan
benefisiari di bawah amanah itu.

**5. (1) Terma-terma sesuatu amanah boleh menjadikan**
kepentingan seseorang benefisiari dalam harta amanah
atau dalam apa-apa pendapatan atau modal harta itu—

_(a) boleh ditamatkan;_

_(b) tertakluk kepada suatu sekatan atas pem-_
berimilikan atau pelupusan; atau

_(c) tertakluk kepada pengurangan atau penamatan_
sekiranya benefisiari menjadi tak solven atau
mana-mana hartanya menjadi boleh disita atau
disekuester bagi faedah pemiutangnya.

(2) Sesuatu amanah yang di bawahnya kepentingan
seseorang benefisiari adalah tertakluk kepada penamatan,
sekatan atau pengurangan di bawah subseksyen (1) adalah
suatu amanah pemborosan atau perlindungan.

(3) Sesuatu peruntukan dalam terma-terma sesuatu
amanah yang menghendaki supaya kepentingan seseorang
benefisiari dalam harta amanah atau dalam apa-apa


Amanah
pemborosan
atau
perlindungan.


-----

12 RANG UNDANG-UNDANG

pendapatan atau modal harta itu dipegang atas amanah
pemborosan atau perlindungan hendaklah ditafsirkan
sebagai suatu kehendak supaya kepentingan benefisiari
itu dijadikan tertakluk kepada penamatan, sekatan atau
pengurangan sebagaimana yang disebut dalam subseksyen
(1).

**6. (1) Tertakluk kepada peruntukan Akta ini, sesuatu**
amanah hendaklah ditentukan oleh undang-undang yang
sepatutnya bagi amanah itu dan hendaklah ditafsirkan
dan dikuatkuasakan dengan sewajarnya.

(2) Terma-terma sesuatu amanah boleh mengadakan
peruntukan supaya undang-undang yang sepatutnya bagi
amanah itu ditukarkan daripada undang-undang suatu
bidang kuasa kepada undang-undang suatu bidang kuasa
yang lain dan sebaliknya, tertakluk kepada peruntukan
Akta ini dan kepada pengiktirafan pertukaran sedemikian
oleh undang-undang yang relevan bagi bidang kuasa yang
satu lagi itu, khususnya tentang kesahan amanah dan
kepentingan benefisiari itu.

(3) Sesuatu pertukaran undang-undang yang sepatutnya
tidak menjejaskan kesahan di sisi undang-undang, atau
menjadikan mana-mana orang bertanggungan bagi, apaapa jua yang dibuat sebelum pertukaran itu.

BAHAGIAN II

PEWUJUDAN DAN PENGIKTIRAFAN
AMANAH LUAR PESISIR

**7. (1) Sesuatu amanah ialah suatu amanah luar pesisir**
jika—

_(a) pembuat amanah itu ialah orang yang_
berkelayakan pada masa amanah itu diwujudkan;

_(b) harta amanah itu tidak termasuk mana-mana harta_
tak alih yang terletak di Malaysia, melainkan
jika dibenarkan oleh pihak-pihak berkuasa yang
relevan dan undang-undang yang sedang
berkuatkuasa;


Undangundang yang
sepatutnya
bagi ses-uatu
amanah dan
kuasa untuk
menukar
undangundang yang
sepatutnya

Kewujudan
amanah luar
pesisir.


-----

AMANAH LUAR PESISIR LABUAN 13

_(c) tertakluk kepada subseksyen (2) dan (3), semua_
benefisiari di bawah amanah itu ialah orang
yang berkelayakan pada masa amanah itu
diwujudkan atau pada masa mana-mana seorang
daripada mereka atau lebih menjadi berhak
selainnya untuk menjadi benefisiari di bawah
amanah itu; dan

_(d) sekurang-kurangnya seorang daripada pemegang_
amanah itu ialah syarikat amanah.

(2) Sesuatu amanah ialah amanah luar pesisir walaupun
seseorang yang bukan orang berkelayakan mendapat faedah
bersama-sama dengan mana-mana orang lain sebagai
anggota suatu golongan orang yang merupakan benefisiari
di bawah suatu amanah bagi maksud khairat.

(3) Sesuatu amanah hendaklah terus menjadi amanah
luar pesisir walaupun seorang daripada benefisiarinya
atau lebih yang merupakan orang berkelayakan pada masa
amanah itu diwujudkan kemudiannya menjadi pemastautin
di Malaysia pada masa mereka selainnya berhak menjadi
benefisiari.

(4) Bagi maksud seksyen ini, ungkapan "pada masa
amanah itu diwujudkan", berhubungan dengan amanah
yang diwujudkan oleh suatu wasiat, ertinya masa wasiat
itu mula berkuatkuasa.

**8. (1) Sesuatu amanah luar pesisir tidaklah menjadi sah**
melainkan jika ia diwujudkan oleh suatu wasiat atau
suratcara lain secara bertulis, termasuklah sesuatu akuan
amanah satu pihak, tetapi sesuatu amanah saham hendaklah
diwujudkan hanya melalui wasiat atau suratcara lain secara
bertulis.

(2) Sesuatu akuan amanah satu pihak ialah suatu akuan
secara bertulis oleh suatu syarikat amanah yang
menyatakan—

_(a) bahawa ia adalah pemegang amanah suatu_
amanah luar pesisir;


Pewujudan
amanah luar
pesisir.


-----

14 RANG UNDANG-UNDANG

_(b) nama amanah itu;_

_(c) terma-terma amanah itu; dan_

_(d) nama atau maklumat yang membolehkan semua_
benefisiari dikenali.

(3) Sesuatu akuan .amanah satu pihak tidak perlu
mengandungi nama pembuat amanah, tetapi dalam hal
sedemikian akuan itu hendaklah mengandungi suatu
pernyataan oleh syarikat amanah itu bahawa pembuat
amanah itu ialah seorang berkelayakan pada tarikh akuan
itu dibuat.

**9. (1) Sesuatu amanah luar pesisir, yang diwujudkan**
dengan sah mengikut atau sebagaimana yang
diperuntukkan oleh Akta ini, sama ada di Labuan atau
di luar negara, hendaklah diiktiraf dan boleh
dikuatkuasakan mengikut terma-termanya, oleh mahkamahmahkamah di Malaysia yang terletak di Labuan atau di
mana-mana tempat lain yang ditetapkan oleh Ketua Hakim
Negara Mahkamah Persekutuan walau apa pun peruntukan
mana-mana undang-undang lain.

(2) Sesuatu amanah luar pesisir tidaklah sah dan tidak
boleh dikuatkuasakan di Labuan jika—

_(a) ia menghendaki, berupa sebagai atau meng-_
galakkan pelakuan apa-apa perbuatan yang
merupakan suatu kesalahan di bawah undangundang Malaysia atau yang, jika dilakukan di
Malaysia, menjadi suatu kesalahan sedemikian:

Dengan syarat bahawa jika perbuatan itu
berlaku di mana-mana negara selain daripada
Malaysia, ia juga mestilah boleh dihukum sebagai
suatu kesalahan jenayah di bawah undang-undang
negara lain itu atau suatu bidang kuasa di dalam
negara lain itu di mana ia berlaku;

_(b) ia mempunyai pendapatan yang terakru_
kepadanya, atau diperolehi olehnya, yang
berpunca daripada suatu pengendalian, transaksi


Kesahan
amanah luar
pesisir.


-----

AMANAH LUAR PESISIR LABUAN                                                                                   15

atau aktiviti lain yang merupakan atau akan
menjadi suatu kesalahan sebagaimana yang
disebut dalam perenggan (a);

_(c) ia terdiri daripada harta yang penerimaan,_
pemunyaan atau pengawalannya menjadi atau
akan menjadi suatu kesalahan sebagaimana yang
disebut dalam perenggan (a); atau

_(d) Mahkamah mengisytiharkan bahawa matlamat_
yang baginya ia diwujudkan telah gagal atau
bahawa terma-terma amanah itu adalah
sedemikian rupa hingga pelaksanaannya adalah
mustahil.

(3) Jika sesuatu amanah luar pesisir diwujudkan bagi
dua maksud atau lebih yang sebahagiannya adalah sah
dan yang lainnya tidak sah—

_(a) keseluruhan amanah itu adalah tidak sah jika_
maksud yang tidak sah itu tidak dapat diasingkan
dengan sewajarnya; atau

_(h) jika maksud yang tidak sah itu dapat diasingkan_
dengan sewajarnya, Mahkamah boleh membuat
suatu dapatan bahawa amanah itu adalah sah
mengenai maksud atau maksud-maksud yang
sah itu yang tidak menyentuh kesahan amanah
itu sehingga takat dan di bawah syarat yang
ditentukan olehnya.

(4) Jika pemegang amanah sesuatu amanah luar pesisir
berpendapat bahawa amanah itu adalah atau mungkin,
pada keseluruhannya atau sebahagiannya, tak sah, dia
# hendaklah mendapatkan arahan daripada Mahkamah
tentang kesahan amanah itu dan tentang apa-apa perkara
yang berkenaan dengan harta amanah itu dan obligasinya
berhubungan dengan amanah itu.

(5) Seseorang pembuat amanah atau benefisiari sesuatu
amanah luar pesisir boleh juga meminta arahan daripada
Mahkamah tentang perkara-perkara yang disebut dalam
subseksyen (4).


-----

16 RANG UNDANG-UNDANG

**10. (1) Jika sesuatu amanah luar pesisir diwujudkan**
dengan sah mengikut atau sebagaimana yang
diperuntukkan oleh Akta ini, Mahkamah tidak boleh
mengubahnya atau mengetepikannya atau mengiktiraf
kesahan apa-apa tuntutan terhadap harta amanah itu
# menurut undang-undang suatu bidang kuasa yang lain
atau perintah mahkamah daripada suatu bidang kuasa
yang lain berkenaan dengan—

_(a) akibat terhadap diri dan ketuanpunyaan daripada_
suatu perkahwinan atau penamatan perkahwinan;

_(b) hak-hak pewarisan, sama ada dengan wasiat atau_
tidak, termasuk bahagian tetap suami atau isteri
atau saudara-mara;

_(c) apa-apa tuntutan atau perintah mahkamah_
berkaitan dengan perkara-perkara yang disebut
dalam perenggan (a) atau (b) yang berkenaan
dengan undang-undang diri pembuat amanah
atau benefisiari; atau

_(d) tuntutan pemiutang dalam ketaksolvenan yang_
tertakluk kepada peruntukan seksyen 11.

(2) Bagi mengelakkan keraguan, adalah dengan ini
diisytiharkan bahawa sekiranya ada apa-apa ketakkonsistenan antara undang-undang yang sepatutnya bagi
sesuatu amanah dengan undang-undang diri pembuat
amanah atau benefisiari, maka undang-undang yang
sepatutnya hendaklah mengatasi undang-undang diri itu.

**11. (1) Jika dibuktikan tanpa keraguan munasabah, yang**
# bebannya adalah terletak pada pemiutang yang menuntut,
bahawa sesuatu amanah luar pesisir yang diwujudkan
atau didaftarkan di Labuan, atau harta yang dilupuskan
kepada amanah luar pesisir itu—

_(a) telah diwujudkan atau didaftarkan atau_
dilupuskan sedemikian oleh atau bagi pihak
pembuat amanah dengan niat utama untuk
memfraud pemiutang pembuat amanah itu; dan


Tak boleh
berkuatkuasanya tuntutan
atau
penghakiman
luar negeri.

Amanah luar
pesisir atau
pelupusan
secara fraud.


-----

AMANAH LUAR PESISIR LABUAN                                                                                   17

_(b) telah, pada masa pewujudan atau pendaftaran_
atau pelupusan itu berlaku, menjadikan pembuat
amanah itu tak solven atau tidak mempunyai
harta yang dengannya tuntutan pemiutang itu,
jika berjaya, dapat diselesaikan,

"maka pewujudan, pendaftaran atau pelupusan itu tidaklah
menjadi tak sah atau boleh batal dan amanah luar pesisir
itu adalah bertanggungan untuk menjelaskan tuntutan
pemiutang daripada harta yang jika tidak kerana
pewujudan, pendaftaran atau pelupusan itu akan tersedia
untuk menjelaskan tuntutan pemiutang itu dan tanggungan
itu hanyalah setakat kepentingan yang pembuat amanah
itu ada dalam harta itu sebelum pewujudan, pendaftaran,
atau pelupusan itu, dan apa-apa pertambahan harta itu,
jika ada, selepas itu.

(2) Bagi maksud subseksyen (1), dalam menentukan
sama ada sesuatu amanah luar pesisir yang diwujudkan
atau didaftarkan atau sesuatu pelupusan telah menjadikan
pembuat amanah tak solven atau tidak mempunyai harta
yang dengannya suatu tuntutan pemiutang, jika berjaya,
dapat dijelaskan, hendaklah diambil kira nilai pasaran
yang berpatutan bagi harta pembuat amanah itu (yang
tidak merupakan harta amanah itu atau berhubungan
dengan amanah itu), pada masa selepas sahaja pewujudan,
pendaftaran, atau pelupusan itu, dan sekiranya nilai pasaran
yang berpatutan bagi harta itu melebihi nilai tuntutan
pemiutang pada masa itu, maka amanah luar pesisir yang
diwujudkan atau didaftarkan sedemikian atau pelupusan
itu hendaklah bagi maksud Akta ini disifatkan telah tidak
diwujudkan atau didaftarkan sedemikian, atau harta itu
dilupuskan, dengan niat utama untuk memfraud pemiutang
itu.

(3) Sesuatu amanah luar pesisir yang diwujudkan atau
didaftarkan di Labuan dan sesuatu pelupusan harta kepada
amanah itu tidaklah menjadi fraud terhadap seseorang
pemiutang seseorang pembuat amanah—

_(a) jika pewujudan atau pendaftarannya atau_
pelupusan itu, berlaku selepas habis ternpoh dua


-----

18 RANG UNDANG-UNDANG

tahun dari tarikh kausa tindakan pemiutang itu
terakru; atau

_(b) jika pewujudan atau pendaftarannya, atau_
pelupusan itu, berlaku sebelum habis tempoh
dua tahun dari tarikh kausa tindakan pemiutang
terakru dan pemiutang itu gagal memulakan
tindakan sedemikian sebelum habis tempoh satu
tahun dari tarikh pewujudan atau pendaftaran,
atau pelupusan itu.

(4) Sesuatu amanah luar pesisir yang diwujudkan atau
didaftarkan di Labuan dan sesuatu pelupusan harta kepada
amanah itu tidaklah menjadi suatu fraud terhadap
pemiutang seseorang pembuat amanah jika pewujudan
atau pendaftaran, atau pelupusan harta berlaku sebelum
kausa tindakan pemiutang terhadap pembuat amanah itu
terakru atau berbangkit.

(5) Seseorang pembuat amanah tidak boleh dikaitkan
dengan suatu niat untuk menfraud seseorang pemiutang
semata-mata oleh sebab pembuat amanah itu—

_(a) telah mewujudkan atau mendaftarkan suatu_
amanah luar pesisir atau telah melupuskan harta
kepada amanah itu dalam masa dua tahun dari
tarikh kausa tindakan pemiutang itu terakru;
atau

_(b) ialah seorang benefisiari._

(6) Jika sesuatu amanah luar pesisir adalah
bertanggungan untuk menyelesaikan suatu tuntutan
pemiutang mengikut cara yang diperuntukkan dalam
subseksyen (1) tetapi tidak dapat berbuat sedemikian
disebabkan oleh hakikat bahawa harta itu telah dilupuskan,
selain daripada kepada seorang pembeli bona fide dengan
nilai, maka apa-apa pelupusan sedemikian adalah tak sah.

(7) Bagi maksud seksyen ini, tarikh kausa tindakan
terakru ialah—

_(a) tarikh perbuatan atau peninggalan yang boleh_
digunakan untuk membuktikan kausa tindakan


-----

AMANAH LUAR PESISIR LABUAN 19

sama ada sebahagiannya atau sepenuhnya; dan
jika terdapat lebih daripada satu perbuatan atau
jika peninggalan itu merupakan peninggalan yang
berterusan, tarikh perbuatan yang pertama atau
tarikh peninggalan itu mula berlaku, mengikut
mana-mana yang berkenaan; dan

_(b) dalam hal sesuatu tindakan atas suatu_
penghakiman, tarikh perbuatan atau peninggalan
itu, atau jika terdapat lebih daripada satu
perbuatan atau peninggalan itu ialah peninggalan
yang berterusan, tarikh perbuatan yang pertama
atau tarikh peninggalan itu mula berlaku,
mengikut mana-mana yang berkenaan, yang
menyebabkan timbulnya penghakiman itu.

(8) Dalam seksyen ini, istilah "pemiutang" termasuklah
mana-mana orang yang mengatakan ada suatu kausa
tindakan.

**12. (1) Tiap-tiap amanah luar pesisir yang diwujudkan**
dengan sah mengikut atau sebagaimana yang
diperuntukkan oleh Akta ini, sama ada di Labuan atau
di luar negara, boleh didaftarkan dengan Lembaga.

(2) Pemegang amanah sesuatu amanah luar pesisir
adalah bertanggungjawab bagi mendaftarkan amanah luar
pesisir dan apa-apa perubahan selepas itu yang berkaitan
dengannya di bawah Akta ini, jika amanah luar pesisir
itu didaftarkan menurut subseksyen (1).

(3) Pendaftaran sesuatu amanah luar pesisir hendaklah
dilaksanakan dengan memfailkan dengan Lembaga
perkara-perkara yang berikut:

_(a) suatu pernyataan yang mengandungi—_

(i) nama amanah luar pesisir itu;

(ii) tarikh pewujudannya;

(iii) nama dan alamat syarikat amanah yang
bertindak sebagai pemegang amanah;


Pendaftaran
amanah luar
pesisir.


-----

20 RANG UNDANG-UNDANG

(iv) alamat pejabat berdaftar amanah luar
pesisir itu;

(v) undang-undang yang sepatutnya bagi
amanah luar pesisir itu; dan

_(b) suatu akuan oleh syarikat amanah yang bertindak_
sebagai pemegang amanah bagi amanah luar
pesisir itu bahawa amanah itu memenuhi syaratsyarat Akta ini untuk ia menjadi suatu amanah
luar pesisir.

(4) Lembaga hendaklah, setelah berpuas hati bahawa
semua kehendak Akta ini bagi pewujudan suatu amanah
luar pesisir telah dipatuhi dan fee yang ditetapkan telah
dibayar, mendaftarkan amanah itu dan mengeluarkan suatu
perakuan pendaftaran dengan sewajarnya.

(5) Apa-apa perubahan kemudiannya dalam butir- butir
amanah luar pesisir berdaftar yang disebut dalam
subseksyen (3) hendaklah diberitahukan kepada dan
didaftarkan dengan Lembaga dalam borang yang ditetapkan
dalam masa satu bulan dari perubahan itu dan tidak boleh
berkuatkuasa sehingga ia didaftarkan sedemikian.

(6) Pemegang amanah bagi amanah luar pesisir
berdaftar hendaklah memberitahu Lembaga mengenai
penamatan amanah itu dalam borang yang ditetapkan
dalam masa satu bulan dari penamatan itu.

(7) Pemegang amanah bagi amanah luar pesisir
berdaftar hendaklah memberitahu Lembaga dalam borang
yang ditetapkan tentang sama ada amanah itu masih wujud
dan sama ada dia masih menjadi pemegang amanahnya
tidak lewat daripada satu bulan selepas tiap-tiap ulang
tahun pendaftaran amanah itu di Labuan.

(8) Mana-mana pemegang amanah yang tidak
mematuhi kehendak seksyen ini adalah melakukan suatu
kesalahan.

Penalti: Sepuluh ribu ringgit.


-----

AMANAH LUAR PESISIR LABUAN 21

(9) Bagi maksud subseksyen (8), jika terdapat dua
pemegang amanah atau lebih, kehendak seksyen ini
hendaklah disifatkan telah dipatuhi oleh semua pemegang
amanah asalkan salah seorang daripada mereka
mematuhinya.

**13. Pemegang amanah sesuatu amanah luar pesisir**
berdaftar boleh member! Lembaga suatu salinan suratcara
amanah itu atau apa-apa pindaan kepadanya yang telah
diperakui oleh pemegang amanah itu dan Lembaga
hendaklah mendaftarkan dan memfailkan salinan itu
sebagai salinan yang benar.

**14. (1) Tiap-tiap** suratcara amanah hendaklah
mengandungi nama yang dengannya amanah luar pesisir
itu akan dikenali dan didaftarkan dan nama itu hendaklah
kekal sehingga amanah itu ditamatkan melainkan jika
Lembaga, dengan mengambil kira hal keadaan kes itu,
memikirkan patut dibenarkan perubahan nama itu.

(2) Pejabat berdaftar sesuatu amanah luar pesisir ialah
pejabat berdaftar syarikat amanah yang telah dilantik
sebagai pemegang amanah bagi amanah itu dan hendaklah
menjadi alamat bagi penyampaian apa-apa dokumen
kepada amanah itu.

**15. (1) Lembaga** hendaklah menyimpan dan
menyenggarakan suatu daftar kesemua amanah luar pesisir
yang didaftarkan di bawah subseksyen 12(4) dan hendaklah
mencatatkan dalam daftar itu apa-apa perubahan butirbutir yang telah diberitahu dengan sewajarnya kepada
Lembaga dan apa-apa perkara lain yang difikirkan sesuai
oleh Lembaga.

(2) Atas permintaan pemegang amanah sesuatu
amanah, dan apabila bukti yang mencukupi diberikan
sehingga Lembaga berpuas hati, Lembaga boleh
mengeluarkan suatu perakuan yang menyatakan,
berdasarkan maklumat yang ada pada Lembaga, bahawa
pada tarikh perakuan itu—

_(a) pemohon ialah pemegang amanah bagi amanah_
itu; atau


Pendaftaran
suratcara
amanah.

Nama dan
pejabat
berdaftar
amanah luar
pesisir.

Daftar dan
sekatan bagi
pendedahan


-----

22 RANG UNDANG-UNDANG

_(b) suatu salinan suratcara amanah itu sebagaimana_
yang disalin dan diperakui telah didaftarkan
dengan Lembaga menurut seksyen 13.

(3) Tertakluk kepada terma-terma amanah dan apaapa perintah Mahkamah yang berlawanan dengannya,
semua dokumen yang difailkan dengan atau disimpan
oleh Lembaga yang berhubungan dengan amanah luar
pesisir tidaklah terbuka kepada orang awam untuk
diperiksa, dan Lembaga tidak boleh mendedahkan kepada
mana-mana orang apa-apa dokumen sedemikian atau apaapa maklumat yang sampai kepada pengetahuannya dalam
pelaksanaan tugasnya di bawah Akta ini.

**16. Sesuatu amanah luar pesisir hendaklah, melainkan**
jika dinyatakan selainnya dalam dan tertakluk kepada
terma-terma amanah itu, terus wujud selama tempoh yang
tidak melebihi satu ratus tahun; tetapi ia boleh ditamatkan
pada bila-bila masa mengikut peruntukan Akta ini.

**17. (1) Sesuatu amanah luar pesisir boleh memper-**
untukkan dengan nyata—

_(a) bahawa terma-termanya boleh diubah; atau_

_(b) bahawa amanah itu sendiri atau kuasa yang boleh_
dijalankan di bawah amanah itu boleh dibatalkan,
sama ada keseluruhannya atau sebahagiannya.

(2) Jika sesuatu amanah luar pesisir memperuntukkan
bahawa terma-terma amanah itu boleh diubah, kuasa untuk
mengubah itu hendaklah tanpa menjejaskan kuasa yang
terletahak pada Mahkamah oleh Akta ini bagi pengubahan
terma-terma amanah itu.

(3) Tiada pengubahan terma-terma sesuatu amanah
luar pesisir atau pembatalan sesuatu amanah luar pesisir
atau kuasa yang boleh dijalankan di bawah sesuatu amanah
luar pesisir boleh menjejaskan apa-apa jua yang telah
dilakukan dengan sah oleh seseorang pemegang amanah
berhubungan dengan sesuatu amanah luar pesisir sebelum
dia menerima notis tentang pengubahan atau pembatalan
itu.


Tempoh
amanah luar
pesisir.

Pengubahan
dan
pembatalan
amanah luar
pesisir.


-----

AMANAH LUAR PESISIR LABUAN 23

(4) Tertakluk kepada terma-terma amanah itu, jika

sesuatu amanah luar pesisir dibatalkan, sama ada
keseluruhannya atau sebahagiannya, maka pemegang
amanah hendaklah memegang harta amanah yang terjejas
oleh pembatalan itu bagi pembuat amanah secara mutlak
atau, jika pembuat amanah sudah meninggal dunia, bagi
wakil diri atau harta pusaka pembuat amanah itu.

**18. (1) Tertakluk kepada terma-terma sesuatu amanah**
luar pesisir dan apa-apa perintah Mahkamah, harta amanah
atau kepentingan di bawah amanah itu hendaklah dipegang
oleh pemegang amanah sebagai amanah bagi pembuat
amanah secara mutlak atau, jika pembuat amanah
meninggal dunia, bagi wakil diri atau harta pusaka pembuat
amanah itu jika—

_(a) kepentingan yang berkenaan itu luput;_

_(b) harta amanah itu terletakhak pada seseorang_

selain daripada bagi faedahnya semata-mata
tetapi amanah yang baginya dia kena memegang
harta itu tidak diisytiharkan atau disampaikan
kepadanya;

_(c) tiada benefisiari dan tiada orang yang boleh_

menjadi benefisiari mengikut terma-terma
amanah itu; atau

_(d) amanah itu tamat selain daripada menurut_

seksyen 19.

(2) Jika harta amanah atau kepentingan di bawah

amanah itu dipegang oleh pemegang amanah bagi maksud
khairat yang sudah tidak lagi wujud atau tidak lagi terpakai,
harta atau kepentingan itu hendaklah dipegang bagi maksud
khairat sedemikian sebagaimana yang diisytiharkan oleh
Mahkamah sebagai konsisten dengan niat asal pembuat
amanah atau sebagaimana yang ditentukan oleh Mahkamah
selainnya.

(3) Sesuatu permohonan kepada Mahkamah di bawah

seksyen ini boleh dibuat oleh mana-mana pemegang
amanah atau benefisiari, mengikut mana-mana yang
berkenaan.


Kegagalan
atau
peluputan
kepentingan.


-----

24 RANG UNDANG-UNDANG

(4) Dalam seksyen ini, "pembuat amanah" ertinya
orang yang tertentu yang mengadakan harta amanah atau
kepentingan di bawah amanah yang disebut dalam
subseksyen (1).

**19. (1) Tanpa menjejaskan kuasa Mahkamah di bawah**
subseksyen (4) dan walau apa pun terma-terma amanah
itu, jika semua benefisiari sesuatu amanah luar pesisir
ada dan telah ditentukan dan tiada seorang pun daripada
mereka ialah orang belum dewasa atau orang yang tak
upaya di sisi undang-undang, mereka boleh menghendaki
pemegang amanah supaya menamatkan amanah itu dan
membahagikan harta amanah itu di kalangan mereka.

(2) Apabila amanah itu ditamatkan, pemegang amanah
hendaklah membahagikan harta amanah itu kepada orang
yang berhak kepadanya dalam masa yang munasabah
dan mengikut terma-terma amanah itu.

(3) Pemegang amanah boleh menyimpan aset yang
mencukupi untuk mengadakan peruntukan yang munasabah
bagi liabiliti, sama ada yang sedia ada, akan datang,
kontingen atau selainnya, sebelum membahagikan harta
amanah itu di bawah subseksyen (2).

(4) Mahkamah boleh, apabila tamat sesuatu amanah
atau pada bila-bila masa selepas itu, atas permohonan
yang dibuat oleh pemegang amanah atau mana-mana
benefisiari—

_(a) menghendaki pemegang amanah membahagikan_
harta amanah itu;

_(b) mengarahkan pemegang amanah itu supaya tidak_
membahagikan harta amanah itu; atau

_(c) membuat_ apa-apa perintah lain yang
difikirkannya patut.

**20. Tertakluk kepada peruntukan Akta ini, sesuatu amanah**
yang ditubuhkan atau diwujudkan mengikut undangundang mana-mana negara selain daripada Malaysia, atau
mengikut mana-mana bidang kuasa di dalam sesuatu negara


Penamatan
amanah luar
pesisir.

Pendomisilan
semula
amanah luar
negeri ke
Labuan.


-----

AMANAH LUAR PESISIR LABUAN 25

sedemikian, boleh, jika dibenarkan sedemikian oleh
undang-undang negara atau bidang kuasa itu, atau termaterma amanah itu dan undang-undang yang sepatutnya
bagi amanah itu, dikuatkuasakan, diiktiraf atau didaftarkan
di Labuan seolah-olah ia telah diwujudkan di bawah Akta
ini.

**21. (1) Tertakluk kepada peruntukan Akta ini dan terma-**
terma amanah itu dan undang-undang yang sepatutnya
bagi amanah itu, sesuatu amanah luar pesisir yang
diwujudkan dengan sah atau diiktiraf di bawah Akta ini
boleh dipindahkan kepada dan menjadi suatu amanah di
bawah undang-undang suatu negara lain atau suatu bidang
kuasa di dalam negara itu.

(2) Sesuatu amanah luar pesisir yang telah dipindahkan
ke Labuan sebelumnya di bawah peruntukan seksyen 20
boleh dipindahkan ke dan menjadi suatu amanah di bawah
undang-undang suatu negara lain atau suatu bidang kuasa
di dalam negara itu mengikut seksyen ini.

BAHAGIAN III

BENEFISIARI AMANAH LUAR PESISIR

**22. (1) Tertakluk kepada subseksyen 4(3), seseorang**
benefisiari hendaklah—

_(a) boleh dikenal pasti dengan nama; atau_

_(b) boleh ditentukan dengan merujuk kepada sesuatu_
kelas atau kepada sesuatu pertalian dengan
seseorang, sama ada atau tidak masih hidup pada
masa yang, di bawah terma-terma amanah luar
pesisir itu, ialah masa yang berkaitan dengannya
anggota sesuatu kelas itu hendaklah ditentukan.

(2) Jika tiada benefisiari yang boleh dikenal pasti atau
ditentukan mengikut subseksyen (1), amanah itu tidak
sah melainkan jika maksudnya itu ialah maksud khairat.

(3) Seseorang pembuat amanah atau seseorang
pemegang amanah luar pesisir boleh menjadi benefisiari


Migrasi
amanah luar
pesisir dari
Labuan.

Benefisiari.


-----

26 RANG UNDANG-UNDANG

amanah itu juga, tetapi jika dia ialah pemegang amanah
tunggal, dia tidak boleh menjadi seorang benefisiari juga
di bawahnya.

(4) Terma-terma suatu amanah luar pesisir boleh
mengadakan peruntukan bagi—

_(a) penambahan seseorang sebagai seorang_
benefisiari;

_(b) pengetepian benefisiari daripada mendapat_
faedah; atau

_(c) pengenaan ke atas seseorang benefisiari suatu_
obligasi sebagai suatu syarat bagi mendapat
faedah.

**23. (1) Seseorang benefisiari boleh menolak keseluruhan**
kepentingannya.

(2) Sesuatu penolaktuntutan. yang dibuat di bawah
subseksyen (1) hendaklah dibuat secara bertulis dan tak
boleh batal.

(3) Tertakluk kepada terma-terma sesuatu amanah luar
pesisir, seseorang benefisiari boleh menolak tuntut
sebahagian daripada kepentingannya, sama ada atau tidak
dia telah menerima apa-apa faedah daripada
kepentingannya.

(4) Sesuatu penolaktuntutan yang dibuat di bawah
subseksyen (3) boleh, tertakluk kepada terma-terma
amanah itu, menjadi boleh batal dan ia hendaklah
dijalankan mengikut cara dan dalam hal keadaan yang
dinyatakan sedemikian.

**24. (1) Walau pun harta amanah sesuatu amanah luar**
pesisir termasuk harta tak alih, kepentingan seseorang
benefisiari apa-apa amanah luar pesisir hendaklah terdiri
daripada harta alih sahaja.

(2) Jika terma-terma amanah memperuntukkan
sedemikian, seseorang benefisiari boleh, melalui suratcara
bertulis, menjual, menggadaikan, memindahkan atau


Penolaktuntutan.

Kepentingan
benefisiari
dan urusan
mengenainya.


-----

AMANAH LUAR PESISIR LABUAN 27

selainnya berurusan tentang kepentingannya mengikut
apa-apa cara.

**25. (1) Tertakluk kepada terma-terma amanah itu, yang**
berikut hendaklah terpakai jika sesuatu amanah, atau
sesuatu kepentingan di bawah suatu amanah, berpihak
kepada sesuatu golongan orang:

_(a) sesuatu kelas tertutup apabila tiada kemungkinan_
lagi bagi mana-mana orang lain menjadi anggota
kelas itu;

_(b) seseorang wanita yang umurnya melebihi lima_
puluh lima tahun hendaklah disifatkan tidak
boleh hamil lagi;

_(c) jika apa-apa kepentingan kelas adalah_
berhubungan dengan pendapatan dan bagi apaapa tempoh tiada anggota dalam kelas itu wujud,
pendapatan itu hendaklah dikumpulkan dan
tertakluk kepada seksyen 16, hendaklah disimpan
# sehingga ada anggota kelas itu yang wujud atau
kelas itu tertutup.

(2) Dalam seksyen ini "kepentingan kelas" ertinya
suatu amanah atau suatu kepentingan di bawah suatu
amanah yang berpihak kepada suatu golongan orang.

BAHAGIAN IV

PEMEGANG AMANAH BAGI AMANAH LUAR PESISIR

**26. (1) Pemegang amanah adalah dilantik oleh atau**
sebagaimana yang diperuntukkan dalam suratcara amanah
dan mengikut apa-apa bilangan yang diperuntukkan
dalamnya.

(2) Tiada sekatan dikenakan ke atas bilangan pemegang
amanah yang boleh diperuntukkan dalam suratcara amanah
tetapi—

_(a) jika hanya ada seorang pemegang amanah,_
pemegang amanah itu hendaklah suatu syarikat
amanah; dan


Kepentingan
kelas.

Pelantikan
pemegang
amanah.


-----

28 RANG UNDANG-UNDANG

_(b) jika ada lebih daripada seorang pemegang_

amanah, salah seorang daripada pemegang
amanah itu hendaklah suatu syarikat amanah.


(3) Jika tiada pemegang amanah dilantik atau

diperuntukkan oleh suratcara amanah atau terdapat
kekosongan di kalangan pemegang amanah yang tidak
dapat diisi selainnya, mana-mana pemegang amanah yang
menakat atau berterusan, mana-mana benefisiari atau bekas
pemegang amanah yang terakhir, mengikut kehendak hal
keadaan, boleh memohon kepada Mahkamah bagi
pelantikan pemegang amanah yang baru.

(4) Mahkamah boleh membuat suatu perintah melantik

pemegang amanah baru jika—

_(a) dalam hal jika suatu permohonan di bawah_

subseksyen (3) dibuat oleh benefisiari,
Mahkamah berpuas hati bahawa permohonan
yang dibuat oleh benefisiari itu telah disampaikan
kepada bekas pemegang amanah yang terakhir
atau kepada sekurang-kurangnya seorang
daripada pemegang amanah yang menakat atau
yang berterusan, jika ada;

_(b) ia telah mendengar representasi yang dibuat oleh_

bekas pemegang amanah yang terakhir itu,
pemegang amanah yang menakat atau yang
berterusan itu atau mana-mana benefisiari; dan

_(c) ia telah menentukan bahawa orang yang_

dinyatakan dalam permohonan itu atau yang
selainnya yang dimaksudkan supaya dilantik
sebagai pemegang amanah baru sanggup berbuat
demikian.

(5) Tertakluk kepada terma-terma amanah, seseorang

pemegang amanah baru yang dilantik di bawah seksyen
ini hendaklah mempunyai kuasa, budi bicara dan kewajipan
yang sama dan boleh dalam segala perkara bertindak
seolah-olah dia telah dari mulanya dilantik sebagai
pemegang amanah oleh suratcara amanah.


-----

AMANAH LUAR PESISIR LABUAN 29

(6) Apabila seseorang pemegang amanah baru dilantik,
apa-apa jua kehendak bagi meletakhakkan harta amanah
pada, atau di bawah kawalan, pemegang amanah itu
hendaklah dibuat.

**27. (1) Tiada seorang pun wajib menerima pelantikan**
sebagai pemegang amanah tetapi jika sesuatu syarikat
amanah yang dilantik sebagai pemegang amanah
melakukan apa-apa perbuatan atau benda berhubungan
dengan harta amanah itu yang konsisten dengan status
pemegang amanah harta amanah itu, maka syarikat amanah
itu hendaklah disifatkan telah menerima perlantikan
sebagai pemegang amanah.

(2) Sesuatu syarikat amanah yang tidak menerima atau
yang tidak disifatkan telah menerima pelantikan sebagai
pemegang amanah boleh menolak perlantikan itu dalam
tempoh masa yang munasabah selepas ia sedar tentang
perlantikan itu dengan memberikan suatu notis bertulis
# kepada pembuat amanah atau kepada pemegang amanah
yang lain.

(3) Jika pembuat amanah mati atau tidak dapat ditemui
atau tidak wujud lagi dan tiada pemegang amanah lain,
maka syarikat amanah yang menolak perlantikan sebagai
pemegang amanah di bawah subseksyen (2) boleh
memohon kepada Mahkamah supaya dibebaskan daripada
perlantikan itu dan Mahkamah boleh membuat apa-apa
perintah yang difikirkannya patut.

**28. (1) Tertakluk kepada subseksyen (2) dan terma-**
terma amanah, seseorang pemegang amanah boleh
meletakkan jawatan dengan menyerahkan kepada—

_(a) pembuat amanah atau, jika tiada pembuat_
amanah, sekurang-kurangnya seorang benefisiari;
dan

_(b) dalam hal amanah luar pesisir berdaftar,_
Lembaga,

suatu notis bertulis tentang niatnya itu dan peletakan
jawatan itu hendaklah mula berkuatkuasa pada masa notis
itu diserahkan.


Penerimaan
pelantikan
sebagai
pemegang
amanah.

Peletakan
jawatan
sebagai
pemegang
amanah.


-----

30 RANG UNDANG-UNDANG

(2) Sesuatu peletakan jawatan tidak berkuatkuasa
jika—

_(a) ia diberikan untuk memudahkan suatu pecah_
amanah ; atau

_(b) ia akan mengakibatkan tidak ada pemegang_
amanah, melainkan jika, sebelum peletakan
jawatan itu mula berkuatkuasa, permohonan
dibuat kepada Mahkamah bagi pelantikan
seorang pemegang amanah yang baru dan
seorang pemegang amanah yang baru telah
# dilantik.

**29. (1) Seseorang pemegang amanah hendaklah terhenti**
menjadi pemegang amanah dan tempatnya sebagai
pemegang amanah hendaklah dianggap kosong apabila—

_(a) dia dipecat sebagai pemegang amanah oleh_
Mahkamah;

_(b) peletakan jawatannya mula berkuatkuasa;_

_(c) mula berkuatkuasa suatu peruntukan dalam_
terma-terma amanah yang di bawahnya
pemegang amanah itu dipecat daripada
jawatannya atau selainnya terhenti memegang
jawatan; atau

_(d) langkah-langkah diambil bagi penggulungan_
syarikat amanah yang bertindak sebagai
pemegang amanah.

(2) Seseorang yang terhenti menjadi pemegang amanah
di bawah seksyen ini hendaklah melakukan segala yang
perlu untuk meletakhakkan harta amanah pada pemegang
amanah baru atau kepada pemegang amanah yang menakat
atau yang berterusan.

**30. (1) Seseorang pemegang amanah hendaklah, dalam**
melaksanakan kewajipannya dan menjalankan kuasa dan
budi bicaranya, bertindak dengan usaha wajar sebagaimana
seorang yang berhemat akan bertindak dengan sedaya
upaya dan dengan kemahiran terbaiknya dan dengan
setulus-tulusnya.


Kekosongan
dalam
sesuatu
amanah.

Kewajipan
pemegang
amanah


-----

AMANAH LUAR PESISIR LABUAN 31

(2) Tertakluk kepada peruntukan Akta ini, seseorang

pemegang amanah hendaklah menjalankan dan
mentadbirkan amanah itu mengikut terma-termanya dan
hendaklah—

_(a) memastikan bahawa harta amanah itu terletakhak_

padanya atau selainnya di bawah kawalannya;
dan

_(b) setakat yang munasabah, memelihara dan_

menambah nilai harta amanah itu.

(3) Kecuali sebagaimana yang dibenarkan selainnya

oleh Akta ini atau yang diperuntukkan dengan nyata oleh
terma-terma amanah, seseorang pemegang amanah tidak
boleh—

_(a) mendapatkan keuntungan, secara langsung atau_

tak langsung, daripada peramanahannya itu;

_(b) menyebabkan atau membenarkan mana-mana_

orang, selain daripada seseorang yang dilantik
atau diwakilkan dengan sepatutnya oleh
pemegang amanah di bawah Akta ini atau oleh
Mahkamah atau menurut terma-terma amanah
itu untuk mendapat keuntungan, secara langsung
atau tak langsung daripada peramanahan itu;
atau

_(c) bagi pihaknya sendiri membuat apa-apa transaksi_

dengan pemegang amanah yang lain, atau

berhubungan dengan harta amanah itu, yang
boleh menghasilkan keuntungan itu,


tanpa kelulusan Mahkamah.

(4) Seseorang pemegang amanah hendaklah

menyimpan akaun dan rekod yang tepat mengenai
peramanahannya dan hendaklah memberikan suatu akaun
mengenai peramanahan itu sebagaimana yang dikehendaki
oleh terma-terma amanah itu atau oleh suatu perintah
Mahkamah.


-----

32 RANG UNDANG-UNDANG

(5) Seseorang pembuat amanah atau mana-mana

benefisiari boleh memohon kepada Mahkamah bagi
mendapatkan suatu perintah untuk menghendaki pemegang
amanah memberikan suatu akaun mengenai

per amanah army a itu kepada mana-mana daripada mereka.

(6) Seseorang pemegang amanah hendaklah

menyimpan harta amanah secara berlainan dan berasingan
daripada hartanya sendiri dan secara yang dapat dikenal
pasti secara-berasingan daripada mana-mana harta lain
yang baginya dia ialah pemegang amanah atau yang
kepadanya dia berhak secara benefisial.

**31. (1) Tertakluk kepada subseksyen (2) dan terma-**
terma amanah, jika ada lebih daripada seorang pemegang
amanah, semua pemegang amanah itu hendaklah—

_(a) bertindak bersesama dalam melaksanakan_

kewajipan mereka dan menjalankan kuasa
mereka; dan

_(b) tidak menjalankan apa-apa kuasa atau budi bicara_

melainkan jika semua pemegang amanah
bersetuju.

(2) Jika terma-terma amanah memberi pemegang

# amanah kuasa untuk bertindak secara majoriti—

_(a) seseorang pemegang amanah yang tak setuju_

dengan keputusan majoriti pemegang amanah
hendaklah menyebabkan ketaksetujuannya
direkodkan secara bertulis;

_(b) walau apa pun apa-apa yang terkandung dalam_

terma-terma amanah, tidaklah sah atau
mempunyai kuatkuasa apa-apa perbuatan,
keputusan, kuasa atau budi bicara yang hendaklah
dilakukan, diambil atau dijalankan oleh
pemegang amanah secara majoriti jika ia
dilakukan, diambil atau dijalankan tanpa

persetujuan syarikat amanah yang bertindak
sebagai salah seorang pemegang amanah bagi
amanah itu.


Kewajipan
pemegang
amanah
bersama.


-----

AMANAH LUAR PESISIR LABUAN 33

**32. Tertakluk kepada terma-terma amanah dan tanpa**
menjejaskan pelaksanaan budi bicara yang diberikan
kepada pemegang amanah oleh terma-terma amanah itu,
seseorang pemegang amanah hendaklah saksama dan tidak
boleh menyempurnakan amanah itu bagi faedah seseorang
benefisiari atau sesuatu maksud khairat dengan
menjejaskan benefisiari atau maksud khairat yang lain

jika ada lebih daripada seorang benefisiari atau satu

maksud khairat di bawah amanah itu, atau bagi faedah
seseorang benefisiari dengan menjejaskan maksud khairat
atau sebaliknya, jika amanah itu mempunyai seorang
benefisiari dan satu maksud khairat sahaja.

**33. (1) Tertakluk kepada terma-terma amanah dan**
peruntukan Akta ini, seseorang pemegang amanah
hendaklah mempunyai semua kuasa pemunya benefisial
berhubungan dengan harta amanah.

(2) Seseorang pemegang amanah hendaklah

menjalankan kuasanya demi kepentingan benefisiari dan
mengikut terma-terma amanah itu.

**34. (1) Pembuat amanah sesuatu amanah boleh memberi**
pemegang amanah suatu surat mengenai hasratnya atau
pemegang amanah boleh menyediakan suatu memorandum
mengenai hasrat pembuat amanah itu berhubungan dengan
penjalanan apa-apa fungsi yang diberikan kepada
pemegang amanah itu oleh terma-terma amanah itu.

(2) Seseorang benefisiari sesuatu amanah boleh

memberi pemegang amanah suatu surat mengenai
hasratnya atau pemegang amanah boleh menyediakan suatu
memorandum mengenai hasrat benefisiari itu berhubungan
dengan penjalanan apa-apa fungsi yang diberikan kepada
pemegang amanah itu oleh terma-terma amanah itu.

(3) Jika sesuatu amanah memihak kepada suatu kelas

orang, maka seseorang anggota kelas itu boleh memberi
pemegang amanah suatu surat mengenai hasratnya atau
# pemegang amanah itu boleh menyediakan suatu

memorandum mengenai hasrat anggota itu berhubungan
dengan penjalanan apa-apa fungsi yang diberikan kepada
pemegang amanah itu oleh terma-terma amanah itu.


Kesaksamaan
pemegang
amanah.

Kuasa
pemegang
amanah.

Surat atau
memorandum
hasrat.


-----

34 RANG UNDANG-UNDANG

(4) Jika sesuatu surat hasrat atau memorandum hasrat

diberikan kepada atau disediakan oleh pemegang amanah
suatu amanah, dia boleh mengambil kira surat atau
memorandum itu dalam menjalankan apa-apa fungsi yang
diberikan kepadanya oleh terma-terma amanah itu tetapi
tidaklah bertanggungjawab dengan apa-apa cara pun bagi
kegagalan atau keengganannya untuk mengambil kira surat
atau memorandum itu.

(5) Tiada kewajipan atau obligasi fidusiari boleh

dikenakan ke atas pemegang amanah semata-mata oleh
sebab suatu surat hasrat telah diberikan kepadanya atau
dia telah menyediakan suatu memorandum hasrat.

**35. (1) Terma-terma sesuatu amanah boleh secara nyata**
membuat peruntukan bagi pelantikan seorang pelindung
amanah itu yang hendaklah dirundingi oleh pemegang
amanah dalam menjalankan semua kuasa atau kuasa-kuasa
tertentu sebagaimana yang diperuntukkan dalam termaterma amanah itu, tetapi jika pelindung itu tidak dapat
ditemui, Mahkamah boleh atas permohonan oleh pemegang
amanah mengetepikan kehendak itu.

(2) Jika terma-terma amanah itu menghendaki

pemegang amanah mendapatkan persetujuan pelindung
itu sebelum menjalankan sesuatu kuasa atau budi bicara,
pelindung yang memberikan persetujuan sedemikian
tidaklah dengan berbuat sedemikian boleh dianggap
sebagai seorang pemegang amanah.

(3) Melainkan jika diketepikan selainnya dengan nyata

oleh terma-terma amanah itu, seseorang pelindung adalah
mempunyai kuasa untuk memecat pemegang amanah atau
melantik pemegang amanah yang baru atau pemegang
amanah tambahan, tetapi jika pelindung itu memecat
sesuatu syarikat amanah sebagai pemegang amanah,
pelindung hendaklah melantik suatu syarikat amanah yang
lain sebagai pemegang amanah yang baru sebagai gantinya.

**36. (1) Seorang pemegang amanah tidak boleh mewakil-**
kan kuasanya melainkan jika dibenarkan berbuat demikian
oleh Akta ini atau oleh terma-terma amanah itu atau
oleh Mahkamah.


Pelantikan
pelindung.

Pewakilan
kuasa oleh
pemegang
amanah.


-----

AMANAH LUAR PESISIR LABUAN 35

(2) Seorang pemegang amanah boleh, melainkan jika

terma-terma amanah dengan khususnya memperuntukkan
sebaliknya—

_(a) melantik atau mewakilkan pengurusan harta_

amanah kepada pengurus pelaburan yang
dianggap dengan munasabah oleh pemegang
amanah itu sebagai kompeten dan berkelayakan
untuk menguruskan pelaburan harta amanah;


_(b) melantik seorang ejen, sama ada peguamcara,_

jurubank, broker saham atau mana-mana orang

lain, untuk menjalankan apa-apa urusan atau
membuat apa-apa tindakan yang dikehendaki
untuk dijalankan atau dibuat dalam menyempurnakan amanah itu atau memegang manamana harta amanah; dan

_(c) membenarkan mana-mana pengurus atau ejen_

itu untuk menyimpan apa-apa komisen atau
bayaran lain yang biasanya boleh dibayar bagi
perkhidmatan daripada perihalan itu yang
diberikan.

(3) Seorang pemegang amanah yang dengan suci hati

dan tidak abai membuat suatu pelantikan atau suatu
pewakilan mengikut peruntukan seksyen ini tidak boleh

dipertanggungkan bagi apa-apa kerugian kepada amanah
itu akibat daripada pelantikan atau pewakilan itu atau
daripada keingkaran mana-mana orang yang dilantik atau

wakil jika pemegang amanah itu telah bertindak dengan

kemahiran dan cermat seperti yang sewajarnya dalam
pemilihan orang yang dilantik atau wakil itu.

**37. (1) Melainkan jika terma-terma amanah mem-**
peruntukkan yang sebaliknya, pemegang amanah boleh,
dengan surat kuasa wakil, mewakilkan bagi suatu tempoh
yang tidak melebihi dua belas bulan, pelaksanaan manamana amanah atau fungsi yang terletakhak padanya, sama
ada berseorangan atau bersesama, sebagai pemegang
amanah kecuali kuasa untuk memberikan surat kuasa wakil
di bawah seksyen ini.


Surat kuasa
wakil.


-----

36 RANG UNDANG-UNDANG

(2) Pemegang amanah yang mewakilkan sesuatu

amanah atau fungsi dengan surat kuasa wakil di bawah
seksyen ini hendaklah disebut "pemberi kuasa wakil"
dalam seksyen ini dan orang yang kepadanya amanah
atau fungsi itu diwakilkan disebut "penerima kuasa wakil".

(3) Seseorang yang merupakan satu-satunya pemegang

amanah bersama yang lain bagi pemberi kuasa wakil itu
tidak boleh menjadi penerima kuasa wakil.

(4) Pemberi kuasa wakil hendaklah, dalam masa tujuh

hari dari pemberian surat kuasa wakil di bawah seksyen
ini, memberikan notis bertulis tentang pewakilan itu
kepada—

_(a) mana-mana orang lain yang di bawah terma-_

terma amanah mempunyai kuasa, sama ada
berseorangan atau bersesama, untuk melantik
pemegang amanah yang baru;

_(b) tiap-tiap pemegang amanah bersama; dan_

_(c) dalam hal amanah berdaftar, Lembaga._

(5) Notis di bawah subseksyen (4) hendaklah

menyatakan—

_(a) tarikh mula berkuatkuasa dan jangka masa surat_

kuasa wakil itu;

_(b) nama dan alamat penerima kuasa wakil itu;_

_(c) sebab bagi pemberian surat kuasa wakil itu;_

# dan

_(d) amanah atau fungsi yang diwakilkan._

(6) Kegagalan pemberi kuasa wakil untuk mematuhi

subseksyen (4) atau (5) tidaklah sendirinya, dengan
memihak kepada orang yang berurusan dengan penerima
kuasa wakil itu, mentaksahkan apa-apa jua yang dilakukan
oleh penerima kuasa wakil itu.

(7) Pemberi kuasa wakil adalah terikat dan

bertanggungan bagi semua tindakan atau keingkaran


-----

AMANAH LUAR PESISIR LABUAN 37

penerima kuasa wakil yang dibuat atau yang berupa sebagai
dibuat di bawah surat kuasa wakil itu seolah-seolah
tindakan atau keingkaran itu adalah tindakan atau
keingkarannya sendiri,

(8) Peruntukan seksyen ini tidaklah terpakai bagi

sesuatu syarikat amanah yang bertindak sebagai pemegang
amanah.

**38. (1) Jika terma-terma amanah mengarahkan atau**
membenarkan pengumpulan selama suatu tempoh semua
atau sebahagian daripada pendapatan amanah itu,
pemegang amanah hendaklah mengagihkan pendapatan
amanah yang tidak dikumpulkan sebagaimana yang
diarahkan atau dibenarkan oleh terma-terma amanah itu.

(2) Tertakluk kepada terma-terma amanah, dan tertakluk

kepada apa-apa kepentingan atau tanggungan yang
terdahulu yang menyentuh harta amanah itu, jika seseorang
benefisiari ialah orang belum dewasa dan sama ada atau
tidak kepentingannya merupakan kepentingan yang
terletakhak atau kepentingan yang akan terletakhak apabila
dia mencapai umur dewasa atau umur yang melebihi
umur dewasa atau apabila berlaku apa-apa kejadian,
pemegang amanah boleh—

_(a) mengumpulkan pendapatan yang berkaitan_

dengan kepentingan benefisiari itu sementara
menanti dia mencapai umur dewasa atau umur
yang melebihi umur dewasa atau berlakunya
apa-apa kejadian itu;

_(b) membayar kepada ibu atau bapa atau penjaganya_

atau selainnya menggunakan pendapatan atau
sebahagian daripada pendapatan itu bagi
penyaraan, pendidikan atau faedah lain
benefisiari itu; atau

_(c) mendahulukan atau menguntukkan kepada atau_

bagi faedah mana-mana benefisiari itu
pendapatan itu atau sebahagian daripada
pendapatan itu.


Pengumpulan,
pendahuluan
atau
penguntukan
harta
amanah.


-----

38 RANG UNDANG-UNDANG

(3) Resit yang diberikan oleh ibu atau bapa atau

penjaga yang sah seseorang benefisiari yang belum dewasa
hendaklah menjadi pelepasan yang mencukupi bagi
pemegang amanah bagi pembayaran yang dibuat di bawah
subseksyen (2).

(4) Tertakluk kepada terma-terma amanah dan kepada

apa-apa kepentingan atau tanggungan terdahulu yang
menyentuh harta amanah, pemegang amanah boleh
membuat pendahuluan atau menggunakan bagi faedah
benefisiari sebahagian daripada harta amanah sebelum
tarikh berlakunya sesuatu kejadian yang sekiranya berlaku
akan menjadikan benefisiari berhak sepenuhnya kepada
harta amanah itu.

(5) Tertakluk kepada terma-terma amanah, pemegang

amanah boleh menguntukkan harta amanah untuk atau
bagi memenuhi kepentingan benefisiari dengan apa-apa
cara dan mengikut apa-apa penilaian yang difikirkan patut
# oleh pemegang amanah.

(6) Tertakluk kepada terma-terma amanah, mana-mana

bahagian harta amanah yang didahulukan, digunakan atau
diuntukkan di bawah seksyen ini hendaklah diambil kira
dalam menentukan dari semasa ke semasa bahagian
benefisiari itu dalam harta amanah itu.

(7) Tiada bahagian harta amanah yang didahulukan,

digunakan atau diuntukkan sebagaimana yang

diperuntukkan dalam seksyen ini boleh melebihi bahagian
anggapan, kontingen atau terletakhak bagi benefisiari itu
dalam harta amanah itu.

**39. Jika terma-terma amanah memberi pemegang amanah**
atau mana-mana orang lain kuasa untuk menetapkan atau
menyerahhakkan semua atau mana-mana bahagian harta
amanah atau mana-mana kepentingan dalam harta amanah
itu kepada mana-mana orang atau kepada pemegang
amanah bagi faedah mana-mana orang, kuasa itu
hendaklah, tertakluk kepada terma-terma amanah,
mempunyai kuatkuasa sama ada atau tidak orang itu
merupakan benefisiari amanah itu sebelum sahaja
penetapan atau penyerahhakan itu.


Penetapan
atau
penyerahhakan
harta amanah.


-----

AMANAH LUAR PESISIR LABUAN 39

**40. (1) Seseorang pemegang amanah tidak berhak**
mendapat apa-apa saraan bagi perkhidmatan yang diberikan
melainkan jika dibenarkan—

_(a) oleh terma-terma amanah itu;_

_(b) melalui persetujuan bertulis semua benefisiari_

yang dapat .dikenal pasti atau dapat ditentukan;
atau

_(c) oleh suatu perintah Mahkamah._

(2) Seseorang pemegang amanah boleh membayar balik

kepada dirinya sendiri atau membayar daripada amanah

semua perbelanjaan dan liabiliti yang semunasabahnya
dilakukan olehnya berkaitan dengan amanah itu.

**41. (1) Tertakluk kepada terma-terma amanah dan**
kepada apa-apa perintah Mahkamah yang diberikan atas

sebab-sebab khas dan luar biasa, seseorang pemegang
amanah atau mana-mana orang lain tidak boleh
dikehendaki supaya mendedahkan kepada mana-mana
orang apa-apa dokumen atau maklumat yang

mendedahkan—

_(a) pertimbangtelitiannya tentang bagaimana dia_

patut menjalankan atau telah menjalankan
fungsinya sebagai pemegang amanah;

_(b) sebab-sebab bagi apa-apa keputusan yang dibuat_

pada menjalankan fungsi-fungsi itu;

_(c) apa-apa benda yang berdasarkannya keputusan_

itu telah atau mungkin dibuat;

_(d) mana-mana bahagian akaun amanah itu; atau_

_(e) apa-apa surat hasrat yang diberikan oleh pembuat_

amanah atau benefisiari.

(2) Walau apa pun subseksyen (1), jika permintaan

supaya didedahkan apa-apa dokumen atau maklumat yang
berhubungan dengan atau menjadi sebahagian daripada
akaun amanah dibuat oleh benefisiari di bawah amanah
itu atau, dalam hal suatu amanah bagi maksud khairat,


Saraan dan
perbelanjaan.

Kerahsiaan
yang
berhubungan
dengan
amanah.


-----

40 RANG UNDANG-UNDANG

oleh suatu khairat yang disebut dengan nama dalam
suratcara amanah sebagai seorang benefisiari di bawah
amanah itu, pemegang amanah wajib mendedahkan
dokumen atau maklumat lain yang diminta.

(3) Kecuali sebagaimana yang dikehendaki, dibenarkan

atau selainnya diperuntukkan oleh Akta ini, atau oleh
terma-terma amanah atau sebagaimana yang perlu bagi
maksud amanah itu, dan walau apa pun peruntukan manamana undang-undang lain—

_(a) tiap-tiap pemegang amanah dan tiap-tiap orang_

lain hendaklah pada setiap masa menganggap
dan memperlakukan semua dokumen dan
maklumat berhubungan dengan sesuatu amanah
sebagai rahsia dan sulit;

_(b) tiada pemegang amanah atau orang lain boleh_

pada bila-bila masa dikehendaki untuk
mengemukakan kepada atau di hadapan manamana mahkamah, tribunal, lembaga,

jawatankuasa penyiasatan atau mana-mana pihak

berkuasa yang lain atau menzahirkan kepada
mana-mana pihak berkuasa itu apa-apa perkara
atau benda yang sampai kepada pengetahuannya
atau ada dalam miliknya kerana apa-apa sebab

jua pun, jika perkara atau benda itu berhubungan

dengan suatu amanah.


(4) Mana-mana pemegang amanah atau orang lain

yang, kecuali sebagaimana yang dikehendaki, dibenarkan
atau selainnya diperuntukkan oleh Akta ini, atau oleh
terma-terma amanah itu atau oleh Mahkamah, pada bilabila rnasa menyampaikan atau cuba untuk menyampaikan
apa-apa perkara atau benda berhubungan dengan sesuatu
amanah kepada mana-mana orang adalah melakukan suatu

kesalahan.

Penalti : Pemenjaraan selama lima tahun atau tiga
puluh ribu ringgit atau kedua-duanya.

**42. (1) Tertakluk kepada peruntukan Akta ini dan terma-**
terma amanah, seseorang pemegang amanah yang


Liabiliti
bagi pecah
amanah.


-----

AMANAH LUAR PESISIR LABUAN 41

melakukan atau menyertai suatu pecah amanah adalah,
tanpa menjejaskan mana-mana liabiliti yang lain,
bertanggungan bagi—

_(a) apa-apa kerugian atau susut nilai harta amanah_

itu akibat daripada pecah amanah itu; dan

_(b) apa-apa keuntungan yang sepatutnya terakru_

kepada amanah itu sekiranya tiada pecah amanah
sedemikian.


(2) Dalam hal suatu pecah amanah yang dilakukan

atau disertai oleh suatu syarikat amanah yang bertindak
sebagai pemegang amanah, tiap-tiap orang yang, pada

masa pecah amanah itu, adalah seorang pengarah syarikat
amanah itu hendaklah, tertakluk kepada subseksyen (3),
disifatkan menjadi seorang penjamin syarikat amanah
itu berkenaan dengan apa-apa ganti rugi dan kos yang
mungkin diawardkan oleh Mahkamah terhadap syarikat
amanah itu berkenaan dengan pecah amanah itu.

(3) Mahkamah boleh melepaskan seseorang pengarah

sama ada sepenuhnya atau sebahagiannya daripada liabiliti
dirinya sendiri sebagai seorang penjamin jika dia
menjadikan Mahkamah berpuas hati bahawa untuk berlaku
adil dia patut dilepaskan sedemikian kerana—

_(a) dia tidak sedar tentang pecah amanah itu atau_

tentang niat untuk melakukannya dan, kerana
dia tidak sedar, dia tidaklah bertindak secara
melulu atau cuai; atau

_(b) dia dengan nyata membuat bantahan, dan_

menjalankan apa-apa hak yang ada padanya

dalam bentuk kuasa mengundi atau selainnya

sebagai seorang pemegang syer atau pengarah
atau pegawai lain syarikat itu, untuk cuba
mencegah pecah amanah itu.


(4) Seseorang pemegang amanah tidaklah

bertanggungan bagi sesuatu pecah amanah yang dilakukan
sebelum pelantikannya jika pecah amanah itu dilakukan
oleh orang lain, tetapi pemegang amanah itu hendaklah


-----

42 RANG UNDANG-UNDANG

mengambil segala langkah yang munasabah untuk
meremedikan akibat-akibat atau apa-apa kerugian yang
timbul daripada pecah amanah itu.

(5) Seseorang pemegang amanah tidaklah

bertanggungan bagi pecah amanah yang dilakukan oleh
seseorang pemegang amanah bersama melainkan jika—

_(a) dia sedar atau sepatutnya sedar tentang pecah_

amanah itu atau niat pemegang amanah bersama
itu tentang pecah amanah itu; dan

_(b) dia secara aktif menyembunyikan pecah amanah_

itu atau niat itu atau tidak dalam masa yang
munasabah mengambil langkah yang wajar bagi
melindungi atau memulihkan harta amanah itu
atau mencegah pecah amanah itu.


(6) Tertakluk kepada terma-terma amanah, seseorang

pemegang amanah tidaklah bertanggungan—

_(a) bagi keingkaran seseorang pemegang amanah_

bersama melainkan jika dia—

(i) menyertai keingkaran pemegang amanah

itu; atau

(ii) tidak mengambil langkah berhati-hati yang

munasabah untuk mencegahnya;

_(b) bagi apa-apa kerugian kepada harta amanah,_

melainkan jika kerugian itu disebabkan oleh—

(i) keingkaran, perbuatan atau persetujuannya

yang disengajakan; atau

(ii) keabaiannya atau kegagalannya untuk

menjalankan langkah berhati-hati yang
munasabah bagi mencegah kerugian itu.


(7) Jika terdapat dua pecah amanah atau lebih, seorang

pemegang amanah tidak boleh menolak sesuatu perolehan
daripada satu pecah amanah daripada kerugian yang
diakibatkan oleh suatu pecah amanah lain.


-----

AMANAH LUAR PESISIR LABUAN 43

(8) Jika dua orang pemegang amanah atau lebih

bertanggungan berkenaan dengan suatu pecah amanah,
liabiliti mereka hendaklah bersesama dan berasingan.

(9) Seseorang benefisiari boleh, berkenaan dengan

liabiliti bagi suatu pecah amanah yang sudah dilakukan,
melepaskan seseorang pemegang amanah daripada, atau
menanggung ruginya terhadap, liabiliti itu, tetapi hanya

jika benefisiari itu—

_(a) mempunyai keupayaan di sisi undang-_

undang;

_(b) mempunyai pengetahuan penuh tentang_

semua fakta material; dan

_(c) tidak didorong dengan cara yang tak_

sepatutnya oleh pemegang amanah itu
supaya memberikan pelepasan atau
tanggung rugi itu.

(10) Mahkamah boleh melepaskan pemegang amanah

itu sama ada sepenuhnya atau sebahagiannya daripada
liabiliti bagi suatu pecah amanah jika ia berpuas hati
bahawa pemegang amanah itu telah bertindak secara jujur
dan munasabah dan untuk berlaku adil dia patut dimaafkan
dalam hal keadaan itu.

(11) Bagi maksud seksyen ini—

"pengarah" termasuklah mana-mana orang yang

memegang jawatan pengarah sesuatu syarikat, dengan
nama apa jua pun dia dipanggil, dan termasuklah seseorang
yang bertindak atau mengeluarkan petunjuk atau arahan
mengikut cara pengarah sesuatu syarikat lazimnya
mengeluarkan petunjuk atau arahan atau bertindak, dan
pengarah silih ganti atau pengarah ganti, walaupun ada
apa-apa kecacatan dalam pelantikan atau kelayakan orang
itu;

"pegawai" berhubungan dengan sesuatu syarikat

termasuklah—

_(a) mana-mana pengarah, setiausaha atau pekerja_

syarikat itu;


-----

44 RANG UNDANG-UNDANG

_(b) seseorang penerima dan pengurus mana-mana_

bahagian pengusahaan syarikat itu yang dilantik
di bawah suatu kuasa yang terkandung dalam
apa-apa suratcara; dan

_(c) mana-mana pelikuidasi sesuatu syarikat yang_

dilantik dalam penggulungan secara sukarela,
tetapi tidak termasuk—

(i) mana-mana penerima yang bukan juga

seorang pengurus;

(ii) mana-mana penerima dan pengurus yang

dilantik oleh Mahkamah; atau

(iii) mana-mana pelikuidasi yang dilantik oleh

Mahkamah atau oleh pemiutang.

**43. (1) Seseorang pemegang amanah yang bertindak bagi**
lebih daripada satu amanah tidaklah, tanpa fraud, disentuh
oleh notis tentang apa-apa suratcara, perkara, fakta atau
benda yang berhubungan dengan mana-mana amanah
tertentu jika pemegang amanah itu telah memperolehi
notis tentangnya oleh sebab dia bertindak atau telah
bertindak bagi maksud suatu amanah yang lain.

(2) Seseorang pemegang amanah suatu amanah

# hendaklah mendedahkan kepada mana-mana pemegang
amanah bersama apa-apa kepentingan yang dipunyainya
sebagai pemegang amanah suatu amanah yang lain jika
apa-apa transaksi yang berhubungan dengan amanah yang
mula-mula disebut itu hendak dibuat dengan pemegang
amanah yang satu lagi.

**44. (1) Jika dalam mana-mana transaksi atau perkara**
yang melibatkan suatu amanah, seseorang pemegang
amanah memaklumkan pihak ketiga bahawa.dia bertindak
sebagai pemegang amanah, maka sesuatu tuntutan oleh
pihak ketiga itu yang berhubungan dengannya hendaklah
tianya meliputi harta amanah itu sahaja.

(2) Jika dalam apa-apa transaksi atau perkara

sedemikian seseorang pemegang amanah tidak


Pemegang
amanah
bertindak
berkenaan
dengan lebih
daripada satu
amanah

Berurusan
dengan pihak
ketiga.


-----

AMANAH LUAR PESISIR LABUAN 45

memberitahu pihak ketiga bahawa dia bertindak sebagai
pemegang amanah dan pihak ketiga itu tidak selainnya
menyedari hakikat itu, pemegang amanah itu—

_(a) hendaklah bertanggungan sendiri kepada pihak_

ketiga itu berkenaan dengannya; dan

_(b) hendaklah mempunyai hak untuk menggunakan_

harta amanah bagi menanggung ruginya terhadap
liabiliti itu, melainkan jika tindakan pemegang
amanah itu merupakan pecah amanah.


(3) Tiada apa-apa jua dalam seksyen ini boleh

menjejaskan liabiliti pemegang amanah bagi pecah amanah
atau apa-apa liabiliti lain di bawah mana-mana undangundang.

(4) Dalam seksyen ini, "pihak ketiga" ertinya seseorang

selain daripada pembuat amanah, pemegang amanah atau
# benefisiari amanah itu.

**45. (1) Tertakluk kepada subseksyen (2), jika seseorang**
membuat atau menerima apa-apa keuntungan, laba atau
faedah daripada suatu pecah amanah dia hendaklah
disifatkan sebagai pemegang amanah konstruktif bagi
keuntungan, laba atau faedah itu.

(2) Subseksyen (1) tidaklah terpakai bagi pembeli bona

_fide harta dengan nilai dan tanpa notis tentang pecah_

amanah.

(3) Seseorang pemegang amanah konstruktif atau

seseorang yang menjadi pemegang amanah konstruktif

hendaklah menghantarserahkan harta yang dia menjadi
pemegang amanah konstruktif kepada orang yang berhak
dengan sepatutnya kepada harta itu.

(4) Seksyen ini tidaklah mengetepikan apa-apa hal

keadaan lain yang mengikutnya seseorang mungkin
merupakan atau menjadi seorang pemegang amanah
konstruktif.


Pemegang
amanah
konstruktif.


-----

46 RANG UNDANG-UNDANG

**46. (1) Seseorang pemegang amanah yang meletakkan**

jawatan atau dipecat atau selainnya terhenti daripada

menjadi pemegang amanah hendaklah dengan sewajarnya
menyerahkan harta amanah dalam milik atau kawalannya
kepada pemegang amanah menakat atau berterusan, atau

jika tiada harta amanah itu hendaklah dibiarkan begitu

sahaja sehingga dilantik pemegang atau pemegangpemegang amanah yang baru.

(2) Pemegang amanah yang meletakkan jawatan atau

dipecat atau selainnya terhenti menjadi pemegang amanah
boleh, sebelum harta amanah diserahkan sebagaimana
# yang dikehendaki oleh subseksyen (1) membayar balik
kepada dirinya sendiri atau membayar daripada amanah
itu apa-apa perbelanjaan dan liabiliti yang semunasabahnya
dilakukan sebelum itu olehnya berkaitan dengan amanah
itu.

(3) Seseorang pemegang amanah yang meletakkan

jawatan atau dipecat atau selainnya terhenti menjadi

pemegang amanah dan telah mematuhi kehendak
subseksyen (1) adalah terlepas daripada menanggung
liabiliti kepada mana-mana benefisiari, pemegang amanah
atau orang yang mempunyai kepentingan di bawah amanah
itu bagi apa-apa perbuatan atau peninggalan berhubungan
dengan harta amanah atau kewajipannya sebagai pemegang
amanah, kecuali yang berkenaan dengan tindakan yang
berbangkit daripada apa-apa pecan amanah yang kepadanya
pemegang amanah itu atau, dalam hal suatu syarikat
amanah yang bertindak sebagai pemegang amanah itu,
mana-mana pegawai atau pekerjanya, menjadi suatu pihak
atau yang diketahui olehnya.

(4) Seseorang pemegang amanah yang meletakkan

jawatan atau dipecat atau selainnya terhenti daripada

menjadi pemegang amanah hendaklah terus menanggung
liabiliti kepada mana-mana benefisiari, pemegang amanah
atau orang yang mempunyai kepentingan di bawah amanah
itu supaya boleh didapatkan semula daripada pemegang
amanah itu atau, dalam hal suatu syarikat amanah yang

bertindak sebagai pemegang amanah sedemikian, daripada
mana-mana pegawai atau pekerjanya, harta amanah atau


Tanggung
rugi bagi
pemegang
amanah
bersara.


-----

AMANAH LUAR PESISIR LABUAN 47

hasil daripadanya yang ada dalam miliknya atau yang
diterima sebelumnya olehnya dan diambil untuk
kegunaannya sendiri atau tidak diserahkan sebagaimana
# yang dikehendaki oleh subseksyen (1).

(5) Tertakluk kepada terma-terma amanah, pemegang

amanah tidak boleh menanggung rugi dirinya hingga ke
takat yang lebih besar daripada yang diperuntukkan dalam
seksyen ini.

BAHAGIAN V

PELBAGAI

**47. (1) Tertakluk kepada subseksyen (2), Mahkamah**
boleh, atas permohonan seseorang pembuat amanah atau
wakil dirinya, pelindung sesuatu amanah, seseorang
pemegang amanah atau seseorang benefisiari, bagi pihak—

# (a) mana-mana orang belum dewasa, atau mana
mana orang yang tak upaya di sisi undangundang, yang mempunyai kepentingan, secara
langsung atau tak langsung, sama ada terletakhak
atau kontingen di bawah amanah itu;

_(b) mana-mana orang, sama ada ditentukan atau_

tidak, yang menjadi berhak, secara langsung
atau tak langsung, mendapat suatu kepentingan
di bawah amanah itu pada suatu tarikh akan
datang atau apabila terjadi suatu kejadian akan
datang;

_(c) seseorang daripada mana-mana perihalan tertentu_

atau seseorang anggota mana-mana kelas orang
yang tertentu;

# (d) mana-mana orang yang belum dilahirkan; atau

_(e) mana-mana orang berkenaan dengan apa-apa_

kepentingannya yang mungkin terakru kepadanya
oleh sebab apa-apa kuasa budi bicara yang
diberikan kepada mana-mana orang atas
kegagalan atau penentuan apa-apa kepentingan
yang sedia ada yang tidak gagal atau ditentukan,


Pengubahan
terma
amanah bagi
pihak orang
belum
dewasa, dll.


-----

48 RANG UNDANG-UNDANG

meluluskan apa-apa perkiraan yang mengubah atau
membatalkan terma-terma sesuatu amanah atau menambah
atau mengubahsuaikan kuasa pengurusan atau pentadbiran
mana-mana pemegang amanah, sama ada atau tidak
terdapat orang lain dengan kepentingan benefisial yang
berupaya menyetujui perkiraan itu.

(2) Mahkamah tidak boleh meluluskan sesuatu

perkiraan bagi pihak mana-mana orang yang disebut dalam

subseksyen (1) _(a), 1_ _(b), 1_ _(c) atau 1_ _(d) melainkan jika ia_

berpuas hati bahawa pelaksanaan perkiraan itu adalah
tampaknya bagi faedah orang itu.

**48. (1) Jika dalam pengurusan atau pentadbiran sesuatu**
amanah, sesuatu transaksi adalah pada pendapat Mahkamah
suaimanfaat, tetapi tidak dapat dikuatkuasakan kerana
kuasa yang perlu tidak diletakhakkan pada pemegang
amanah oleh terma-terma amanah atau oleh undangundang, Mahkamah boleh, atas permohonan pemegang
amanah atau benefisiari—

_(a) memberi pemegang amanah, sama ada secara_

am atau dalam apa-apa hal keadaan tertentu,
kuasa yang perlu, atas apa-apa terma dan
tertakluk kepada apa-apa syarat jika ada,

sebagaimana yang didapatinya patut; dan

_(b) mengarahkan cara untuk dan harta yang_

daripadanya apa-apa wang yang dibenarkan
untuk dibelanjakan, dan kos apa-apa transaksi,
hendaklah dibayar atau ditanggung.

**49. (1) Seseorang pemegang amanah boleh memohon**
kepada Mahkamah bagi mendapatkan arahan berkenaan
dengan cara bagaimana dia boleh atau patut bertindak
berkaitan dengan apa-apa perkara yang berkenaan dengan
amanah itu dan Mahkamah boleh membuat apa-apa
perintah, jika ada, sebagaimana yang didapatinya patut.

(2) Mahkamah juga boleh, jika didapatinya patut—

_(a) membuat suatu perintah berkenaan dengan—_

# (i) pelaksanaan atau pentadbiran apa-apa

amanah;


Kelulusan
transaksi
tertentu.

Kuasa am
Mahkamah.


-----

AMANAH LUAR PESISIR LABUAN 49


(ii) pemegang amanah apa-apa amanah,

termasuk suatu perintah yang berhubungan
dengan penjalanan apa-apa kuasa, budi
bicara atau kewajipan pemegang amanah,
pelantikan atau pemecatan pemegang
amanah, saraan pemegang amanah,
pengemukaan akaun, tingkah laku
pemegang amanah dan apa-apa bayaran
kepada mahkamah;

(iii) mana-mana benefisiari atau mana-mana

orang yang mempunyai apa-apa kaitan
dengan amanah itu; atau

(iv) apa-apa harta amanah, termasuk suatu

perintah tentang peletakhakan,

pemeliharaan, penggunaan, penyerahan
atau perolehan kembalinya;

_(b) membuat suatu perisytiharan tentang kesahan_

atau kebolehkuatkuasaan sesuatu amanah;

_(c) menghapuskan atau mengubah apa-apa perintah_

atau perisytiharan yang dibuat di bawah Akta
ini, atau membuat apa-apa perintah atau
perisytiharan baru atau lanjut.

(3) Sesuatu permohonan kepada Mahkamah bagi

mendapatkan suatu perintah atau perisytiharan di bawah
subseksyen (2) boleh dibuat oleh pemegang amanah atau
mana-mana benefisiari.

(4) Semua prosiding selain daripada prosiding jenayah

yang berhubungan dengan mana-mana amanah luar pesisir
yang dimulakan dalam mana-mana mahkamah hendaklah,
melainkan jika mahkamah memerintahkan selainnya,
didengar in camera dan tiada butir-butir prosiding itu
boleh disiarkan oleh mana-mana orang tanpa kebenaran
mahkamah.

(5) Jika Mahkamah membuat perintah bagi pelantikan

seorang pemegang amanah, ia boleh mengenakan apaapa syarat yang difikirkannya patut, termasuk syaratsyarat tentang peletakhakan harta amanah.


-----

50 RANG UNDANG-UNDANG

(6) Tertakluk kepada apa-apa perintah Mahkamah,

seorang pemegang amanah yang dilantik oleh Mahkamah
di bawah seksyen ini hendaklah mempunyai kuasa, budi
bicara dan kewajipan yang sama seolah-olah dia telah
dilantik sebagai pemegang amanah sejak asal.

**50. Kos dan perbelanjaan mengenai dan yang**
bersampingan dengan sesuatu permohonan kepada
Mahkamah di bawah Akta ini hendaklah dibayar daripada
harta amanah atau ditanggung dan dibayar mengikut apaapa cara lain atau oleh mana-mana orang lain sebagaimana
yang diperintahkan oleh Mahkamah.

**51. (1) Seseorang pembeli bona fide dengan nilai**
tanpa notis sebenar tentang apa-apa pecah amanah—


Pernbayaran
kos

Perlindungan
bagi orang
yang
berurusan
dengan
pemegang
amanah.

Had masa
tindakan.


_(a) boleh berurusan dengan seseorang pemegang_

amanah berhubungan dengan harta amanah
seolah-olah pemegang amanah itu ialah pemunya
benefisial harta amanah itu; dan

_(b) tidak tersentuh oleh amanah yang untuknya harta_

itu dipegang.


(2) Tiada seorang pun yang membayar atau

mendahulukan wang kepada pemegang amanah berhak
untuk memastikan bahawa wang itu dikehendaki bagi
maksud amanah itu, atau bahawa tidak lebih daripada
apa yang diperlukan adalah diperdapatkan, atau selainnya
tentang kesesuaian transaksi atau penggunaan wang itu.

**52. (1) Tiada tempoh had masa atau sekatan di bawah**
# mana-mana undang-undang boleh terpakai bagi sesuatu
tindakan yang diambil terhadap seorang pemegang
amanah—

_(a) berkenaan dengan apa-apa fraud atau pecah_

amanah jenayah yang pemegang amanah atau,
dalam hal suatu syarikat amanah yang bertindak
sebagai pemegang amanah, mana-mana pegawai
atau pekerjanya menjadi suatu pihak kepadanya
atau tahu tentangnya; atau


-----

AMANAH LUAR PESISIR LABUAN 51

_(b) bagi mendapatkan semula daripada pemegang_

amanah, atau dalam hal syarikat amanah yang
bertindak sebagai pemegang amanah, mana-mana
pegawai atau pekerjanya, harta amanah atau hasil
daripadanya dalam milik atau kawalannya atau
# yang diterima olehnya sebelum itu dan diambil
untuk kegunaannya.


(2) Tertakluk kepada subseksyen (1), tiada tindakan

boleh diambil terhadap seorang pemegang amanah oleh
seseorang benefisiari bagi apa-apa pecah amanah selepas
tamat tempoh enam tahun—

_(a) bermula dari tarikh penyerahan akaun terakhir_

amanah kepada benefisiari itu; atau


_(b) bermula dari tarikh benefisiari itu mula-mula_

tahu tentang berlakunya pecah amanah itu,

mengikut mana-mana tarikh yang lebih dahulu.

(3) Jika benefisiari ialah seorang orang belum dewasa

atau seorang yang tak upaya di sisi undang-undang, tempoh
yang disebut dalam subseksyen (2) tidaklah mula berjalan
sehingga hari benefisiari itu terhenti menjadi orang belum
dewasa atau ketakupayaannya di sisi undang-undang
terhenti.

(4) Tempoh yang disebut dalam seksyen ini hendaklah

terhenti jika suatu tuntutan atau tindakan difailkan dalam
mahkamah yang kompeten dan disampaikan kepada
pemegang amanah sebelum tamat tempoh itu.

# 53. (1) Sesuatu syarikat amanah yang bertindak sebagai
pemegang amanah sesuatu amanah luar pesisir tidak boleh
menerima—

_(a) apa-apa wang atau harta lain yang berpunca_

daripada suatu transaksi, pengendalian atau
aktiviti lain yang merupakan suatu kesalahan

jenayah di bawah undang-undang Malaysia atau

yang, jika dijalankan di Malaysia, akan menjadi
kesalahan sedemikian; atau


Wang atau
harta lain
daripada
aktiviti yang
menyalahi
undangundang.


-----

52 RANG UNDANG-UNDANG

_(b) apa-apa wang atau harta lain yang penerimaan,_

pemunyaan atau kawalannya adalah menjadi atau
akan menjadi suatu kesalahan sebagaimana yang
tersebut dalam perenggan (a).


(2) Jika mana-mana orang yang menjadi pengarah,

pegawai atau ejen suatu syarikat amanah yang pada masa
itu bertindak sebagai pemegang amanah suatu amanah—

_(a) mempunyai sebab untuk percaya bahawa amanah_

itu mempunyai harta atau pendapatan yang
terakru padanya atau didapati olehnya dan
berpunca daripada suatu transaksi, pengendalian

atau aktiviti lain yang merupakan suatu kesalahan

jenayah di bawah undang-undang Malaysia atau

yang, jika dijalankan di Malaysia, akan menjadi
kesalahan sedemikian; atau

_(b) telah menerima atau ada dalam milik atau_

kawalannya wang atau harta lain yang
penerimaan, pemunyaan atau kawalannya adalah
menjadi atau akan menjadi suatu kesalahan
sebagaimana yang tersebut dalam perenggan (a),


hendaklah menjadi kewajipan orang itu membawa perkara
itu dengan serta-merta kepada pengetahuan Lembaga.

(3) Mana-mana orang yang tanpa alasan yang

munasabah tidak mematuhi kehendak subseksyen (1) atau
(2) adalah melakukan suatu kesalahan.

Penalti : Pemenjaraan selama lima tahun atau tiga

puluh ribu ringgit atau kedua-duanya.


(4) Seseorang yang disabitkan atas suatu kesalahan

kerana melanggar subseksyen (2) hendaklah hilang
kelayakan selama-lamanya untuk menjadi pengarah atau
pegawai suatu syarikat amanah.

(5) Semua wang atau harta yang diperihalkan dalam

subseksyen (1) atau (2) hendaklah terlucuthak kepada
Kerajaan dan menjadi hartanya secara mutlak.


-----

AMANAH LUAR PESISIR LABUAN 53

**54. (1) Mana-mana orang yang—**

_(a) melakukan apa-apa jua yang dilarang oleh atau_

di bawah Akta ini;

_(b) tidak melakukan apa-apa yang dia dikehendaki_

melakukannya oleh atau di bawah Akta ini; atau

_(c) selainnya melanggar atau tidak mematuhi mana-_

mana peruntukan Akta ini,

adalah melakukan suatu kesalahan.

(2) Seseorang yang melakukan suatu kesalahan

terhadap Akta ini boleh, apabila disabitkan, dikenakan
penalti yang tidak melebihi penalti yang disebut dengan
nyata sebagai penalti bagi kesalahan itu, atau jika penalti
tidak disebut sedemikian, boleh didenda tidak melebihi
sepuluh ribu ringgit.

(3) Penalti, yang berbentuk kewangan atau selainnya,

yang dinyatakan dalam atau di kaki mana-mana seksyen
atau sebahagian daripada suatu seksyen dalam Akta ini
hendaklah menandakan bahawa kesalahan itu boleh
dihukum, apabila sabit kesalahan, dengan penalti yang
tidak melebihi apa yang dinyatakan sedemikian dan jika
penalti itu dinyatakan terpakai bagi sebahagian seksyen
itu sahaja, ia hendaklah terpakai bagi bahagian itu

sahaja.

**55. (1) Tiada presiding bagi apa-apa kesalahan terhadap**
Akta ini boleh dimulakan oleh Lembaga kecuali dengan
keizinan bertulis daripada Pendakwa Raya.

(2) Prosiding bagi apa-apa kesalahan terhadap Akta

ini selain daripada suatu kesalahan yang boleh dihukum
dengan pemenjaraan selama tempoh yang melebihi tiga
tahun boleh didakwa di Mahkamah Majistret dan suatu
kesalahan yang boleh dihukum dengan pemenjaraan selama
tempoh yang melebihi tiga tahun hendaklah didakwa di
Mahkamah Sesyen atau Mahkamah Tinggi.

**56. (1) Lembaga boleh, dengan keizinan Pendakwa Raya,**
mengkompaun apa-apa kesalahan yang dilakukan oleh


Kesalahan
dan penalti
am.

Kuasa untuk
mendakwa.

Pengkompaunan
kesalahan


-----

54 RANG UNDANG-UNDANG

mana-mana orang terhadap Akta ini, dengan membuat
suatu tawaran bertulis kepada orang itu untuk
mengkompaunkan kesalahan itu apabila dibayar kepada
Lembaga dalam masa yang dinyatakan dalam tawaran
itu suatu jumlah wang yang dinyatakan dalam tawaran
itu, yang tidak boleh melebihi lima puluh peratus daripada
amaun denda maksimum yang boleh dikenakan ke atas
orang itu jika dia disabitkan atas kesalahan itu.

(2) Suatu tawaran di bawah subseksyen (1) boleh dibuat

pada bila-bila masa selepas kesalahan itu dilakukan, tetapi

sebelum apa-apa pendakwaan baginya dimulakan, dan

jika amaun yang dinyatakan dalam tawaran tidak dibayar

dalam masa yang dinyatakan dalam tawaran itu, atau
dalam apa-apa tempoh lanjutan yang boleh diberikan oleh
Lembaga, pendakwaan bagi kesalahan itu boleh dimulakan
pada bila-bila masa selepas itu terhadap orang yang
kepadanya tawaran itu dibuat.

# (3) Jika suatu kesalahan telah dikompaunkan di bawah

subseksyen (1), tiada pendakwaan selepasnya boleh
dimulakan berkenaan dengan apa-apa kesalahan terhadap
orang yang kepadanya tawaran itu dibuat.

**57. (1) Menteri boleh dari semasa ke semasa membuat**
peraturan yang perlu atau suaimanfaat bagi memberikan
kuatkuasa yang sepenuhnya kepada peruntukan Akta ini,
bagi menjalankan atau mencapai matlamat dan maksud
Akta ini, atau bagi pelaksanaan lanjut, lebih baik atau
lebih mudah peruntukan Akta ini.

(2) Tanpa menjejaskan keluasan subseksyen (1),

peraturan boleh dibuat bagi menetapkan apa-apa borang,
notis, fee, caj dan apa-apa jua yang dikehendaki oleh
Akta ini supaya ditetapkan atau sebagaimana yang didapati
perlu oleh Menteri.

**58. (1) Menteri boleh, atas kehendaknya sendiri atau**
menurut suatu permohonan secara bertulis yang diserahkan
kepada Lembaga oleh pembuat amanah atau pemegang
amanah suatu amanah luar pesisir atau suatu amanah


Peraturanperaturan.

Pengecualian.


-----

AMANAH LUAR PESISIR LABUAN 55

luar pesisir berdaftar atau mana-mana orang,
mengecualikan amanah luar pesisir atau amanah luar pesisir
berdaftar itu atau mana-mana orang daripada semua atau
mana-mana peruntukan Akta ini dan mana-mana peraturan
yang dibuat di bawahnya dan boleh mengenakan apaapa terma dan syarat yang difikirkannya patut.

(2) Sesuatu pengecualian yang diberikan di bawah

subseksyen (1) boleh dibatalkan atau diubah oleh Menteri

pada bila-bila masa.

**59. (1) Menteri boleh, tanpa menyatakan sebab baginya,**
mengeluarkan suatu arahan—


Larangan
ke atas
pendaftaran
atau
penjalanan
perniagaan.

Prosedur jika
tiada
prosedur
ditetapkan.


_(a) melarang pendaftaran atau pewujudan atau_

pengiktirafan apa-apa amanah atau

penguatkuasaan apa-apa amanah di bawah Akta
ini; atau

_(b) mengarahkan mana-mana amanah luar pesisir_

supaya berhenti menjalankan perniagaannya atau
sebahagian daripada perniagaannya sama ada
dengan serta-merta atau dalam masa yang
dinyatakan dalam arahan itu.

(2) Sesuatu arahan yang dibuat di bawah seksyen ini

boleh dibatalkan atau diubah oleh Menteri.


**60. Sekiranya apa-apa tindakan atau langkah dikehendaki**
atau dibenarkan dilakukan atau diambil di bawah Akta
ini dan tiada borang ditetapkan atau tiada prosedur
ditetapkan bagi maksud itu, sama ada dalam Akta ini
atau mana-mana peraturan yang dibuat di bawahnya,
permohonan boleh dibuat kepada Lembaga bagi
mendapatkan arahan tentang cara tindakan atau langkah
itu boleh dibuat atau diambil, dan apa-apa tindakan atau
langkah yang dibuat atau diambil mengikut arahannya

hendaklah menjadi pelaksanaan sah tindakan atau langkah
itu.


-----

56 RANG UNDANG-UNDANG

# 61. (1) Tiada apa-apa jua dalam Akta ini boleh
menyentuh kesahihan atau kesahan apa-apa amanah
yang ada di Labuan yang berbangkit daripada sesuatu
dokumen atau pelupusan yang dilaksanakan atau
berkuatkuasa, atau apa-apa tindakan yang diambil atau
dibuat berhubungan dengan mana-mana amanah

sedemikian sebelum Akta ini mula berkuatkuasa.

(2) Jika, sebelum Akta ini mula berkuatkuasa, suatu

amanah telah ditubuhkan atau diwujudkan di Labuan,
pembuat amanah, jika dia masih hidup atau wujud, atau
dalam apa-apa hal lain, benefisiari dan pemegang amanah
termasuk mana-mana pelindung, boleh, dalam tempoh
dua belas bulan dari tarikh Akta ini mula berkuatkuasa,
meminda atau mengubah amanah itu supaya ia menepati
peruntukan Akta ini dan apabila pindaan atau perubahan
sedemikian dibuat amanah itu hendaklah disifatkan telah
diwujudkan mengikut atau sebagaimana yang

diperuntukkan oleh Akta ini.


Kecualian
berkenaan
dengan
amanah yang
wujud
sebelum Akta
ini mula
berkuatkuasa.

Ketakpakaian
undangundang
tertentu.
_Akta 208_
_Akta 258._
_Akta 359_


**62. Peruntukan-peruntukan Akta Pemegang Amanah**

1949, Akta Pemegang Amanah (Perbadanan) 1952 dan

seksyen 9 Akta Presiding Kerajaan 1956 tidaklah terpakai
bagi amanah luar pesisir yang diwujudkan dengan sah
atau dikuatkuasakan atau didaftarkan di bawah Akta ini.

HURAIAN

Rang Undang-Undang ini bertujuan mengadakan peruntukan bagi
pewujudan dan pengiktirafan amanah luar pesisir di Labuan dan
bagi perkara-perkara yang berkaitan atau bersampingan dengannya.

BAHAGIAN I

2. Bahagian I adalah berhubungan dengan perkara-perkara

permulaan.

3. Fasal 1 membuat peruntukan tentang tajuk ringkas dan
peruntukan tentang permulaan kuatkuasa Akta yang dicadangkan.


-----

AMANAH LUAR PESISIR LABUAN 57

4. _Fasal 2 mentakrifkan perkataan-perkataan dan ungkapan-ungkapan_

tertentu yang digunakan dalam Rang Undang-Undang ini.

5. Fasal 3 memperkatakan kewujudan sesuatu amanah.

6. Fasal 4 mentakrifkan amanah bagi maksud khairat dan
mengadakan peruntukan bagi pewujudan atau penubuhan amanah
maksud.

7. Fasal 5 adalah berhubungan dengan amanah pemborosan atau
perlindungan yang boleh menyebabkan kepentingan seseorang
benefisiari menjadi tertakluk kepada penamatan, sekatan atau
pengurangan.

8. Fasal 6 menetapkan bahawa sesuatu amanah hendaklah
ditadbirkan oleh undang-undangnya yang sepatutnya dan membuat
peruntukan bagi perubahan dalam undang-undang yang sepatutnya
itu.

BAHAGIAN II

9. Bahagian II memperkatakan pewujudan dan pengiktirafan amanah

luar pesisir.

10. _Fasal 7 menyebutkan kehendak-kehendak bagi sesuatu amanah_

untuk menjadi suatu amanah luar pesisir.

11. _Fasal 8 menetapkan formaliti bagi pewujudan amanah luar_

pesisir. la juga bertujuan mentakrifkan makna Akuan amanah satu
pihak.

12. _Fasal 9 mengadakan peruntukan bagi pengiktirafan amanah_

luar pesisir jika diwujudkan dengan sah, dan menyatakan keadaankeadaan yang di bawahnya suatu amanah luar pesisir boleh dijadikan
tak sah atau menjadi tidak boleh dikuatkuasakan di Labuan.

13. _Fasal 10 memperuntukkan bahawa sesuatu tuntutan atau_

penghakiman luar negeri tidak boleh dikuatkuasakan di bawah hal
keadaan tertentu.

14. _Fasal 11 memperkatakan akibat sesuatu amanah luar pesisir_

atau pelupusan secara fraud.

15. _Fasal 12 menyatakan prosedur bagi pendaftaran amanah luar_

pesisir dan bertujuan menghendaki seseorang pemegang amanah
memberitahu Lembaga tentang apa-apa perubahan butir-butir atau
penamatan amanah luar pesisir berdaftar.

16. Fasal 13 memberikan pilihan bagi pemegang amanah

mengemukakan suratcara amanah dan apa-apa pindaan kepadanya
untuk pendaftaran.


-----

58 RANG UNDANG-UNDANG

17. _Fasal 14 menghendaki supaya tiap-tiap suratcara amanah_

mengandungi nama amanah luar pesisir itu. la juga menghendaki
tiap-tiap amanah luar pesisir mempunyai suatu pejabat berdaftar
iaitu pejabat berdaftar syarikat amanah yang dilantik sebagai pemegang
amanah itu.

18. _Fasal 15 membenarkan Lembaga menyenggarakan suatu daftar_

bagi semua amanah luar pesisir berdaftar. Fasal ini juga bertujuan
menyekat pendedahan apa-apa maklumat dan semua dokumen yang
disimpan oleh Lembaga berhubungan dengan amanah luar pesisir.

19. _Fasal 16 memperuntukkan jangka masa sesuatu amanah luar_

pesisir yang, bagaimanapun, tidak boleh melebihi seratus tahun
melainkan jika diperuntukkan selainnya dalam terma-terma amanah
itu atau jika ditamatkan lebih awal mengikut peruntukan Akta yang
dicadangkan ini.

20. _Fasal 17 membenarkan suatu perubahan terma-terma dan_

pembatalan sesuatu amanah luar pesisir.

21. _Fasal 18 memperkatakan peletakhakan harta amanah atau_

kepentingan berbangkit daripada kegagalan atau luputnya kepentingan
di bawah amanah itu.

22. _Fasal 19 memperkatakan penamatan sesuatu amanah luar pesisir_

dan pembahagian harta amanah kepada orang yang berhak kepadanya.

23. _Fasal 20 membenarkan sesuatu amanah luar negeri, tertakluk_

kepada kelulusan atau kebenaran pegawai yang sepatutnya di negara
itu, dijadikan boleh dikuatkuasakan, diiktiraf atau didaftarkan di
Labuan seolah-olah ia telah diwujudkan di bawah Akta yang
dicadangkan ini.

24. _Fasal 21 membenarkan sesuatu amanah luar pesisir yang_

diwujudkan di Labuan dipindahkan ke negara lain.

BAHAGIAN III

25. Bahagian III memperkatakan benefisiari amanah luar pesisir.

26. _Fasal 22 adalah berhubungan dengan penentuan benefisiari_

yang berhak menuntut di bawah sesuatu amanah luar pesisir.

27. _Fasal 23 membenarkan seseorang benefisiari menolak kesemua_

atau sebahagian daripada kepentingannya tertakluk kepada termaterma amanah luar pesisir.

28. _Fasal 24 adalah berhubungan dengan kepentingan benefisiari_

berkenaan dengan sesuatu amanah luar pesisir dan urusan
mengenainya.


-----

AMANAH LUAR PESISIR LABUAN 59

29. Fasal 25 mentakrifkan "kepentingan kelas" dan menetapkan
kaedah-kaedah yang terpakai bagi sesuatu amanah atau kepentingan
dalamnya bagi faedah sesuatu kelas.

BAHAGIAN IV

30. Bahagian IV memperkatakan pemegang-pemegang amanah luar

pesisir.

31. _Fasal 26 adalah berhubungan dengan pelantikan pemegang-_

pemegang amanah sesuatu amanah luar pesisir di Labuan.

32. _Fasal 27 adalah berhubungan dengan penerimaan perlantikan_

sebagai pemegang amanah.

33. _Fasal 28 mengadakan peruntukan mengenai peletakan jawatan_

pemegang amanah sesuatu amanah.

34. _Fasal 29 adalah berhubungan dengan kekosongan dalam sesuatu_

amanah.

35. _Fasal 30 menyatakan kewajipan pemegang amanah dalam_

mentadbirkan amanah itu dan memastikan bahawa pemegang amanah
melaksanakan kewajipan mereka dengan tekun dan dengan suci hati.

36. _Fasal 31 adalah berhubungan dengan kewajipan pemegang_

amanah bersama.

37. _Fasal 32 bertujuan memastikan kesaksamaan pemegang amanah_

dalam melaksanakan sesuatu amanah apabila terdapat lebih daripada
seorang benefisiari atau satu maksud khairat di bawah amanah itu.

38. _Fasal 33 memperkatakan kuasa seseorang pemegang amanah_

berhubungan dengan harta amanah itu.

39. _Fasal 34 membolehkan pembuat amanah atau benefisiari atau_

seseorang dalam sesuatu kelas benefisiari sesuatu amanah memberi
pemegang amanah itu suatu surat atau memorandum hasrat mengenai
bagaimana pemegang amanah itu boleh menyempurnakan amanah
itu.

40. _Fasal 35 mengadakan peruntukan bagi pelantikan pelindung_

sesuatu amanah yang hendaklah dirundingi oleh pemegang amanah
dalam menjalankan semua kuasa atau kuasa tertentu yang dinyatakan
dan juga memberinya kuasa untuk memecat atau melantik seseorang
pemegang amanah.

41. _Fasal 36 membenarkan pewakilan kuasa oleh pemegang amanah_

dengan syarat dia dibenarkan berbuat demikian oleh Akta, atau oleh
terma-terma amanah itu atau oleh Mahkamah.


-----

60 RANG UNDANG-UNDANG

42. _Fasal 37 memberi pemegang amanah kuasa untuk mewakilkan_

pelaksanaan apa-apa amanah atau fungsi melalui surat kuasa
wakil,

43. _Fasal 38 mengadakan peruntukan bagi pengumpulan,_

pendahuluan dan penguntukan harta amanah yang berkaitan dengan
benefisiari berkenaan dengan amanah itu.

44. _Fasal 39 memperuntukkan bahawa kuasa untuk melantik atau_

menyerahhakkan harta amanah bagi faedah mana-mana orang
hendaklah mempunyai kuatkuasa tidak kira sama ada orang itu ialah
benefisiari amanah itu sebelum sahaja pelantikan atau penyerahhakan sedemikian.

45. _Fasal 40 mengadakan peruntukan bagi saraan dan perbelanjaan_

pemegang amanah.

46. _Fasal 41 bertujuan memastikan kerahsiaan berhubungan dengan_

amanah dengan melarang pendedahan apa-apa dokumen atau maklumat
berhubungan dengan amanah itu melainkan jika diperuntukkan oleh
Akta yang dicadangkan ini atau oleh terma-terma amanah.

47. _Fasal 42 mewujudkan suatu liabiliti berkenaan dengan pecah_

amanah oleh pemegang amanah.

48. _Fasal 43 adalah berhubungan dengan pemegang-pemegang_

amanah yang bertindak berkenaan dengan lebih daripada satu
amanah.

49. _Fasal 44 mengandungi peruntukan berhubungan dengan urusan_

dengan pihak ketiga dan mentakrifkan makna pihak ketiga.

50. _Fasal 45 menyatakan bahawa seseorang yang mendapat faedah_

daripada sesuatu pecah amanah adalah dianggap sebagai pemegang
amanah konstruktif bagi apa-apa keuntungan, laba atau faedah yang
didapati daripada pecah amanah itu.

51. _Fasal 46 bertujuan mengadakan peruntukan bagi tanggung rugi_

pemegang amanah yang akan bersara bagi apa-apa perbelanjaan
atau liabiliti terdahulu yang dilakukan olehnya berkaitan dengan
amanah itu.

BAHAGIAN V

52. Bahagian V mengandungi peruntukan pelbagai.

53. _Fasal 47 mengadakan peruntukan bagi pengubahan terma_

amanah bagi pihak orang belum dewasa, dan sebagainya, oleh
Mahkamah.


-----

AMANAH LUAR PESISIR LABUAN                                                                                     61

54. _Fasal 48 memberi Mahkamah kuasa untuk memberikan kuasa_
tertentu kepada pemegang amanah jika sesuatu transaksi tidak dapat
dikuatkuasakan kerana kuasa-kuasa yang perlu tidak diletakhakkan
pada pemegang amanah.

55. _Fasal 49 memperkatakan kuasa-kuasa am Mahkamah_
berhubungan dengan apa-apa permohonan bagi mendapatkan arahan
mengenai perkara-perkara yang berkaitan dengan amanah.

56. _Fasal 50 adalah berhubungan dengan pembayaran kos berkenaan_
dengan apa-apa permohonan kepada Mahkamah.

57. _Fasal 51 mengadakan peruntukan bagi perlindungan orang-_
orang yang berurusan dengan pemegang amanah.

58. _Fasal 52 dengan nyata memperuntukkan bahawa hendaklah_
tiada had tempoh bagi sesuatu tindakan yang dibawa terhadap
seseorang pemegang amanah berkenaan dengan fraud atau bagi
mendapatkan balik harta amanah, dan kecuali dalam hal keadaan
tertentu, bahawa tiada tindakan boleh dibawa terhadap seseorang
pemegang amanah bagi apa-apa pecah amanah selepas habis tempoh
6 tahun,

59. _Fasal 53 menghendaki pengarah, pegawai atau ejen sesuatu_
syarikat amanah mendedahkan kepada Lembaga apa-apa amanah
yang mempunyai harta atau pendapatan yang berpunca daripada
aktiviti yang menyalahi undang-undang.

60. _Fasal 54 mengandungi kesalahan dan penalti am._

61. _Fasal 55 memberi Lembaga kuasa dengan keizinan bertulis_
Pendakwa Raya untuk mendakwa apa-apa kesalahan terhadap Akta
yang dicadangkan ini.

62. Fasal 56 mengadakan peruntukan bagi pengkompaunan
kesalahan.

63. _Fasal 57 memberi Menteri kuasa untuk membuat peraturan-_
peraturan bagi maksud menjalankan atau memberikan kuatkuasa
kepada peruntukan-peruntukan Akta yang dicadangkan ini.

64. _Fasal 58 memberi Menteri kuasa untuk mengecualikan sesuatu_
amanah luar pesisir daripada semua atau mana-mana peruntukan
Akta yang dicadangkan ini.

65. _Fasal 59 memberi Menteri kuasa untuk mengeluarkan arahan_
yang melarang pendaftaran sesuatu amanah atau penjalanan pemiagaan
mana-mana amanah luar pesisir di bawah Akta yang dicadangkan
ini.


-----

62 RANG UNDANG-UNDANG

66. _Fasal 60 memberi Lembaga kuasa untuk menentukan prosedur_
yang wajar bagi apa-apa perkara di bawah Akta yang dicadangkan
ini yang baginya tidak ada prosedur diperuntukkan oleh Akta yang
dicadangkan atau peraturan-peraturan.

67. _Fasal 61 mengadakan peruntukan bagi kesahihan atau kesahan_
amanah yang sedia ada di Labuan sebelum Akta yang dicadangkan
ini mula berkuatkuasa.

68. _Fasal 62 mengadakan peruntukan bagi ketakpakaian Akta_
Pemegang Amanah 1949, Akta Pemegang Amanah (Perbadanan)
1952 dan seksyen 9 Akta Prosiding Kerajaan 1956 kepada manamana amanah luar pesisir,

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
perbelanjaan tambahan.

[PN. (U[2]) 1779.]


-----

