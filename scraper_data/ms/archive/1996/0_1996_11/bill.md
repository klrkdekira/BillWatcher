---
Year: 1996
Bill: D.R.12/1996 - Rang Undang-Undang Lembaga Akreditasi Negara 1996 (Lulus)
Title: D.R.12/1996 - Rang Undang-Undang Lembaga Akreditasi Negara 1996 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%2012.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%2012.pdf
---
---
Reading:
D.R.12/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 12/96**

**Naskhah Sahih—Bahasa Kebangsaan**


RANG UNDANG-UNDANG

LEMBAGA AKREDITASI NEGARA 1996

SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.

2. Tafsiran.

BAHAGIAN II

LEMBAGA

3. Penubuhan Lembaga.

4. Fungsi Lembaga.

5. Keanggotaan Lembaga.

6. Timbalan Pengerusi.

7. Saraan dan elaun.

8. Jawatankuasa.

9. Peruntukan berhubungan dengan Pengerusi, anggota Lembaga

dan Jawatankuasa.

10. Perwakilan fungsi Lembaga.

11. Kuasa Menteri untuk memberikan arahan.

12. Penyata, laporan, akaun dan maklumat.


-----

RANG UNDANG-UNDANG

BAHAGIAN III

KETUA EKSEKUTIF, PEGAWAI, PENGKHIDMAT

Fasal

13. Pengerusi sebagai ketua eksekutif.

14. Setiausaha.

15. Perlantikan pegawai dan pengkhidmat Lembaga.

16. Peraturan-peraturan mengenai syarat perkhidmatan.

17. Kuasa untuk memberikan pinjaman dan wang pendahuluan
kepada pegawai dan pengkhidmat.

18. Bayaran faedah persaraan, gratuiti dan elaun lain.

19. Kelulusan Perbendaharaan, Jabatan Perkhidmatan Awam,

dll. hendaklah diperolehi terlebih dahulu.

20. Tatatertib pegawai dan pengkhidmat.

21. Jawatankuasa tatatertib.

22. Rayuan terhadap keputusan Jawatankuasa tatatertib.

23. Kuasa untuk membuat peraturan-peraturan tatatertib.

24. Pengenaan surcaj.

25. Notis tunjuk sebab sebelum disurcaj.

26. Pemberitahuan surcaj.

27. Penarikbalikan surcaj.

28. Mendapatkan surcaj.

29. Lembaga boleh menerimapakai peraturan, dsb.

BAHAGIAN IV

PERUNTUKAN KEWANGAN

30. Kumpulan wang.

31. Perbelanjaan yang hendaklah dipertanggungkan pada
kumpulan wang.

32. Pemeliharaan kumpulan wang.

33. Kuasa untuk meminjam.

34. Deposit dan pelaburan kumpulan wang.

35. Perbelanjaan dan penyediaan anggaran.

36. Akaun dan laporan.

37. Akta Badan Berkanun (Akaun dan Laporan Tahunan) 1980
adalah terpakai.


-----

LEMBAGA AKREDITASI NEGARA 3

BAHAGIAN V

AKREDITASI
Fasal
38. Permohonan akreditasi.
39. Kuasa Lembaga untuk membenarkan atau menolak
permohonan.
40. Kuasa Lembaga untuk mengenakan syarat.
41. Rekod dan dokumen yang dikehendaki supaya disimpan
dan dikemukakan.
42. Penilaian semula sijil, diploma dan ijazah.
43. Pembatalan perakuan akreditasi.
44. Daftar.

BAHAGIAN VI

KESALAHAN DAN PENGUATKUASAAN

45. Kesalahan dan penalti.
46. Anggapan.
47. Tanggungan pengarah syarikat, dll. bagi kesalahan yang
dilakukan oleh institusi pendidikan tinggi swasta yang
ditubuhkan olehnya, dsb.
48. Tafsiran pegawai penyiasat,
49. Kuasa pegawai penyiasat.
50. Kuasa untuk menggeledah dan menyita.
51. Menggeledah dan menyita tanpa waran.
52. Kuasa untuk memanggil bagi tujuan pemeriksaan.
53. Kuasa untuk mengkompaun.
54. Memulakan dan menjalankan pendakwaan.
55. Tiada hak ke atas kos prosiding, kerugian atau relief lain,
dsb.

BAHAGIAN VII

AM

56. Kuasa untuk membuat peraturan-peraturan.
57. Obligasi menyimpan rahsia.
58. Pengkhidmat awam.
59. Akta Perlindungan Pihak Berkuasa Awam 1948.
60. Perkara yang dilakukan pada menjangkakan bahawa Akta
ini akan diperbuat.

JADUAL


-----

-----

RANG UNDANG-UNDANG

_b e r n a m a_

Suatu Akta untuk menubuhkan Lembaga Akreditasi Negara

dan untuk mengadakan peruntukan bagi fungsi-fungsinya
dan kuasa-kuasanya serta bagi maksud-maksud yang
berkaitan dengannya.


MAKA INILAH DIPERBUAT UNDANG-UNDANG

oleh Sen Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

BAHAGIAN I

PERMULAAN

**1. Akta ini bolehlah dinamakan Akta Lembaga Akreditasi**

Negara 1996 dan hendaklah mula berkuatkuasa pada tarikh
yang ditetapkan oleh Menteri melalui pemberitahuan dalam

_Warta, dan Menteri boleh menetapkan tarikh yang_
berlainan bagi peruntukan yang berlainan dalam Akta
ini.

**2. Dalam Akta ini, melainkan jika konteksnya**
menghendaki makna yang lain—

"akreditasi" ertinya suatu pengiktirafan rasmi akan

hakikat bahawa sijil, diploma dan ijazah yang
dianugerahkan oleh institusi pendidikan tinggi swasta
adalah selaras dengan standard yang ditetapkan oleh
Lembaga;


Tajuk ringkas
dan mula
berkuatkuasa.

Tafsiran.


-----

6 RANG UNDANG-UNDANG

"anggota" ertinya anggota Lembaga;

"diploma" ertinya kelayakan akademik yang
dianugerahkan kepada seseorang oleh institusi pendidikan
## tinggi swasta, sesudah orang itu tamat mengikuti dengan
jayanya suatu kursus pengajian yang dirancangkan supaya
membawa kepada penganugerahan diploma itu atau yang
setaraf dengannya;

"ijazah" ertinya kelayakan akademik yang
dianugerahkan kepada seseorang di peringkat Sarjana
Muda atau Sarjana atau Kedoktoran oleh institusi
pendidikan tinggi swasta yang bertaraf Universiti atau
Kolej Universiti, sesudah orang itu tamat mengikuti dengan
jayanya suatu kursus pengajian yang dirancangkan supaya
membawa kepada penganugerahan ijazah itu atau yang
setaraf dengannya;

"institusi pendidikan tinggi swasta" ertinya institusi
## pendidikan tinggi swasta yang ditubuhkan atau disifatkan
telah ditubuhkan dan didaftarkan di bawah Akta Institusi
Pendidikan Tinggi Swasta 1996;

"jawatankuasa" ertinya jawatankuasa yang ditubuhkan
di bawah seksyen 8;

"ketua eksekutif' ertinya ketua eksekutif Lembaga yang
## juga adalah Pengerusi;

"kumpulan wang" ertinya kumpulan wang yang
ditubuhkan di bawah seksyen 30;

"kursus pengajian" ertinya kursus pengajian dan
termasuklah program latihan, yang dikendalikan oleh
institusi pendidikan tinggi swasta;

"Lembaga" ertinya Lembaga Akreditasi Negara yang
ditubuhkan di bawah seksyen 3;

"Menteri" ertinya Menteri yang dipertanggungkan
dengan tanggungjawab bagi pendidikan;


_Akta_


-----

LEMBAGA AKREDITASI NEGARA 7

## "Pengerusi" ertinya Pengerusi Lembaga yang dilantik
di bawah perenggan 5(1)(a);

"profesional" ertinya seseorang yang profesionnya
dikawalselia oleh undang-undang berkaitan dengan
pendaftarannya;

"Setiausaha" ertinya Setiausaha Lembaga yang dilantik
## di bawah seksyen 14;

"sijil" ertinya kelayakan akademik yang dianugerahkan
kepada seseorang oleh institusi pendidikan tinggi swasta,
sesudah orang itu tamat mengikuti dengan jayanya suatu
kursus pengajian yang dirancangkan supaya membawa
kepada penganugerahan sijil itu atau yang setaraf
dengannya.

BAHAGIAN II

LEMBAGA

**3. (1) Maka dengan ini tertubuhlah suatu pertubuhan**
perbadanan dengan nama "Lembaga Akreditasi Negara".

(2) Lembaga adalah kekal turun-temurun.

(3) Lembaga boleh mendakwa dan didakwa atas
namanya.

(4) Tertakluk kepada dan bagi maksud-maksud Akta
## ini, Lembaga boleh, atas apa-apa terma yang difikirkan
patut oleh Lembaga—

_(a) boleh membuat kontrak;_

## (b) boleh memperolehi, membeli, mengambil,
memegang dan menikmati apa-apa jenis harta
alih dan harta tak alih; dan

_(c) boleh_ memindahkan, menyerahhakkan,
menyerahkan balik, memulangkan,
menggadaikan, menggadai-janjikan, men## demiskan, menyerahhakkan semula,


Penubuhan
Lembaga.


-----

8 RANG UNDANG-UNDANG

memindahmilikkan, atau dengan apa-apa cara
lain melupuskan, atau membuat apa-apa urusan
mengenai—

(i) apa-apa harta alih atau harta tak alih; dan

(ii) apa-apa kepentingan mengenai apa-apa
harta alih atau harta tak alih,

yang terletakhak pada Lembaga.

**4. (1) Fungsi-fungsi Lembaga adalah—**

_(a) untuk merumuskan dasar mengenai kawalan_
standard dan kualiti—

(i) kursus pengajian; dan

(ii) sijil, diploma dan ijazah;

_(b) untuk menetapkan, mengawasi, mengkaji semula_
## dan menyelia standard dan kualiti—

(i) kursus pengajian; dan

(ii) sijil, diploma dan ijazah bagi tujuan
pengakreditan;

_(c) untuk menentukan tahap pencapaian bagi bahasa_
kebangsaan dan mata pelajaran wajib yang
## ditetapkan dalam Akta Institusi Pendidikan
Tinggi Swasta 1996 sebagai pra-syarat bagi
penganugerahan sijil, diploma atau ijazah; dan

_(d) untuk menasihatkan dan membuat syor kepada_
Menteri bagi kelulusannya ke atas kursus
pengajian yang hendak dikendalikan oleh sesuatu
institusi pendidikan tinggi swasta mengenai—

(i) kesesuaian persediaan berhubungan dengan
kemudahan pendidikan yang relevan
dengan kursus pengajian itu; dan

(ii) jaminan standard dan kualiti kursus
pengajian itu.


Fungsi
Lembaga.

_Akta_


-----

LEMBAGA AKREDITASI NEGARA 9

(2) Lembaga hendaklah mempunyai kuasa untuk
melakukan segala-galanya yang suaimanfaat atau yang
semunasabahnya perlu bagi, atau bersampingan dengan,
pelaksanaan fungsi-fungsinya dan khususnya tetapi tanpa
menjejaskan keluasan yang tersebut di atas—

_(a) untuk mengenakan fee atau apa-apa caj lain_
yang difikirkan patut oleh Lembaga bagi maksud
melaksanakan mana-mana fungsinya; dan

_(b) untuk melakukan apa-apa perkara lain yang_
difikirkan patut oleh Lembaga untuk
membolehkannya menjalankan fungsi-fungsinya
dengan berkesan.

**5. (1) Lembaga hendaklah terdiri daripada anggota yang**
berikut:

_(a) seorang Pengerusi yang hendaklah dilantik oleh_
Yang di-Pertuan Agong, atas nasihat Menteri;
dan

_(b) tidak kurang daripada enam dan tidak lebih_
daripada sepuluh orang lain yang hendaklah
dilantik oleh Menteri.

(2) Pengerusi dan anggota Lembaga hendaklah
daripada kalangan orang yang berjaya, mempunyai
kedudukan, dan berpengalaman dalam bidang akademik
atau daripada kalangan profesional yang mempunyai
pengalaman yang relevan dalam hal-hal pendidikan.

(3) Peruntukan Jadual adalah terpakai bagi Lembaga.

**6. Menteri hendaklah melantik seorang Timbalan**
Pengerusi daripada kalangan anggota Lembaga yang
hendaklah mempengerusikan mana-mana mesyuarat
Lembaga semasa ketakhadiran Pengerusi dalam mesyuarat
itu.

**7. (1) Pengerusi hendaklah dibayar apa-apa saraan dan**
elaun sebagaimana yang ditetapkan oleh Menteri, selepas
berunding dengan Menteri Kewangan.


Keanggotaan
Lembaga.

Timbalan
Pengerusi.

Saraan dan
elaun.


-----

10 RANG UNDANG-UNDANG

(2) Tiap-tiap anggota Lembaga hendaklah dibayar
## elaun mengikut kadar yang ditetapkan oleh Menteri,
selepas berunding dengan Menteri Kewangan.

**8. (1) Lembaga boleh menubuhkan jawatankuasa-**
jawatankuasa yang difikirkannya suaimanfaat—

_(a) untuk menasihatkannya mengenai perkara-_
perkara berkaitan dengan fungsi-fungsinya;

_(b) bagi penunaian dan pelaksanaan yang sepatutnya_
akan fungsi-fungsinya; atau

_(c) bagi apa-apa maksud yang berbangkit daripada_
atau yang berkaitan dengan fungsi-fungsinya.

(2) Lembaga hendaklah melantik ke dalam sesuatu
## jawatankuasa—

_(a) sekurang-kurangnya seorang anggota Lembaga,_
yang hendaklah menjadi pengerusi jawatankuasa;
dan

_(b) mana-mana orang lain yang difikirkan patut oleh_
Lembaga.

(3) Anggota jawatankuasa hendaklah memegang
jawatan selama apa-apa tempoh yang dinyatakan dalam
surat perlantikannya dan adalah layak untuk dilantik
semula.

(4) Lembaga boleh membatalkan perlantikan manamana anggota jawatankuasa tanpa memberikan apa-apa
sebab baginya.

(5) Anggota jawatankuasa boleh, pada bila-bila masa,
meletakkan jawatan dengan memberikan notis bertulis
kepada pengerusi jawatankuasa.

(6) Lembaga boleh, pada bila-bila masa,
memberhentikan atau mengubah keanggotaan sesuatu
## jawatankuasa.

(7) Tertakluk kepada Akta ini dan arahan-arahan yang
diberikan oleh Lembaga, jawatankuasa boleh
mengawalselia prosedurnya sendiri.


Jawatankuasa.


-----

LEMBAGA AKREDITASI NEGARA 11

(8) Sesuatu jawatankuasa hendaklah mematuhi arahanarahan yang diberikan kepadanya oleh Lembaga.

(9) Mesyuarat jawatankuasa hendaklah diadakan pada
bila-bila masa dan di mana-mana tempat yang ditentukan
oleh pengerusi jawatankuasa.

(10) Sesuatu jawatankuasa boleh mengundang manamana orang untuk menghadiri mesyuaratnya bagi maksud
menasihatinya tentang apa-apa perkara yang sedang
dibincangkannya, tetapi orang itu tidak berhak mengundi
dalam mesyuarat itu.

(11) Sesuatu jawatankuasa hendaklah menyebabkan—

_(a) minit kesemua mesyuaratnya disenggarakan dan_
disimpan dalam bentuk yang sepatutnya; dan
_(b) salinan_ minit kesemua mesyuaratnya
dikemukakan kepada Lembaga dengan seberapa
segera yang praktik.

(12) Anggota jawatankuasa dan mana-mana orang yang
diundang di bawah subseksyen (10) hendaklah dibayar
apa-apa elaun dan perbelanjaan lain yang ditentukan oleh
Lembaga, selepas berunding dengan Menteri.

**9. (1) Tiada seorangpun boleh dilantik sebagai Pengerusi**
atau anggota Lembaga atau anggota jawatankuasa
melainkan jika sebelum perlantikannya orang itu membuat
suatu akuan berkanun sama ada dia mempunyai apa-apa
kepentingan, dari segi kewangan atau selainnya, dalam
apa-apa pengusahaan yang melibatkan institusi pendidikan
tinggi swasta.

(2) Jika Pengerusi atau anggota Lembaga atau anggota
jawatankuasa memperolehi apa-apa kepentingan, dari segi
kewangan atau selainnya, dalam apa-apa pengusahaan
yang melibatkan institusi pendidikan tinggi swasta, dia
hendaklah dalam masa dua minggu selepas memperolehi
kepentingan itu memberikan notis bertulis kepada Menteri
dengan menyatakan kepentingan yang diperolehinya itu
dan Menteri selepas menimbangkan perkara itu boleh,
jika difikirkan patut, mengisytiharkan bahawa orang itu
telah mengosongkan jawatannya.


Peruntukan
berhubungan
dengan
Pengerusi,
anggota
Lembaga dan
jawatankuasa.


-----

12 RANG UNDANG-UNDANG

**10. (1) Lembaga boleh mewakilkan mana-mana fungsi**
dan kuasanya, kecuali kuasanya untuk membuat peraturanperaturan, kepada—

_(a) Pengerusi;_

_(b) anggota Lembaga;_

_(c) jawatankuasa;_

_(d) ketua eksekutif; dan_

_(e) pegawai atau pengkhidmat Lembaga._

(2) Perwakilan di bawah seksyen ini tidaklah
menghalang Lembaga sendiri daripada melaksanakan atau
menjalankan mana-mana fungsi atau kuasanya yang
diwakilkan sedemikian pada bila-bila masa.

**11. (1) Lembaga hendaklah bertanggungjawab kepada**
Menteri.

(2) Menteri boleh, dari semasa ke semasa, memberikan
arahan-arahan yang tidak tak konsisten dengan peruntukan
Akta ini kepada Lembaga.

(3) Arahan-arahan yang diberikan oleh Menteri di
## bawah subseksyen (2) bolehlah yang berhubungan dengan—

_(a) apa-apa perkara yang didapati oleh Menteri_
menyentuh Dasar Pendidikan Kebangsaan; atau

_(b) pelaksanaan yang sepatutnya akan dasar, strategi_
dan garis panduan kebangsaan mengenai
pendidikan tinggi yang dirumuskan oleh Majlis
Pendidikan Tinggi Negara yang ditubuhkan di
bawah Akta Majlis Pendidikan Tinggi Negara
## 1996.

(4) Lembaga hendaklah melaksanakan kesemua arahan
## yang diberikan di bawah seksyen ini dengan seberapa
segera yang boleh.


Perwakilan
fungsi
Lembaga.

Kuasa
Menteri
untuk
memberikan
arahan.

_Akta_


-----

LEMBAGA AKREDITASI NEGARA 13

**12. (1) Lembaga hendaklah memberikan kepada**
Menteri, dan mana-mana pihak berkuasa awam
sebagaimana yang diarahkan oleh Menteri, apa-apa
penyata, laporan, akaun dan maklumat mengenai harta
dan aktiviti-aktivitinya sebagaimana yang dikehendaki
atau diarahkan oleh Menteri, dari semasa ke semasa.

(2) Tanpa menjejaskan keluasan subseksyen (1),
Lembaga hendaklah, dengan seberapa segera yang praktik
## selepas berakhirnya setiap tahun kewangan, menyebabkan
dibuat dan dihantar kepada Menteri dan, jika diarahkan
sedemikian oleh Menteri, kepada mana-mana pihak
berkuasa awam suatu laporan yang memperkatakan
aktiviti-aktiviti Lembaga sepanjang tahun kewangan yang
sebelumnya.

(3) Laporan di bawah subseksyen (2) hendaklah dalam
apa-apa bentuk dan hendaklah mengandungi apa-apa
maklumat berhubungan dengan presiding dan dasar
Lembaga sebagaimana yang ditentukan oleh Menteri dari
## semasa ke semasa.

BAHAGIAN III

KETUA EKSEKUTIF, PEGAWAI, PENGKHIDMAT

**13. (1) Tanpa menjejaskan peruntukan lain dalam Akta**
ini, Pengerusi hendaklah juga menjadi ketua eksekutif
Lembaga.

(2) Lembaga hendaklah meletakhakkan kepada ketua
## eksekutif apa-apa kuasa dan mengenakan ke atasnya apaapa kewajipan sebagaimana yang ditentukan oleh Lembaga.

(3) Ketua eksekutif adalah bertanggungjawab bagi
pentadbiran Lembaga pada keseluruhannya dan pengurusan
fungsi-fungsi dan hal-ehwal hari ke hari Lembaga.

(4) Ketua eksekutif hendaklah mempunyai kawalan
am ke atas pegawai-pegawai dan pengkhidmatpengkhidmat Lembaga.


-----

14 RANG UNDANG-UNDANG

## (5) Ketua eksekutif hendaklah melaksanakan apa-apa
kewajipan tambahan yang diarahkan oleh Menteri dan
Lembaga dari semasa ke semasa.

(6) Dalam menunaikan kewajipan-kewajipannya, ketua
eksekutif hendaklah bertindak di bawah kuasa dan
mengikut arahan am Lembaga.

(7) Jika ketua eksekutif tidak ada di Malaysia buat
sementara atau tak berupaya buat sementara, oleh sebab
sakit atau kerana apa-apa sebab lain yang mencukupi,
untuk melaksanakan kawajipan-kewajipannya, Lembaga
boleh mengarahkan Setiausaha untuk menjalankan
kewajipan-kewajipan ketua eksekutif semasa ketua
eksekutif tidak ada atau tak berupaya buat sementara
itu.

**14. (1) Ketua eksekutif hendaklah, dengan persetujuan**
Lembaga, melantik seorang Setiausaha Lembaga.

(2) Lembaga hendaklah meletakhakkan kepada
Setiausaha apa-apa kuasa dan mengenakan ke atasnya
apa-apa kewajipan sebagaimana yang ditentukan oleh
Lembaga.

(3) Setiausaha hendaklah membantu ketua eksekutif
menjalankan kewajipan-kewajipannya di bawah Akta ini.

(4) Setiausaha hendaklah melaksanakan apa-apa
kewajipan tambahan yang diarahkan oleh ketua eksekutif
dari semasa ke semasa.

(5) Dalam menunaikan kewajipan-kewajipannya,
Setiausaha hendaklah bertindak di bawah kuasa dan
mengikut arahan am Lembaga.

(6) Jika Setiausaha tidak ada di Malaysia buat
sementara atau tak berupaya buat sementara, oleh sebab
sakit atau kerana apa-apa sebab lain yang mencukupi,
untuk melaksanakan kewajipan-kewajipannya, ketua
eksekutif boleh mengarahkan mana-mana pegawai
Lembaga untuk menjalankan kewajipan-kewajipan
Setiausaha semasa Setiausaha tidak ada atau tak berupaya
buat sementara itu.


Setiausaha.


-----

LEMBAGA AKREDITASI NEGARA 15

**15. Lembaga boleh melantik sekian bilangan pegawai**
dan pengkhidmat yang difikirkannya wajar dan perlu dan
atas apa-apa terma dan syarat yang pada pendapatnya
adalah sesuai bagi menjalankan maksud-maksud Akta
ini.

**16. Lembaga boleh, dengan kelulusan Menteri, membuat**
peraturan-peraturan mengenai syarat-syarat perkhidmatan
pegawai dan pengkhidmatnya.

**17. Lembaga boleh memberikan pinjaman dan wang**
pendahuluan kepada pegawai dan pengkhidmatnya bagi
apa-apa maksud dan atas apa-apa terma dan syarat yang
ditentukan oleh Lembaga.

**18. Lembaga boleh membuat perkiraan bagi pembayaran**
kepada pegawai dan pengkhidmatnya serta orang
tanggungan mereka apa-apa faedah persaraan, gratuiti
dan elaun lain sebagaimana yang ditentukan oleh Lembaga.

**19. Walau apa pun peruntukan seksyen 15, 17 dan 18,**
Lembaga tidak boleh—

_(a) menubuhkan atau mengubahsuai apa-apa jawatan_
atau skim perkhidmatan untuk pegawai dan
pengkhidmat Lembaga, termasuk terma dan
syarat-syarat perkhidmatan dan gaji; dan

_(b) membuat perkiraan mengenai—_

(i) apa-apa skim pencen, faedah persaraan,
gratuiti dan apa-apa skim yang
berhubungan dengan elaun dan saraan lain;
dan

(ii)kemudahan pinjaman dan wang
pendahuluan,

tanpa kelulusan Perbendaharaan, Jabatan Perkhidmatan
Awam atau pihak berkuasa lain yang berkenaan terlebih
dahulu, mengikut mana-mana yang berkenaan.


Perlantikan
pegawai dan
pengkhidmat
Lembaga.

Peraturanperaturan
mengenai
syarat
perkhidmatan.

Kuasa untuk
memberikan
pinjaman dan
wang
pendahuluan
kepada
pegawai dan
pengkhidmat.

Bayaran
faedah
persaraan,
gratuiti dan
elaun lain.

Kelulusan
Perbendaharaan,
Jabatan
Perkhidmatan
Awam, dll.
hendaklah
diperolehi
terlebih
dahulu.


-----

16 RANG UNDANG-UNDANG

**20. Lembaga hendaklah mempunyai kuasa tatatertib ke**
atas semua pegawai dan pengkhidmatnya dan hendaklah
menjalankan kawalan tatatertib berkenaan dengan semua
orang sedemikian mengikut Akta ini dan mana-mana
peraturan yang dibuat di bawah seksyen 23.

**21. (1) Maka hendaklah ditubuhkan suatu jawatankuasa**
tatatertib Lembaga berkenaan dengan Setiausaha yang
terdiri daripada—

_(a) Ketua Setiausaha Kementerian Pendidikan yang_
hendaklah menjadi pengerusi jawatankuasa itu;
dan

_(b) sekurang-kurangnya dua anggota Lembaga, yang_
ditentukan daripada kalangan anggota itu sendiri.

(2) Lembaga boleh, melalui pemberitahuan dalam
_Warta, menubuhkan jawatankuasa tatatertib yang berlainan_
bagi kategori berlainan pegawai dan pengkhidmat
Lembaga.

(3) Yang berikut hendaklah terpakai bagi mana-mana
jawatankuasa tatatertib yang ditubuhkan di bawah
subseksyen (2);

_(a) jawatankuasa tatatertib itu hendaklah terdiri_
daripada apa-apa bilangan anggota Lembaga,
selain daripada Pengerusi Lembaga, atau pegawai
Lembaga, atau apa-apa kombinasi anggota dan
pegawai itu; dan

_(b) seseorang pegawai yang menjadi anggota sesuatu_
jawatankuasa tatatertib tidaklah boleh lebih
rendah pangkatnya daripada mana-mana pegawai
atau pengkhidmat yang ke atasnya jawatankuasa
tatatertib yang dia menjadi anggota mempunyai
kuasa tatatertib.

(4) Jawatankuasa tatatertib yang ditubuhkan di bawah
subseksyen (2) hendaklah menjalankan kuasanya dalam
segala perkara berhubungan dengan tatatertib pegawai
dan pengkhidmat yang diletakkan di bawah bidang
kuasanya.


Tatatertib
pegawai dan
pengkhidmat.

Jawatankuasa
tatatertib.


-----

LEMBAGA AKREDITASI NEGARA 17

(5) Pada menjalankan fungsi dan kuasa tatatertibnya,

jawatankuasa tatatertib yang disebutkan dalam subseksyen

(1) dan (2) hendaklah mempunyai kuasa untuk mengambil
tindakan tatatertib dan mengenakan apa-apa hukuman
tatatertib atau apa-apa kombinasi dua hukuman tatatertib
## atau lebih sebagaimana yang diperuntukkan di bawah
mana-mana peraturan yang dibuat di bawah seksyen 23.

**22. (1) Sesuatu keputusan jawatankuasa tatatertib di**
bawah subseksyen 21(1) bolehlah dirayu kepada Menteri.

(2) Sesuatu keputusan jawatankuasa tatatertib di bawah

subseksyen 21(2) bolehlah dirayu kepada Lembaga Rayuan
Tatatertib yang hendaklah terdiri daripada anggota yang
berikut:

_(a) Pengerusi Lembaga, yang hendaklah menjadi_

pengerusi Lembaga Rayuan Tatatertib dan
mempunyai undi pemutus; dan

_(b) tiga anggota Lembaga, yang bukannya anggota_

jawatankuasa tatatertib yang keputusannya ialah

hal perkara rayuan itu, yang hendaklah dilantik
oleh pengerusi Lembaga Rayuan Tatatertib
dengan kelulusan Lembaga bagi maksud rayuan
itu.

(3) Menteri atau Lembaga Rayuan Tatatertib, mengikut

mana-mana yang berkenaan, boleh mengesahkan,
mengakaskan atau mengubah keputusan jawatankuasa
tatatertib.


Rayuan
terhadap
keputusan

jawatankuasa

tatatertib.


(4) Apabila Menteri atau Lembaga Rayuan Tatatertib

menimbangkan sesuatu rayuan di bawah subseksyen (1)
atau (2), seorang anggota jawatankuasa tatatertib yang
terhadap keputusannya rayuan itu dibuat tidak boleh hadir
pada atau dengan apa-apa cara mengambil bahagian dalam
apa-apa prosiding berhubungan dengan rayuan itu.

(5) Keputusan Menteri atau Lembaga Rayuan Tatatertib

di bawah subseksyen (3) adalah muktamad.


-----

18 RANG UNDANG-UNDANG

**23. (1) Lembaga boleh, dengan kelulusan Menteri,**
membuat peraturan-peraturan untuk mengadakan
peruntukan bagi tatatertib pegawai dan pengkhidmatnya.

(2) Peraturan-peraturan tatatertib yang dibuat di bawah
seksyen ini—

_(a) boleh mewujudkan kesalahan tatatertib;_

_(b) boleh mengadakan peruntukan bagi hukuman_
tatatertib yang difikirkan sesuai oleh Lembaga,
dan hukuman itu boleh meliputi—

(i) amaran;

(ii) denda;

(iii) pelucuthakan emolumen;

(iv) penangguhan pergerakan gaji;

(v) pengurangan gaji;

(vi) penurunan pangkat; dan

(vii) buang kerja;

_(c) hendaklah memberikan kepada orang yang_
terhadapnya presiding tatatertib itu diambil
peluang untuk membuat representasi terhadap
pertuduhan tatatertib yang dibuat terhadapnya
## sebelum keputusan dicapai oleh jawatankuasa
tatatertib kecuali dalam hal-hal berikut:

(i) jika seseorang pegawai atau pengkhidmat
Lembaga dibuang kerja atau diturunkan
pangkat atas alasan salah laku yang
berkenaan dengannya suatu pertuduhan
jenayah telah dibuktikan terhadapnya;

(ii) jika Lembaga, atas syor Menteri yang
dipertanggungkan dengan hal-ehwal dalam
negeri, berpuas hati bahawa demi
kepentingan keselamatan Malaysia atau
mana-mana bahagiannya adalah tidak
suaimanfaat untuk menjalankan kehendak
perenggan ini; atau


Kuasa untuk
membuat
peraturanperaturan
tatatertib.


-----

LEMBAGA AKREDITASI NEGARA 19

(iii) jika telah—
(A) dibuat terhadap seseorang pegawai
atau pengkhidmat Lembaga apaapa perintah tahanan, pengawasan,
kediaman terhad, buang negeri atau
deportasi; atau
(B) dikenakan terhadap pegawai atau
pengkhidmat Lembaga apa-apa
bentuk sekatan atau pengawasan
dengan bon atau selainnya,

di bawah mana-mana undang-undang
berhubungan dengan keselamatan
Persekutuan atau mana-mana bahagiannya,
pencegahan jenayah, tahanan pencegahan,
kediaman terhad, buang negeri, imigresen,
atau perlindungan wanita dan gadis;

_(d) boleh mengadakan peruntukan bagi penahanan_
kerja dengan pengurangan emolumen pegawai
atau pengkhidmat Lembaga sementara menanti
selesainya presiding jenayah atau presiding
tatatertib terhadapnya dengan tujuan membuang
kerja atau menurunkan pangkatnya; dan

_(e) boleh_ mengadakan peruntukan bagi
penggantungan tanpa emolumen seseorang
pegawai atau pengkhidmat Lembaga—

(i) jika pegawai atau pengkhidmat itu telah
disabitkan oleh suatu mahkamah jenayah;
atau

(ii) jika suatu perintah tahanan atau sekatan
telah dibuat berkenaan dengan atau
dikenakan terhadap pegawai atau
pengkhidmat itu.

**24. (1) Seseorang yang sedang atau pernah bekerja**
dengan Lembaga boleh disurcaj jika ternyata kepada
Lembaga bahawa orang itu—

_(a) tidak memungut apa-apa wang yang terhutang_
kepada Lembaga yang pemungutannya menjadi
tanggungjawabnya;


Pengenaan
surcaj.


-----

20 RANG UNDANG-UNDANG

_(b) adalah atau pernah bertanggungjawab bagi apa-_

apa pembayaran wang daripada Lembaga yang
tidak sepatutnya dibuat atau bagi apa-apa
pembayaran wang yang tidak diluluskan dengan
sewajarnya;

_(c) adalah atau pernah bertanggungjawab, secara_

## langsung atau tak langsung, bagi apa-apa
kekurangan dalam, atau bagi pemusnahan, apaapa wang, barang simpanan atau harta lain
Lembaga;

_(d) sebagai atau semasa menjadi pegawai_

perakaunan, tidak menyimpan akaun atau rekod
yang sepatutnya; atau

_(e) tidak membuat apa-apa pembayaran, atau adalah_

atau pernah bertanggungjawab bagi apa-apa
kelewatan dalam pembayaran wang daripada
Lembaga kepada mana-mana orang yang
kepadanya pembayaran itu kena dibuat di bawah
mana-mana undang-undang atau di bawah manamana kontrak, perjanjian atau perkiraan yang
dibuat antara orang itu dengan Lembaga.


## (2) Dalam seksyen ini, "pegawai perakaunan"

termasuklah tiap-tiap pegawai dan pengkhidmat yang
dipertanggungkan dengan kewajipan untuk—

_(a) memungut atau menerima apa-apa wang untuk_

## kumpulan wang, atau mengakaunkan apa-apa
wang dalam kumpulan wang, atau yang
sebenarnya memungut atau menerima apa-apa
wang untuk kumpulan wang atau mengakaunkan
apa-apa wang dalam kumpulan wang;

_(b) membuat bayaran, atau yang sebenarnya_

membuat bayaran, daripada apa-apa wang dalam
kumpulan wang; atau

_(c) menerima, menyimpan, melupuskan atau_

mengakaunkan apa-apa barang simpanan atau
harta Lembaga, atau yang sebenarnya menerima,
memegang, melupuskan atau mengakaunkan
## barang simpanan atau harta itu.


-----

LEMBAGA AKREDITASI NEGARA 21

**25. (1) Lembaga hendaklah, sebelum seseorang disurcaj,**
menyampaikan suatu notis bertulis kepadanya yang
memintanya menunjukkan sebab mengapa dia tidak patut
disurcaj.

(2) Jika penjelasan yang memuaskan hati tidak diterima

dalam masa empat belas hari dari tarikh penyampaian
notis yang disebutkan terdahulu, Lembaga boleh—

_(a) dalam hal perenggan 24(1)(a), (b) dan (c),_

mensurcaj terhadap orang itu sejumlah wang
yang tidak melebihi amaun yang tidak dipungut,
atau apa-apa bayaran yang tidak sepatutnya
dibuat, atau kekurangan dalam, atau pemusnahan
harta yang dilakukan; dan

_(b) dalam hal perenggan 24(l)(d) dan (e), mensurcaj_

terhadap orang itu apa-apa jumlah wang
sebagaimana yang difikirkan patut oleh Lembaga.

**26. Lembaga hendaklah memberitahu orang yang disurcaj**
berkenaan dengan surcaj yang dikenakan di bawah seksyen
24.

**27. Walau apa pun seksyen 24 dan 25, Lembaga boleh**
pada bila-bila masa menarik balik apa-apa surcaj yang
berkenaan dengannya penjelasan yang memuaskan hati
telah diterima atau jika ternyata selainnya bahawa tiada
surcaj patut dibuat, dan Lembaga hendaklah dengan sertamerta memberitahu orang yang disurcaj itu akan
penarikbalikan itu.

**28. Amaun apa-apa surcaj yang dikenakan di bawah**
## seksyen 24 dan tidak ditarik balik di bawah seksyen 27
hendaklah menjadi hutang yang kena dibayar kepada
Lembaga daripada orang yang disurcaj dan boleh didakwa
dan diperdapatkan di dalam mana-mana mahkamah atas
guaman Lembaga dan boleh juga, jika diarahkan
## sedemikian oleh Lembaga, diperdapatkan melalui
potongan—

_(a) daripada gaji orang yang disurcaj; atau_

_(b) daripada pencen orang yang disurcaj,_


Notis tunjuk
sebab sebelum
disurcaj.

Pemberitahuan
surcaj.

Penarikbalikan
surcaj.

Mendapatkan
surcaj.


-----

22 RANG UNDANG-UNDANG

dengan ansuran bulanan yang sama banyak yang tidak
melebihi satu perempat daripada jumlah gaji atau pencen
bulanan, mengikut mana-mana yang berkenaan, orang
itu.

**29. Dalam membuat peraturan-peraturan di bawah**
Bahagian ini, Lembaga boleh, dengan kelulusan Menteri,
menerimapakai dengan apa-apa ubahsuaian mana-mana
peraturan, kaedah, dasar, pekeliling dan arahan yang
diperbuat atau dikeluarkan oleh Kerajaan Persekutuan.

BAHAGIAN IV

PERUNTUKAN KEWANGAN

**30. (1) Maka dengan ini tertubuhlah suatu kumpulan**
wang bagi maksud Akta ini yang hendaklah ditadbir dan
dikawal oleh Lembaga.

(2) Kumpulan wang itu hendaklah terdiri daripada—

_(a) wang yang diperuntukkan dari semasa ke semasa_
oleh Kerajaan bagi maksud-maksud Akta ini;

_(b) fee atau caj lain yang dikenakan oleh Lembaga_
di bawah Akta ini;

_(c) wang yang dipinjam oleh Lembaga di bawah_
seksyen 33;

_(d) wang yang didapati atau berbangkit daripada_
apa-apa harta, pelaburan, gadai-janji, gadaian
atau debentur yang diperolehi oleh atau
terletakhak pada Lembaga;

_(e) wang yang didapati daripada perkhidmatan_
rujukan dan nasihat dan perkhidmatan lain yang
diberikan oleh Lembaga;

_(f) semua wang lain yang mungkin dengan apa-_
apa cara menjadi kena dibayar kepada atau
terletakhak pada Lembaga berkenaan dengan
apa-apa perkara yang bersampingan dengan
fungsi-fungsi dan kuasa-kuasanya; dan

_(g) semua wang lain yang diterima secara sah oleh_
Lembaga.


Lembaga
boleh
menerimapakai
peraturan, dsb.

Kumpulan
wang.


-----

LEMBAGA AKREDITASl NEGARA 23

**31. Kumpulan wang hendaklah dibelanjakan bagi**
maksud—

_(a) membayar apa-apa perbelanjaan yang dilakukan_
secara sah oleh Lembaga;

_(b) membayar saraan dan elaun Pengerusi dan elaun_
## serta perbelanjaan lain anggota Lembaga,
anggota jawatankuasa, pegawai dan pengkhidmat
yang dilantik dan diguna-khidmat oleh Lembaga,
termasuklah faedah persaraan, pencen dan
gratuiti;
_(c) membayar bayaran, kos atau perbelanjaan lain_
yang dilakukan atau disetujuterima dengan
sepatutnya oleh Lembaga pada melaksanakan
fungsi-fungsinya dan menjalankan kuasakuasanya;

_(d) membayar balik wang yang dipinjam di bawah_
seksyen 33 dan bunga yang kena dibayar atasnya;

_(e) memberikan pinjaman dan wang pendahuluan_
kepada pegawai dan pengkhidmat Lembaga di
bawah seksyen 17; dan
_(f) pada amnya, membayar apa-apa perbelanjaan_
bagi melaksanakan Akta ini.

**32. Maka adalah menjadi kewajipan Lembaga untuk**
memelihara kumpulan wang dengan melaksanakan fungsifungsinya dan menjalankan kuasa-kuasanya di bawah Akta
ini dengan sedemikian cara supaya dapat dipastikan bahawa
jumlah hasil Lembaga adalah cukup untuk membayar
semua jumlah wang yang boleh dipertanggungkan dengan
sepatutnya kepada akaun hasilnya, termasuk susut nilai
dan bunga atas modal, dari setahun ke setahun.

**33. Lembaga boleh, dari semasa ke semasa, meminjam**
dalam apa-apa bentuk dan pada apa-apa kadar bunga
dan bagi apa-apa tempoh dan atas apa-apa terma tentang
masa dan kaedah pembayaran balik dan selainnya,
sebagaimana yang diluluskan oleh Menteri dengan
persetujuan Menteri Kewangan, apa-apa wang yang
diperlukan oleh Lembaga bagi memenuhi mana-mana
obligasinya atau bagi melaksanakan mana-mana fungsinya
atau menjalankan mana-mana kuasanya.


Perbelanjaan
yang hendaklah
dipertanggungkan pada
kumpulan
wang.

Pemeliharaan
kumpulan
wang.

Kuasa untuk
meminjam.


-----

24 RANG UNDANG-UNDANG

**34. Lembaga boleh, dengan kelulusan Menteri—**

_(a) menempatkan kumpulan wang sebagai deposit_
dalam bank di Malaysia; dan

_(b) melaburkan dalam sekuriti Kerajaan atau apa-_
apa sekuriti yang dibenarkan oleh Menteri
Kewangan, apa-apa wang daripada kumpulan
wang yang tidak diperlukan untuk dibelanjakan
dengan segera di bawah Akta.

**35. (1) Perbelanjaan Lembaga hingga sebanyak amaun**
## yang dibenarkan oleh Menteri bagi mana-mana satu tahun
hendaklah dibayar daripada kumpulan wang.

(2) Sebelum permulaan bulan September setiap tahun,
Lembaga hendaklah mengemukakan kepada Menteri suatu
anggaran perbelanjaan (termasuklah perbelanjaan bagi
program penyelidekan dan pembangunan) bagi tahun
berikutnya dalam apa-apa bentuk dan yang mengandungi
apa-apa butir sebagaimana yang diarahkan oleh Menteri.

(3) Menteri hendaklah, sebelum permulaan tahun yang
berikutnya, memberitahu Lembaga amaun yang dibenarkan
bagi perbelanjaan pada amnya atau amaun yang dibenarkan
bagi setiap jenis perbelanjaan berdasarkan anggaran yang
disediakan di bawah subseksyen (2).

(4) Lembaga boleh, pada bila-bila masa,
mengemukakan kepada Menteri suatu anggaran perbelanjaan tambahan bagi mana-mana satu tahun dan
Menteri boleh membenarkan kesemua atau mana-mana
bahagian daripada perbelanjaan tambahan yang termasuk
dalam anggaran perbelanjaan tambahan itu.

**36. (1) Lembaga hendaklah menyebabkan disimpan**
## akaun yang sepatutnya bagi kumpulan wang dan laporan
yang sepatutnya mengenai aktiviti-aktivitinya dan


Deposit dan
pelaburan
kumpulan
wang.

Perbelanjaan
dan
penyediaan
anggaran

Akaun dan
laporan.


-----

LEMBAGA AKREDITASI NEGARA 25

hendaklah, dengan seberapa segera yang praktik selepas
## berakhirnya setiap tahun kewangan, menyebabkan
disediakan bagi tahun kewangan itu—

_(a) suatu penyata akaun Lembaga yang hendaklah_
mengandungi kunci kira-kira dan akaun
pendapatan dan perbelanjaannya; dan

_(b) suatu pernyataan mengenai aktiviti-aktivitinya._

(2) Lembaga hendaklah dengan seberapa segera yang
mungkin menghantar suatu salinan penyata akaun di
perenggan (1) _(a) dan pernyataan mengenai aktiviti-_
aktivitinya di perenggan (1)(b), yang diperakui oleh
juruaudit dan suatu salinan laporan juruaudit kepada
Menteri yang hendaklah menyebabkannya dibentangkan
di hadapan kedua-dua Majlis Parlimen.

**37. Akta Badan Berkanun (Akaun dan Laporan Tahunan)**
1980 hendaklah terpakai bagi Lembaga.

BAHAGIAN V

AKREDITASI

**38. (1) Permohonan daripada institusi pendidikan tinggi**
swasta untuk pengakreditan sijil, diploma dan ijazahnya
hendaklah dibuat kepada Lembaga—
_(a) dalam borang; dan_
_(b) dengan menyertakan—_
(i) apa-apa dokumen dan maklumat bagi
maksud memutuskan permohonan itu; dan
# (ii) fee,

yang ditetapkan oleh Lembaga.

(2) Pada bila-bila masa selepas menerima
## permohonan akreditasi dan sebelum memutuskannya,
Lembaga boleh, melalui notis secara bertulis menghendaki
institusi pendidikan tinggi swasta itu mengemukakan
dokumen dan maklumat tambahan dalam masa yang
ditetapkan.


Akta Badan
Berkanun
(Akaun dan
Laporan
Tahunan)
1980 adalah
terpakai.
_Akta 240._

Permohonan
akreditasi.


-----

26 RANG UNDANG-UNDANG

(3) Dokumen dan maklumat yang dikehendaki di
bawah subperenggan (1)(b)(i) dan subseksyen (2) boleh
berbeza antara kursus pengajian yang berlainan.

(4) Jika dokumen dan maklumat tambahan yang
dikehendaki di bawah subseksyen (2) tidak dikemukakan
oleh institusi pendidikan tinggi swasta dalam masa yang
ditetapkan atau apa-apa lanjutan masa yang diberikan
baginya, maka permohonan itu—

_(a) hendaklah disifatkan telah ditarik balik; dan_

_(b) tidak akan ditimbangkan seterusnya,_

tanpa menjejaskan hak institusi pendidikan tinggi swasta
itu untuk mengemukakan permohonan baru.

**39. (1) Selepas menimbangkan permohonan di bawah**
subseksyen 38(1), Lembaga—

_(a) boleh_ meluluskan permohonan itu dan
memberikan perakuan akreditasi kepada institusi
pendidikan tinggi swasta berkenaan selepas ia
membayar fee yang ditetapkan;

_(b) boleh, pada meluluskan permohonan itu,_
memberikan kepada institusi pendidikan tinggi
swasta yang berkenaan suatu perakuan akreditasi
bagi kelayakan akademik yang berlainan daripada
yang dipohon oleh institusi pendidikan tinggi
swasta itu dalam borang permohonannya, selepas
ia membayar fee yang ditetapkan; atau

_(c) boleh menolak permohonan itu, dengan_
menyatakan alasan bagi penolakan itu.

(2) Keputusan Lembaga adalah muktamad.

**40. Lembaga boleh, sama ada pada masa memberikan**
perakuan akreditasi atau pada bila-bila masa selepasnya,
mengenakan apa-apa syarat yang didapati oleh Lembaga
adalah perlu atau suaimanfaat dan syarat-syarat itu boleh
diubah, dipinda atau dibatalkan dari semasa ke semasa.


Kuasa
Lembaga
untuk
membenarkan
atau menolak
permohonan.

Kuasa
Lembaga
untuk
mengenakan
syarat.


-----

LEMBAGA AKREDITASI NEGARA 27

**41. (1) Maka adalah menjadi kewajipan institusi**
## pendidikan tinggi swasta yang telah diberikan perakuan
akreditasi untuk menyimpan apa-apa rekod dan dokumen
berhubungan dengan sijil, diploma atau ijazah yang
berkenaan dengannya perakuan akreditasi itu diberikan,
sebagaimana yang ditetapkan oleh Lembaga.

(2) Lembaga atau ketua eksekutif boleh
menghendaki institusi pendidikan tinggi swasta
mengemukakan rekod-rekod dan dokumen-dokumen itu
pada bila-bila masa dan mengadakan kemudahan yang
munasabah untuk membolehkan rekod-rekod dan
dokumen-dokumen itu disemak dan diperiksa.

(3) Jika mana-mana orang gagal mematuhi kehendak
di bawah seksyen ini, orang itu adalah melakukan
kesalahan dan apabila disabitkan boleh didenda tidak
melebihi sepuluh ribu ringgit atau dipenjarakan selama
tempoh tidak melebihi satu bulan, atau kedua-duanya.

**42. Lembaga mempunyai kuasa untuk menilai semula,**
dari semasa ke semasa, sijil, diploma dan ijazah yang
berkenaan dengannya perakuan akreditasi telah diberikan.

**43. (1) Lembaga boleh,** pada bila-bila masa,
membatalkan perakuan akreditasi yang diberikan di bawah
perenggan 39(a) atau (b)—

_(a) jika pada pendapat Lembaga, institusi pendidikan_
tinggi swasta itu tidak mengekalkan standard dan
kualiti yang ia dikehendaki supaya mengekalkan,
selepas penilaian semula dilakukan ke atas sijil,
diploma atau ijazah yang dianugerahkan oleh
institusi pendidikan tinggi swasta itu yang
berkenaan dengannya perakuan akreditasi itu telah
diberikan;

_(b) jika pada pendapat Lembaga, mana-mana syarat_
perakuan akreditasi itu telah dilanggar;

_(c) jika peruntukan seksyen 41 telah tidak dipatuhi;_
atau

_(d) kerana apa-apa sebab lain yang mencukupi._


Rekod dan
dokumen yang
dikehendaki
supaya
disimpan dan
dikemukakan.

Penilaian
semula sijil,
diploma dan
ijazah.

Pembatalan
perakuan
akreditasi.


-----

28 RANG UNDANG-UNDANG

(2) Suatu notis tentang niat untuk membatalkan
perakuan akreditasi hendaklah clisampaikan kepada institusi
pendidikan tinggi s wasta yang kepadanya perakuan akreditasi
itu diberikan dan notis itu hendaklah menyatakan alasan yang
berdasarkannya perakuan akreditasi itu hendak dibatalkan.

## (3) Institusi pendidikan tinggi swasta itu akan diberikan
peluang untuk membuat representasi secara bertulis dalam
masa tiga puluh hari dari tarikh notis di bawah subseksyen (2)
diterima olehnya.

(4) Selepas habis tempoh tiga puluh hari yang disebutkan
dalam subseksyen (3) dan selepas menimbangkan apa-apa
representasi yang dibuat oleh institusi pendidikan tinggi swasta
itu, Lembaga—
_(a) hendaklah meneruskan dengan tindakan untuk_
membatalkan perakuan akreditasi itu sebagaimana
yang dicadangkan;
_(b) hendaklah mengeluarkan amaran dan memberikan_
arahan supaya institusi pendidikan tinggi swasta itu
membetulkan keadaan sehinggalah Lembaga berpuas
hati; atau
_(c) boleh tidak mengambil apa-apa tindakan lanjut._

**44. (1) Setiausaha** hendaklah menyimpan atau
menyebabkan supaya disimpan suatu daftar yang dalamnya
hendaklah dicatatkan butir-butir kesemua perakuan akreditasi
yang diberikan oleh Lembaga.

(2) Orang ramai boleh membuat carian dalam daftar
berkenaan selepas membayar fee yang ditetapkan.

BAHAGIAN VI

KESALAHAN DAN PENGUATKUASAAN

**45. (1) Jikamana-manaorang atau institusi pendidikan tinggi**
swasta membuat apa-apa pernyataan atau representasi, sama
ada secara bertulis atau selainnya, dengan merujuk kepada
mana-mana kursus pengajian yang memberikan atau
berkemungkinan memberikan tanggapan bahawa sijil, diploma
atau ijazah berkenaan dengan kursus pengajian itu, yang tidak


Daftar.

Kesalahan
dan penalti.


-----

LEMBAGA AKREDITASI NEGARA 29

diakreditkan di bawah Akta ini telah diakreditkan sedemikian,
maka orang atau institusi pendidikan tinggi swata itu adalah
melakukan suatu kesalahan dan apabila disabitkan boleh
didenda tidak melebihi dua ratus ribu ringgit atau dipenjarakan
selama tempoh tidak melebihi dua tahun, atau kedua-duanya.

(2) Jika mana-mana orang atau institusi pendidikan

tinggi swasta—

_(a) bagi maksud memperolehi perakuan akreditasi,_

membuat apa-apa pernyataan atau akuan atau
memberikan apa-apa butir atau maklumat yang
diketahuinya adalah palsu atau tidak benar, sama ada
pada keseluruhannya atau sebahagiannya, atau yang
## mengelirukan dalam apa-apa hal material;

_(b) membuat apa-apa Catalan dalam apa-apa penyata,_

akaun, laporan, rekod atau dokumen yang dikehendaki
supaya disimpan, disenggarakan atau dikemukakan
di bawah Akta ini, yang palsu atau tidak benar, sama
ada pada keseluruhannya atau sebahagiannya, atau
yang mengelirukan dalam apa-apa hal material;

_(c) membuat apa-apa pernyataan atau representasi,_

sama ada secara bertulis atau selainnya, yang
memberikan atau berkemungkinan memberikan
tanggapan bahawa sesuatu sijil, diploma atau
ijazah memenuhi keperluan akreditasi di bawah
Akta ini sedangkan ia sebenarnya tidak; atau

_(d) menggunakan suatu perakuan akreditasi setelah_

ia dibatalkan atau selainnya dengan tidak
mengikuti syarat-syarat perakuan akreditasi itu,

maka orang atau institusi pendidikan tinggi swasta itu
adalah melakukan suatu kesalahan dan apabila disabitkan
boleh didenda tidak melebihi satu ratus ribu ringgit atau
dipenjarakan selama tempoh tidak melebihi satu tahun,
atau kedua-duanya.

(3) Dalam hal suatu kesalahan yang berterusan di

bawah subseksyen (1) atau (2), orang atau institusi
pendidikan tinggi swasta yang disabitkan bagi kesalahan
## itu boleh dikenakan denda tambahan yang tidak melebihi
satu ribu ringgit bagi tiap-tiap hari kesalahan itu diteruskan.


-----

30 RANG UNDANG-UNDANG

**46. Dalam apa-apa presiding bagi suatu kesalahan di**
bawah Akta ini—

_(a) apabila telah dibuktikan bahawa apa-apa_
permohonan, maklumat, butir-butir, penyata,
## akaun, rekod, dokumen atau pernyataan, sama
ada bertulis atau tidak, adalah—

(i) palsu atau tidak benar pada keseluruhannya
atau sebahagiannya; atau

(ii) mengelirukan dalam apa-apa hal material,
maka hendaklah dianggapkan sehingga
dibuktikan sebaliknya bahawa permohonan,
maklumat, butir-butir, penyata, akaun, rekod,
dokumen atau pernyataan itu adalah palsu atau
tidak benar pada keseluruhannya atau
sebahagiannya atau mengelirukan dalam apaapa hal material, mengikut mana-mana yang
berkenaan, pada pengetahuan orang yang
menandatangani, menghantar atau
menyediakannya; dan

_(b) berhubungan dengan perakuan akreditasi, setakat_
mana yang mungkin perlu untuk membuktikan
kesalahan yang dipertuduhkan terhadap
seseorang atau suatu institusi pendidikan tinggi
swasta, maka hendaklah dianggapkan sehingga
dibuktikan sebaliknya bahawa sijil, diploma atau
ijazah yang dianugerahkan oleh institusi
pendidikan tinggi swasta itu tidak diakreditkan.

**47. (1) Jika suatu kesalahan terhadap mana-mana**
peruntukan Akta ini telah dilakukan oleh suatu institusi
pendidikan tinggi swasta, maka mana-mana orang yang
pada masa kesalahan itu dilakukan ialah—

_(a) anggota lembaga pengarah, pengurus, setiausaha_
atau seseorang yang memegang jawatan atau
kedudukan yang serupa dengan pengurus atau
setiausaha syarikat yang menubuhkan institusi
pendidikan tinggi swasta itu; dan

_(b) ketua eksekutif, pegawai, pengkhidmat atau ejen_
institusi pendidikan tinggi swasta itu,

hendaklah disifatkan telah melakukan kesalahan itu.


Anggapan.

Tanggungan
pengarah
syarikat,
dll. bagi
kesalahan
yang
dilakukan
oleh institusi
pendidikan
tinggi swasta
yang
ditubuhkan
olehnya, dsb.


-----

LEMBAGA AKREDITASI NEGARA 31

(2) Maka hendaklah menjadi suatu pembelaan bagi
mana-mana orang yang didakwa menurut subseksyen (1)
jika dia membuktikan—

_(a) bahawa kesalahan itu telah dilakukan tanpa_
pengetahuannya atau pembiarannya; atau

_(b) bahawa dia telah—_

(i) mengambil segala langkah berjaga-jaga
yang munasabah; dan

(ii) menjalankan segala usaha yang wajar,

bagi mengelakkan kesalahan itu daripada berlaku,
sebagaimana yang sepatutnya diambil dan
dijalankan olehnya,

dengan mengambil kira jenis fungsinya dalam sifat itu
dan segala hal keadaan.

**48. Dalam Bahagian ini, "pegawai penyiasat" ertinya—**

_(a) pegawai penguatkuasa Lembaga;_

_(b) Ketua Pendaftar, Timbalan Ketua Pendaftar,_
Pendaftar, Timbalan Pendaftar dan Penolong
Pendaftar yang dilantik di bawah Akta Institusi
Pendidikan Tinggi Swasta 1996; dan

_(c) pegawai polis yang berpangkat tidak rendah_
daripada Inspektor.

**49. (1) Pegawai penyiasat hendaklah mempunyai segala**
kuasa yang perlu untuk menjalankan penyiasatan tentang
kesalahan di bawah Akta ini.

(2) Pegawai penyiasat yang menjalankan penyiasatan
di bawah Akta ini boleh memasuki mana-mana tempat
atau bangunan dan boleh memeriksa, membuat salinan,
membuat cabutan daripada, mengalihkan dan mengambil
untuk ditahan apa-apa buku, buku minit, daftar, dokumen,
bahan atau barang.


Tafsiran
pegawai
penyiasat.

_Akta_

Kuasa
pegawai
penyiasat.


-----

32 RANG UNDANG-UNPANG

(3) Pegawai penyiasat boleh, melalui notis secara
bertulis, menghendaki mana-mana orang memberikan
## kepadanya apa-apa buku, buku minit, daftar, dokumen,
bahan atau barang yang berada dalam milikan atau jagaan
atau di bawah kawalan orang itu atau berada dalam kuasa
orang itu untuk diberikan.

(4) Seseorang yang—

_(a) tidak mengemukakan apa-apa buku, buku minit,_
daftar, dokumen, bahan atau barang yang
dikehendaki oleh seseorang pegawai penyiasat;
atau

_(b) menghalang atau menggendalakan seseorang_
pegawai penyiasat yang sedang menjalankan
mana-mana kuasa di bawah seksyen ini,

adalah melakukan suatu kesalahan, dan apabila disabitkan
boleh didenda tidak melebihi sepuluh ribu ringgit atau
dipenjarakan selama tempoh tidak melebihi satu bulan,
atau kedua-duanya.

(5) Pegawai penyiasat boleh memberikan kebenaran
kepada mana-mana orang untuk memeriksa buku, buku
minit, daftar, dokumen, bahan atau barang yang ditahan
dan diambil milik oleh pegawai penyiasat di bawah
subseksyen (2) jika orang itu berhak di bawah Akta ini
untuk memeriksa buku, buku minit, daftar, dokumen,
bahan atau barang itu.

(6) Seksyen ini tidak boleh ditafsirkan sebagai
menghadkan atau menyentuh apa-apa kuasa yang serupa
yang diberikan kepada mana-mana orang di bawah manamana undang-undang bertulis yang lain.

**50. (1) Jika didapati oleh Majistret, daripada maklumat**
bertulis yang dibuat atas sumpah dan selepas apa-apa
siasatan yang difikirkannya perlu, bahawa terdapat sebab
yang munasabah untuk mempercayai bahawa—

_(a) mana-mana premis telah digunakan atau hendak_
digunakan bagi; atau


Kuasa
untuk
menggeledah
dan menyita.


-----

LEMBAGA AKREDITASI NEGARA 33

_(b) terdapat di dalam mana-mana premis keterangan_

yang diperlukan bagi membuktikan,

pelakuan suatu kesalahan di bawah Akta ini, maka
Majistret boleh mengeluarkan waran yang memberikuasa
pegawai penyiasat untuk, pada bila-bila masa yang
munasabah sama ada siang atau malam dan sama ada
dengan bantuan atau tanpa bantuan—

_(aa) memasuki premis itu, dengan kekerasan jika_

perlu; dan

_(bb) menggeledah dan menyita dan mengalihkan_

darinya apa-apa buku, buku minit, daftar, bahan,
dokumen, barang atau apa-apa benda lain—

(i) yang berkenaan dengannya suatu kesalahan

telah dilakukan;

## (ii) yang berkenaan dengannya suatu kesalahan

disyaki telah dilakukan; atau

(iii) yang semunasabahnya dipercayai dapat

dijadikan keterangan tentang pelakuan
kesalahan itu.

(2) Pegawai penyiasat boleh—

_(a) memecahkan mana-mana pintu luar atau pintu_

dalam premis itu atau mana-mana pagar,
kepungan, pintu pagar atau halangan lain ke
premis itu supaya dapat masuk ke dalamnya;

_(b) mengalihkan dengan menggunakan kekerasan_

apa-apa halangan kepada kemasukan,

penggeledahan, penyitaan atau pengalihan yang
berkenaan dengannya dia mempunyai kuasa di
bawah subseksyen (1) untuk melakukan; dan

_(c) menahan tiap-tiap orang yang didapatinya dalam_

premis itu sehingga premis itu selesai diperiksa.


-----

34 RANG UNDANG-UNDANG

**51. Jika seseorang pegawai penyiasat mempunyai sebab**
yang munasabah untuk mempercayai bahawa disebabkan
kelengahan mendapatkan waran geledah di bawah seksyen
50—

_(a) penyiasatan itu akan terjejas;_

_(b) tujuan kemasukan itu mungkin terkecewa;_

_(c) buku, buku minit, daftar, dokumen, bahan, barang_
atau apa-apa benda lain yang dicari mungkin
dialihkan atau diganggu; atau

_(d) keterangan yang dicari mungkin diganggu atau_
dimusnahkan,

maka dia boleh menjalankan, di dalam dan berkenaan
dengan premis itu, segala kuasa yang disebutkan dalam
seksyen 50 secara yang sepenuhnya dan secukupnya
seolah-olah dia telah diberikuasa berbuat sedemikian
melalui waran yang dikeluarkan di bawah seksyen itu.

## 52. (1) Pegawai penyiasat boleh, melalui notis secara
bertulis, menghendaki mana-mana orang yang tahu tentang
fakta dan keadaan sesuatu kes hadir di hadapannya dan
untuk diperiksa secara lisan dan hendaklah mengubah
ke dalam bentuk bertulis apa-apa pernyataan yang dibuat
oleh orang yang diperiksa sedemikian.

(2) Orang itu hendaklah terikat di sisi undang-undang
untuk menjawab soalan-soalan berhubungan dengan kes
itu yang dikemukakan kepadanya oleh pegawai penyiasat
dan untuk menyatakan yang benar, sama ada atau tidak
## pernyataan itu dibuat keseluruhannya atau sebahagiannya
bagi menjawab apa-apa soalan dan tidak boleh enggan
menjawab apa-apa soalan atas alasan bahawa soalan itu
mungkin menunjukkan bahawa dia bersalah.

(3) Suatu pernyataan yang dibuat oleh mana-mana
orang di bawah seksyen ini hendaklah ditulis dan
ditandatangani oleh orang yang membuatnya atau dicapkan
dengan cap ibu jarinya, mengikut mana-mana yang
berkenaan—

_(a) selepas pernyataan itu dibacakan kepadanya; dan_


Menggeledah
dan menyita
tanpa waran.

Kuasa untuk
memanggil
bagi tujuan
pemeriksaan.


-----

LEMBAGA AKREDITASI NEGARA 35

_(b) selepas dia diberikan peluang unluk membuat_
apa-apa pembetulan yang dia mahu.

(4) Jika orang yang diperiksa di bawah seksyen ini
enggan menandatangani atau mengecapkan cap ibu jarinya
atas pernyataan itu, pegawai penyiasat hendaklah
mengendorskan padanya di bawah tandatangannya hakikat
keengganan itu dan sebabnya, jika ada, yang dinyatakan
oleh orang yang diperiksa itu.

(5) Apa-apa pernyataan yang dibuat dan direkodkan
di bawah seksyen ini boleh diterima sebagai keterangan
dalam mana-mana prosiding di dalam mana-mana
mahkamah.

(6) Mana-mana orang yang—

_(a) tidak hadir di hadapan seseorang pegawai_
penyiasat sebagaimana yang dikehendaki di
bawah subseksyen (1);

_(b) enggan menjawab apa-apa soalan yang_
dikemukakan kepadanya oleh seseorang pegawai
penyiasat di bawah subseksyen (2); atau

_(c) memberikan kepada seseorang pegawai penyiasat_
maklumat atau pernyataan yang palsu, tidak
benar atau mengelirukan dalam apa-apa hal
material,

adalah melakukan suatu kesalahan dan apabila disabitkan
boleh didenda tidak melebihi sepuluh ribu ringgit atau
dipenjarakan selama tempoh tidak melebihi satu bulan,
atau kedua-duanya.

**53. (1) Lembaga boleh mengkompaun apa-apa kesalahan**
yang dilakukan oleh institusi pendidikan tinggi swasta
atau seseorang di bawah Akta ini atau peraturan-peraturan
yang dibuat di bawah Akta ini, yang ditetapkan sebagai
kesalahan yang boleh dikompaun.


Kuasa untuk
mengkompaun.


-----

36 RANG UNDANG-UNDANG

(2) Tawaran bertulis hendaklah dibuat kepada institusi

pendidikan tinggi swasta atau orang itu untuk
mengkompaun kesalahan itu dengan membayar kepada
Lembaga—

_(a) apa-apa jumlah wang yang dinyatakan, tetapi_

yang tidak boleh melebihi lima puluh peratus
denda maksimum yang boleh dikenakan kepada
institusi pendidikan tinggi swasta atau orang
itu jika institusi pendidikan tinggi swasta atau
orang itu disabitkan atas kesalahan itu; dan

_(b) dalam masa apa-apa tempoh yang dinyatakan_

dalam tawaran itu.

(3) Tawaran di bawah subseksyen (2) boleh dibuat

pada bila-bila masa selepas kesalahan itu dilakukan, tetapi

sebelum apa-apa pendakwaan baginya dimulakan.


(4) Jika suatu kesalahan telah dikompaun—

_(a) tiada presiding selanjutnya boleh diambil dan_

tiada pendakwaan boleh dimulakan terhadap
institusi pendidikan tinggi swasta atau orang
yang kepadanya tawaran kompaun itu telah
dibuat; dan

## (b) apa-apa barang, buku, buku minit, daftar,

dokumen, bahan, barang atau benda lain yang
disita berkaitan dengan kesalahan itu, boleh
dilepaskan tertakluk kepada syarat yang boleh
dikenakan selaras dengan syarat kompaun.

(5) Apa-apa wang yang diterima oleh Lembaga di

bawah seksyen ini hendaklah dibayar ke dalam dan menjadi
sebahagian daripada Kumpulan Wang Disatukan
Persekutuan.

(6) Jika amaun yang dinyatakan dalam tawaran

kompaun tidak dibayar dalam masa yang dinyatakan dalam
tawaran itu, atau dalam apa-apa tempoh lanjutan yang
diberikan oleh Lembaga, maka pendakwaan bagi kesalahan
itu boleh dimulakan pada bila-bila masa selepas itu
terhadap institusi pendidikan tinggi swasta atau orang
yang kepadanya tawaran itu dibuat.


-----

LEMBAGA AKREDITASI NEGARA 37

**54. (1) Seseorang pegawai penyiasat adalah mempunyai**
kuasa untuk hadir di mahkamah—
_(a) bagi menjalankan apa-apa pendakwaan_
berkenaan dengan suatu kesalahan di bawah Akta
ini; atau
_(b) bagi maksud apa-apa presiding undang-undang_
yang lain di bawah Akta ini.

(2) Pendakwaan berkenaan dengan kesalahan di
bawah Akta ini tidak boleh dimulakan atau dijalankan
tanpa kebenaran bertulis Pendakwa Raya.

(3) Bagi mengelakkan keraguan, seseorang yang
menjalankan pendakwaan terhadap suatu kesalahan di
## bawah Akta ini bukanlah pegawai penyiasat bagi kesalahan
yang berkenaan dengannya orang itu menjalankan
pendakwaan.

**55. Tiada seorangpun adalah, dalam apa-apa prosiding**
di hadapan mana-mana mahkamah berkenaan dengan
penyitaan apa-apa jua pun yang disita daripadanya atau
ditahan, pada menjalankan atau berupa menjalankan manamana kuasa yang diberikan di bawah Bahagian ini, berhak
mendapatkan kos prosiding itu atau apa-apa gantirugi
atau relief lain, selain daripada perintah pemulangan benda
yang disita atau ditahan itu, atau bayaran berdasarkan
nilainya, melainkan jika penyitaan atau penahanan itu
dibuat tanpa sebab yang munasabah atau berpatutan.

BAHAGIAN VII

AM

**56. (1) Lembaga boleh, dengan kelulusan Menteri,**
membuat apa-apa peraturan yang suaimanfaat atau perlu
bagi pelaksanaan peruntukan-peruntukan Akta ini.

(2) Tanpa menjejaskan keluasan subseksyen (1),
## peraturan-peraturan boleh dibuat bagi menetapkan—

 (a) prosedur, cara dan borang bagi permohonan
untuk mendapatkan perakuan akreditasi;


Memulakan
dan
menjalankan
pendakwaan.

Tiada hak
ke atas kos
prosiding,
kerugian atau
relief lain, dsb.

Kuasa untuk
membuat
peraturanperaturan.


-----

38 RANG UNDANG-UNDANG

_(b) borang perakuan akreditasi;_
_(c) fee dan caj yang dikehendaki dibayar di bawah_
Akta ini;

_(d) rekod, akaun, laporan dan dokumen yang_
dikehendaki supaya disimpan, disenggarakan dan
## dikemukakan di bawah Akta ini;

_(e) prosedur bagi penilaian semula sijil, diploma_
dan ijazah yang berkenaan dengannya perakuan
akreditasi telah diberikan;

_(f) cara penyampaian apa-apa notis yang_
dikehendaki supaya disampaikan di bawah Akta
ini;
_(g) prosedur bagi pembatalan perakuan akreditasi;_

_(h) kesalahan yang boleh dikompaun di bawah Akta_
# ini; dan
_(i) apa-apa perkara lain yang dikehendaki oleh Akta_
ini supaya ditetapkan atau dinyatakan atau yang
perlu atau suaimanfaat untuk ditetapkan atau
dinyatakan bagi melaksanakan Akta ini.

**57. (1) Kecuali bagi mana-mana maksud Akta ini atau**
bagi maksud apa-apa prosiding sivil atau jenayah di bawah
mana-mana undang-undang bertulis, tiada anggota
Lembaga, anggota jawatankuasa, pegawai atau
pengkhidmat Lembaga boleh mendedahkan apa-apa
maklumat yang telah diperolehinya semasa menjalankan
kewajipan-kewajipannya dan yang tidak disiarkan menurut
Akta ini.

(2) Mana-mana orang yang melanggar subseksyen
(1) adalah melakukan suatu kesalahan dan apabila
disabitkan boleh didenda tidak melebihi sepuluh ribu
ringgit atau dipenjarakan selama tempoh tidak melebihi
satu bulan, atau kedua-duanya.

**58. Pengerusi, semua anggota Lembaga dan anggota**
mana-mana jawatankuasa, pegawai, pengkhidmat dan ejen
Lembaga hendaklah disifatkan sebagai pengkhidmat awam
mengikut pengertian Kanun Keseksaan, semasa
menunaikan kewajipan-kewajipan mereka sebagai
Pengerusi, anggota, pegawai, pengkhidmat atau ejen itu.


Obligasi
menyimpan
rahsia.

Pengkhidmat
awam.

_N.M.B._
_Bab 45._


-----

LEMBAGA AKREDITASI NEGARA 39

**59. Akta Perlindungan Pihak Berkuasa Awam 1948**
adalah terpakai bagi apa-apa tindakan, guaman,
pendakwaan atau prosiding terhadap Lembaga atau
terhadap Pengerusi, mana-mana anggota Lembaga atau
mana-mana anggota jawatankuasa, pegawai, pengkhidmat
atau ejen Lembaga berkenaan dengan apa-apa perbuatan,
keabaian atau keingkaran yang dibuat atau dilakukan
olehnya atas sifat yang sedemikian itu.

**60. Segala perkara yang dilakukan oleh mana-mana orang**
atau pihak berkuasa bagi pihak Lembaga pada
menyediakan dan ke arah pelaksanaan sepatutnya manamana peruntukan Akta ini, dan apa-apa perbelanjaan yang
dilakukan berhubungan dengannya, pada menjangkakan
## bahawa Akta ini akan diperbuat hendaklah disifatkan
telah dibenarkan oleh Akta ini, dan segala hak yang
diperolehi atau obligasi yang ditanggung bagi pihak
Lembaga daripada apa-apa jua yang dilakukan sedemikian
hendaklah, apabila mula berkuatkuasanya Akta ini,
disifatkan sebagai hak dan obligasi Lembaga.

JADUAL

(Subseksyen 5(3))

1. (1) Tertakluk kepada apa-apa syarat yang dinyatakan dalam
suratcara perlantikannya, Pengerusi dan anggota Lembaga hendaklah
memegang jawatan selama tempoh yang tidak melebihi tiga tahun
dan adalah layak untuk dilantik semula.

(2) Perlantikan—

_(a) Pengerusi boleh, pada bila-bila masa, dibatalkan oleh Yang_
di-Pertuan Agong; dan

_(b) mana-mana anggota boleh, pada bila-bila masa, dibatalkan_
oleh Menteri,

tanpa memberikan apa-apa sebab baginya.

(3) Pengerusi boleh, pada bila-bila masa, meletakkan jawatan
melalui surat yang ditujukan kepada Yang di-Pertuan Agong.

(4) Seseorang anggota boleh, pada bila-bila masa, meletakkan
jawatan melalui surat yang ditujukan kepada Menteri.


Akta
Perlindungan
Pihak
Berkuasa
Awam 1948.
_Akta 198._

Perkara yang
dilakukan
pada
menjangkakan
bahawa Akta
ini akan
diperbuat.

Perlantikan,
pembatalan dan
perletakan jawatan.


-----

40 RANG UNDANG-UNDANG

2. Pengerusi dan tiap-tiap anggota hendaklah menumpukan masa
kepada urusan Lembaga sebagaimana yang perlu untuk menunaikan
kewajipan mereka secara berkesan.

3. (1) Jawatan Pengerusi atau seseorang anggota Lembaga hendaklah
menjadi kosong—

_(a) jika dia mati;_

_(b) jika telah dibuktikan terhadapnya, atau jika dia telah_
disabitkan atas, sesuatu pertuduhan berkenaan dengan—

(i) kesalahan yang melibatkan fraud, kecurangan atau
keburukan akhlak;

(ii) kesalahan di bawah mana-mana undang-undang
berhubungan dengan rasuah; atau

(iii) apa-apa kesalahan lain yang boleh dihukum dengan
pemenjaraan (sama ada pemenjaraan sahaja atau
sebagai tambahan kepada denda atau sebagai ganti
denda) selama lebih daripada dua tahun;

_(c) jika kelakuannya, sama ada yang berkaitan dengan tugasnya_
sebagai Pengerusi atau anggota Lembaga atau selainnya,
adalah kelakuan yang memburukkan nama Lembaga;

_(d) jika dia menjadi bankrap;_

_(e) jika dia tak sempurna akal atau selainnya tak berupaya_
menunaikan kewajipan-kewajipannya;

_(f) dalam hal Pengerusi, jika dia tidak menghadiri mesyuarat_
Lembaga tanpa kebenaran Menteri;

_(g) dalam hal seseorang anggota, jika dia tidak menghadiri_
mesyuarat Lembaga tiga kali berturut-turut tanpa kebenaran
Pengerusi;

_(h) dalam hal Pengerusi, jika perletakan jawatannya diterima_
oleh Yang di-Pertuan Agong dan dalam hal anggota
Lembaga, jika perletakan jawatannya diterima oleh Menteri;
atau

_(i) dalam hal Pengerusi, jika perlantikannya dibatalkan oleh_
Yang di-Pertuan Agong dan dalam hal anggota Lembaga,
jika perlantikannya dibatalkan oleh Menteri.

4. (1) Lembaga hendaklah mengadakan mesyuarat sebagaimana dan
apabila dikehendaki berbuat sedemikian oleh Pengerusi.


Pengerusi
dan
anggota
hendaklah
menumpukan
masa
kepada
Lembaga.

Pengosongan
jawalan.

Mesyuarat


-----

LEMBAGA AKREDITASI NEGARA 41

(2) Pengerusi, atau Timbalan Pengerusi jika dia yang
mempengerusikan mesyuarat, dan lima anggota Lembaga yang lain
hendaklah membentuk kuorum bagi mana-mana mesyuarat Lembaga.

(3) Jika mengenai apa-apa soal yang hendak diputuskan oleh
Lembaga terdapat bilangan undi yang sama banyak, maka Pengerusi,
atau Timbalan Pengerusi jika dia yang mempengerusikan mesyuarat,
hendaklah mempunyai undi pemutus sebagai tambahan kepada undi
biasanya.

5. (1) Lembaga boleh mengundang mana-mana orang untuk
menghadiri mesyuarat atau perbincangan Lembaga bagi maksud
menasihatinya tentang apa-apa perkara yang dibincangkannya, tetapi
orang yang diundang itu tidak berhak untuk mengundi dalam mesyuarat
atau perbincangan itu.

(2) Seseorang yang diundang di bawah subperenggan (1) hendaklah
dibayar apa-apa elaun yang ditentukan oleh Lembaga.

6. (1) Setiausaha hendaklah menyebabkan minit kesemua mesyuarat
Lembaga disenggarakan dan disimpan dalam bentuk yang sepatutnya.

(2) Minit yang dibuat mengenai mesyuarat Lembaga, jika
ditandatangani dengan sewajarnya, hendaklah diterima sebagai
keterangan dalam segala prosiding undang-undang tanpa bukti
selanjutnya.

(3) Tiap-tiap mesyuarat Lembaga yang minit berkenaan dengan
prosidingnya telah dibuat sedemikian hendaklah disifatkan telah
dipanggil dan diadakan dengan sewajarnya dan kesemua anggota
dalam mesyuarat itu layak dengan sewajarnya untuk bertindak.

7. (1) Seseorang anggota Lembaga yang, secara langsung atau tak
langsung, mempunyai sendiri atau melalui pekongsinya—

_(a) suatu kepentingan dalam mana-mana syarikat atau usaha_
yang dengannya Lembaga bercadang hendak membuat suatu
kontrak; atau

_(b) suatu kepentingan dalam suatu kontrak atau perkara yang_
sedang dibincangkan oleh Lembaga,

hendaklah menzahirkan kepada Lembaga hakikat dan jenis
kepentingannya itu.

(2) Penzahiran di bawah subperenggan (1) hendaklah direkodkan
dalam minit Lembaga dan, melainkan jika dibenarkan secara khusus
oleh Pengerusi, anggota itu tidak boleh mengambil bahagian dalam
perbincangan atau keputusan Lembaga berhubungan dengan kontrak
atau perkara itu.


Lembaga boleh
mengundang orang
lain menghadiri
mesyuarat.

Minit.

Penzahiran
kepentingan


-----

42 RANG UNDANG-UNDANG

8. Tiada apa-apa tindakan yang dilakukan atau prosiding yang
dibuat di bawah Akta ini boleh dipersoalkan atas alasan bahawa—

_(a) ada suatu kekosongan dalam keanggotaan, atau ada suatu_
kecacatan dalam penubuhan, Lembaga;

_(b) ada pelanggaran peruntukan perenggan 7 oleh seorang_
anggota Lembaga; atau

_(c) ada suatu peninggalan, kecacatan atau ketakteraturan yang_
tidak menyentuh merit kes itu.

9. (1) Lembaga hendaklah mempunyai suatu meterai biasa yang
mengandungi suatu tan da yang diluluskan oleh Lembaga.

(2) Meterai biasa itu boleh, dari semasa ke semasa, dipecahkan,
ditukar, diubah dan dibuat baharu sebagaimana yang difikirkan patut
oleh Lembaga.

(3) Sehingga suatu meterai diadakan oleh Lembaga, suatu cop
yang mengandungi perkataan "Lembaga Akreditasi Negara" bolehlah
digunakan dan hendaklah disifatkan sebagai meterai biasa Lembaga.

(4) Meterai biasa itu hendaklah disimpan dalam jagaan Pengerusi
dan hendaklah disahkan oleh Pengerusi, atau Timbalan Pengerusi
semasa ketiadaan Pengerusi.

(5) Segala suratikatan, dokumen dan suratcara lain yang berupa
sebagai dimeteraikan dengan meterai biasa itu dan yang disahkan
sebagaimana yang disebutkan dalam subperenggan (4) hendaklah
disifatkan sebagai telah disempurnakan dengan sahnya sehingga
dibuktikan sebaliknya.

(6) Suatu suratikatan, dokumen atau suratcara yang jika
disempurnakan oleh seseorang yang bukan suatu pertubuhan
perbadanan, tidak dikehendaki supaya dimeteraikan, boleh
disempurnakan oleh Lembaga mengikut cara yang serupa.

(7) Segala suratikatan, dokumen dan suratcara yang disebutkan
dalam subperenggan (6) boleh disempurnakan bagi pihak Lembaga
oleh seorang anggota Lembaga atau pegawai Lembaga yang
diberikuasa secara am atau khas oleh Lembaga bagi maksud itu.

(8) Meterai biasa Lembaga hendaklah diberikan pengiktirafan
rasmi dan kehakiman.

10. Tertakluk kepada Akta ini, Lembaga hendaklah, mengikut budi
bicaranya, menentukan prosedurnya sendiri.


Kesahan
tindakan dan
prosiding

Meterai biasa.

Prosedur.


-----

LEMBAGA AKREDITASI NEGARA 43

HURAIAN

Akta Lembaga Akreditasi Negara 1996 ("Akta") yang dicadangkan
ini bertujuan menubuhkan suatu pihak berkuasa statutori dengan
nama "Lembaga Akreditasi Negara" yang bertanggungjawab ke atas
standard dan kualiti sijil, diploma dan ijazah yang dianugerahkan
oleh institusi pendidikan tinggi swasta melalui pemberian perakuan
akreditasi ke arah menjadikan Malaysia pusat kecermelangan
pendidikan.

BAHAGIAN I

2. Bahagian I mengandungi perkara-perkara permulaan.

3. _Fasal 1 bertujuan mengadakan peruntukan mengenai tajuk ringkas_
dan mula berkuatkuasanya Akta.

4. Fasal 2 bertujuan mentafsirkan beberapa perkataan dan ungkapan
yang digunakan dalam Akta.

BAHAGIAN II

5. Bahagian II mengandungj peruntukan berhubungan dengan
Lembaga Akreditasi Negara ( Lembaga").

6. Fasal 3 bertujuan mengadakan peruntukan bagi penubuhan
Lembaga sementara fungsi-fungsi Lembaga dinyatakan dalam fasal
_4._

_1. Fasal 5 mengandungi peruntukan tentang keanggotaan Lembaga_
sementara fasal 6 mengadakan sebutan mengenai Timbalan Pengerusi
_dan fasal 7 pula memperkatakan pembayaran saraan dan elaun kepada_
Pengerusi dan anggota Lembaga.

8. Lembaga dibenarkan menubuhkan jawatankuasa dalam fasal 8
dan mewakilkan fungsi-fungsinya dalam fasal 10.

9. Fasal 9 menghendaki Pengerusi dan semua anggota Lembaga
membuat akuan berkanun berkenaan kepentingan mereka dalam manamana institusi pendidikan tinggi swasta, jika ada.

10. Fasal 11 bertujuan memberikuasa Menteri untuk memberikan
arahan-arahan kepada Lembaga.

11. Suatu kewajipan dikenakan ke atas Lembaga dalam fasal 12
untuk mengemukakan penyata, laporan, akaun dan maklumat tertentu.

BAHAGIAN III

12. Bahagian III bertujuan memperkatakan peruntukan berhubungan
dengan ketua eksekutif, pegawai dan pengkhidmat Lembaga.


-----

44 RANG UNDANG-UNDANG

13. _Fasal 13 bertujuan menyatakan kewajipan Pengerusi Lembaga_
yang juga merupakan ketua eksekutif Lembaga sementara fasal 14
dan 15 bertujuan mengadakan peruntukan bagi perlantikan Setiausaha
Lembaga dan perlantikan pegawai dan pengkhidmat Lembaga yang
lain.

14. _Fasal 16 bertujuan memberikuasa Lembaga, dengan kelulusan_
Menteri, untuk membuat peraturan-peraturan mengenai syarat-syarat
perkhidmatan pegawai-pegawai dan pengkhidmat-pengkhidmatnya.

15. _Fasal 17 membenarkan Lembaga memberikan pinjaman dan_
wang pendahuluan kepada pegawai-pegawai dan pengkhidmatpengkhidmatnya manakala bayaran faedah persaraan, gratuiti dan
elaun lain bolen dibuat di bawah fasal 18.

16. Menurut fasal 19, perkara-perkara di bawah fasal 15,17, dan
_18 tidak boleh dibuat tanpa mendapat kelulusan pihak-pihak berkuasa_
awam tertentu terlebih dahulu.

17. Di bawah fasal 20 Lembaga diberikan kuasa tatatertib ke atas
semua pegawai dan pengkhidmatnya. Penubuhan jawatankuasa
tatatertib diperuntukkan dalam fasal 21. Lembaga diberikuasa
mengawalselia rayuan tatatertib dalam fasal 22 dan membuat
peraturan-peraturan tatatertib dalam fasal 23.

18. _Fasal 24 ke 28 memperkatakan surcaj._

19. Di bawah fasal 29 Lembaga dibenarkan menerimapakai
peraturan-peraturan, dsb. yang dikeluarkan oleh Kerajaan Persekutuan.

BAHAGIAN IV

20. Bahagian IV mengandungi peruntukan kewangan.

21. _Fasal 30 dan 31 bertujuan mengadakan peruntukan bagi_
penubuhan kumpulan wang dan perbelanjaan yang boleh
dipertanggungkan ke atas kumpulan wang itu sementara suatu
kewajipan dikenakan ke atas Lembaga dalam fasal 32 untuk
memelihara kumpulan wang itu.

22. _Fasal 33 bertujuan memberikuasa Lembaga meminjam wang._

23. _Fasal 34 mengawalselia deposit dan pelaburan kumpulan wang._

24. Lembaga dikehendaki menyediakan anggaran perbelanjaan dalam
_fasal 35 dan menyimpan akaun perbelanjaan dan laporan aktiviti_
yang patut dalam fasal 36.

25. _Fasal 37 bertujuan memperuntukkan bahawa peruntukan Akta_
Badan Berkanun (Akaun dan Laporan Tahunan) 1980 hendaklah
terpakai bagi Lembaga.


-----

LEMBAGA AKREDITASI NEGARA 45

BAHAGIAN V

26. Bahagian V memperkatakan perkara-perkara berhubungan
dengan akreditasi.

27. Permohonan bagi pengakreditan sijil, diploma dan ijazah boleh
dibuat di bawah fasal 38, sementara fasal 39 dan 40 adalah
berhubungan dengan kuasa Lembaga untuk membenarkan atau
menolak permohonan akreditasi dan pengenaan syarat-syarat ke atas
perakuan akreditasi.

28. _Fasal 41 mengenakan kewajipan ke atas institusi pendidikan_
tinggi swasta yang telah diberikan perakuan akreditasi untuk
menyenggara penyata, rekod dan dokumen tertentu untuk memudahkan
penilaian semula perakuan akreditasi itu di bawah fasal 42.

29. Suatu perakuan akreditasi boleh dibatalkan di bawah fasal 43.

30. Setiausaha Lembaga adalah bertanggungjawab di bawah fasal
_44 untuk menyimpan dan menyenggara suatu daftar yang mengandungi_
butir-butir mengenai semua perakuan akreditasi yang diberikan oleh
Lembaga.

BAHAGIAN VI

31. Bahagian VI bertujuan mengadakan peruntukan mengenai
kesalahan dan penguatkuasaan Akta.

32. _Fasal 45 mewujudkan kesalahan-kesalahan dan penalti_
manakala fasal 46 bertujuan memperkatakan anggapan dan fasal 47
pula memperihalkan tanggungan pengarah dan pegawai-pegawai lain
dalam syarikat dan institusi pendidikan tinggi swasta.

33. Fasal 48 bertujuan memperuntukkan tafsiran bagi "pegawai
penyiasat" dan kuasa mereka, termasuklah kuasa untuk menggeledah
dan menyita, sama ada dengan waran atau tanpa waran, serta kuasa
mereka untuk memanggil bagi tujuan pemeriksaan dinyatakan dalam
_fasal 49, 50, 51 dan 52._

34. Pengkompaunan kesalahan dikawalselia di bawah fasal 53
sementara fasal 54 pula berkaitan dengan pemulaan dan penjalanan
pendakwaan.

35. _Fasal 55 bertujuan memperkatakan ketiadaan hak untuk_
menuntut kos prosiding dan gantirugi serta relief lain.

BAHAGIAN VII

36. Bahagian VII mengandungi peruntukan am.

37. _Fasal 56 memberikuasa Lembaga untuk membuat peraturan-_
peraturan dengan kelulusan Menteri.


-----

46 RANG UNDANG-UNDANG

38. _Fasal 57 melarang anggota, pegawai dan pengkhidmat Lembaga_

daripada mendedahkan maklumat yang diperolehi semasa menjalankan
tugas.

39. _Fasal 58 menyifatkan bahawa Pengerusi, semua anggota_

Lembaga dan anggota jawatankuasa yang ditubuhkan oleh Lembaga,
pegawai dan pengkhidmat Lembaga adalah pengkhidmat awam
mengikut pengertian Kanun Keseksaan dan fasal 59 bertujuan
memperuntukkan pemakaian Akta Perlindungan Pihak Berkuasa Awam

1948 bagi Lembaga.

40. _Fasal 60 mengesahkan bahawa semua perkara yang dilakukan_

pada menjangkakan yang Akta ini akan diperbuat hendaklah disifatkan
telah dibenarkan oleh Akta ini.


_IMPL1KASI_ _KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya belum dapat ditentukan

sekarang. [PN. (U[2]) 1921.]


-----

