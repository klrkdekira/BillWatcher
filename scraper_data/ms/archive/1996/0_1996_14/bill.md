---
Year: 1996
Bill: D.R.15/1996 - Rang Undang-Undang Lembaga Getah Malaysia (Perbadanan) 1996 (Lulus)
Title: D.R.15/1996 - Rang Undang-Undang Lembaga Getah Malaysia (Perbadanan) 1996 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%2015.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%2015.pdf
---
---
Reading:
D.R.15/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 15/96**

**Naskhah Sahih—Bahasa Kebangsaan**

RANG UNDANG-UNDANG LEMBAGA
GETAH MALAYSIA (PERBADANAN) 1996

SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.

2. Tafsiran.

BAHAGIAN II

PENUBUHAN LEMBAGA

3. Lembaga dan objektifnya.

4. Fungsi dan kuasa Lembaga.

5. Keanggotaan Lembaga.

6. Tempoh jawatan.

7. Anggota silih ganti.

8. Penjalanan sementara fungsi Pengerusi.

9. Pembatalan dan peletakan jawatan.
10. Pengosongan jawatan.

11. Ketakbertanggungan anggota Lembaga.
12. Akta Perlindungan Pihak Berkuasa Awam 1948.

13. Pengkhidmat awam.

14. Kuasa Menteri untuk memberikan arahan.

15. Penyata, laporan, akaun dan maklumat.
16. Pewakilan fungsi, kuasa atau kewajipan Lembaga.

17. Lembaga boleh menubuhkan jawatankuasa.


-----

RANG UNDANG-UNDANG

BAHAGIAN III

KETUA PENGARAH, PEGAWAI DAN PENGKHIDMAT LEMBAGA

Fasal

18. Perlantikan Ketua Pengarah.

19. Perlantikan pegawai dan pengkhidmat.

20. Kuasa memberikan pinjaman dan membuat pendahuluan
kepada pegawai dan pengkhidmat.

21. Pewakilan kewajipan Ketua Pengarah.

22. Jawatankuasa tatatertib.

23. Rayuan terhadap keputusan Jawatankuasa tatatertib.

24. Kuasa membuat peraturan-peraturan tatatertib.

25. Pengenaan surcaj.

26. Pemberitahuan surcaj.

27. Penarikbalikan surcaj.

28. Mendapatkan surcaj.

29. Keanggotaan Lembaga dalam kes khas.

BAHAGIAN IV

PENYELIDIKAN DAN KEMAJUAN

30. Penubuhan pusat penyelidikan.

31. Fungsi dan kuasa pusat penyelidikan.

32. Akses kepada pusat penyelidikan, dsb.

33. Larangan terhadap pengeluaran semula atau penerbitan.

BAHAGIAN V

KEWANGAN

34. Kumpulan Wang.

35. Perbelanjaan yang hendaklah dipertanggungkan pada
Kumpulan Wang.

36. Pemeliharaan Kumpulan Wang.

37. Ses atas getah dan keluaran getah.

38. Fee bagi perkhidmatan nasihat teknikal.

39. Perbelanjaan dan penyediaan anggaran.

40. Akta Badan Berkanun (Akaun dan Laporan Tahunan) 1980.


-----

LEMBAGA GETAH MALAYSIA (PERBADANAN) 3

BAHAGIAN VI

KUASA-KUASA DAN FUNGSI-FUNGSI LAIN LEMBAGA

Fasal

41. Kuasa untuk meminjam.

42. Pelaburan.

43. Kuasa untuk mengambil kerja ejen, dsb.

44. Kuasa untuk memberikan pinjaman.

45. Kuasa untuk menubuhkan perbadanan.

BAHAGIAN VII

PENGUATKUASAAN

46. Pemberian kuasa kepada pegawai.

47. Kuasa penyiasatan.

48. Penggeledahan dengan waran.

49. Senarai benda disita.

50. Perlucuthakan getah, dsb. yang disita.

51. Harta dalam getah, dsb. yang dilucuthak.

52. Kos memegang getah, dsb. yang disita.

53. Tiada kos atau ganti-rugi yang berbangkit daripada penyitaan
boleh diperdapatkan.

54. Halangan pegawai diberikuasa.

BAHAGIAN VIII

AM

55. Pengawalseliaan industri getah.

56. Penalti am.

57. Pengkompaunan kesalahan.

58. Permulaan dan penjalanan pendakwaan.

59. Bidang kuasa membicarakan kesalahan.

60. Perlindungan pegawai.

61. Kuasa untuk mengecualikan.

62. Peraturan-peraturan.

63. Pengesahan perbuatan yang dilakukan dengan menjangkakan
Akta.


-----

RANG UNDANG-UNDANG

BAHAGIAN IX

PEMANSUHAN, KECUALIAN DAN PERALIHAN

Fasal

64. Pemansuhan dan pembubaran,

65. Pemindahan kuasa, dsb.

66. Pemindahmilikan harta.

67. Kontrak sedia ada.

68. Pemindahan wang dalam kumpulan wang-kumpulan wang.

69. Keanggotaan Lembaga dibubarkan.

70. Penerusan pegawai dan pengkhidmat.

71. Kecualian bagi perakuan, lesen dan daftar.

72. Penerusan permohonan dsb. yang belum selesai.

73. Penerusan presiding sivil dan jenayah.

74. Sebutan dalam undang-undang atau dokumen mengenai
Lembaga dibubarkan dan Institut dibubarkan.

75. Pencegahan anomali.

JADUAL


-----

RANG UNDANG-UNDANG

_b e r n a m a_

Suatu Akta untuk memansuhkan Akta Kumpulan Wang
Penyelidikan dan Kemajuan Getah Malaysia 1958,
Akta Institut Penyelidikan Getah Malaysia 1966, Akta
Lembaga Pasaran dan Pelesen Getah Malaysia 1972,
Akta Pengawalan Perkapalan dan Pembungkusan Getah
1949 dan Akta Pendaftaran Eksport Getah 1966; untuk
membubarkan Lembaga Penyelidikan dan Kemajuan
Getah Malaysia, Institut Penyelidikan Getah Malaysia
dan Lembaga Institut Penyelidikan Getah Malaysia
dan Lembaga Pasaran dan Pelesen Getah Malaysia;
untuk menubuhkan Lembaga Getah Malaysia dan untuk
mengadakan peruntukan bagi perkara-perkara yang
berkaitan dengannya dan untuk membuat peruntukan
yang lebih baik berkenaan dengan industri getah
Malaysia.

## [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

BAHAGIAN I

PERMULAAN

**1. (1) Akta ini bolehlah dinamakan Akta Lembaga**
Getah Malaysia (Perbadanan) 1996.

(2) Akta ini hendaklah mula berkuatkuasa pada tarikh
yang ditetapkan oleh Menteri melalui pemberitahuan
dalam Warta dan Menteri boleh menetapkan tarikh yang


Tajuk ringkas
dan mula
berkuatkuasa.


-----

6 RANG UNDANG-UNDANG

## berlainan bagi mula berkuatkuasanya Akta ini, atau peruntukan berlainan Akta ini, masing-masingnya di Malaysia Barat, Sabah dan Sarawak.
 2. Dalam Akta ini, melainkan jika konteksnya menghendaki makna yang lain—
 "Akta ini*' termasuklah apa-apa perundangan subsidiari yang dibuat di bawah Akta ini;
 "anggota" ertinya seseorang anggota Lembaga dan termasuklah seorang anggota silih ganti;
 "dapatan penyelidikan" ertinya apa-apa hasil daripada aktiviti penyelidikan dan kemajuan dan termasuklah
# rekacipta dan pemajuan dalam apa-apa proses, radas,
## mesin atau teknik;
 "getah" ertinya segala getah asli dalam bentuk cecair, pepejal atau adunan yang diterbitkan daripada apa-apa tumbuhan yang menghasilkan lateks dan getah tiruan dalam bentuk cecair, pepejal atau adunan yang diterbitkan daripada keluaran petrokimia dan termasuklah segala elastomer yang diterbitkan daripada getah asli atau getah
# tiruan atau kedua-duanya;

## "industri getah" termasuklah pengeluaran getah dan kayu hevea, pemprosesan dan penggunaan getah, pengilangan keluaran getah, dan perkhidmatan yang berhubungan dengannya;
 "keluaran getah" ertinya segala hasil pervulkanan dalam bentuk siap atau separa siap yang diterbitkan keseluruhannya atau sebahagiannya daripada getah;
 "Ketua Pengarah" ertinya Ketua Pengarah Lembaga yang dilantik di bawah seksyen 18;
 "Kumpulan Wang" ertinya Kumpulan Wang Lembaga Getah Malaysia yang ditubuhkan di bawah seksyen 34;
 "Lembaga" ertinya Lembaga Getah Malaysia yang ditubuhkan di bawah seksyen 3;


Tafsiran.


-----

LEMBAGA GETAH MALAYSIA (PERBADANAN) 7

"Pasaran Getah Malaysia" ertinya Pasaran Getah
Malaysia yang ditubuhkan di bawah Akta Pasaran Getah
## Malaysia (Perbadanan) 1962;

"pegawai diberikuasa" ertinya—

_(a) seseorang pegawai Lembaga yang diberikuasa_
di bawah seksyen 46;

_(b) seseorang pegawai polis yang pangkatnya tidak_
rendah daripada Inspektor; atau

_(c) seseorang pegawai kastam;_

"Pengerusi" ertinya Pengerusi Lembaga yang dilantik
di bawah seksyen 5;

"pusat penyelidikan" ertinya sesuatu pusat penyelidikan
## yang ditubuhkan di bawah seksyen 30;

"ses" ertinya ses yang dikenakan di bawah seksyen 37;

"tarikh ditetapkan" ertinya tarikh yang padanya Akta
ini, atau jika tarikh yang berlainan ditetapkan bagi mula
berkuatkuasanya peruntukan berlainan Akta ini, tarikh
yang padanya Bahagian IX mula berkuatkuasa.

BAHAGIAN II

PENUBUHAN LEMBAGA

**3. (1) Maka adalah ditubuhkan suatu pertubuhan**
perbadanan bernama "Lembaga Getah Malaysia" yang
kekal turun-temurun dan mempunyai suatu meterai biasa,
yang boleh mendakwa dan didakwa atas nama
perbadanannya dan, tertakluk kepada dan bagi maksudmaksud Akta ini, boleh membuat kontrak dan boleh
memperolehi, membeli, mengambil, memegang dan
menikmati apa-apa jenis harta alih dan harta tak alih dan
boleh memindahkan, menyerahhakkan, menyerahkan balik,
memulangkan, menggadaikan, menggadai-janji, mendemis,
menyerahhakkan semula, memindahmilikkan atau dengan
apa-apa cara lain melupuskan, atau membuat apa-apa
urusan mengenai, apa-apa harta alih atau harta tak alih


_Akta 402_

Lembaga dan
objektifnya.


-----

8 RANG UNDANG-UNDANG

atau apa-apa kepentingan mengenainya yang terletakhak
pada Lembaga, atas apa-apa terma yang difikirkannya
patut.

(2) Objektif Lembaga adalah—

_(a) untuk memajukan dan membangunkan industri_
getah Malaysia; dan
_(b) untuk memajukan objektif, dasar dan keutamaan_
negara bagi pembangunan dan pentadbiran
industri getah Malaysia yang teratur.

(3) Peruntukan Jadual Pertama hendaklah terpakai
bagi Lembaga.

**4. (1) Fungsi Lembaga adalah—**

_(a) untuk melaksanakan dasar dan program_
pembangunan untuk memastikan pembangunan
industri getah Malaysia;

_(b) untuk memajukan dan melaksanakan aktiviti_
penyelidikan dan kemajuan dalam pengeluaran,
pemakaian dan penggunaan getah;

_(c) untuk merancang, menyelaras dan mengawasi_
segala aktiviti penyelidikan dan kemajuan getah;

_(d) untuk mengawalselia industri getah, khususnya_
berhubungan dengan urusan mengenai getah,
pembungkusan, penggredan, pengkapalan dan
pengeksportan getah;

_(e) untuk mengawal dan mengawasi kualiti getah,_
bahan penanaman getah dan keluaran getah;

_(f) untuk_ membangunkan, memindahkan,
mengeksploitasikan dan memajukan dapatan
penyelidikan;

_(g) untuk mengadakan perkhidmatan teknikal,_
penasihat dan perunding bagi industri getah;

_(h) untuk mentadbir dan menguruskan Kumpulan_
Wang;

_(i) untuk mengawalselia pasaran getah Malaysia_
dan menguruskan Pasaran Getah Malaysia;


Fungsi dan
kuasa
Lembaga.


-----

LEMBAGA GETAH MALAYSIA (PERBADANAN) 9

_(j) untuk merumuskan dan melaksanakan strategi_
pemasaran antarabangsa bagi industri getah
Malaysia;
_(k) untuk berhubung dan bekerjasama dengan agensi_
getah di dalam atau di luar Malaysia untuk
selanjutnya memperkukuhkan industri getah
## Malaysia;
_(l) untuk merancang dan melaksanakan latihan_
sumber manusia selaras dengan keperluan industri
getah;
_(m) untuk menjadi pusat sumber dan maklumat bagi_
industri getah; dan
_(n) untuk menerbitkan atau menganjurkan penerbitan_
terbitan berkala, buku kecil dan bahan maklumat
lain.

(2) Lembaga hendaklah mempunyai kuasa—
_(a) untuk mengakujanji dan menyelaraskan aktiviti_
berhubungan dengan penyelidikan dan kemajuan
dalam pengeluaran, pemakaian, penggunaan dan
pemasaran getah dan keluaran getah, dan
perkhidmatan yang berhubungan dengannya;
_(b) untuk mentauliahkan mana-mana orang atau_
pertubuhan untuk menjalankan penyelidikan;
_(c) untuk menjalankan segala aktiviti, khususnya_
aktiviti-aktiviti yang bersifat komersil yang
penjalanannya didapati oleh Lembaga adalah
perlu, berfaedah atau sesuai bagi atau berkaitan
dengan pelaksanaan fungsi-fungsinya;
_(d) untuk mengenakan fee atau apa-apa caj lain_
yang difikirkannya patut bagi penggunaan apaapa kemudahan berhubungan dengan
penyelidikan, penyiasatan, pengujian, nasihat
teknikal atau apa-apa perkhidmatan lain yang
diberikan oleh Lembaga;
_(e) untuk memperolehi melalui pembelian, bailmen,_
permohonan atau selainnya, apa-apa hak,
keistimewaan atau lesen yang difikirkannya
perlu bagi pelaksanaan fungsinya;


-----

10 RANG UNDANG-UNDANG

_(f) untuk melupuskan melalui penjualan, bailmen_
atau selainnya, atau mendapatkan pulangan
daripada atau selainnya menguruskan apa-apa
hak, keistimewaan atau lesen Lembaga;

_(g) untuk membuat apa-apa rundingan dan perjanjian_
atau perkiraan yang difikirkannya patut untuk
menunaikan fungsinya;

_(h) untuk memberikan perakuan kebolehan berkenaan_
dengan program latihan dan program yang
diakreditasi;

_(i) untuk merancang, menyelaras dan mengakujanji_
apa-apa aktiviti yang difikirkannya perlu bagi
maksud melindungi dan melanjutkan kepentingan
industri getah Malaysia;

_(j) untuk mengenakan fee atau apa-apa caj lain_
yang difikirkannya patut untuk memberi kesan
kepada mana-mana fungsi atau kuasanya; dan

_(k) untuk melakukan apa-apa benda lain yang_
difikirkannya patut untuk membolehkannya
melaksanakan fungsi dan kuasanya dengan
berkesan atau yang bersampingan dengan
pelaksanaan fungsinya.

**5. (1) Lembaga hendaklah terdiri daripada anggota yang**
berikut yang hendaklah dilantik oleh Menteri:

_(a) seorang Pengerusi;_

_(b) seorang_ wakil Kementerian yang
dipertanggungkan dengan tanggungjawab bagi
industri getah;

_(c) seorang wakil Perbendaharaan;_

_(d) seorang wakil Pihak Berkuasa Kemajuan Pekebun_
Kecil Perusahaan Getah;

_(e) seorang wakil sektor pekebun kecil industri_
getah;

_(f) seorang wakil sektor estet industri getah;_

_(g) seorang wakil sektor pemprosesan getah;_


Keanggotaan
Lembaga.


-----

LEMBAGA GETAH MALAYSIA (PERBADANAN) 11

_(h) seorang wakil sektor perniagaan getah;_

_(i) dua orang wakil sektor pengilangan keluaran_
getah;

_(j) dua orang wakil daripada mana-mana Negeri_
yang ditentukan oleh Menteri;

_(k) dua orang yang, pada pendapat Menteri, dapat_
menyumbang kepada pembangunan industri
getah; dan

_(l) Ketua Pengarah._

(2) Lembaga hendaklah disifatkan sebagai ditubuhkan
dengan sewajarnya walaupun mana-mana anggota yang
## sepatutnya dilantik di bawah perenggan (1)(j) atau (k)
tidak dilantik.

**6. Tertakluk kepada apa-apa syarat yang dinyatakan**
dalam suratcara perlantikannya, seseorang anggota
## Lembaga hendaklah, melainkan jika dia terlebih dahulu
meletakkan atau mengosongkan jawatannya atau
perlantikannya terlebih dahulu dibatalkan, memegang
jawatan selama tempoh yang tidak melebihi dua tahun
dan adalah layak untuk dilantik semula.

**7. (1) Menteri boleh, berkenaan dengan setiap anggota**
yang dilantik di bawah perenggan 5(1)(b) hingga (k),
melantik seorang anggota silih ganti untuk menghadiri,
sebagai ganti anggota itu, mesyuarat Lembaga yang
## anggota itu tidak dapat menghadiri atas apa-apa sebab.

(2) Apabila menghadiri mesyuarat Lembaga, seseorang
anggota silih ganti hendaklah bagi segala maksud disifatkan
## sebagai anggota Lembaga.

(3) Seseorang anggota silih ganti hendaklah, melainkan
jika dia terlebih dahulu meletakkan keanggotaannya atau
perlantikannya terlebih dahulu dibatalkan, terhenti menjadi
anggota silih ganti apabila anggota yang baginya dia
merupakan anggota silih ganti terhenti menjadi anggota
Lembaga.


Tempoh
jawatan.

Anggota
silih ganti.


-----

12 RANG UNDANG-UNDANG

**8. (1) Jika Pengerusi atas apa-apa sebab tidak dapat**
## melaksanakan fungsi Pengerusi atau semasa apa-apa
tempoh kekosongan jawatan Pengerusi, Menteri boleh
melantik mana-mana anggota Lembaga selain daripada
Ketua Pengarah untuk melaksanakan fungsi Pengerusi.

(2) Sehingga suatu perlantikan di bawah subseksyen
(1) dibuat atau jika tiada perlantikan sedemikian atau
jika Pengerusi tidak hadir pada mana-mana mesyuarat
Lembaga, anggota yang dilantik di bawah perenggan
5(1)(b) hendaklah melaksanakan fungsi Pengerusi.

(3) Seseorang anggota yang dilantik di bawah
subseksyen (1) atau (2), mengikut mana-mana yang
berkenaan, hendaklah, semasa tempoh yang dalamnya
dia melaksanakan fungsi Pengerusi di bawah seksyen ini
disifatkan sebagai Pengerusi.

**9. (1) Perlantikan mana-mana anggota boleh pada bila-**
bila masa dibatalkan oleh Menteri tanpa memberikan
apa-apa sebab baginya.

(2) Seseorang anggota boleh pada bila-bila masa
meletakkan jawatannya dengan notis bertulis yang ditujukan
kepada Menteri.

**10. (1) Jawatan seseorang anggota Lembaga hendaklah**
menjadi kosong—

_(a) jika dia mati;_

_(b) jika telah dibuktikan terhadapnya, atau jika dia_
telah disabitkan atas, sesuatu pertuduhan
berkenaan dengan—
(i) kesalahan yang melibatkan fraud,
kecurangan atau keburukan akhlak;
(ii) kesalahan di bawah mana-mana undangundang yang berhubungan dengan rasuah;
atau
(iii) apa-apa kesalahan lain yang boleh
dihukum dengan pemenjaraan (sama ada
pemenjaraan sahaja atau sebagai tambahan


Penjalanan
sementara
fungsi
Pengerusi.

Pembatalan
dan
peletakan
jawatan.

Pengosongan
jawatan.


-----

LEMBAGA GETAH MALAYSIA (PERBADANAN) 13

kepada denda atau sebagai ganti denda)
## selama lebih daripada dua tahun;

_(c) jika dia menjadi bankrap;_

_(d) jika dia tak sempurna akal atau selainnya tak_
berupaya menunaikan kewajipan-kewajipannya;

_(e) jika dia tidak menghadiri mesyuarat Lembaga_
tiga kali berturut-turut tanpa kebenaran Pengerusi
atau dalam hal Pengerusi, tanpa kebenaran
Menteri;

_(f) sekiranya perletakan jawatannya diterima oleh_
Menteri; atau

_(g) jika perlantikannya dibatalkan oleh Menteri._

(2) Jika mana-mana orang terhenti menjadi anggota
oleh sebab mana-mana peruntukan Akta ini, seorang lain
hendaklah dilantik untuk menggantikannya mengikut
peruntukan-peruntukan yang terpakai.

**11. Tiada anggota Lembaga boleh dikenakan liabiliti**
sendirian bagi apa-apa kehilangan atau kerugian yang
disebabkan oleh perbuatan dalam mentadbirkan hal-ehwal
Lembaga, melainkan jika kehilangan atau kerugian itu
disebabkan oleh suatu perbuatan salah yang diniatkan
olehnya.

**12. Akta Perlindungan Pihak Berkuasa Awam 1948**
adalah terpakai bagi apa-apa tindakan, guaman, pendakwaan
atau presiding terhadap Lembaga atau terhadap manamana anggota, pegawai, pengkhidmat atau ejen Lembaga
berkenaan dengan apa-apa perbuatan,. keabaian atau
keingkaran yang dibuat atau dilakukan olehnya atas sifat
yang sedemikian itu.

**13. Semua anggota Lembaga atau mana-mana**
jawatankuasanya atau mana-mana pegawai, pengkhidmat
atau ejen Lembaga, semasa menunaikan kewajipannya
sebagai anggota, pegawai, pengkhidmat atau ejen Lembaga,
hendaklah disifatkan sebagai pengkhidmat awam mengikut
pengertian Kanun Keseksaan.


Ketakbertanggungan
anggota
Lembaga.

Akta
Perlindungan
Pihak
Berkuasa
Awam 1948.
_Akta 198._

Pengkhidmat
awam.

_N.M.B._
_Bab 45._


-----

14 RANG UNDANG-UNDANG

**14. (1) Lembaga hendaklah bertanggungjawab kepada**
Menteri.

(2) Menteri boleh memberikan arahan-arahan yang
tidak tak konsisten dengan Akta ini dan Lembaga hendaklah,
dengan seberapa segera yang mungkin, melaksanakan
arahan sedemikian.

**15. (1) Lembaga hendaklah memberi Menteri, dan mana-**
## mana pihak berkuasa awam sebagaimana yang diarahkan
oleh Menteri, apa-apa penyata, laporan, akaun dan
maklumat mengenai harta dan aktiviti-aktivitinya
sebagaimana yang dikehendaki atau diarahkan oleh Menteri.

(2) Tanpa menjejaskan keluasan subseksyen (1),
Lembaga hendaklah, dengan seberapa segera yang praktik
selepas berakhirnya setiap tahun kewangan, menyebabkan
supaya dibuat dan dihantar kepada Menteri dan, jika
diarahkan sedemikian oleh Menteri, kepada mana-mana
pihak berkuasa awam yang lain, suatu laporan yang
## memperkatakan aktiviti-aktiviti Lembaga sepanjang tahun
kewangan yang sebelumnya dan laporan itu hendaklah
dalam apa-apa bentuk dan hendaklah mengandungi apaapa maklumat yang berhubungan dengan presiding dan
dasar Lembaga sebagaimana yang ditentukan oleh Menteri.

**16. (1) Lembaga boleh, tertakluk kepada apa-apa syarat,**
had atau sekatan yang difikirkannya patut dikenakan,
mewakilkan mana-mana fungsi, kuasa atau kewajipannya,
kecuali kuasa untuk meminjam wang, memberikan
pinjaman, menubuhkan perbadanan atau membuat
peraturan-peraturan, kepada—

_(a) mana-mana anggota Lembaga;_

_(b) mana-mana jawatankuasa yang ditubuhkan oleh_
Lembaga; atau

_(c) mana-mana pegawai atau pengkhidmat Lembaga,_

dan mana-mana fungsi, kuasa atau kewajipan yang
diwakilkan sedemikian boleh dilaksanakan, dijalankan
atau ditunaikan oleh anggota, pegawai atau pengkhidmat
itu, mengikut mana-mana yang berkenaan, atas nama dan
## bagi pihak Lembaga.


Kuasa
Menteri
untuk
memberikan
arahan.

Penyata,
laporan,
akaun dan
maklumat.

Pewakilan
fungsi,
kuasa atau
kewajipan
Lembaga.


-----

LEMBAGA GETAH MALAYSIA (PERBADANAN) 15

(2) Pewakilan di bawah seksyen ini tidaklah menghalang
Lembaga sendiri daripada melaksanakan atau menjalankan
mana-mana fungsi, kuasa atau kewajipan yang diwakilkan
sedemikian pada bila-bila masa.

(3) Tanpa menjejaskan keluasan subseksyen (1) dan
peruntukan-peruntukan lain dalam Akta ini, Lembaga
boleh mewakilkan kepada Ketua Pengarah—
_(a) kuasa memberikan pinjaman dan membuat_
pendahuluan kepada pegawai dan pengkhidmat
Lembaga di bawah seksyen 20; dan
_(b) kuasa untuk membenarkan perbelanjaan daripada_
## Kumpulan Wang atau mana-mana wang lain
yang terletakhak pada atau yang di bawah kawalan
Lembaga sehingga apa-apa had yang ditentukan
oleh Lembaga.

**17. (1) Lembaga** boleh menubuhkan apa-apa
jawatankuasa yang difikirkannya perlu atau suaimanfaat
untuk membantunya dalam melaksanakan fungsi-fungsinya
di bawah Akta ini, termasuk suatu Jawatankuasa Pengurusan
bagi maksud menguruskan Pasaran Getah Malaysia.

(2) Lembaga boleh melantik mana-mana orang untuk
menjadi anggota mana-mana jawatankuasa yang ditubuhkan
di bawah subseksyen (1) dengan syarat bahawa mana## mana jawatankuasa yang ditubuhkan sedemikian hendaklah
termasuk sekurang-kurangnya seorang anggota Lembaga.

(3) Sesuatu jawatankuasa yang ditubuhkan di bawah
seksyen ini boleh memilih mana-mana anggotanya menjadi
pengerusi dan boleh mengawalselia prosedurnya sendiri
dan, pada menjalankan kuasanya di bawah subseksyen
ini, jawatankuasa itu adalah tertakluk kepada dan hendaklah
bertindak mengikut apa-apa arahan yang diberikan kepada
jawatankuasa oleh Lembaga,

(4) Mesyuarat sesuatu jawatankuasa yang ditubuhkan
di bawah seksyen ini hendaklah diadakan pada bila-bila
masa dan di mana-mana tempat yang ditentukan oleh
pengerusi jawatankuasa itu, tertakluk kepada subseksyen
(3).


Lembaga
boleh
menubuhkan
jawatankuasa.


-----

16 RANG UNDANG-UNDANG

(5) Sesuatu jawatankuasa boleh mengundang manamana orang, bagi maksud menasihatinya mengenai apaapa perkara yang dibincangkan, untuk menghadiri manamana mesyuarat jawatankuasa itu tetapi orang yang
diundang sedemikian tidaklah berhak mengundi pada
mana-mana mesyuarat itu.

(6) Anggota jawatankuasa atau mana-mana orang yang
diundang menghadiri mana-mana mesyuarat sesuatu
jawatankuasa boleh dibayar apa-apa elaun dan perbelanjaan
lain yang ditentukan oleh Lembaga.

(7) Anggota sesuatu jawatankuasa hendaklah memegang
jawatan bagi apa-apa tempoh yang dinyatakan dalam
suratcara perlantikannya dan adalah layak dilantik semula.

(8) Perlantikan mana-mana anggota sesuatu
jawatankuasa boleh pada bila-bila masa dibatalkan oleh
Lembaga tanpa memberikan apa-apa sebab baginya.

(9) Anggota sesuatu jawatankuasa boleh pada bilabila masa meletakkan jawatannya dengan notis bertulis
yang ditujukan kepada Pengerusi Lembaga.

BAHAGIAN III

KETUA PENGARAH, PEGAWAI DAN PENGKHIDMAT
LEMBAGA

**18. (1) Menteri hendaklah melantik seorang Ketua**
Pengarah Lembaga atas apa-apa terma dan syarat yang
ditentukan oleh Menteri.

(2) Lembaga hendaklah meletakhakkan pada Ketua
Pengarah apa-apa kuasa dan hendaklah mengenakan ke
atasnya apa-apa kewajipan yang ditentukan oleh Lembaga.

(3) Ketua Pengarah adalah bertanggungjawab bagi—

_(a) pentadbiran dan pengurusan sewajarnya hal-_
ehwal Lembaga;


Perlantikan
Ketua
Pengarah.


-----

LEMBAGA GETAH MALAYSIA (PERBADANAN) 17

_(b) penyediaan—_

(i) segala program, skim, projek dan aktiviti;

(ii) anggaran perbelanjaan bagi pelaksanaan

program tahunan; dan

(iii) anggaran pendapatan,

bagi kelulusan Lembaga;

_(c) pelaksanaan program tahunan Lembaga; dan_

_(d) pelaksanaan keputusan dan arahan Lembaga._

(4) Ketua Pengarah hendaklah mempunyai kawalan

am ke atas pegawai-pegawai dan pengkhidmat-pengkhidmat
Lembaga.

(5) Ketua Pengarah hendaklah melaksanakan apa-apa

kewajipan tambahan yang diarahkan oleh Lembaga.

(6) Dalam menunaikan kewajipan-kewajipannya, Ketua

Pengarah hendaklah bertindak di bawah kuasa dan arahan
am Lembaga.

(7) Jika Ketua Pengarah tidak ada di Malaysia buat

sementara atau tak berupaya buat sementara, oleh sebab
sakit atau kerana apa-apa sebab lain yang mencukupi,
untuk melaksanakan kewajipan-kewajipannya, Lembaga
boleh mengarahkan Timbalan Ketua Pengarah
melaksanakan kewajipan-kewajipan Ketua Pengarah semasa
Ketua Pengarah tidak ada atau tak berupaya buat sementara
itu.

(8) Bagi maksud subseksyen (7)—

_(a) jika terdapat lebih daripada seorang Timbalan_

Ketua Pengarah, Lembaga hendaklah menamakan
seorang Timbalan Ketua Pengarah untuk
melaksanakan kewajipan-kewajipan itu; dan

_(b) jika jawatan Timbalan Ketua Pengarah kosong,_

Lembaga boleh mengarahkan mana-mana
pegawai lain Lembaga untuk melaksanakan
kewajipan-kewajipan itu.


-----

18 RANG UNDANG-UNDANG

**19. (1) Tertakluk kepada apa-apa peraturan yang dibuat**
di bawah subseksyen (3), Lembaga boleh—
_(a) dengan kelulusan Menteri, melantik sekian_
bilangan Timbalan Ketua Pengarah;
_(b) melantik sekian bilangan pegawai dan_
pengkhidmat lain yang perlu bagi menjalankan
maksud-maksud Akta ini,

atas apa-apa terma dan syarat yang difikirkannya wajar.

(2) Tiada seorang pun layak diambil kerja sebagai
pegawai atau pengkhidmat Lembaga jika dia, secara
langsung atau secara tak langsung, sendiri atau melalui
pekongsinya, mempunyai apa-apa syer atau kepentingan
dalam apa-apa kontrak atau kontrak yang dicadangkan
dengan, bagi atau bagi pihak Lembaga.

(3) Lembaga boleh, dengan kelulusan Menteri, membuat
peraturan-peraturan berkenaan dengan syarat-syarat
perkhidmatan pegawai dan pengkhidmatnya.

(4) Perlantikan Ketua Pengarah dan Timbalan Ketua
Pengarah hendaklah disiarkan dalam Warta.

**20. Lembaga boleh memberikan pinjaman dan membuat**
pendahuluan kepada pegawai dan pengkhidmatnya atas
apa-apa terma dan syarat yang ditentukan oleh Lembaga.

**21. (1) Ketua Pengarah boleh secara bertulis mewakilkan**
mana-mana fungsi, kuasa atau kewajipan yang diberikan
kepadanya di bawah Akta ini kepada mana-mana pegawai
Lembaga, tertakluk kepada apa-apa terma dan syarat
yang difikirkannya patut.

(2) Pewakilan di bawah seksyen ini tidaklah menghalang
Ketua Pengarah sendiri daripada melaksanakan atau
menjalankan mana-mana fungsi, kuasa atau kewajipan
yang diwakilkan sedemikian pada bila-bila masa.

**22. (1) Lembaga hendaklah mempunyai kuasa tatatertib**
ke atas semua pegawai dan pengkhidmatnya dan hendaklah
menjalankan kawalan tatatertib berkenaan dengan semua


Perlantikan
pegawai dan
pengkhidmat.

Kuasa
memberikan
pinjaman dan
membuat
pendahuluan
kepada
pegawai dan
pengkhidmat.

Pewakilan
kewajipan
Ketua
Pengarah.

Jawatankuasa
tatatertib.


-----

LEMBAGA GETAH MALAYSIA (PERBADANAN) 19

orang sedemikian mengikut Akta ini dan mana-mana
peraturan yang dibuat di bawah seksyen 24.

(2) Bagi maksud seksyen ini—

_(a) maka hendaklah ditubuhkan suatu jawatankuasa_

tatatertib Lembaga berkenaan dengan Ketua
Pengarah yang terdiri daripada—

(i) Pengerusi, yang hendaklah menjadi

pengerusi jawatankuasa itu; dan

(ii) sekurang-kurangnya dua anggota Lembaga,

tidak termasuk Ketua Pengarah, yang
ditentukan daripada kalangan anggota itu
sendiri; dan

_(b) Lembaga boleh, melalui pemberitahuan dalam_

_Warta, menubuhkan jawatankuasa tatatertib yang_
berlainan bagi kategori berlainan pegawai dan
pengkhidmat Lembaga.

(3) Yang berikut hendaklah terpakai bagi mana-mana

jawatankuasa tatatertib yang ditubuhkan di bawah perenggan

(2)(b):

_(a) jawatankuasa itu hendaklah terdiri daripada sekian_

bilangan anggota Lembaga, selain daripada
Pengerusi Lembaga, atau pegawai Lembaga,
atau apa-apa kombinasi anggota dan pegawai
## itu; dan

_(b) seseorang pegawai yang menjadi anggota sesuatu_

jawatankuasa tatatertib tidaklah boleh lebih rendah

pangkatnya daripada mana-mana pegawai atau
pengkhidmat yang ke atasnya jawatankuasa yang
dia menjadi anggota mempunyai kuasa tatatertib.

(4) Jawatankuasa yang ditubuhkan di bawah perenggan

(2)(b) hendaklah menjalankan kuasanya dalam segala
perkara berhubungan dengan tatatertib pegawai dan
pengkhidmat yang diletakkan di bawah bidang kuasanya.

(5) Pada menjalankan fungsi dan kuasa tatatertibnya,

sesuatu jawatankuasa tatatertib yang disebut dalam
subseksyen (2) hendaklah mempunyai kuasa untuk


-----

20 RANG UNDANG-UNDANG

mengambil tindakan tatatertib dan mengenakan apa-apa
hukuman tatatertib atau apa-apa kombinasi dua hukuman
tatatertib atau lebih sebagaimana yang diperuntukkan di
bawah mana-mana peraturan yang dibuat di bawah seksyen
## 24.

**23. (1) Sesuatu keputusan jawatankuasa tatatertib yang**
ditubuhkan di bawah perenggan 22(2)(a) bolehlah dirayu
kepada Menteri.

(2) Sesuatu keputusan jawatankuasa tatatertib yang

ditubuhkan di bawah perenggan 22(2)(b) bolehlah dirayu
kepada Lembaga Rayuan Tatatertib yang hendaklah terdiri
daripada anggota yang berikut:

_(a) Pengerusi Lembaga, yang hendaklah menjadi_

pengerusi Lembaga Rayuan Tatatertib dan
mempunyai undi pemutus; dan

## (b) tiga anggota Lembaga, yang bukannya anggota

jawatankuasa tatatertib yang keputusannya ialah

hal perkara rayuan itu, yang hendaklah dilantik
oleh pengerusi Lembaga Rayuan Tatatertib
dengan kelulusan Lembaga bagi maksud rayuan
itu.

(3) Menteri atau Lembaga Rayuan Tatatertib, mengikut

mana-mana yang berkenaan, boleh mengesahkan,
mengakaskan atau mengubah keputusan jawatankuasa
## tatatertib.

(4) Apabila Lembaga Rayuan Tatatertib menimbangkan

sesuatu rayuan yang dibuat di bawah subseksyen (2),
seorang anggota jawatankuasa tatatertib yang terhadap
keputusannya rayuan itu dibuat yang juga anggota Lembaga
tidak boleh hadir pada atau dengan apa-apa cara mengambil
bahagian dalam apa-apa prosiding berhubungan dengan
rayuan itu.

(5) Keputusan Menteri atau Lembaga Rayuan Tatatertib

di bawah subseksyen (3) adalah muktamad dan konklusif.


Rayuan
terhadap
keputusan
jawatankuasa

tatatertib.


-----

LEMBAGA GETAH MALAYSIA (PERBADANAN) 21

**24. (1) Lembaga boleh, dengan kelulusan Menteri,**
membuat apa-apa peraturan yang difikirkannya perlu
atau suaimanfaat untuk mengadakan peruntukan bagi
tatatertib pegawai dan pengkhidmat Lembaga.

(2) Peraturan-peraturan tatatertib yang dibuat di bawah
seksyen ini—

_(a) boleh mewujudkan kesalahan tatatertib;_

_(b) boleh mengadakan peruntukan bagi hukuman_
tatatertib yang difikirkan sesuai oleh Lembaga,
dan hukuman itu boleh meliputi amaran, denda,
pelucuthakan emolumen, penangguhan
pergerakan gaji, pengurangan gaji, penurunan
pangkat dan buang kerja;

_(c) hendaklah memberikan kepada orang yang_
terhadapnya prosiding tatatertib itu diambil
peluang membuat representasi terhadap
pertuduhan tatatertib yang dibuat terhadapnya
sebelum keputusan dicapai oleh jawatankuasa
tatatertib kecuali dalam hal-hal yang berikut:
(i) jika seseorang pegawai atau pengkhidmat
Lembaga dibuang kerja atau diturunkan
pangkat atas alasan kelakuan yang
berkenaan dengannya suatu pertuduhan
jenayah telah dibuktikan terhadapnya;
(ii) jika Lembaga, atas syor Menteri yang
dipertanggungkan dengan tanggungjawab
bagi hal-ehwal dalam negeri, berpuas
hati bahawa demi kepentingan
keselamatan Malaysia atau mana-mana
bahagiannya adalah tidak suaimanfaat
## untuk menjalankan kehendak perenggan
ini; atau
(iii) jika telah dibuat terhadap seseorang
pegawai atau pengkhidmat Lembaga apaapa perintah tahanan, pengawasan,
kediaman terhad, buang negeri atau
deportasi, atau jika telah dikenakan
## terhadap pegawai atau pengkhidmat
Lembaga apa-apa bentuk sekatan atau


Kuasa
membuat
peraturanperaturan
tatatertib.


-----

22 RANG UNDANG-UNDANG

pengawasan dengan bon atau selainnya,
di bawah mana-mana undang-undang
berhubungan dengan keselamatan
Malaysia atau mana-mana bahagiannya,
pencegahan jenayah, tahanan pencegahan,
kediaman terhad, buang negeri, imigresen,
atau perlindungan wanita dan gadis;

_(d) boleh mengadakan peruntukan bagi penahanan_
kerja dengan pengurangan emolumen pegawai
atau pengkhidmat Lembaga sementara menanti
selesainya prosiding jenayah terhadapnya atau
presiding tatatertib terhadapnya dengan tujuan
membuang kerja atau menurunkan pangkatnya;
dan

_(e) boleh_ mengadakan peruntukan bagi
penggantungan tanpa emolumen seseorang
pegawai atau pengkhidmat Lembaga jika pegawai
atau pengkhidmat itu telah disabitkan oleh manamana mahkamah jenayah atau jika suatu perintah
tahanan atau sekatan telah dibuat berkenaan
dengan atau dikenakan terhadap pegawai atau
pengkhidmat itu.

**25. (1) Seseorang yang sedang atau pernah bekerja**
dengan Lembaga boleh disurcaj jika ternyata kepada
Lembaga bahawa orang itu—

_(a) tidak memungut apa-apa wang yang terhutang_
kepada Lembaga yang pemungutannya menjadi
tanggungjawabnya;

_(b) adalah atau telah bertanggungjawab bagi apa-_
apa pembayaran wang daripada Lembaga yang
tidak sepatutnya dibuat atau bagi apa-apa
pembayaran wang yang tidak diluluskan dengan
sewajarnya;

_(c) adalah atau telah bertanggungjawab, secara_
langsung atau secara tak langsung, bagi apa-apa
kekurangan dalam, atau bagi pemusnahan, apaapa wang, barang simpanan atau harta lain
Lembaga;


Pengenaan
surcaj.


-----

LEMBAGA GETAH MALAYSIA (PERBADANAN) 23

_(d) sebagai atau semasa menjadi pegawai perakaunan,_
tidak menyimpan akaun atau rekod yang
sepatutnya; atau

_(e) tidak membuat apa-apa pembayaran, atau adalah_
atau telah bertanggungjawab bagi apa-apa
kelewatan dalam pembayaran wang daripada
Lembaga kepada mana-mana orang yang
kepadanya pembayaran itu kena dibuat di bawah
mana-mana undang-undang atau di bawah manamana kontrak, perjanjian atau perkiraan yang
dibuat antara orang itu dengan Lembaga.

(2) Lembaga hendaklah, sebelum orang itu disurcaj,
menyampaikan suatu notis bertulis kepadanya yang
memintanya menunjukkan sebab mengapa dia tidak patut
disurcaj.

(3) Jika penjelasan yang memuaskan hati tidak diterima
dalam masa empat .belas hari dari tarikh penyampaian
notis seperti yang disebut terdahulu, Lembaga boleh—

_(a) dalam hal perenggan (1)(a), (b) dan (c),_
mensurcajkan terhadap orang itu sejumlah wang
yang tidak melebihi amaun yang tidak dipungut,
atau apa-apa bayaran yang tidak sepatutnya
dibuat, atau kekurangan dalam atau pemusnahan
harta yang dilakukan; dan

_(b) dalam hal perenggan (1)(d) dan (e), mensurcajkan_
apa-apa jumlah wang terhadap orang itu
sebagaimana yang difikirkannya patut.

**26. Lembaga hendaklah memberitahu orang yang disurcaj-**
kan berkenaan dengan apa-apa surcaj yang dikenakan di
bawah subseksyen 25(3).

**27. Walau apa pun subseksyen 25(3) dan seksyen 26,**
Lembaga boleh pada bila-bila masa menarik balik apaapa surcaj yang berkenaan dengannya penjelasan yang
memuaskan hati telah diterima atau jika ternyata selainnya
bahawa tiada surcaj patut dibuat, dan Lembaga hendaklah
dengan serta-merta memberitahu orang yang disurcajkan
itu akan penarikbalikan itu.


Pemberitahuan
surcaj.

Penarikbalikan
surcaj.


-----

24 RANG UNDANG-UNDANG

**28. Amaun apa-apa surcaj yang dikenakan di bawah**
subseksyen 25(3) dan tidak ditarik balik di bawah seksyen
27 hendaklah menjadi hutang yang kena dibayar kepada
Lembaga daripada orang yang terhadapnya surcaj itu
dikenakan dan boleh didakwa dan diperdapatkan di dalam
mana-mana mahkamah atas guaman Lembaga dan boleh
## juga, jika diarahkan sedemikian oleh Lembaga,
diperdapatkan melalui potongan—

_(a) daripada gaji orang yang disurcajkan; atau_

_(b) daripada pencen orang yang disurcajkan,_

dengan ansuran bulanan yang sama banyak yang tidak
melebihi satu perempat daripada jumlah gaji atau pencen
bulanan, mengikut mana-mana yang berkenaan, orang
itu.

**29. Dalam apa-apa tindakan surcaj terhadap Ketua**
Pengarah, keanggotaan Lembaga bagi maksud seksyen
25 hingga 28 tidaklah termasuk Ketua Pengarah.

BAHAGIAN IV

PENYELIDIKAN DAN KEMAJUAN

**30. (1) Lembaga boleh menubuhkan dan menguruskan**
pusat penyelidikan bagi maksud penyelidikan dalam dan
penyiasatan segala masalah dan perkara yang berhubungan
dengan getah, keluaran getah dan industri getah.

(2) Institut Penyelidikan Getah Malaysia yang
ditubuhkan di bawah Akta Institut Penyelidikan Getah
Malaysia 1966 hendaklah ditubuhkan semula, dikawal
dan diuruskan sebagaimana yang diperuntukkan di bawah
## Akta ini dan hendaklah disifatkan sebagai suatu pusat
penyelidikan yang ditubuhkan di bawah Akta ini.

**31. (1) Fungsi pusat penyelidikan adalah —**

_(a) untuk menjalankan aktiviti penyelidikan dan_
kemajuan getah; dan

_(b) untuk mengadakan dan menjalankan latihan_
selaras dengan keperluan industri getah.


Mendapatkan
surcaj.

Keanggotaan
Lembaga
dalam kes
khas.

Penubuhan
pusat
penyelidikan.

_Akta 407._

Fungsi dan
kuasa pusat
penyelidikan.


-----

LEMBAGA GETAH MALAYSIA (PERBADANAN) 25

(2) Pusat penyelidikan hendaklah mempunyai kuasa—

_(a) untuk mengakujanji aktiviti penyelidikan dan_
kemajuan getah;

_(b) untuk mentauliahkan mana-mana orang atau_
pertubuhan untuk menjalankan aktiviti
penyelidikan dan kemajuan getah; dan

_(c) untuk mengenakan fee atau apa-apa caj lain_
yang difikirkannya patut bagi penggunaan manamana kemudahan berhubungan dengan
penyelidikan, penyiasatan, pengujian, nasihat
teknikal, latihan atau apa-apa perkhidmatan
lain yang diberikan oleh pusat penyelidikan.

**32. (1) Lembaga boleh, tertakluk kepada apa-apa syarat,**
sekatan atau had yang ditentukan olehnya membenarkan
akses kepada pusat penyelidikan dan kemudahannya, dan
kepada dapatan penyelidikannya.

(2) Tiada seorang pun boleh membuat salinan atau
mengambil cabutan daripada mana-mana dapatan
penyelidikan kecuali mengikut Akta ini.

**33. Tiada seorang pun boleh mengeluarkan semula atau**
menerbitkan keseluruhan atau sebahagian daripada
kandungan mana-mana dapatan penyelidikan kecuali—

_(a) dengan kebenaran bertulis terdahulu Ketua_
Pengarah; dan

_(b) mengikut apa-apa terma dan syarat yang_
ditentukan oleh Ketua Pengarah.

BAHAGIAN V

KEWANGAN

**34. (1) Maka adalah ditubuhkan, bagi maksud Akta ini,**
suatu kumpulan wang yang hendaklah dikenali sebagai
"Kumpulan Wang Lembaga Getah Malaysia", yang
hendaklah ditadbirkan dan dikawal oleh Lembaga.


Akses kepada
pusat
penyelidikan,
dsb.

Larangan
terhadap
pengeluaran
semula atau
penerbitan.

Kumpulan
Wang.


-----

26 RANG UNDANG-UNDANG

(2) Kumpulan Wang hendaklah terdiri daripada—

_(a) apa-apa jumlah wang yang diperuntukkan bagi_

maksud Akta ini oleh Parlimen;

_(b) wang yang didapati daripada pengendalian apa-_

apa projek, skim atau perusahaan yang dibiayai
## daripada Kumpulan Wang;

_(c) wang yang didapati atau terbit daripada apa-apa_

harta, pelaburan, gadai-janji, gadaian atau
debentur yang diperolehi oleh atau yang
terletakhak pada Lembaga;

_(d) apa-apa harta, pelaburan, gadai-janji, gadaian_

atau debentur yang diperolehi oleh atau yang
terletakhak pada Lembaga;

_(e) jumlah wang yang dipinjam oleh Lembaga bagi_

maksud memenuhi mana-mana obligasinya atau
menunaikan mana-mana kewajipannya;

_(f) wang yang didapati daripada perkhidmatan_

perunding, penasihat atau apa-apa perkhidmatan
lain yang diberikan oleh Lembaga dan pusat
penyelidikan;

_(g) wang yang dipungut atau dibayar di bawah_

seksyen 37;

_(h) wang yang dipungut atau dibayar di bawah_

seksyen 57;

_(i) wang yang dipungut oleh Lembaga di bawah_

peraturan-peraturan yang dibuat di bawah Akta
ini dan yang dinyatakan di dalamnya sebagai

jumlah wang yang kena dibayar ke dalam

Kumpulan Wang;

_(j) wang yang diagihkan sebagai dividen daripada_

perbadanan yang ditubuhkan di bawah Akta ini;

## (k) derma dan sumbangan yang diterima daripada

dalam atau luar Malaysia dan termasuklah wang

yang diterima daripada mana-mana kerajaan
atau organisasi di luar Malaysia; dan

_(l) segala jumlah wang atau harta lain yang mungkin_

dengan apa-apa cara menjadi kena dibayar kepada
atau terletakhak pada Lembaga berkenaan dengan
apa-apa perkara yang bersampingan dengan
fungsi dan kuasanya.


-----

LEMBAGA GETAH MALAYSIA (PERBADANAN) 27

**35. Kumpulan Wang hendaklah dibelanjakan bagi**
maksud—

_(a) membayar apa-apa perbelanjaan yang dilakukan_

dengan sah oleh Lembaga, termasuk fee dan kos
guaman dan fee dan kos yang lain, dan saraan
pegawai dan pengkhidmat Lembaga, termasuk
pemberian pinjaman, elaun persaraan, pencen
atau ganjaran;

_(b) membiayai aktiviti penyelidikan dan kemajuan;_

_(c) menyumbang kepada pusat penyelidikan yang_

ditubuhkan di bawah Akta ini;

_(d) menyumbang kepada Pusat Penyelidikan Tun_

Abdul Razak;

_(e) menyumbang kepada pertubuhan atau organisasi_

getah antarabangsa yang Lembaga ialah
anggotanya;

_(f) menyumbang_ kepada organisasi yang

berhubungan dengan industri getah yang
ditentukan oleh Menteri;

_(g) membiayai biasiswa untuk pendidikan tinggi_

yang diluluskan oleh Lembaga;

_(h) memberikan pinjaman kepada institusi pengajian_

tinggi di dalam atau di luar Malaysia yang
terlibat dalam pendidikan dan latihan ahli
teknologi getah;

_(i) memberikan pinjaman kepada atau mengadakan_

modal bagi perbadanan yang ditubuhkan di
bawah Akta ini;

_(j) membiayai pengendalian dan aktiviti Pasaran_

Getah Malaysia;

_(k) membayar apa-apa belanja, kos atau perbelanjaan_

lain yang dilakukan atau disetuju terima dengan
sepatutnya oleh Lembaga dalam melaksanakan
fungsi-fungsinya atau menjalankan kuasakuasanya di bawah Akta ini;


Perbelanjaan
yang
hendaklah
dipertanggungkan pada
Kumpulan
Wang.


-----

28 RANG UNDANG-UNDANG

_(l) membeli atau menyewa kelengkapan, jentera_
dan apa-apa bahan lain, memperolehi tanah dan
mendirikan bangunan, dan menjalankan apaapa kerja dan pengusahaan lain dalam
melaksanakan fungsi-fungsinya atau menjalankan
kuasa-kuasanya di bawah Akta ini;

_(m) membayar balik apa-apa wang yang dipinjam di_
bawah Akta ini dan bunga yang kena dibayar
atasnya; dan

_(n) pada amnya, membayar apa-apa perbelanjaan_
bagi melaksanakan peruntukan-peruntukan Akta
ini.

**36. Maka adalah menjadi kewajipan Lembaga memelihara**
Kumpulan Wang dengan melaksanakan fungsinya dan
menjalankan kuasanya di bawah Akta ini dengan sedemikian
cara supaya pasti bahawa jumlah hasil Lembaga cukup
untuk membayar semua jumlah wang yang
dipertanggungkan sepatutnya kepada akaun hasilnya
termasuk susut nilai dan bunga atas modal, dari setahun
ke setahun.

**37. (1) Menteri boleh, setelah berunding dengan Menteri**
Kewangan, membuat perintah bagi pengenaan, pengubahan
atau pembatalan ses atas getah dan keluaran getah yang
dikeluarkan di atau dieksport dari Malaysia dan perintah
itu boleh menentukan jenis, amaun dan kadar ses itu dan
cara pungutan ses itu.

(2) Kecuali setakat yang diperuntukkan selainnya dalam
## mana-mana perintah sedemikian, ses itu hendaklah
disifatkan bagi maksud pungutan dan penguatkuasaan
pungutannya sebagai suatu duti kastam yang dikenakan
di bawah Akta Kastam 1967.

(3) Perintah yang dibuat di bawah seksyen ini boleh
menetapkan amaun, kadar dan cara pungutan yang berlainan
bagi jenis atau gred getah dan keluaran getah yang
berlainan.


Pemeliharaan
Kumpulan
Wang.

Ses atas
getah dan
keluaran
getah.

_Akta 235._


-----

LEMBAGA GETAH MALAYSIA (PERBADANAN) 29

(4) Seseorang yang tidak atau enggan membayar apa## apa ses yang dikenakan di bawah seksyen ini adalah
melakukan suatu kesalahan dan, apabila disabitkan, boleh
dikenakan denda tidak melebihi sepuluh kali amaun ses
yang kena dibayar atau dipenjarakan selama tempoh
tidak melebihi tiga tahun atau kedua-duanya.

(5) Amaun apa-apa ses yang dikenakan di bawah
seksyen ini hendaklah menjadi hutang yang kena dibayar
kepada Lembaga daripada orang yang terhadapnya ses itu
dikenakan dan boleh didakwa dan diperdapatkan di dalam
mana-mana mahkamah atas guaman Lembaga.

(6) Pemulaan prosiding di bawah seksyen ini tidak
boleh melepaskan mana-mana orang daripada liabiliti
untuk membayar apa-apa ses yang baginya dia
bertanggungan atau mungkin bertanggungan atau daripada
liabiliti untuk membuat apa-apa penyata yang dia
dikehendaki membuat oleh Akta ini.

## 38. Lembaga boleh menetapkan dan memungut fee dan
caj lain berkenaan dengan apa-apa perkhidmatan nasihat
teknikal atau perkhidmatan lain yang diberikan oleh
Lembaga di bawah Akta ini.

**39. (1) Perbelanjaan Lembaga sehingga apa-apa amaun**
yang dibenarkan oleh Menteri bagi mana-mana satu
tahun hendaklah dibayar daripada Kumpulan Wang.

(2) Sebelum permulaan bulan September setiap tahun,
Lembaga hendaklah mengemukakan kepada Menteri suatu
anggaran perbelanjaan (termasuk perbelanjaan bagi aktiviti
penyelidikan dan kemajuan) bagi tahun yang berikutnya
dalam apa-apa bentuk dan yang mengandungi apa-apa
butir sebagaimana yang diarahkan oleh Menteri; dan
Menteri hendaklah, sebelum permulaan tahun yang
berikutnya, memberitahu Lembaga mengenai amaun yang
dibenarkan bagi perbelanjaan pada amnya atau amaun
yang dibenarkan bagi setiap perihalan perbelanjaan.

(3) Lembaga boleh pada bila-bila masa mengemukakan
kepada Menteri suatu anggaran tambahan bagi manamana satu tahun dan Menteri boleh membenarkan


Fee bagi
perkhidmatan
nasihat
teknikal.

Perbelanjaan
dan
penyediaan
anggaran.


-----

30 RANG UNDANG-UNDANG

keseluruhan atau mana-mana bahagian perbelanjaan
## tambahan yang termasuk dalamnya.

**40. Akta Badan Berkanun (Akaun dan Laporan Tahunan)**
1980 adalah terpakai bagi Lembaga dan mana-mana
perbadanan yang ditubuhkan di bawah Akta ini.

BAHAGIAN VI

KUASA-KUASA DAN FUNGSI-FUNGSI LAIN LEMBAGA

**41. Lembaga boleh, dengan kelulusan Menteri setelah**
berunding dengan Menteri Kewangan, meminjam, pada
apa-apa kadar bunga dan bagi apa-apa tempoh dan atas
apa-apa terma tentang masa dan kaedah pembayaran
balik dan selainnya sebagaimana yang diluluskan oleh
Menteri setelah berunding dengan Menteri Kewangan,
apa-apa jumlah wang yang diperlukan oleh Lembaga bagi
## memenuhi mana-mana obligasinya atau bagi menunaikan
mana-mana kewajipannya.

**42. (1) Wang Lembaga hendaklah, setakat yang ia tidak**
dikehendaki untuk dibelanjakan oleh Lembaga di bawah
Akta ini, dilaburkan mengikut apa-apa cara yang diluluskan
oleh Menteri setelah berunding dengan Menteri Kewangan.

(2) Tanpa menjejaskan keluasan subseksyen (1),
Lembaga boleh, dengan kelulusan Menteri, memperolehi
dan membangunkan tanah dan harta bagi atau berkaitan
dengan penjalanan kuasanya dan bagi maksud ini boleh
membuat apa-apa rundingan, perkiraan atau perjanjian
yang perlu untuk menghasilkan pendapatan yang
dikehendaki bagi pengendalian Lembaga.

(3) Lembaga boleh mengadakan apa-apa dapatan
penyelidikan yang terletakhak pada Lembaga bagi manamana orang atau pertubuhan tertakluk kepada apa-apa
syarat dan pembayaran apa-apa fee atau royalti, jika ada,
yang ditetapkan oleh Lembaga dengan kelulusan Menteri,
bagi maksud mengkomersilkannya.


Akta Badan
Berkanun
(Akaun dan
Laporan
Tahunan)
1980.
_Akta 240_

Kuasa untuk
meminjam.

Pelaburan.


-----

LEMBAGA GETAH MALAYSIA (PERBADANAN) 31

**43. Lembaga boleh mengambil kerja dan membayar ejen**
dan penasihat teknikal, termasuk peguambela dan
peguamcara, jurubank, broker saham, juruukur, penilai
dan orang lain, untuk mentransaksikan apa-apa urusan
atau untuk melakukan apa-apa perbuatan yang dikehendaki
ditransaksikan atau dilakukan dalam pelaksanaan fungsifungsinya, penjalanan kuasa-kuasanya atau penunaian
kewajipan-kewajipannya atau bagi melaksanakan maksudmaksud Akta ini dengan lebih baik.

**44. Lembaga boleh, dengan kelulusan Menteri setelah**
berunding dengan Menteri Kewangan, memberikan
pinjaman pada apa-apa kadar bunga dan bagi apa-apa
tempoh dan atas apa-apa terma tentang masa dan cara
pembayaran balik dan selainnya sebagaimana yang
diluluskan oleh Menteri setelah berunding dengan Menteri
Kewangan.

**45. (1) Lembaga boleh, dengan kelulusan Menteri setelah**
berunding dengan Menteri Kewangan, melalui perintah
yang disiarkan dalam Warta, menubuhkan suatu perbadanan,
dengan apa-apa nama yang difikirkan patut oleh Lembaga,
untuk menjalankan dan untuk menjaga, mengelolakan
dan menguruskan apa-apa projek, skim atau perusahaan
yang dirancangkan atau diusahakan oleh Lembaga dalam
melaksanakan fungsi-fungsinya, menjalankan kuasakuasanya atau menunaikan kewajipan-kewajipannya.

(2) Peruntukan Jadual Kedua hendaklah terpakai bagi
tiap-tiap perbadanan yang ditubuhkan oleh Lembaga di
bawah subseksyen (1).

BAHAGIAN VII

PENGUATKUASAAN

**46. (1) Ketua Pengarah** boleh secara bertulis
memberikuasa mana-mana pegawai Lembaga yang
pangkatnya tidak rendah daripada Penolong Pegawai
Penguatkuasa untuk menjalankan kuasa di bawah Bahagian
ini.


Kuasa untuk
mengambil
kerja ejen,
dsb.

Kuasa untuk
memberikan
pinjaman.

Kuasa untuk
menubuhkan
perbadanan.

Pemberian
kuasa kepada
pegawai.


-----

32 RANG UNDANG-UNDANG

(2) Seseorang pegawai yang diberikuasa di bawah
## subseksyen (1) apabila bertindak di bawah Akta ini
hendaklah, apabila diminta, mengisytiharkan jawatannya,
dan mengemukakan kepada orang yang terhadapnya dia
bertindak atau yang daripadanya dia menghendaki apaapa maklumat kad kuasa yang diarahkan oleh Ketua
Pengarah supaya dibawa oleh pegawai itu.

**47. Seseorang pegawai diberikuasa hendaklah mempunyai**
kuasa menyiasat pelakuan apa-apa kesalahan di bawah
Akta ini.

**48. (1) Jika Majistret mendapati atas maklumat bertulis**
bersumpah dan selepas apa-apa penyiasatan yang
difikirkannya perlu bahawa terdapat sebab yang munasabah
untuk mempercayai bahawa dalam mana-mana premis
terdapat atau telah berlaku apa-apa pelanggaran Akta ini,
Majistret itu boleh mengeluarkan suatu waran memberikuasa
mana-mana pegawai diberikuasa yang dinamakan di
## dalamnya, pada bila-bila masa yang munasabah sama ada
pada waktu siang atau malam dan dengan atau tanpa
bantuan, memasuki premis itu, jika perlu dengan kekerasan,
dan di sana—

_(a) menggeledah dan menyita apa-apa getah, keluaran_
getah, benda, buku, dokumen atau artikel lain
yang dipercayai dengan munasabah membekalkan
keterangan mengenai pelanggaran Akta ini;

_(b) mengambil sampel apa-apa getah, keluaran getah_
atau benda yang dijumpai dalam premis itu bagi
maksud menentukan, dengan ujian atau selainnya,
sama ada kesalahan itu telah dilakukan; dan

_(c) membuat salinan atau mengambil cabutan_
daripada mana-mana buku, dokumen atau artikel
lain yang dijumpai di premis itu.

(2) Jika, oleh sebab jenis, saiz atau amaunnya, adalah
tidak praktik untuk memindahkan apa-apa getah, keluaran
getah, benda, buku, dokumen atau artikel lain yang disita
di bawah subseksyen (1), pegawai diberikuasa hendaklah,
dengan apa-apa cara, menglak getah, keluaran getah,


Kuasa
penyiasatan.

Penggeledahan
dengan
waran.


-----

LEMBAGA GETAH MALAYSIA (PERBADANAN) 33

benda, buku, dokumen atau artikel lain di premis itu atau
dalam bekas yang di dalamnya ia dijumpai.

(3) Adalah menjadi suatu kesalahan bagi mana-mana
orang tanpa kuasa sah untuk memecahkan, mengganggu
atau merosakkan lak yang disebut dalam subseksyen (2)
## atau untuk memindahkan apa-apa getah, keluaran getah,
benda, buku, dokumen atau artikel lain yang dilak atau
untuk mencuba untuk berbuat demikian.

(4) Seseorang pegawai diberikuasa yang memasuki
mana-mana premis di bawah seksyen ini boleh membawa
bersamanya mana-mana orang dan apa-apa kelengkapan
lain yang difikirkannya perlu.

(5) Seseorang pegawai diberikuasa boleh pada
menjalankan kuasanya di bawah seksyen ini, jika perlu
berbuat demikian,—

_(a) memecahkan apa-apa pintu luar atau dalam_
premis itu dan masuk ke dalamnya;

_(b) memasuki premis itu dan tiap-tiap bahagiannya_
dengan menggunakan kekerasan;

_(c) memindahkan apa-apa halangan kepada_
kemasukan, penggeledahan, penyitaan dan
pemindahan yang dia diberi kuasa melaksanakan
dengan menggunakan kekerasan; dan

_(d) menahan tiap-tiap orang yang dijumpai di premis_
itu sehingga tempat itu digeledah.

## 49. (1) Kecuali sebagaimana yang diperuntukkan dalam
subseksyen (2), jika apa-apa getah, keluaran getah, benda,
buku, dokumen atau artikel lain disita di bawah Bahagian
ini, pegawai penyita hendaklah menyediakan senarai
benda yang disita dan dengan serta-merta menghantarserah
sesalinan yang ditandatangani olehnya kepada penghuni
premis yang digeledah di bawah seksyen 48, atau kepada
ejen atau pengkhidmatnya, di premis itu.

(2) Jika premis itu tidak didiami, pegawai penyita
hendaklah bilamasa boleh melekatkan senarai benda
## yang disita di tempat yang mudah dilihat di premis itu.


Senarai
benda disita.


-----

34 RANG UNDANG-UNDANG

**50. (1) Apa-apa getah, keluaran getah, benda, buku,**
dokumen atau artikel lain yang disita pada menjalankan
mana-mana kuasa yang diberikan di bawah Akta ini boleh
dilucuthak,

(2) Perintah bagi perlucuthakan atau bagi pelepasan
apa-apa getah, keluaran getah, benda, buku, dokumen
atau artikel lain yang disita pada menjalankan manamana kuasa yang diberikan di bawah Akta ini hendaklah
dibuat oleh mahkamah yang di hadapannya pendakwaan
berkenaannya dijalankan dan perintah bagi perlucuthakan
getah, keluaran getah, benda, buku, dokumen atau artikel
lain itu hendaklah dibuat jika dibuktikan dengan memuaskan
hati mahkamah bahawa suatu kesalahan di bawah Akta
ini telah dilakukan dan bahawa getah, keluaran getah,
benda, buku, dokumen atau artikel lain itu adalah hal
perkara atau telah digunakan dalam pelakuan kesalahan
itu, walaupun tiada seorang pun disabitkan atas kesalahan
itu.

## (3) Jika tidak ada pendakwaan berkenaan dengan apaapa getah, keluaran getah, benda, buku, dokumen atau
artikel lain yang disita pada menjalankan mana-mana
kuasa yang diberikan di bawah Akta ini, getah, keluaran
getah, benda, buku, dokumen atau artikel lain itu hendaklah
diambil dan disifatkan dilucuthakkan apabila habis tempoh
satu bulan kalendar dari tarikh penyampaian suatu notis
ke alamat terakhir diketahui orang yang daripadanya
getah, keluaran getah, benda, buku, dokumen atau artikel
lain itu disita yang menyatakan bahawa tidak ada
pendakwaan berkenaan dengan getah, keluaran getah,
benda, buku, dokumen atau artikel lain itu, melainkan
jika sebelum tarikh itu suatu tuntutan baginya dibuat
mengikut cara yang dinyatakan dalam subseksyen (4), (5)
dan (6).

(4) Mana-mana orang yang menegaskan bahawa dia
adalah pemunya getah, keluaran getah, benda, buku,
dokumen atau artikel lain yang disebut dalam subseksyen
(3) dan bahawa ia tidak boleh dilucuthak boleh secara
sendiri atau melalui ejennya yang diberikuasa secara
bertulis memberikan notis bertulis kepada pegawai
diberikuasa yang memegang getah, keluaran getah, benda,
buku, dokumen atau artikel lain itu bahawa dia menuntutnya.


Perlucuthakan
getah, dsb.
yang disita.


-----

LEMBAGA GETAH MALAYSIA (PERBADANAN) 35

(5) Apabila notis yang disebut dalam subseksyen (4)
diterima, pegawai diberikuasa hendaklah merujukkan
perkara itu kepada Majistret untuk diputuskan.

(6) Majistret yang kepadanya suatu perkara dirujukkan
## di bawah subseksyen (5) hendaklah mengeluarkan suatu
saman menghendaki orang yang menegaskan bahawa dia
adalah pemunya getah, keluaran getah, benda, buku,
dokumen atau artikel lain itu dan orang yang daripadanya
ia disita, hadir di hadapan Majistret itu dan apabila
mereka hadir atau apabila mereka tidak hadir, tetapi
penyampaian saman dengan sewajarnya dibuktikan,
Majistret hendaklah meneruskan pemeriksaan mengenai
perkara itu dan jika dibuktikan bahawa suatu kesalahan
## di bawah Akta ini telah dilakukan dan bahawa getah,
keluaran getah, benda, buku, dokumen atau artikel lain
itu adalah hal perkara atau telah digunakan dalam pelakuan
kesalahan itu, hendaklah mengarahkan supaya ia
dilucuthakkan dan hendaklah, jika tiada bukti sedemikian
mengarahkan pelepasannya.

(7) Apa-apa getah, keluaran getah, benda, buku, dokumen
atau artikel lain yang dilucuthakkan atau yang disifatkan
sebagai dilucuthakkan hendaklah dihantarserahkan kepada
pegawai diberikuasa dan hendaklah dilupuskan mengikut
arahan Majistret itu.

(8) Jika apa-apa getah atau keluaran getah yang disita
pada menjalankan kuasa yang diberikan di bawah Akta
ini bersifat mudah rosak atau cepat dan mudah reput atau
jika jagaan getah atau keluaran getah itu melibatkan
perbelanjaan dan kesusahan yang tak munasabah, atau
dipercayai menyebabkan halangan atau bahaya kepada
orang awam, Ketua Pengarah boleh mengarahkan supaya
getah atau keluaran getah itu dijual pada bila-bila masa
dan hasil jualan itu hendaklah dipegang untuk mematuhi
hasil apa-apa pendakwaan di bawah Akta ini.

(9) Lembaga tidak berliabiliti kepada mana-mana orang
bagi apa-apa kemerosotan, tidak kira bagaimana sekalipun
## berlaku, dalam kualiti apa-apa getah atau keluaran getah
yang disita di bawah Akta ini.


-----

36 RANG UNDANG-UNDANG

**51. Apa-apa getah, keluaran getah atau hasil jualannya,**
benda, buku, dokumen atau artikel lain yang dilucuthakkan,
atau yang diambil dan disifatkan sebagai dilucuthakkan,
## di bawah Bahagian ini hendaklah menjadi harta Lembaga.

**52. Jika apa-apa getah, keluaran getah, benda, buku,**
dokumen atau artikel lain yang disita di bawah Akta ini
dipegang dalam jagaan Kerajaan sementara menunggu
penyelesaian apa-apa prosiding berkenaan dengan kesalahan
di bawah Akta ini, kos bagi memegang benda itu dalam
jagaan hendaklah, dalam hal mana-mana orang yang
didapati bersalah atas sesuatu kesalahan, menjadi hutang
yang kena dibayar kepada Kerajaan oleh orang itu dan
hendaklah boleh diperdapatkan dengan sewajarnya.

## 53. Tiada seorang pun boleh, dalam apa-apa prosiding
di hadapan mana-mana mahkamah berkenaan dengan
penyitaan apa-apa getah, keluaran getah, benda, buku,
dokumen atau artikel lain yang disita pada menjalankan
atau yang dikatakan pada menjalankan mana-mana kuasa
## yang diberikan di bawah Akta ini, berhak kepada kos
prosiding itu atau kepada apa-apa ganti-rugi atau relif
lain melainkan jika penyitaan itu dibuat tanpa sebab yang
munasabah.

**54. Mana-mana orang yang menghalang, merintangi,**
menyerang atau mengganggu mana-mana pegawai
diberikuasa dalam pelaksanaan fungsinya di bawah Akta
ini adalah melakukan suatu kesalahan.

BAHAGIAN VIII

AM

**55. Industri getah Malaysia hendaklah dikawalselia**
mengikut peraturan-peraturan yang dibuat di bawah Akta
ini.

**56. Mana-mana orang yang melakukan suatu kesalahan**
di bawah Akta ini yang baginya tiada penalti diperuntukkan
secara nyata, apabila disabitkan, boleh dikenakan denda
tidak melebihi tiga puluh ribu ringgit atau dipenjarakan
selama tempoh tidak melebihi satu tahun atau keduaduanya.


Harta dalam
getah, dsb.
yang
dilucuthak.

Kos
memegang
getah, dsb.
yang disita.

Tiada kos
atau gantirugi yang
berbangkit
daripada
penyitaan
boleh
diperdapatkan.

Halangan
pegawai
diberikuasa.

Pengawalseliaan
industri
getah.

Penalti am.


-----

LEMBAGA GETAH MALAYSIA (PERBADANAN) 37

**57. (1) Ketua Pengarah boleh mengkompaunkan apa-**
apa kesalahan yang dilakukan oleh mana-mana orang di
bawah Akta ini, dengan membuat suatu tawaran bertulis
kepada orang itu untuk mengkompaunkan kesalahan itu
atas pembayaran suatu amaun yang tidak melebihi lima
puluh peratus amaun maksimum denda bagi kesalahan itu
kepada Ketua Pengarah dalam masa yang dinyatakan
dalam tawaran itu.

(2) Suatu tawaran di bawah subseksyen (1) boleh
dibuat pada bila-bila masa selepas kesalahan dilakukan,
tetapi sebelum apa-apa pendakwaan baginya dimulakan,
dan jika amaun yang dinyatakan dalam tawaran tidak
dibayar dalam masa yang dinyatakan dalam tawaran itu
atau dalam apa-apa tempoh lanjutan yang diberikan oleh
Ketua Pengarah, pendakwaan bagi kesalahan itu boleh
dimulakan pada bila-bila masa selepas itu terhadap orang
yang kepadanya tawaran itu dibuat.

## (3) Jika suatu kesalahan dikompaunkan di bawah
subseksyen (1), tiada pendakwaan boleh selepas itu
dimulakan berkenaan dengan kesalahan itu terhadap orang
yang kepadanya tawaran untuk mengkompaunkan itu
dibuat.

**58. (1) Tiada pendakwaan bagi atau yang berhubungan**
dengan apa-apa kesalahan di bawah Akta ini boleh
dimulakan tanpa kebenaran secara bertulis Pendakwa
Raya.

(2) Mana-mana pegawai Lembaga yang pangkatnya
tidak rendah daripada Penolong Pegawai Penguatkuasa
yang diberikuasa secara bertulis oleh Pendakwa Raya
boleh menjalankan pendakwaan bagi apa-apa kesalahan
di bawah Akta ini.

## 59. Walau apa pun mana-mana undang-undang bertulis
yang bertentangan, suatu Mahkamah Majistret Kelas
Pertama hendaklah mempunyai bidang kuasa membicarakan
apa-apa kesalahan di bawah Akta ini dan mengenakan
hukuman penuh bagi apa-apa kesalahan sedemikian.


Pengkompaunan
kesalahan.

Permulaan
dan
penjalanan
pendakwaan.

Bidang kuasa
membicarakan
kesalahan.


-----

38 RANG UNDANG-UNDANG

**60. Tiada tindakan atau pendakwaan boleh dibawa,**
## dimulakan atau disenggarakan dalam mana-mana mahkamah terhadap—

_(a) Ketua Pengarah, Timbalan Ketua Pengarah,_
atau mana-mana pegawai lain yang dilantik
## dengari sewajarnya di bawah Akta ini bagi atau
atas atau berkenaan dengan apa-apa perbuatan
yang diarahkan atau yang dilakukan bagi maksud
melaksanakan Akta ini; dan

_(b) mana-mana orang lain bagi atau atas atau_
berkenaan dengan apa-apa perbuatan yang
dilakukan atau dikatakan dilakukan olehnya di
bawah perintah, arahan atau suruhan Ketua
Pengarah, Timbalan Ketua Pengarah atau manamana pegawai lain yang dilantik dengan
sewajarnya di bawah Akta ini jika perbuatan itu
dilakukan dengan suci hati dan dengan
mempercayai dengan munasabah bahawa ia perlu
bagi maksud yang diniatkan dicapai olehnya.

**61. (1) Menteri boleh melalui perintah yang disiarkan**
dalam Warta mengecualikan mana-mana orang atau kelas
orang atau apa-apa getah, keluaran getah, bahan penanaman
getah atau benda lain atau kelas getah, keluaran getah,
bahan penanaman getah atau benda lain, daripada sernua
atau mana-mana peruntukan Akta ini.

(2) Menteri boleh mengenakan apa-apa terma dan
syarat yang difikirkannya patut atas apa-apa pengecualian
di bawah subseksyen (1).

**62. (1) Menteri boleh membuat peraturan-peraturan bagi**
semua atau mana-mana maksud yang berikut:

_(a) menetapkan cara memohon lesen, perakuan,_
permit dan kelulusan di bawah Akta ini, butirbutir yang hendaklah dikemukakan oleh pemohon,
cara melesenkan dan memperakukan, fee yang
kena dibayar mengenainya, syarat atau sekatan
yang hendaklah dikenakan dan borang atau
borang-borang bagi lesen, perakuan, permit dan
kelulusan;


Perlindungan
pegawai.

Kuasa untuk
mengecualikan.

Peraturanperaturan.


-----

LEMBAGA GETAH MALAYSIA (PERBADANAN) 39

_(b) menetapkan standard memproses dan kaedah_
memelihara, menggredkan atau membungkus
getah dan keluaran getah, termasuk menetapkan
tanda yang hendaklah dicapkan atau selainnya
ditulis pada getah yang dibungkus untuk eksport;
## (c) menetapkan prosedur yang hendaklah diikuti
oleh pengeksport dalam mengeksport getah dan
keluaran getah;
_(d) mengadakan peruntukan bagi penyelenggaraan_
standard kelakuan yang sewajarnya dalam
menjalankan dagangan getah dan industri getah
dan bagi memperkatakan.pelanggarannya;
_(e) menetapkan prosedur yang hendaklah diikuti_
untuk mentadbir Kumpulan Wang;
_(f) menetapkan borang bagi maksud Akta ini;_
_(g) menetapkan fee dan caj yang kena dibayar di_
bawah Akta ini dan cara memungut dan mengganti
bayar fee itu;
_(h) mengadakan peruntukan bagi mengawalselia_
semua atau mana-mana aktiviti Lembaga dan
pada amnya bagi pelaksanaan fungsi, penjalanan
kuasa dan penunaian kewajipan Lembaga di
bawah Akta ini; dan
_(i) mengadakan peruntukan bagi apa-apa perkara_
lain yang dicadangkan oleh, atau perlu bagi
melaksanakan sepenuhnya, peruntukan Akta ini
dan bagi pentadbirannya yang sewajarnya.

(2) Peraturan-peraturan yang dibuat di bawah subseksyen
(1) boleh menetapkan apa-apa perbuatan yang melanggar
peraturan-peraturan itu sebagai suatu kesalahan dan boleh
menetapkan penalti denda tidak melebihi satu ratus ribu
ringgit atau penjara selama tempoh tidak melebihi tiga
tahun atau kedua-duanya.

**63. (1) Tertakluk kepada subseksyen (2), segala perbuatan**
dan benda yang dilakukan oleh mana-mana orang sebagai
persediaan bagi atau dengan menjangkakan Akta ini dan
apa-apa perbelanjaan yang dilakukan berhubungan
dengannya hendaklah disifatkan telah diberikuasa di


Pengesahan
perbuatan
yang
dilakukan
dengan
menjangkakan
Akta.


-----

40 RANG UNDANG-UNDANG

bawah Akta ini, dengan syarat bahawa perbuatan dan
benda yang dilakukan tidak tak konsisten dengan niat dan
## maksud am Akta ini; dan segala hak dan obligasi yang
diperolehi atau ditanggung sebagai akibat perlakuan
perbuatan atau benda itu termasuk apa-apa perbelanjaan
yang dilakukan berhubungan dengannya hendaklah
## disifatkan sebagai hak dan obligasi Lembaga.

(2) Subseksyen (1) tidak memberikuasa perlantikan
anggota, pegawai atau pengkhidmat Lembaga kecuali
## setakat untuk memberikuasa perlantikan sementara orang
sedemikian sehingga perlantikan sewajarnya dibuat di
bawah Akta ini.

BAHAGIAN IX

PEMANSUHAN, KECUALIAN DAN PERALIHAN

**64. Akta Kumpulan Wang Penyelidikan dan Kemajuan**
## Getah Malaysia 1958, Akta Institut Penyelidikan Getah
Malaysia 1966, Akta Lembaga Pasaran dan Pelesen
Getah Malaysia 1972, Akta Pengawalan Perkapalan dan
Pembungkusan Getah 1949 dan Akta Pendaftaran Eksport
Getah 1966 ("Akta dimansuhkan") adalah dimansuhkan
## dan Lembaga Penyelidikan dan Kemajuan Getah Malaysia,
Lembaga Institut Penyelidikan Getah Malaysia dan
Lembaga Pasaran dan Pelesen Getah Malaysia ("Lembaga
dibubarkan") dan Institut Penyelidikan Getah Malaysia
("Institut dibubarkan") adalah dibubarkan.

**65. Kuasa, hak, keistimewaan, liabiliti, obligasi dan**
kewajipan yang sebelum tarikh ditetapkan merupakan
kuasa, hak, keistimewaan, liabiliti, obligasi dan kewajipan
Lembaga dibubarkan dan Institut dibubarkan hendaklah
dari tarikh itu turun kepada Lembaga.

**66. (1) Segala tanah yang sebelum tarikh ditetapkan**
terletakhak pada, atau disimpan di bawah mana-mana
undang-undang bertulis yang berhubungan dengan tanah
bagi maksud, Lembaga dibubarkan dan Institut dibubarkan
hendaklah pada tarikh itu diletakhakkan pada atau disifatkan
## sebagai disimpan bagi maksud Lembaga.


Pemansuhan
dan
pembubaran.
_Akta 401._
_Akta 407._
_Akta 84._
_Akta 526._
_Akta 475._

Pemindahan
kuasa, dsb.

Pemindahmilikan
harta.


-----

LEMBAGA GETAH MALAYSIA (PERBADANAN) 41

(2) Segala harta dan aset selain daripada tanah yang
sebelum tarikh ditetapkan terletakhak pada Lembaga
dibubarkan dan Institut dibubarkan atau pada mana-mana
orang bagi pihak Lembaga dibubarkan atau Institut
dibubarkan, mengikut mana-mana yang berkenaan,
hendaklah pada tarikh itu diletakhakkan pada Lembaga.

**67. Segala suratikatan, bon, perjanjian, suratcara dan**
## perkiraan bekerja yang wujud sebelum tarikh ditetapkan
dan yang menyentuh apa-apa harta yang dipindahmilikan
di bawah seksyen 66 hendaklah mempunyai kuatkuasa
dan kesan sepenuhnya terhadap atau memihak kepada
Lembaga dan bolehlah dikuatkuasakan dengan kuasa dan
kesan penuh seolah-olah, sebagai ganti Lembaga dibubarkan
atau Institut dibubarkan atau mana-mana orang yang
bertindak bagi pihak Lembaga dibubarkan atau Institut
dibubarkan, Lembagalah yang dinamakan di dalamnya
atau menjadi pihak kepadanya.

## 68. Segala wang dalam atau yang kena dibayar ke dalam
kumpulan wang-kumpulan wang Lembaga dibubarkan
yang ditubuhkan di bawah Akta dimansuhkan hendaklah
pada tarikh ditetapkan dipindahkan ke dalam dan disifatkan
sebagai sebahagian daripada Kumpulan Wang yang
ditubuhkan di bawah seksyen 34 Akta ini.

**69. (1) Walau apa pun apa-apa yang berlawanan, pada**
tarikh ditetapkan, anggota Lembaga dibubarkan dan anggota
mana-mana jawatankuasa yang dilantik di bawah Akta
dimansuhkan yang memegang jawatan sebelum tarikh itu
## hendaklah terhenti memegang jawatan.

(2) Tiada apa-apa dalam subseksyen (1) boleh
menjejaskan kebertanggungjawapan anggota Lembaga
dibubarkan yang keluar dan dengan seberapa scgera yang
praktik selepas tarikh ditetapkan, Lembaga dibubarkan
hendaklah menyediakan dan mengemukakan kepada
Menteri laporan termasuk penyata kewangan yang
dikehendaki di bawah Akta dimansuhkan masing-masing,
tetapi laporan itu hendaklah terhad kepada tempoh dari
1 Januari tahun yang relevan hingga tarikh sebelum
## tarikh ditetapkan.


Kontrak
sedia ada.

Pemindahan
wang dalam
kumpulan
wangkumpulan
wang.

Keanggotaan
Lembaga
dibubarkan.


-----

42 RANG UNDANG-UNDANCi

(3) Walau apa pun seksyen 64, Lembaga dibubarkan
hendaklah terus wujud bagi maksud subseksyen (2).

**70. Orang yang pada tarikh ditetapkan diambil kerja**
sebagai pegawai dan pengkhidmat Lembaga dibubarkan
atau Institut dibubarkan, mengikut mana-mana yang
berkenaan, di bawah Akta dimansuhkan hendaklah terus
menjadi pegawai dan pengkhidmat Lembaga di bawah
Akta ini seolah-olah orang itu telah dilantik di bawah
subseksyen 19(1) Akta ini atas terma dan syarat yang
sama bagi tempoh yang akan habis tempoh pada tarikh
yang padanya perlantikannya di bawah Akta dimansuhkan
sepatutnya habis tempoh.

**71. (1) Walau apa pun pemansuhan di bawah seksyen**
## 64 atau apa-apa peruntukan Akta ini yang berlawanan—

_(a) tiap-tiap orang yang, sebelum tarikh ditetapkan,_
memegang perakuan pendaftaran eksport yang
sah yang dikeluarkan kepadanya di bawah Akta
dimansuhkan hendaklah disifatkan sebagai
didaftarkan di bawah Akta ini sebagai pengeksport
sehingga tarikh habis tempoh perakuan itu dan
tertakluk kepada terma dan syarat yang dikenakan
di bawahnya;

_(b) tiap-tiap orang yang, sebelum tarikh ditetapkan,_
memegang perakuan yang sah untuk membungkus
atau mengkapalkan getah untuk dieksportkan
yang dikeluarkan kepadanya di bawah Akta
dimansuhkan hendaklah disifatkan sebagai
didaftarkan di bawah Akta ini sebagai
pembungkus atau pengeksport, mengikut manamana yang berkenaan, sehingga tarikh habis
tempoh perakuan itu dan tertakluk kepada terma
dan syarat yang dikenakan di bawahnya;

_(c) tiap-tiap orang yang, sebelum tarikh ditetapkan,_
memegang lesen yang sah untuk berniaga dalam,
membungkus, mengredkan atau mengkapalkan
getah yang dikeluarkan kepadanya di bawah
Akta dimansuhfcan hendaklah disifatkan sebagai
dilesenkan di bawah Akta ini sebagai peniaga,
pembungkus, penggred atau pengapal, mengikut


Penerusan
pegawai dan
pengkhidmat.

Kecualian
bagi
perakuan,
lesen dan
daftar.


-----

LEMBAGA GETAH MALAYSIA (PERBADANAN) 43

mana-mana yang berkenaan, sehingga tarikh
habis tempoh lesen itu dan tertakluk kepada
terma dan syarat yang dikenakan di bawahnya;
dan

_(d) tiap-tiap orang yang, sebelum tarikh ditetapkan_
didaftarkan di bawah Akta dimansuhkan sebagai
pembungkus atau pengapal getah hendaklah
disifatkan sebagai didaftarkan di bawah Akta
## ini sebagai pembungkus atau pengapal, mengikut
mana-mana yang berkenaan, sehingga pendaftaran
itu dibatalkan di bawah Akta ini.

(2) Tiap-tiap perakuan atau lesen yang menurut kuasanya
seseorang disifatkan di bawah subseksyen (1) sebagai
didaftarkan atau dilesenkan di bawah Akta ini hendaklah
disifatkan sebagai dikeluarkan di bawah Akta ini; dan
Lembaga boleh mengubah terma dan syarat yang dikenakan
di bawah perakuan atau lesen itu bagi maksud
menyelaraskannya dengan dasar Lembaga mengenai
## pengenaan syarat dan sekatan atas pendaftaran dan pelesenan
di bawah Akta ini.

(3) Peruntukan Akta ini yang berhubungan dengan
pembatalan pendaftaran dan lesen hendaklah terpakai
kepada semua orang yang disifatkan di bawah subseksyen
(1) sebagai didaftarkan atau dilesenkan di bawah Akta
ini.

(4) Jika seseorang yang disifatkan sebagai didaftarkan
atau dilesenkan di bawah Akta ini di bawah subseksyen
## (1) berhasrat didaftarkan atau dilesenkan di bawah Akta
ini sebagai pengeksport, pembungkus, pengapal, penggred
atau peniaga, mengikut mana-mana yang berkenaan,
selepas habis tempoh yang baginya dia disifatkan
didaftarkan atau dilesenkan di bawah Akta ini, dia boleh
memohon kepada Lembaga untuk didaftarkan atau untuk
diberikan lesen atau permit mengikut peraturan-peraturan
yang dibuat di bawah Akta ini, walau apa pun apa-apa
yang berlawanan, dan permohonannya hendaklah dibuat
dan dianggap sebagai suatu permohonan baru dan bukan
sebagai suatu permohonan bagi pembaharuan pendaftaran,
## lesen atau permit.


-----

44 RANG UNDANG-UNDANG

(5) Semua daftar yang disimpan dan disenggarakan di
bawah Akta dimansuhkan hendaklah disifatkan sebagai
daftar yang disimpan dan disenggarakan di bawah Akta
ini dan hendaklah disifatkan sebagai sebahagian
daripadanya.

**72. (1) Segala permohonan, kelulusan atau keputusan,**
atas rayuan atau sebaliknya, yang belum diselesaikan
oleh Lembaga dibubarkan atau Institut dibubarkan di
bawah Akta dimansuhkan hendaklah pada tarikh ditetapkan
diuruskan oleh Lembaga di bawah Akta ini.

## (2) Segala permohonan, kelulusan atau keputusan,
atas rayuan atau sebaliknya, yang belum diselesaikan
oleh Menteri di bawah Akta dimansuhkan hendaklah
pada tarikh ditetapkan diuruskan oleh Menteri di bawah
Akta ini.

(3) Segala suratcara, perakuan atau dokumen yang
diserah-simpan dengan Lembaga dibubarkan atau Institut
dibubarkan di bawah Akta dimansuhkan sebelum tarikh
ditetapkan hendaklah pada tarikh ditetapkan diserahsimpan dengan Lembaga.

**73. (1) Tiada apa-apa pemansuhan di bawah seksyen**
64 mahupun apa-apa jua yang terkandung dalam Akta ini
## boleh menjejaskan liabiliti mana-mana orang untuk didakwa
atau dihukum bagi kesalahan yang dilakukan di bawah
Akta dimansuhkan sebelum tarikh ditetapkan, atau apaapa prosiding yang dibawa sebelum tarikh itu berkenaan
dengan kesalahan sedemikian.

(2) Apa-apa prosiding, sama ada sivil atau jenayah,
atau kausa tindakan yang belum selesai atau yang wujud
sebelum tarikh ditetapkan oleh atau terhadap Lembaga
dibubarkan atau Institut dibubarkan atau mana-mana
orang yang bertindak bagi pihak Lembaga dibubarkan
atau Institut dibubarkan boleh diteruskan atau dimulakan
oleh atau terhadap Lembaga sebagaimana yang ia boleh
diteruskan atau dimulakan oleh atau terhadap Lembaga
dibubarkan, Institut dibubarkan atau orang sedemikian
jika Akta ini tidak diperbuat.


Penerusan
permohonan
dsb. yang
belum
selesai.

Penerusan
prosiding
sivil dan
jenayah.


-----

LEMBAGA GETAH MALAYSIA (PERBADANAN) 45

(3) Apa-apa rayuan yang dibawa atau apa-apa kebenaran
merayu yang dipohon pada atau selepas tarikh ditetapkan
terhadap suatu keputusan yang diberikan sebelum tarikh
itu dalam apa-apa prosiding undang-undang yang kepadanya
Lembaga dibubarkan atau Institut dibubarkan menjadi
pihak bolehlah dibawa oleh atau terhadap Lembaga.

**74. Sebutan dalam mana-mana undang-undang atau**
dokumen yang berkuatkuasa sebelum tarikh ditetapkan
mengenai Lembaga dibubarkan dan Institut dibubarkan
hendaklah ditafsirkan sebagai sebutan mengenai Lembaga.

**75. (1) Menteri boleh, setelah berunding dengan**
Lembaga, pada bila-bila masa yang difikirkannya perlu
atau suaimanfaat untuk berbuat demikian, sama ada bagi
maksud menghapuskan kesulitan, mencegah anomali atau
berbangkit daripada pembuatan Akta ini, melalui perintah
yang disiarkan dalam Warta membuat apa-apa ubahsuaian
kepada mana-mana peruntukan dalam mana-mana undangundang sedia ada yang difikirkannya patut.

(2) Menteri tidak boleh menjalankan kuasa yang
diberikan oleh subseksyen (1) selepas habis tempoh dua
tahun dari tarikh ditetapkan.

JADUAL PERTAMA

[Subseksyen 3(3)]

1. (1) Lembaga hendaklah bermesyuarat sekurang-kurangnya sekali
tiap-tiap tiga bulan pada masa dan di tempat yang ditetapkan oleh
Pengerusi.

(2) Sekurang-kurangnya empat belas hari notis bertulis hendaklah
diberikan kepada anggota.

(3) Pengerusi hendaklah mempengerusikan mesyuarat Lembaga.

(4) Kuorum Lembaga ialah tujuh orang.

(5) Tiap-tiap anggota Lembaga yang hadir berhak mendapat satu
undi.


Sebutan
dalam
undangundang atau
dokumen
mengenai
Lembaga
dibubarkan
dan Institut
dibubarkan.

Pencegahan
anomali.

Mesyuarat.


-----

46 RANG UNDANG-UNDANG

(6) Jika atas suatu persoalan untuk ditentukan oleh Lembaga
terdapat persamaan undi, Pengerusi hendaklah mempunyai undi
pemutus,

2. Anggota Lembaga hendaklah dibayar apa-apa elaun yang ditentukan
oleh Menteri.

3. (1) Lembaga boleh mengundang mana-mana orang menghadiri
mesyuarat atau pertimbangtelitian Lembaga bagi maksud menasihatinya
tentang apa-apa perkara yang dibincangkan, tetapi orang itu tidaklah
berhak mengundi pada mesyuarat atau pertimbangtelitian itu.

(2) Seseorang yang diundang di bawah subperenggan (1) boleh
dibayar apa-apa fee yang ditentukan oleh Lembaga.

4. (1) Lembaga hendaklah mempunyai suatu meterai biasa yang
mengandungi apa-apa peranti yang diluluskan oleh Lembaga dan
meterai itu boleh dipecahkan, ditukar, diubah atau dibuat baharu
sebagaimana yang difikirkan patut oleh Lembaga.

(2) Sehingga suatu meterai diadakan oleh Lembaga, suatu cap
yang mengandungi perkataan "Malaysian Rubber Board" atau "Lembaga
Getah Malaysia" boleh digunakan dan hendaklah disifatkan sebagai
meterai biasa Lembaga.

(3) Meterai biasa itu hendaklah disimpan dalam jagaan Ketua
Pengarah atau mana-mana orang lain yang diberikuasa oleh Lembaga,
dan hendaklah disahkan oleh Ketua Pengarah atau orang yang
diberikuasa itu atau oleh mana-mana pegawai yang diberikuasa oleh
salah seorang daripada mereka secara bertulis; dan semua suratikatan,
dokumen dan suratcara lain yang berupa sebagai dimeteraikan
dengan meterai itu, yang disahkan sebagaimana yang disebut terdahulu,
hendaklah disifatkan telah disempurnakan dengan sah sehingga
dibuktikan sebaliknya:

Dengan syarat bahawa apa-apa dokumen atau suratcara yang jika
disempurnakan oieh seseorang yang bukan suatu pertubuhan perbadanan
tidak akan dikehendaki dimeteraikan boteh disempurnakan oleh
Lembaga mengikut cara yang serupa; dan mana-mana dokumen atau
suratcara itu boleh disempurnakan bagi pihak Lembaga oleh manamana pegawai atau pengkhidmat Lembaga yang diberikuasa secara
am atau khas oleh Lembaga bagi maksud itu.

(4) Meterai biasa Lembaga hendaklah diberika'n pengiktirafan
rasmi dan kehakiman.

5. Seseorang anggota Lembaga yang, secara langsung atau secara
tak langsung, mempunyai sendiri atau melalui pekongsinya, apa-apa
kepentingan dalam mana-mana syarikat atau perusahaan yang dengannya
Lembaga bercadang hendak membuat apa-apa kontrak atau yang
mempunyai apa-apa kepentingan dalam mana-mana kontrak itu atau


Elaun.

Lembaga boleh
mengundang
orang lain
menghadiri
mesyuarat.

Meterai biasa.

Penzahiran
kepentingan.


-----

LEMBAGA GETAH MALAYSIA (PERBADANAN) 47

dalam apa-apa perkara yang sedang dibincangkan oleh Lembaga
hendaklah menzahirkan fakta dan jenis kepentingannya itu kepada
Lembaga, dan penzahiran itu hendaklah direkodkan dalam minit
Lembaga dan, melainkan jika dibenarkan secara khusus oleh Pengerusi,
anggota itu tidak boleh mengambil bahagian dalam apa-apa
pertimbangtelitian atau keputusan Lembaga yang berhubungan dengan
kontrak atau perkara itu.

6. (1) Lembaga hendaklah menyebabkan supaya minit segala
mesyuaratnya disenggarakan dan disimpan dalam bentuk yang
sepatutnya,

(2) Minit yang dibuat mengenai mesyuarat Lembaga, jika
ditandatangani dengan sewajarnya, boleh diterima sebagai keterangan
dalam segala presiding undang-undang tanpa bukti selanjutnya.

(3) Tiap-tiap mesyuarat Lembaga berkenaan dengan presiding
yang mengenainya minit telah dibuat sedemikian hendaklah disifatkan
telah dipanggil dan diadakan dengan sewajarnya dan semua anggota
pada mesyuarat itu layak dengan sewajarnya untuk bertindak.

7. Tiada perbuatan yang dilakukan atau presiding yang diambil di
bawah Akta ini boleh dipersoalkan atas alasan bahawa—

_(a) ada apa-apa kekosongan dalam keanggotaan, atau ada apa-_
apa kecacatan dalam penubuhan, Lembaga;

_(b) ada pelanggaran peruntukan-peruntukan perenggan 5 oleh_
mana-mana anggota Lembaga; atau

_(c) ada apa-apa peninggalan, kecacatan atau luar aturan yang_
tidak menyentuh merit kes itu.

8. Tertakluk kepada Akta ini, Lembaga hendaklah menetapkan
prosedurnya sendiri.

9. Tiap-tiap anggota Lembaga hendaklah menumpukan masa kepada
urusan Lembaga sebanyak yang perlu untuk menunaikan kewajipannya
dengan berkesan.

10. Perlantikan tiap-tiap anggota dan anggota silih ganti Lembaga
hendaklah disiarkan dalam Warta.

JADUAL KEDUA

[Subseksyen 45(2)]

1. Lembaga hendaklah, pada atau sebelum tarikh apa-apa perbadanan
ditubuhkan di bawah seksyen 45, membuat peraturan-peraturan
berkenaan dengan perbadanan itu yang menentukan—

_(a) maksud dan tujuan perbadanan itu ditubuhkan;_


Minit

Keesahan
perbuatan dan
prosiding.

Prosedur

Anggota Lembaga
hendaklah
menumpukan
masa
kepada urusan
Lembaga.

Pertantikan
hendaklah
disiarkan.

Kuasa Lembaga
untuk membuat
peraturanperaturan
bekenaan dengan
perbadanan.


-----

48 RANG UNDANG-UNDANG

_(b) hak, kuasa, kewajipan dan fungsi perbadanan itu;_

_(c) sistem pengurusan perbadanan itu; dan_

_(d) hubungan antara perbadanan itu dengan Lembaga dan hak_
pengawalan Lembaga ke atas perbadanan itu.

2. Tiada apa-apa dalam perenggan 1 boleh disifatkan memberikuasa
Lembaga membuat peraturan-peraturan bagi apa-apa maksud atau
tujuan yang lebih luas skopnya daripada maksud atau tujuan yang
baginya Lembaga ditubuhkan atau memberi mana-mana perbadanan
apa-apa hak, kewajipan, kuasa atau fungsi yang tidak termasuk
dalam hak, kewajipan, kuasa atau fungsi Lembaga di bawah Akta
ini.

3. Tertakluk kepada peruntukan Akta ini dan mana-mana peraturan
yang dibuat di bawah seksyen 62, apa-apa peraturan yang dibuat di
bawah perenggan 1 hendaklah mengikat perbadanan yang berkenaan
dengannya peraturan-peraturan itu dibuat dan hendaklah mempunyai
kuatkuasa bagi segala maksud seolah-olah peraturan-peraturan itu
telah diperbuat dalam Akta ini.

4. Lembaga boleh pada bila-bila masa meminda, membatalkan atau
membuat tambahan kepada mana-mana peraturan yang dibuat di
bawah perenggan 1 berkenaan dengan mana-mana perbadanan.

5. Lembaga hendaklah menyimpan suatu daftar dalam bentuk yang
ditetapkan mengenai semua perbadanan yang ditubuhkan olehnya di
bawah seksyen 45 dan daftar itu, berserta dengan salinan segala
peraturan yang dibuat di bawah perenggan 1 dan 4, adalah terbuka
untuk pemeriksaan awam di tempat atau tempat-tempat dan pada
bila-bila masa yang ditetapkan olehnya.

6. (1) Lembaga boleh, dengan kelulusan Menteri, melalui perintah
yang disiarkan dalam Warta, mengarahkan supaya mana-mana
perbadanan yang ditubuhkan olehnya digulung dan dibubarkan.

(2) Apabila mana-mana perbadanan dibubarkan di bawah perenggan
ini, aset perbadanan itu hendaklah berpindah kepada dan terletakhak
pada Lembaga setelah segala liabilitinya ditunaikan.

(3) Penggulungan sesuatu perbadanan di bawah perenggan ini
hendaklah dijalankan mengikut cara yang ditetapkan oleh Lembaga.

7. Tiap-tiap perbadanan yang ditubuhkan di bawah seksyen 45
adalah menjadi suatu pertubuhan perbadanan dengan apa-apa nama
yang diberikan oleh Lembaga dan hendaklah kekal turun-temurun
dan mempunyai suatu meterai biasa dan boleh mendakwa dan
didakwa atas nama itu dan, bagi maksud melaksanakan projek, skim
atau perusahaan yang baginya ia telah ditubuhkan, boleh membuat
kontrak, dan boleh memegang dan membuat apa-apa urusan berkenaan


Batasan kuasa
menubuhkan
perbadanan.

Kuatkuasa
peraturanperaturan.

Pindaan
peraturanperaturan

Daftar
perbadanan

Penggulungan.

Perbadanan
hendaklah
menjadi
pertubuhan
perbadanan.


-----

LEMBAGA GETAH MALAYSIA (PERBADANAN) 49

dengan apa-apa harta tak alih atau harta alih dan boleh melakukan
segala perkara dan benda lain yang bersampingan atau berkaitan
dengan sesuatu pertubuhan perbadanan yang tidak tak konsisten
dengan peruntukan Akta ini dan dengan tertakluk kepada apa-apa
sekatan atau batasan yang ditetapkan oleh Lembaga dalam setiap hal.

8. (1) Tiap-tiap perbadanan hendaklah mempunyai suatu meterai
biasa yang mengandungi apa-apa peranti yang diluluskan oleh
perbadanan dengan kelulusan Lembaga dan meterai itu boleh
dipecahkan, ditukar, diubah atau dibuat baharu sebagaimana yang
difikirkan patut oleh perbadanan dengan kelulusan Lembaga.

(2) Sehingga suatu meterai diadakan oleh perbadanan, suatu cap
yang mengandungi nama perbadanan melingkungi huruf "PP" boleh
digunakan dan hendaklah disifatkan sebagai meterai biasa perbadanan
itu.

(3) Meterai biasa itu hendaklah disimpan dalam jagaan orang
yang diberikuasa oleh perbadanan, dan hendaklah disahkan oleh
orang itu; dan semua suratikatan, dokumen dan suratcara lain yang
berupa sebagai dimeteraikan dengan meterai tersebut, disahkan
sebagaimana yang disebut terdahulu, hendaklah disifatkan telah
disempurnakan dengan sah sehingga dibuktikan sebaliknya:

Dengan syarat bahawa apa-apa dokumen atau suratcara yang jika
disempurnakan oleh seseorang yang bukan suatu pertubuhan perbadanan
tidak akan dikehendaki dimeteraikan boleh disempurnakan oleh
perbadanan mengikut cara yang serupa; dan mana-mana dokumen
atau suratcara itu boleh disempurnakan bagi pihak perbadanan oleh
mana-mana pegawai atau pengkhidmat perbadanan yang diberikuasa
secara am atau khas oleh perbadanan bagi maksud itu.

(4) Meterai biasa tiap-tiap perbadanan hendaklah diberikan
pengiktirafan rasmi dan kehakiman.

HURAIAN

Rang Undang-Undang ini bertujuan memansuhkan Akta Kumpulan
Wang Penyelidikan dan Kemajuan Getah Malaysia 1958, Akta
Institut Penyelidikan Getah Malaysia 1966, Akta Lembaga Pasaran
dan Pelesen Getah Malaysia 1972, Akta Pengawalan Perkapalan dan
Pembungkusan Getah 1949 dan Akta Pendaftaran Eksport Getah
1966; membubarkan Lembaga Penyelidikan dan Kemajuan Getah
Malaysia, Institut Penyelidikan Getah Malaysia dan Lembaga Institut
Penyelidikan Getah Malaysia dan Lembaga Pasaran dan Pelesen
Getah Malaysia; menubuhkan Lembaga Getah Malaysia dan
mengadakan peruntukan bagi perkara-perkara yang berkaitan dengannya
dan untuk membuat peruntukan yang lebih baik berkenaan dengan
industri getah Malaysia.


Meterai biasa
perbadanan.


-----

50 RANG UNDANG-UNDANG

2. Bahagian I mengandungi perkara-perkara permulaan.

_Fasal 1 mengandungi tajuk ringkas dan peruntukan mengenai_
mula berkuatkuasanya Akta yang dicadangkan.

_Fasal 2 mengandungi takrif beberapa ungkapan yang digunakan_
dalam Rang Undang-Undang ini.

3. Bahagian II mengandungi peruntukan yang berhubungan dengan
Lembaga Getah Malaysia.

_Fasal 3 mengadakan peruntukan bagi penubuhan dan objektif_
Lembaga sementara fasal 4 memperkatakan fungsi dan kuasanya.

_Fasal 5 mengandungi peruntukan mengenai keanggotaan Lembaga._

_Fasal 14 bertujuan memberi Menteri kuasa untuk memberikan_
arahan kepada Lembaga.

_Fasal 15 menghendaki Lembaga mengemukakan penyata, laporan,_
akaun dan maklumat kepada Menteri dan mana-mana pihak berkuasa
awam lain yang diarahkan oleh Menteri.

_Fasal 16 bertujuan mengadakan peruntukan bagi pewakilan fungsi,_
kuasa dan kewajipan Lembaga.

_Fasal 17 bertujuan memberi Lembaga kuasa menubuhkan_
jawatankuasa untuk membantu Lembaga dalam melaksanakan fungsinya
di bawah Akta yang dicadangkan, termasuk suatu Jawatankuasa
Pengurusan untuk menguruskan Pasaran Getah Malaysia.

4. Bahagian III mengandungi peruntukan mengenai Ketua Pengarah,
pegawai dan pengkhidmat Lembaga.

_Fasal 18 mengandungi peruntukan berkenaan dengan Ketua_
Pengarah.

_Fasal 19 bertujuan memberi Lembaga kuasa untuk melantik_
pegawai dan pengkhidmatnya. Subfasal 19(3) bertujuan memberi
Lembaga kuasa, dengan kelulusan Menteri, untuk membuat peraturanperaturan berkenaan dengan syarat perkhidmatan pegawai dan
pengkhidmatnya.

_Fasal 20 bertujuan memberi Lembaga kuasa memberi pinjaman_
dan membuat pendahuluan kepada pegawai dan pengkhidmatnya.

_Fasal 21 bertujuan mengadakan peruntukan bagi pewakilan_
kewajipan Ketua Pengarah.

_Fasal 22 bertujuan memberi Lembaga kawalan tatatertib terhadap_
pegawai dan pengkhidmatnya dan bagi maksud ini Lembaga boleh
menubuhkan jawatankuasa tatatertib.

_Fasal 23 memperkatakan soal rayuan terhadap keputusan sesuatu_
jawatankuasa tatatertib.


-----

LEMBAGA GETAH MALAYSIA (PERBADANAN) 51

_Fasal 24 bertujuan memberi Lembaga kuasa, dengan kelulusan_
Menteri, membuat peraturan-peraturan tatatertib dan memperuntukkan
bahawa peraturan-peraturan itu boleh mewujudkan kesalahan tatatertib
dan memperuntukkan hukuman tatatertib.

_Fasal 25 bertujuan membenarkan Lembaga mengenakan surcaj_
berkenaan dengan pegawai dan pengkhidmatnya dan menyatakan
bila Lembaga boleh berbuat demikian.

_Fasal 26 menghendaki Lembaga memberitahu orang yang akan_
dikenakan surcaj sementara fasal 27 dan 28 masing-masingnya
memperkatakan penarikbalikan surcaj dan soal memperdapatkan
surcaj.

_Fasal 29 memperkatakan keanggotaan Lembaga jika orang yang_
hendak disurcaj itu ialah Ketua Pengarah.

5. Bahagian IV mengandungi peruntukan yang berhubungan dengan
penyelidikan dan kemajuan.

_Fasal 30 mengadakan peruntukan bagi penubuhan pusat_
penyelidikan. Subfasal 30(2) bertujuan mengadakan peruntukan bagi
penubuhan semula Institut Penyelidikan Getah Malaysia sebagai
suatu pusat penyelidikan mengikut peruntukan Akta yang dicadangkan
selepas pembubarannya untuk membolehkan nama baik yang berkaitan
dengan Institut yang dibubarkan itu dinikmati oleh pusat penyelidikan
itu.

_Fasal 31 memperkatakan fungsi dan kuasa pusat penyelidikan._

_Fasal 32 memperkatakan akses kepada pusat penyelidikan dan_
kemudahannya dan kepada dapatan penyelidikannya.

_Fasal 33 melarang pengefuaran semula dan penerbitan dapatan_
penyefidikan kecuali dengan kebenaran bertulis terdahulu Ketua
Pengarah dan mengikut terma dan syarat yang ditentukan oleh Ketua
Pengarah.

6. Bahagian V mengandungi peruntukan-peruntukan kewangan.

_Fasal 34 mengadakan peruntukan bagi penubuhan suatu Kumpulan_
Wang dan fasal 36 bertujuan mengenakan ke atas Lembaga kewajipan
memelihara Kumpulan Wang itu.

_Fasal 35 menyatakan perbelanjaan yang boleh dipertanggungkan_
pada Kumpulan Wang itu.

_Fasal 37 memberi Menteri kuasa setelah berunding dengan_
Menteri Kewangan mengenakan dan memungut ses atas getah dan
keluaran getah yang dikeluarkan di atau dieksport dari Malaysia.


-----

52 RANG UNDANG-UNDANG

_Fasal 38 memberi Menteri kuasa mengenakan dan memungut fee_
dan caj lain berkenaan dengan perkhidmatan nasihat teknikal atau
perkhidmatan lain yang diberikan oleh Lembaga.

_Fasal 39 memperkatakan perbelanjaan dan penyediaan anggaran_
sementara _fasal_ _40 memperuntukkan bahawa Akta Badan Berkanun_
(Akaun dan Laporan Tahunan) 1980 adalah terpakai bagi Lembaga
dan perbadanan yang ditubuhkan di bawah Akta yang dicadangkan.

7. Bahagian VI memperkatakan kuasa dan fungsi lain Lembaga.

_Fasal 41 mengadakan peruntukan bagi peminjaman wang oleh_
Lembaga dan  fasal 42 bertujuan membolehkan Lembaga melaburkan
asetnya.

_Fasal 43 memberi Lembaga kuasa mengambil kerja dan membayar_
ejen dan penasihat teknikal, termasuk peguambela dan peguamcara,
jurubank dan broker saham.

_Fasal 44 memberi Lembaga kuasa, dengan kelulusan Menteri_
setelah berunding dengan Menteri Kewangan, memberikan pinjaman.

Lembaga juga dibenarkan menubuhkan perbadanan di bawah
_fasal 45._

8. Bahagian VII mengandungi peruntukan yang berhubungan dengan
penguatkuasaan, penyiasatan, keterangan dan kesalahan.

9. Bahagian VIII memperkatakan perkara am seperti pengawalseliaan
industri getah, pengkompaunan kesalahan, pemulaan dan penjalanan
pendakwaan di bawah Akta yang dicadangkan, bidang kuasa untuk
membicarakan kesalahan di bawah Akta yang dicadangkan,
perlindungan pegawai, kuasa membuat peraturan-peraturan dan
pengesahan perbuatan yang dilakukan dengan menjangkakan Akta
yang dicadangkan.

10. Bahagian IX mengandungi peruntukan pemansuhan, kecualian
dan peralihan.

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam perbelanjaan
wang tambahan yang amaunnya belum dapat ditentukan sekarang
ini. [PN.(U[2])1915.]


-----

