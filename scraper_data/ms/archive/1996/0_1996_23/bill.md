---
Year: 1996
Bill: D.R.27/1996 - Rang Undang-Undang Lembaga Kemajuan Trengganu Tengah 1973 (Lulus)
Title: D.R.27/1996 - Rang Undang-Undang Lembaga Kemajuan Trengganu Tengah 1973 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%2027.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%2027.pdf
---
---
Reading:
D.R.27/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 27/96

**Naskhah Sahih—Bahasa Kebangsaan**

RANG UNDANG-UNDANG

# b e r n a m a

Suatu Akta untuk meminda Akta Lembaga Kemajuan

Trengganu Tengah 1973.


MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Lembaga Kemajuan**

Trengganu Tengah (Pindaan) 1996.

**2. Akta Lembaga Kemajuan Trengganu Tengah 1973**
yang disebut "Akta ibu" dalam Akta ini, adalah dipinda
dalam seksyen 2 dengan memasukkan selepas takrif
"Negeri" takrif yang berikut:

' "pegawai perakaunan" termasuklah tiap-tiap

pegawai dan penjawat yang dipertanggung dengan
kewajipan memungut, menerima, atau mengakaunkan,
atau yang sebenarnya memungut, menerima atau
mengakaunkan, apa-apa wang dalam Kumpulan
Wang, atau yang dipertanggungkan dengan tugas
membayar, atau yang sebenarnya membayar,
apa-apa wang, dan tiap-tiap pegawai dan penjawat
yang dipertanggungkan dengan penerimaan, penjagaan
# atau pelupusan, atau pengakaunan, apa-apa barang


Tajuk
ringkas.

Pindaan
seksyen 2.

_Akta 104._


-----

2 RANG UNDANG-UNDANG

simpanan dan harta Lembaga atau yang pada
hakikatnya menerima, memegang atau melupuskan
barang simpanan dan harta itu;'.

**3. Akta ibu adalah dipinda dengan memasukkan selepas**
seksyen 16 seksyen vane berikut:


Seksyen baru
16A, 16B,
16c, 16D,
16E, 16F,
16G dan
16H


"
Jawatankuasa
tatatertib.


16A. (1) Lembaga hendaklah mempunyai kuasa
tatatertib terhadap semua pegawai dan
penjawatnya dan hendaklah menjalankan
kawalan tatatertib berkenaan dengan semua orang
sedemikian mengikut Akta ini dan mana-mana
peraturan yang dibuat di bawah seksyen 16c.

(2) Bagi maksud seksyen ini—

_(a) maka_ hendaklah ditubuhkan
jawatankuasa tatatertib Lembaga
berkenaan dengan Pengurus Besar yang
terdiri daripada—

(i) Ketua Setiausaha Kementerian,
yang hendaklah menjadi
pengerusi jawatankuasa itu; dan

(ii) dua orang anggota Lembaga
yang hendaklah dilantik oleh
Lembaga; dan

_(b) Lembaga boleh, melalui pemberitahuan_
# dalam Warta, menubuhkan
jawatankuasa tatatertib yang berlainan
bagi kategori berlainan pegawai atau
penjawat Lembaga.

(3) Yang berikut hendaklah terpakai bagi
mana-mana jawatankuasa tatatertib yang
ditubuhkan menurut subseksyen (2)(b):

_(a) jawatankuasa itu hendaklah terdiri_
daripada apa-apa bilangan anggota
Lembaga, selain daripada Pengerusi
Lembaga, atau pegawai Lembaga, atau
apa-apa kombinasi anggota dan pegawai
itu; dan


-----

LEMBAGA KEMAJUAN TRENGGANU TENGAH 3
(PINDAAN)

_(b) seseorang pegawai yang menjadi_
anggota sesuatu jawatankuasa tatatertib
tidaklah boleh lebih rendah pangkatnya
daripada mana-mana pegawai atau
penjawat yang ke atasnya jawatankuasa
yang dia menjadi anggota mempunyai
kuasa tatatertib.

(4) Jawatankuasa yang ditubuhkan di bawah
subseksyen (2)(b) hendaklah menjalankan
kuasanya dalam segala perkara berhubungan
dengan tatatertib pegawai-pegawai dan penjawatpenjawat yang diletakkan di bawah bidang
kuasanya.

(5) Pada menjalankan tugas dan kuasa
tatatertibnya, sesuatu jawatankuasa tatatertib
yang disebut dalam subseksyen (2) hendaklah
mempunyai kuasa untuk mengambil tindakan
tatatertib dan mengenakan apa-apa hukuman
tatatertib atau apa-apa kombinasi dua hukuman
tatatertib atau lebih sebagaimana yang
diperuntukkan di bawah mana-mana peraturan
yang dibuat di bawah seksyen 16c.

16B. (1) Sesuatu keputusan jawatankuasa
tatatertib di bawah seksyen 16 A(2)(2) bolehlah
dirayu kepada Menteri.

(2) Sesuatu keputusan jawatankuasa tatatertib
di bawah seksyen l6 A(2)(b) bolehlah dirayu
kepada Jawatankuasa Rayuan Tatatertib yang
hendaklah terdiri daripada anggota yang berikut:

_(a) Pengerusi Lembaga, yang hendaklah_
menjadi pengerusi Jawatankuasa Rayuan
Tatatertib dan mempunyai undi pemutus;
# dan
_(b) tiga orang anggota Lembaga, yang_
bukan anggota jawatankuasa tatatertib
yang keputusannya adalah hal perkara


Rayuan
terhadap
keputusan
jawatankuasa tatatertib.


-----

RANG UNDANG-UNDANG

rayuan itu, yang hendaklah dilantik oleh
pengerusi Jawatankuasa Rayuan
Tatatertib dengan kelulusan Lembaga
bagi maksud rayuan itu.

(3) Menteri atau Jawatankuasa Rayuan
Tatatertib, mengikut mana-mana yang berkenaan,
boleh mengesahkan, mengakaskan atau
mengubah keputusan Jawatankuasa tatatertib.

(4) Apabila Jawatankuasa Rayuan Tatatertib
menimbangkan sesuatu rayuan di bawah
subseksyen (2), seorang anggota Jawatankuasa
tatatertib yang terhadap keputusannya rayuan
itu dibuat yang juga anggota Lembaga tidak
boleh hadir pada atau dengan apa-apa cara
mengambil bahagian dalam apa-apa prosiding
yang berhubungan dengan rayuan itu.

(5) Keputusan Menteri atau Jawatankuasa
Rayuan Tatatertib di bawah subseksyen (3)
adalah muktamad dan konklusif.

16c. (1) Lembaga boleh, dengan kelulusan
Menteri, membuat apa-apa peraturan yang
difikirkannya perlu atau suaimanfaat untuk
mengadakan peruntukan bagi tatatertib pegawaipegawai dan penjawat-penjawat Lembaga.

(2) Peraturan-peraturan tatatertib yang dibuat
di bawah seksyen ini—

_(a) boleh mewujudkan kesalahan tatatertib;_

_(b) boleh mengadakan peruntukan bagi apa-_
apa hukuman tatatertib yang difikirkan
sesuai oleh Lembaga, dan hukuman itu
boleh meliputi amaran, denda,
pelucuthakan emolumen, penangguhan
pergerakan gaji, pengurangan gaji,
penurunan pangkat dan buang kerja;


Kuasa
membuat
peraturanperaturan
tatatertib.


-----

LEMBAGA KEMAJUAN TRENGGANU TENGAH 5
(PINDAAN)

_(c) hendaklah memberikan kepada orang_
yang terhadapnya prosiding tatatertib
itu diambil peluang membuat
representasi terhadap pertuduhan
tatatertib yang dibuat terhadapnya
# sebelum keputusah dicapai oleh
jawatankuasa tatatertib itu kecuali dalam
# hal-hal yang berikut:

(i) jika seseorang pegawai atau
penjawat Lembaga dibuang kerja
atau diturunkan pangkat atas
alasan kelakuan yang berkenaan
dengannya suatu pertuduhan
# jenayah telah dibuktikan terhadapnya;

(ii) jika Lembaga, atas syor Menteri
yang dipertanggungkan dengan
# hal-ehwal dalam negeri, berpuas
hati bahawa demi kepentingan
keselamatan Malaysia atau manamana bahagiannya adalah tidak
suaimanfaat untuk menjalankan
kehendak subperenggan ini; atau

# (iii) jika telah dibuat terhadap seseorang pegawai atau penjawat
Lembaga apa-apa perintah
tahanan, pengawasan, kediaman
terhad, buang negeri atau
# deportasi, atau jika telah
dikenakan terhadap pegawai atau
penjawat Lembaga apa-apa
bentuk sekatan atau pengawasan
dengan bon atau selainnya, di
bawah mana-mana undangundang berhubungan dengan
keselamatan Malaysia atau manamana bahagiannya, pencegahan
# jenayah, tahanan pencegahan,
kediaman terhad, buang negeri,
imigresen, atau perlindungan
# wanita dan gadis;


-----

RANG UNDANG-UNDANG

_(d) boleh mengadakan peruntukan bagi_
penahanan kerja dengan pengurangan
emolumen pegawai atau penjawat
Lembaga sementara menanti selesainya
prosiding jenayah terhadapnya atau
prosiding tatatertib terhadapnya dengan
tujuan membuang kerja atau
menurunkan pangkatnya; dan

_(e) boleh mengadakan peruntukan bagi_
penggantungan tanpa emolumen
seseorang pegawai atau penjawat
Lembaga jika pegawai atau penjawat
itu telah disabitkan oleh mana-mana
mahkamah jenayah atau jika suatu
perintah tahanan atau sekatah telah
dibuat berkenaan dengan atau dikenakan
terhadap pegawai atau penjawat itu.

16D. (1) Seseorang yang sedang atau telah
bekerja dengan Lembaga boleh disurcaj jika
ternyata kepada Lembaga bahawa orang itu—

_(a) tidak memungut apa-apa wang yang_
terhutang kepada Lembaga yang
pemungutannya menjadi tanggungjawabnya;

_(b) adalah atau telah bertanggungjawab bagi_
apa-apa pembayaran wang daripada
Lembaga yang tidak sepatutnya dibuat
atau bagi apa-apa pembayaran wang
yang tidak diluluskan dengan
sewajarnya;

_(c) adalah atau telah bertanggungjawab,_
secara langsung atau tak langsung,
bagi apa-apa kekurangan dalam, atau
bagi pemusnahan, apa-apa wang,
barang simpanan atau harta lain
Lembaga;

_(d) sebagai atau semasa menjadi pegawai_
perakaunan, tidak menyimpan akaun
atau rekod yang sepatutnya; atau


Pengenaan
surcaj


-----

LEMBAGA KEMAJUAN TRENGGANU TENGAH 7
(PINDAAN)

_(e) tidak membuat apa-apa pembayaran,_
atau adalah atau telah bertanggungjawab
bagi apa-apa kelewatan dalam
pembayaran wang daripada Lembaga
kepada mana-mana orang yang
kepadanya pembayaran itu kena dibuat
di bawah mana-mana undang-undang
atau di bawah mana-mana kontrak,
perjanjian atau perkiraan yang dibuat
antara orang itu dengan Lembaga.

(2) Lembaga hendaklah, sebelum orang itu
disurcaj, menyampaikan suatu notis bertulis
kepadanya yang memintanya menunjukkan sebab
mengapa dia tidak patut disurcaj.

(3) Jika penjelasan yang memuaskan hati
tidak diterima dalam masa empat belas hari dari
tarikh penyampaian notis seperti yang disebut
# terdahulu, Lembaga boleh—

_(a) dalam hal subseksyen (1)(a), (b) dan_
_(c), mensurcajkan terhadap orang itu_
sejumlah wang yang tidak melebihi
amaun yang tidak dipungut, atau apaapa bayaran yang tidak sepatutnya
dibuat, atau kekurangan dalam, atau
pemusnahan harta yang dilakukan; dan

_(b) dalam hal subseksyen (1)_ _(d) dan (e),_
mensurcajkan apa-apa jumlah wang
terhadap orang itu sebagaimana yang
difikirkannya patut.

16E. Lembaga hendaklah memberitahu orang
yang disurcajkan berkenaan dengan surcaj yang
dikenakan di bawah seksyen 16D(3).

16F. Walau apa pun seksyen 16D(3) dan 16E,
Lembaga boleh pada bila-bila masa menarik balik
apa-apa surcaj yang berkenaan dengannya
penjelasan yang memuaskan hati telah diterima


Pembentahuan
surcaj.

Penarikbahkan
surcaj


-----

RANG UNDANG-UNDANG

atau jika ternyata selainnya bahawa tiada surcaj
patut dibuat, dan Lembaga hendaklah dengan
serta-merta memberitahu orang yang disurcaj
# akan penarikbalikan itu.

16G. Amaun apa-apa surcaj yang dikenakan di
# bawah seksyen 16D(3) dan tidak ditarik balik
di bawah seksyen 16F hendaklah menjadi hutang
yang kena dibayar kepada Lembaga daripada
orang yang terhadapnya surcaj itu dikenakan
dan boleh didakwa dan diperdapatkan di dalam
mana-mana mahkamah atas guaman Lembaga
# dan boleh juga, jika diarahkan sedemikian oleh
Lembaga, diperdapatkan melalui potongan—
_(a) daripada gaji orang yang disurcajkan;_
atau
_(b) daripada pencen orang yang disurcajkan,_

dengan ansuran bulanan yang sama banyak yang
tidak melebihi satu perempat daripada jumlah
gaji atau pencen bulanan, mengikut mana-mana
yang berkenaan, orang itu.

16H. Dalam apa-apa tindakan surcaj terhadap
Pengurus Besar, keanggotaan Lembaga bagi
maksud seksyen 16D dan 16G tidaklah termasuk
# Pengurus Besar.".

HURAIAN


Mendapatkan surcaj.

Keanggotaan
Lembaga
dalam kes
khas.


Rang Undang-Undang ini bertujuan meminda Akta Lembaga
Kemajuan Trengganu Tengah 1973 ("Akta").

2. Fasal 1 bertujuan mengadakan peruntukan bagi perkara
permulaan.

3. Fasal 2 bertujuan meminda seksyen 2 Akta dengan memasukkan
takrif "pegawai perakaunan".

4. Fasal 3 bertujuan memasukkan seksyen baru 16A, 16B, 16c,
16D, 16E, 16F, 16G dan 16H. Seksyen baru 16A yang dicadangkan
bertujuan mengadakan peruntukan bagi penubuhan jawatankuasa
tatatertib bagi kategori yang berlainan pegawai-pegawai dan penjawat

-----

LEMBAGA KEMAJUAN TRENGGANU TENGAH 9
(PINDAAN)

penjawat Lembaga. Seksyen baru 16Byang dicadangkan bertujuan
membenarkan rayuan dibuat kepada Menteri atau Jawatankuasa
Rayuan Tatatertib, mengikut mana-mana yang berkenaan, terhadap
keputusan Jawatankuasa tatatertib. Seksyen baru 16c yang
dicadangkan bertujuan memberi kuasa kepada Lembaga, dengan
kelulusan Menteri, untuk membuat peraturan-peraturan bagi
mengadakan peruntukan mengenai kesalahan dan hukuman tatatertib.
Seksyen baru 16D, 16E, 16F dan 16G adalah berhubungan dengan
pengenaan surcaj terhadap mana-mana orang yang sedang atau telah
bekerja dengan Lembaga. Seksyen baru 16H yang dicadangkan
bertujuan memperuntukkan dalam apa-apa tindakan surcaj terhadap
Pengurus Besar, komposisi Lembaga bagi maksud seksyen 16D dan
16G tidak termasuk Pengurus Besar.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan.

[PN. (U[2]) 1720/C.]


-----

