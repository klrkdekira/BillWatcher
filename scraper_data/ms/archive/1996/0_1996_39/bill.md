---
Year: 1996
Bill: D.R.43/1996 - Rang Undang-Undang Pergigian (Pindaan) 1996 (Lulus)
Title: D.R.43/1996 - Rang Undang-Undang Pergigian (Pindaan) 1996 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%2043.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%2043.pdf
---
---
Reading:
D.R.43/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 43/96

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Pergigian 1971.

[ ]

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Pergigian (Pindaan)**

1996.

**2. Akta Pergigian 1971, yang disebut "Akta ibu" dalam**
Akta ini, adalah dipinda dalam teks bahasa kebangsaan,
dengan menggantikan perkataan "doktor gigi" di manamana jua terdapat dalamnya dengan perkataan "doktor
pergigian".

**3. Seksyen 3 Akta ibu adalah dipinda—**

_(a) dalam subseksyen (1)—_

(i) dengan memotong perenggan (c) dan (d);

(ii) dengan menggantikan perenggan (e)

dengan perenggan yang berikut:

_"(e) enam orang doktor pergigian dari_

kalangan kakitangan fakulti


Tajuk
ringkas.

Pindaan am

_Akta 51._

Pindaan
seksyen 3.


-----

_Rang Undang-Undang_


pergigian institusi pendidikan

tinggi di Malaysia yang akan
dilantik oleh Merited;"; dan

(iii) dengan memasukkan selepas perenggan

_(e) perenggan yang berikut:_

"(ea) enam orang doktor pergigian

yang akan dilantik oleh

Menteri;";

_(b) dalam subseksyen (2), (5) dan (6) dengan_

memasukkan selepas perkataan "subseksyen
(1)(e)" perkataan "atau (ea)";

_(c) dalam subseksyen (7)—_

(i) dengan menggantikan noktah bertindih

dengan noktah; dan

(ii) dengan memotong proviso;

_(d) dengan memotong subseksyen (12);_

_(e) dalam subseksyen (13)—_

(i) dengan memotong perkataan "atau" di

hujung perenggan (a);

(ii) dalam perenggan _(b)_ dengan

menggantikan noktah dengan perkataan
"; atau"; dan

(iii) dengan memasukkan selepas perenggan

_(b) perenggan yang berikut:_

_"(c) jika pada bila-bila masa namanya_

telah dipotong dari Daftar.";

_(f) dengan memasukkan selepas subseksyen (13)_

subseksyen yang berikut:

"(13A) Seseorang pengamal yang namanya

telah digantung dari Daftar atau yang telah
dicela di bawah seksyen 33 tidak layak untuk
dinamakan dan dilantik atau dipilih atau


-----

_Pergigian (Pindaan)_ 3

dilantik, mengikut mana-mana yang
berkenaan, di bawah subseksyen (1)(e) hingga
# (j)
_(a) dalam hal sesuatu penggantungan, bagi_
tempoh selama enam tahun selepas
tamatnya penggantungan itu; atau

_(b) dalam hal sesuatu celaan, bagi tempoh_
selama enam tahun dari tarikh celaan
itu."; dan

_(g) dengan memasukkan selepas subseksyen (14)_
subseksyen yang berikut:

"(15) Jika pada menjalankan bidang kuasa
tatatertibnya di bawah Akta, Majlis—

_(a) melantik suatu jawatankuasa untuk_
menjalankan penyiasatan permulaan;
atau

_(b) mengadakan siasatan tatatertib,_

berkenaan dengan mana-mana pengamal yang
adalah seorang ahli Majlis, pengamal itu
hendaklah digantung,

(16) Penggantungan seseorang ahli Majlis
di bawah subseksyen (15) hendaklah, jika
penyiasatan permulaan dijalankan,
berkuatkuasa dari tarikh bermulanya
penyiasatan itu atau, jika siasatan tatatertib
diadakan, berkuatkuasa dari tarikh bermulanya
siasatan itu.

(17) Jika penyiasatan permulaan dijalankan
dan apabila tamatnya penyiasatan permulaan
itu Majlis memutuskan bahawa suatu siasatan
tatatertib hendaklah diadakan, tempoh
penggantungan seseorang ahli hendaklah
diteruskan sehingga tamatnya siasatan
tatatertib itu.


-----

4 _Rang Undang-Undang_

(18) Mana-mana ahli Majlis yang telah
digantung di bawah subseksyen (15) atau (16)
hendaklah dengan serta-merta dihidupkan
# semula sebagai ahli Majlis jika apabila
tamatnya penyiasatan permulaan atau siasatan
tatatertib itu, mengikut mana-mana yang
berkenaan, Majlis mendapati bahawa tiada
apa-apa kesalahan telah dibuktikan berkenaan
dengan ahli itu.

(19) Mana-mana ahli Majlis yang hendak
dihidupkan semula menurut subseksyen (18)
hendaklah, jika penghidupan semula itu akan
berkuatkuasa sebelum tamatnya tempoh
jawatannya, dihidupkan semula untuk
memegang jawatan bagi bahagian tempoh
jawatannya yang belum tamat.".

**4. Subseksyen 17(1) Akta ibu adalah dipinda—**

_(a) dengan menggantikan koma di hujung perenggan_
_(b) dengan perkataan "; atau"; dan_

_(b) dengan memasukkan selepas perenggan (b)_
perenggan yang berikut:

# "(c) didapati oleh panel kajian semula
perubatan, yang hendaklah terdiri
daripada dua orang pengamal perubatan
dan seorang doktor pergigian yang
dilantik oleh Majlis, selepas menjalankan
penyiasatan yang sepatutnya sebagai tak
layak untuk melaksanakan kewajipankewajipan profesionalnya oleh sebab
keadaan mental atau fizikalnya,".

**5. Seksyen 23 Akta ibu adalah dipinda—**

_(a) dalam nota birai, dengan memotong perkataan_
"orang yang menjadi pesakit otak";


Pindaan
seksyen 17

Pindaan
seksyen 23.


-----

_Pergigian (Pindaan)_ 5

_(b) dengan menggantikan subseksyen (1) dengan_
subseksyen yang berikut:

"(1) Jika—

_(a) Pendaftar berpuas hati bahawa mana-_
mana orang yang didaftarkan di
bawah Akta ini dimasukkan ke atau
ditahan di hospital sakit otak di bawah
peruntukan mana-mana undangundang; atau

_(b) mana-mana orang yang didaftarkan_
di bawah Akta ini telah diperakui oleh
panel kajian semula perubatan, yang
hendaklah terdiri daripada dua orang
pengamal perubatan dan seorang
doktor pergigian yang dilantik oleh
Majlis, sebagai tak layak untuk
melaksanakan kewajipan-kewajipan
profesionalnya oleh sebab keadaan
mental atau fizikalnya,

orang itu hendaklah dengan itu terhenti daripada
didaftarkan sedemikian, dan suatu catatan
hendaklah dibuat dengan sewajarnya
bersetentangan dengan namanya dalam Daftar.";
dan

_(c) dalam subseksyen (2) dengan menggantikan_
perkataan "keadaan otaknya" dengan perkataan
"keadaan mental atau fizikalnya, mengikut manamana yang berkenaan,".

**6. Subseksyen 36(2) Akta ibu adalah dipinda—**

_(a) dalam teks bahasa kebangsaan dengan memotong_
perkataan "dan" yang terdapat di hujung
perenggan (b); dan

_(b) dalam teks bahasa Inggeris dengan memotong_
perkataan "and" yang masing-masingnya terdapat
di hujung perenggan (a) dan (b).


Pindaan
seksyen 36.


-----

6 _Rang Undang-Undang_

**7. Subseksyen 42(1) Akta ibu adalah dipinda—**

_(a) dalam perenggan (a) dengan menggantikan_
perkataan "satu" dengan perkataan "sepuluh";
dan

_(b) dalam perenggan (b) dengan menggantikan_
perkataan "dua" dan "enam bulan" masingmasingnya dengan perkataan "dua puluh" dan
"tiga tahun".

**8. Subperenggan 2(3) Jadual Pertama kepada Akta ibu**
adalah dipinda dengan menggantikan perkataan "tujuh"
dengan perkataan "sepuluh".

HURAIAN

Rang Undang-Undang ini bertujuan meminda Akta Pergigian 1971
("Akta").

2. Fasal 2 bertujuan menggantikan perkataan "doktor gigi" di manamana jua ia terdapat dalam teks bahasa kebangsaan Akta dengan
perkataan "doktor pergigian".

3. _Fasal 3 bertujuan meminda seksyen 3 Akta untuk menambah_
komposisi Majlis Pergigian Malaysia ("Majlis") dengan memasukkan
sebagai ahli enam orang doktor pergigian dari kalangan kakitangan
fakulti pergigian institusi pendidikan tinggi di Malaysia dan enam
orang doktor pergigian yang akan dilantik oleh Menteri. Fasal 3
juga bertujuan memasukkan subseksyen baru (13 A), (15), (16), (17),
(18) dan (19). Subseksyen (13A) bertujuan untuk menghilangkan
kelayakan seseorang pengamal yang namanya telah dipotong dari
Daftar atau yang telah dicela daripada dinamakan atau dipilih menjadi
ahli Majlis bagi tempoh selama enam tahun dari tamatnya
penggantungan itu atau dari tarikh celaan itu, mengikut mana-mana
yang berkenaan. Subseksyen (16) memperuntukkan bahawa seseorang
ahli Majlis yang berkenaan dengannya penyiasatan permulaan telah
dimulakan atau siasatan tatatertib telah diadakan hendaklah digantung
daripada menjadi ahli Majlis dari tempoh mulanya penyiasatan atau
bermulanya siasatan itu. Walau bagaimanapun, subseksyen (18)
memperuntukkan bahawa jika Majlis mendapati tiada apa-apa


Pindaan
seksyen 42.

Pindaan
Jadual
Pertama.


-----

# Pergigian (Pindaan) 7

kesalahan telah dibuktikan terhadap ahli itu, dia hendaklah dihidupkan
semula sebagai ahli. Subseksyen (19) memperuntukkan bahawa
seseorang ahli Majlis hendaklah memegang jawatan bagi tempoh
jawatannya yang belum tamat jika penghidupan semula keahliannya
itu adalah sebelum tamatnya tempoh jawatannya.

4. _Fasal 4 bertujuan meminda subseksyen 17(1) Akta dengan_
memasukkan sekatan baru terhadap pendaftaran di bawah Akta. Majlis
boleh mengarahkan Pendaftar untuk tidak mendaftarkan mana-mana
orang yang didapati tak layak untuk melaksanakan kewajipankewajipan profesionalnya oleh sebab keadaan mental atau fizikalnya.

5. _Fasal 5 bertujuan meminda subseksyen 23(1) Akta untuk_
mengadakan peruntukan bagi keadaan mental atau fizikal sebagai
alasan tambahan bagi pemberhentian pendaftaran di bawah Akta.

6. _Fasal 7 bertujuan meminda subseksyen 42(1) Akta untuk_
menambah penalti am yang diperuntukkan di bawah subseksyen
tersebut.

7. _Fasal 8 bertujuan meminda subperenggan 2(3) Jadual Pertama_
kepada Akta dengan menambahkan kuorum bagi mesyuarat Majlis
daripada tujuh kepada sepuluh ahli.

8. Pindaan-pindaan lain yang tidak disebut secara spesifik adalah
berbangkit atau kecil pada dasarnya.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan.

[PN.(U[2]) 1307.]


-----

