---
Year: 1996
Bill: D.R.01/1996 - Rang Undang-Undang Majlis Pendidikan Tinggi Negara 1996 (Lulus)
Title: D.R.01/1996 - Rang Undang-Undang Majlis Pendidikan Tinggi Negara 1996 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%201.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%201.pdf
---
---
Reading:
D.R.01/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 1/96**

**Naskhah Sahih—Bahasa Kebangsaan**

RANG UNDANG-UNDANG MAJLIS PENDIDIKAN
TINGGI NEGARA 1996

SUSUNAN FASAL

BAHAGIAN I

PERMULAAN

Fasal
1. Tajuk ringkas dan mula berkuatkuasa.
2. Tafsiran.

BAHAGIAN II

MAJLIS PENDIDIKAN TINGGI NEGARA

3. Penubuhan Majlis.
4. Anggota Majlis.
5. Penjalanan sementara fungsi Pengerusi.
6. Tempoh perlantikan.
7. Hilang kelayakan menjadi anggota.
8. Terhenti menjadi anggota.
9. Kekosongan.
10. Anggota boleh meletakkan jawatan dengan notis.
11. Penamatan perlantikan.
12. Pungsi Majlis.

BAHAGIAN III

AM

13. Jawatankuasa.
14. Majlis hendaklah menentukan prosedurnya sendiri.
15. Mesyuarat.


-----

RANG UNDANG-UNDANG

Fasal

16. Pengisytiharan kepentingan benefisial.

17. Minit.

18. Elaun.

19. Sumbangan bantuan.

20. Sekretariat.


-----

RANG UNDANG-UNDANG

_b e r n a m a_

Suatu Akta untuk menubuhkan Majlis Pendidikan Tinggi
Negara dan untuk mengadakan peruntukan bagi fungsinya
berhubungan dengan pendidikan tinggi dan bagi perkaraperkara yang berkaitan dengannya.

[ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

BAHAGIAN I

PERMULAAN

**1. Akta ini bolehlah dinamakan Akta Majlis Pendidikan**
Tinggi Negara 1996 dan hendaklah mula berkuatkuasa
pada tarikh yang ditetapkan oleh Menteri melalui
pemberitahuan dalam Warta.

**2. Dalam Akta ini, melainkan jika konteksnya**
menghendaki makna yang lain—

"anggota" ertinya seseorang anggota Majlis Pendidikan
Tinggi Negara;

"institusi pendidikan tinggi" ertinya sesuatu institusi
pendidikan yang sama ada atau tidak ditubuhkan di bawah
mana-mana undang-undang bertulis dan termasuklah


Tajuk ringkas
dan mula
berkuatkuasa.

Tafsiran.


-----

4 RANG UNDANG-UNDANG

institusi pendidikan swasta yang menyediakan pendidikan
# tinggi yang membawa kepada penganugerahan sijil,
diploma, ijazah atau yang setaraf dengannya;

"ketua eksekutif" ertinya ketua eksekutif sesuatu institusi
pendidikan tinggi swasta yang didaftarkan di bawah Akta
Institusi Pendidikan Tinggi Swasta 1996;

"Majlis" ertinya Majlis Pendidikan Tinggi Negara yang
ditubuhkan di bawah seksyen 3;

"Menteri" ertinya Menteri yang bertanggungjawab bagi
Pendidikan;

# "Naib Canselor"—

_(a) berhubungan dengan sesuatu Universiti ertinya_
Naib Canselor, Presiden, Rektor atau Pengarah
Universiti itu dan termasuklah mana-mana orang
# lain, dengan nama apa jua disebut, yang dilantik
sebagai ketua pegawai eksekutif Universiti itu;
dan

_(b) berhubungan dengan sesuatu Kolej Universiti_
hendaklah dibaca sebagai sebutan mengenai pihak
berkuasa yang berkenaan Kolej Universiti itu;

"pelajar" ertinya seseorang yang menerima apa-apa
perihalan pendidikan, pengajaran atau latihan daripada
atau di sesuatu institusi pendidikan tinggi;

# "pendidikan tinggi" ertinya pendidikan yang disediakan
oleh sesuatu institusi pendidikan tinggi;

"Pengerusi" ertinya Pengerusi Majlis Pendidikan Tinggi
Negara;

# "Universiti" atau "Kolej Universiti" ertinya—

_(a) sesuatu Universiti atau Kolej Universiti yang_
ditubuhkan di bawah Akta Universiti dan Kolej
Universiti 1971; atau


-----

MAJLIS PENDIDIKAN TINGGI NEGARA 5

_(b) sesuatu institusi pendidikan tinggi swasta yang_
bertaraf Universiti atau Kolej Universiti, kampus
cawangannya dan kampus cawangan sesuatu
Universiti atau Kolej Universiti asing, yang
ditubuhkan di bawah Akta Institusi Pendidikan
Tinggi Swasta 1996.

BAHAGIAN II

MAJLIS PENDIDIKAN TINGGI NEGARA

**3. Maka hendaklah ditubuhkan suatu Majlis yang dikenali**
sebagai "Majlis Pendidikan Tinggi Negara".

**4. Majlis hendaklah terdiri daripada anggota yang berikut:**

_(a) Menteri sebagai Pengerusi;_

_(b) Ketua Setiausaha Kementerian Pendidikan atau_
wakilnya;

_(c) Ketua Pengarah Pendidikan atau wakilnya;_

_(d) Ketua Setiausaha Kementerian Kewangan atau_
wakilnya;

_(e) Ketua Pengarah Unit Perancang Ekonomi Jabatan_
# Perdana Menteri atau wakilnya;

_(f) Peguam Negara atau wakilnya;_

_(g) tiga Naib Canselor mana-mana Universiti dan_
Kolej Universiti yang ditubuhkan di bawah Akta
Universiti dan Kolej Universiti 1971;

_(h) tidak lebih daripada dua ketua pegawai eksekutif_
mana-mana institusi pendidikan tinggi swasta;
dan

_(i) tidak lebih daripada tiga orang yang kerana_
pengetahuan dan pengalaman mereka boleh, pada
pendapat Menteri, membantu Majlis.

**5. Ketua Setiausaha Kementerian Pendidikan hendaklah**
mempengerusikan mesyuarat Majlis semasa ketakhadiran
Pengerusi atau bila mana Pengerusi yang kerana apa-apa
sebab tidak dapat menghadiri mesyuarat Majlis.


_Akta._

Penubuhan
Majlis.

Anggota
Majlis.

_Akta 30._

Penjalanan
sementara
fungsi
Pengerusi.


-----

6 RANG UNDANG-UNDANG

**6. Perlantikan seseorang anggota Majlis di bawah**
perenggan 4(g), (h) dan (i) hendaklah dibuat oleh Menteri
dan, tertakluk kepada seksyen 7 dan 11, hendaklah bagi
suatu tempoh tidak melebihi tiga tahun dan tiap-tiap anggota
yang dilantik sedemikian hendaklah, apabila terhenti
menjadi anggota, layak untuk dilantik semula.

**7. Orang yang berikut hilang kelayakan untuk dilantik**
sebagai atau untuk menjadi anggota Majlis:

_(a) seseorang yang telah disabitkan atas suatu_
kesalahan yang melibatkan fraud, kecurangan
atau keburukan akhlak;

_(b) seseorang yang bankrap; dan_

_(c) seseorang yang tak sempurna akal atau selainnya_
tak berupaya untuk menunaikan kewajipannya.

**8. Seseorang anggota Majlis yang dilantik di bawah**
perenggan 4 _(g), (h) dan (i) hendaklah terhenti menjadi_
anggota—

_(a) jika dia tidak menghadiri mesyuarat Majlis tiga_
kali berturut-turut tanpa kebenaran Pengerusi
Majlis; atau

_(b) jika perlantikannya dibatalkan._

**9. Jika berlaku sesuatu kekosongan daripada kalangan**
anggota Majlis yang dilantik di bawah perenggan 4(g),
_(h) atau (i), kekosongan itu hendaklah diisi oleh seseorang_
# yang dilantik oleh Menteri.

**10. Seseorang anggota yang dilantik oleh Menteri di bawah**
perenggan 4(i) boleh meletakkan jawatan sebagai anggota
Majlis pada bila-bila masa dengan memberi satu bulan notis
secara bertulis kepada Menteri.

**11. Menteri boleh menamatkan perlantikan mana-mana**
anggota Majlis yang dilantik di bawah perenggan 4(g), (h)
atau (i) pada bila-bila masa tanpa memberikan apa-apa alasan
mengenainya.


Tempoh
perlantikan.

Hilang
kelayakan
menjadi
anggota.

Terhenti
menjadi
anggota.

Kekosongan.

Anggota
boleh
meletakkan
jawatan
dengan notis.

Penamatan
perlantikan.


-----

MAJLIS PENDIDIKAN TINGGI NEGARA 7

**12. (1) Fungsi Majlis adalah—**
_(a) untuk merancang, membentuk dan menentukan_
dasar dan strategi kebangsaan bagi perkembangan
pendidikan tinggi;

_(b) untuk menyelaraskan perkembangan pendidikan_
tinggi;
_(c) untuk memajukan dan memudahkan pertumbuhan_
teratur institusi pendidikan tinggi;

_(d) untuk menentukan dasar dan menetapkan kriteria_
bagi penguntukan wang kepada institusi
pendidikan tinggi;

_(e) untuk menentukan dasar berhubungan dengan_
kemasukan pelajar ke institusi pendidikan tinggi;

_(f) untuk menentukan dasar dan menetapkan garis_
panduan mengenai perkara-perkara yang
berkaitan dengan struktur gaji dan sistem
pengurusan kakitangan Universiti dan Kolej
Universiti yang ditubuhkan di bawah Akta
Universiti dan Kolej Universiti 1971;

_(g) untuk menentukan dasar dan menetapkan garis_
panduan mengenai struktur fee;

_(h) untuk menentukan dasar dan menetapkan garis_
panduan mengenai bidang atau kursus pengajian
# yang diusahakan oleh institusi pendidikan tinggi;

_(i) untuk menentukan dasar dan menetapkan garis_
panduan mengenai penjalanan apa-apa kursus
pengajian atau program latihan oleh institusi
pendidikan tinggi bersesama atau bersama-sama
dengan, secara bergabung, secara usahasama atau
selainnya, dengan mana-mana Universiti atau
institusi pendidikan tinggi atau institusi
pendidikan atau organisasi lain di dalam atau
di luar Malaysia;

_(j) untuk menentukan dasar dan menetapkan garis_
panduan mengenai penglibatan Universiti dalam
aktiviti perniagaan mengikut kuasa yang diberikan
di bawah Akta Universiti dan Kolej Universiti
1971; dan


Fungsi
Majlis.

_Akta 30._

_Akta 30._


-----

8 RANG UNDANG-UNDANG

_(k) untuk mengambil apa-apa tindakan atau_
# melakukan apa-apa benda lain yang difikirkannya patut atau perlu bagi membolehkannya menjalankan fungsi-fungsi dan kuasa-kuasanya dengan berkesan.
 (2) Apabila dasar, strategi dan garis panduan
kebangsaan dibentuk dan ditentukan oleh Majlis
berhubungan dengan fungsinya di bawah perenggan (l)(a)
# hingga (k), Menteri hendaklah dengan demikian itu
melaksanakan dasar, strategi dan garis panduan itu.

BAHAGIAN       III

AM

**13. (1) Majlis boleh menubuhkan jawatankuasa yang**
difikirkannya patut bagi maksud membantu Majlis
melaksanakan fungsinya.

(2) Sesuatu jawatankuasa hendaklah terdiri daripada
apa-apa bilangan orang yang boleh dilantik oleh Majlis
daripada kalangan anggotanya.

(3) Walau apa pun peruntukan subseksyen (2), Majlis
boleh mengundang mana-mana orang atau wakil manamana organisasi untuk menasihati sesuatu jawatankuasa
yang ditubuhkan di bawah subseksyen (1) dalam
menjalankan fungsinya.

(4) Seseorang yang dilantik di bawah subseksyen (2)
atau diundang menjadi anggota sesuatu jawatankuasa di
bawah subseksyen (3) boleh dibayar apa-apa elaun yang
ditentukan oleh Menteri.

# 14. Tertakluk kepada Akta ini, Majlis hendaklah
menentukan prosedurnya sendiri.

**15. (1) Majlis hendaklah bermesyuarat sebagaimana dan**
# apabila dikehendaki berbuat sedemikian oleh Pengerusi
Majlis.


Jawatankuasa.

Majlis
hendaklah
menentukan
prosedumya
sendiri.

Mesyuarat.


-----

MAJLIS PENDIDIKAN TINGGI NEGARA 9

(2) Pengerusi dan empat anggota lain Majlis hendaklah

menjadi kuorum dalam mana-mana mesyuarat Majlis.

(3) Jika atas apa-apa persoalan yang hendak diputuskan

oleh Majlis terdapat pembahagian undi yang sama banyak,
Pengerusi atau anggota yang mempengerusikan mesyuarat
itu hendaklah mempunyai undi pemutus sebagai tambahan
kepada undi biasanya.

**16. Jika mana-mana anggota Majlis mempunyai apa-apa**
kepentingan benefisial dalam apa-apa perkara yang sedang
dipertimbangkan oleh Majlis dia hendaklah dengan sertamerta mengisytiharkan jenis dan takat kepentingannya
dalam perkara itu kepada Pengerusi atau anggota yang
# mempengerusikan mesyuarat itu dan Majlis hendaklah
memutuskan sama ada dia boleh atau tidak mengambil
bahagian dalam mesyuarat Majlis apabila perkara itu sedang
dipertimbangkan, walau apa pun kepentingannya dalam
perkara itu.

# 17. Majlis hendaklah menyebabkan minit segala
mesyuaratnya disenggarakan dan disimpan dalam bentuk
yang sepatutnya.


Pengisytiharan
kepentingan
benefisial.

Minit.

Elaun.

Sumbangan
bantuan.

Sekretariat.


**18. Seseorang anggota Majlis atau wakilnya bolehlah**

dibayar apa-apa elaun kerana menghadiri mesyuarat Majlis
# sebagaimana yang ditentukan oleh Menteri.

**19. Bagi maksud membolehkan Majlis menjalankan**

fungsinya di bawah Akta ini, Menteri boleh, dari semasa
ke semasa, membuat sumbangan bantuan kepada Majlis
apa-apa jumlah wang yang ditentukan oleh Menteri daripada
# wang yang hendaklah diperuntukkan oleh Parlimen.

**20. Maka hendaklah ditubuhkan suatu Sekretariat daripada**
Jabatan Pendidikan Tinggi Kementerian Pendidikan yang
hendaklah membantu Majlis dalam menjalankan fungsinya.


-----

10 RANG UNDANG-UNDANG

HURAIAN

Rang Undang-Undang ini bertujuan mewujudkan suatu majlis yang
hendaklah dikenali sebagai "Majlis Pendidikan Tinggi Negara" dan
untuk mengadakan peruntukan bagi fungsinya berhubungan dengan
pendidikan tinggi di Malaysia.

2. Bahagian I memperkatakan perkara permulaan.

_Fasal 1 mengandungi tajuk ringkas dan pertmtukan tentang mula_
berkuatkuasanya Akta yang dicadangkan.

_Fasal 2 mentakrifkan perkataan dan ungkapan tertentu yang_
digunakan dalam Rang Undang-Undang ini.

3. Bahagian II mengandungi peruntukan berhubungan dengan Majlis
Pendidikan Tinggi Negara ("Majlis").

_Fasal 3 menubuhkan Majlis._

_Fasal 4 bertujuan mengadakan peruntukan mengenai keanggotaan_
Majlis.

_Fasal 5 menghendaki Ketua Setiausaha Kementerian Pendidikan_
mempengerusikan mesyuarat Majlis semasa ketakhadiran Pengerusi.

_Fasal 6 memperkatakan perlantikan dan tempoh perlantikan anggota_
Majlis di bawah perenggan 4(g), (h) dan (i).

_Fasal 7 menyatakan hal keadaan yang dalarnnya seseorang boleh_
hilang kelayakannya menjadi anggota Majlis.

Dalam fasal 8, seseorang anggota yang dilantik di bawah perenggan
4(g), (h) atau (i) hendaklah terhenti menjadi anggota jika dia tidak
menghadiri mesyuarat Majlis tiga kali berturut-turut tanpa kebenaran
Pengerusi Majlis atau jika perlantikannya dibatalkan.

_Fasal 9 bertujuan memberi Menteri kuasa melantik orang lain_
jika berlaku kekosongan daripada kalangan anggota Majlis yang
dilantik di bawah perenggan 4(g), (h) atau (i).

Seseorang anggota Majlis yang dilantik di bawah perenggan 4(i)
boleh meletakkan jawatan sebagai anggota Majlis dengan memberi
satu      bulan    notis  secara    bertulis     kepada   Menteri     di bawah    fasal 10.

_Fasal 11 memperkatakan penamatan perlantikan seseorang anggota_
Majlis yang dilantik di bawah perenggan 4(g), (h) atau (i).


-----

MAJLIS PENDIDIKAN TINGGI NEGARA 11

_Fasal 12 bertujuan mengadakan peruntukan mengenai fungsi Majlis._
Peranan utama Majlis adalah untuk merancang, membentuk dan
menentukan dasar dan strategi kebangsaan dan menetapkan garis
panduan mengenai perkara-perkara yang berkaitan dengan pendidikan
tinggi di Malaysia sebagaimana yang disebut satu persatu dalam
perenggan (1)(a) hingga (k).

_4._ Bahagian III mengandungi peruntukan am.

_Fasal 13 bertujuan memberi Majlis kuasa menubuhkan jawatankuasa_
untuk membantunya dalam menunaikan fungsinya di bawah Akta
yang dicadangkan.

_Fasal 14 bertujuan memperuntukkan bahawa Majlis hendaklah_
menentukan prosedurnya sendiri.

_Fasal 15  memperkatakan mesyuarat Majlis._

_Fasal 16  bertujuan menghendaki seseorang anggota yang mempunyai_
apa-apa kepentingan benefisial dalam apa-apa perkara yang sedang
dipertimbangkan oleh Majlis supaya menzahirkan kepentingan itu
kepada Pengerusi Majlis.

_Fasal 17 bertujuan menghendaki Majlis menyebabkan minit segala_
mesyuaratnya disenggarakan dan disimpan dalam bentuk yang
sepatutnya.

_Fasal 18 mengadakan peruntukan mengenai pembayaran elaun_
kepada anggota Majlis atau wakil mereka kerana menghadiri mesyuarat
Majlis.

_Fasal 19 bertujuan memperuntukkan sumbangan bantuan kepada_
Majlis untuk membolehkannya menjalankan fungsinya di bawah
Akta yang dicadangkan.

_Fasal 20 bertujuan menubuhkan suatu Sekretariat untuk membantu_
Majlis menjalankan fungsinya.

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam perbelanjaan
wang yang amaunnya tidak dapat ditentukan sekarang ini.

[PN. (U[2]) 1910.]


-----

