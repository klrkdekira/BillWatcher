---
Year: 1996
Bill: D.R.30/1996 - Rang Undang-Undang Lembaga Kemajuan Pahang Tenggara 1972 (Lulus)
Title: D.R.30/1996 - Rang Undang-Undang Lembaga Kemajuan Pahang Tenggara 1972 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%2030.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%2030.pdf
---
---
Reading:
D.R.30/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 30/96**

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Lembaga Kemajuan
Pahang Tenggara 1972.

[ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Lembaga Kemajuan**
Pahang Tenggara (Pindaan) 1996.

**2. Akta Lembaga Kemajuan Pahang Tenggara 1972, yang**
disebut "Akta ibu" dalam Akta ini, adalah dipinda dalam
seksyen 2 dengan memasukkan selepas takrif "Negeri"
takrif yang berikut:

' "pegawai perakaunan" termasuklah tiap-tiap
pegawai dan penjawat yang dipertanggungkan dengan
kewajipan memungut, menerima, atau mengakaunkan,
atau yang sebenarnya memungut, menerima atau
mengakaunkan, apa-apa wang dalam Kumpulan
Wang, atau yang dipertanggungkan dengan tugas
membayar, atau yang sebenarnya membayar, apaapa wang itu, dan tiap-tiap pegawai dan penjawat
yang dipertanggungkan dengan penerimaan, penjagaan
atau pelupusan, atau pengakaunan, apa-apa barang
simpanan dan harta Lembaga atau yang sebenarnya
menerima, memegang atau melupuskan barang
simpanan dan harta itu;'.


Tajuk
ringkas.

Pindaan
seksyen 2.
_Akta 68._


-----

2 RANG UNDANG-UNDANG

Seksyen baru **3. Akta ibu adalah dipinda dengan memasukkan selepas**
16c,16A 16, 16D,B, seksyen 16 seksyen yang berikut:
16E, 16F,
16G dan "Jawatan- 16A. (1) Lembaga hendaklah mempunyai kuasa
16H. kuasa tatatertib ke atas semua pegawai dan
tatatertib. penjawatnya dan hendaklah menjalankan

kawalan tatatertib berkenaan dengan semua orang
sedemikian mengikut Akta ini dan mana-mana
peraturan yang dibuat di bawah seksyen 16c.

(2) Bagi maksud seksyen ini—

_(a) maka hendaklah ditubuhkan suatu_
jawatankuasa tatatertib Lembaga
berkenaan dengan Pengurus Besar yang
terdiri daripada—
(i) Ketua Setiausaha Kementerian,
# yang hendaklah menjadi pengerusi
jawatankuasa itu; dan

(ii) dua orang ahli Lembaga yang
hendaklah dilantik oleh Lembaga;
dan

_(b) Lembaga boleh, melalui pemberitahuan_
# dalam Warta, menubuhkan jawatankuasa tatatertib yang berlainan bagi
kategori berlainan pegawai atau
penjawat Lembaga.

(3) Yang berikut hendaklah terpakai bagi
mana-mana jawatankuasa tatatertib yang
ditubuhkan menurut subseksyen (2)(b):

_(a) jawatankuasa itu hendaklah terdiri_
daripada apa-apa bilangan ahli Lembaga,
selain daripada Pengerusi Lembaga, atau
pegawai Lembaga, atau apa-apa
kombinasi ahli dan pegawai itu; dan

# (b) seorang pegawai yang menjadi ahli
sesuatu jawatankuasa tatatertib tidaklah
boleh lebih rendah pangkatnya daripada
mana-mana pegawai atau penjawat yang
ke atasnya jawatankuasa yang dia menjadi
ahli mempunyai kuasa tatatertib.


-----

LEMBAGA KEMAJUAN PAHANG TENGGARA 3
(PINDAAN)

(4) Jawatankuasa yang ditubuhkan menurut
subseksyen (2)(b) hendaklah menjalankan
kuasanya dalam segala perkara berhubungan
dengan tatatertib pegawai-pegawai dan penjawatpenjawat yang diletakkan di bawah bidang
kuasanya.

(5) Pada menjalankan tugas dan kuasa
tatatertibnya, sesuatu Jawatankuasa tatatertib
yang disebut di bawah subseksyen (2) hendaklah
mempunyai kuasa untuk mengambil tindakan
tatatertib dan mengenakan apa-apa hukuman
tatatertib atau apa-apa kombinasi dua hukuman
tatatertib atau lebih sebagaimana yang
diperuntukkan di bawah mana-mana peraturan
yang dibuat di bawah seksyen 16c.

16B. (1) Sesuatu keputusan Jawatankuasa
tatatertib di bawah seksyen 16A(2)(a) bolehlah
# dirayu kepada Menteri.

(2) Sesuatu keputusan Jawatankuasa tatatertib
di bawah seksyen 16A(2)(b) bolehlah dirayu
kepada Jawatankuasa Rayuan Tatatertib yang
hendaklah terdiri daripada ahli-ahli yang berikut:

_(a) Pengerusi Lembaga, yang hendaklah_
menjadi pengerusi Jawatankuasa Rayuan
Tatatertib dan mempunyai undi pemutus;
dan

_(b) tiga orang ahli Lembaga, yang bukannya_
ahli Jawatankuasa tatatertib yang
keputusannya ialah hal perkara rayuan
itu, yang hendaklah dilantik oleh
pengerusi Jawatankuasa Rayuan
Tatatertib dengan kelulusan Lembaga
bagi maksud rayuan itu.

(3) Menteri atau Jawatankuasa Rayuan
Tatatertib, mengikut mana-mana yang berkenaan,
boleh mengesahkan, mengakaskan atau
mengubah keputusan Jawatankuasa tatatertib.


Rayuan
terhadap
keputusan
Jawatankuasa
tatatertib.


-----

RANG UNDANG-UNDANG

(4) Apabila Jawatankuasa Rayuan Tatatertib
menimbangkan sesuatu rayuan di bawah
subseksyen (2), seorang ahli Jawatankuasa
tatatertib yang terhadap keputusannya rayuan
itu dibuat yang juga ahli Lembaga tidak boleh
hadir pada atau dengan apa-apa cara mengambil
bahagian dalam apa-apa presiding berhubungan
dengan rayuan itu.

(5) Keputusan Menteri atau Jawatankuasa
Rayuan Tatatertib di bawah subseksyen (3)
adalah muktamad dan konklusif.

16c. (1) Lembaga boleh, dengan kelulusan
Menteri, membuat apa-apa peraturan yang
difikirkannya perlu atau suaimanfaat untuk
mengadakan peruntukan mengenai tatatertib
Pengurus Besar, Pengarah, pegawai-pegawai dan
penjawat-penjawat Lembaga.

(2) Peraturan-peraturan tatatertib yang dibuat
di bawah seksyen ini—

_(a) boleh mewujudkan kesalahan tatatertib;_

_(b) boleh mengadakan peruntukan bagi_
hukuman tatatertib yang difikirkan sesuai
oleh Lembaga, dan hukuman itu boleh
meliputi amaran, denda, pelucuthakan
emolumen, penangguhan pergerakan gaji,
pengurangan gaji, penurunan pangkat dan
buang kerja;

_(c) hendaklah memberikan kepada orang_
yang terhadapnya prosiding tatatertib itu
# diambil peluang membuat representasi
terhadap pertuduhan tatatertib yang dibuat
terhadapnya sebelum keputusan dicapai
oleh Jawatankuasa tatatertib kecuali dalam
hal-hal yang berikut:

(i) jika seseorang pegawai atau
penjawat Lembaga dibuang kerja
atau diturunkan pangkat atas


Kuasa
membuat
peraturanperaturan
tatatertib.


-----

LEMBAGA KEMAJUAN PAHANG TENGGARA 5
(PINDAAN)

alasan kelakuan yang berkenaan
dengannya suatu pertuduhan
jenayah telah dibuktikan
terhadapnya;

(ii) jika Lembaga, atas syor Merited
yang dipertanggungkan dengan halehwal dalam negeri, berpuas hati
bahawa demi kepentingan
keselamatan Malaysia atau manamana bahagiannya adalah tidak
suaimanfaat untuk menjalankan
kehendak perenggan ini; atau

(iii) jika telah dibuat terhadap seseorang
pegawai atau penjawat Lembaga
apa-apa perintah tahanan, pengawasan, kediaman terhad, buang
negeri atau deportasi, atau jika telah
dikenakan terhadap pegawai atau
penjawat Lembaga apa-apa bentuk
sekatan atau pengawasan dengan
bon atau selainnya, di bawah manamana undang-undang berhubungan
dengan keselamatan Malaysia atau
mana-mana bahagiannya, pencegahan jenayah, tahanan
pencegahan, kediaman terhad,
buang negeri, imigresen, atau
perlindungan wanita dan gadis;

_(d) boleh mengadakan peruntukan bagi_
penahanan kerja dengan pengurangan
emolumen pegawai atau penjawat
Lembaga sementara menanti selesainya
prosiding jenayah terhadapnya atau
prosiding tatatertib terhadapnya
dengan tujuan membuang kerja atau
menurunkan pangkatnya; dan

_(e) boleh mengadakan peruntukan bagi_
penggantungan tanpa emolumen
seseorang pegawai atau penjawat


-----

RANG UNDANG-UNDANG

Lembaga jika pegawai atau penjawat
itu telah disabitkan oleh mana-mana
mahkamah jenayah atau jika suatu
perintah tahanan atau sekatan telah
dibuat berkenaan dengan atau dikenakan
terhadap pegawai atau penjawat itu.

(3) Bagi mengelakkan keraguan, "pegawai"
dalam seksyen ini termasuklah Pengurus Besar
dan Pengarah di bawah seksyen 14.

16D. (1) Seseorang yang sedang atau telah
bekerja dengan Lembaga boleh disurcaj jika
ternyata kepada Lembaga bahawa orang itu—

_(a) tidak memungut apa-apa wang yang_
terhutang kepada Lembaga yang
pemungutannya menjadi tanggungjawabnya;

_(b) adalah atau telah bertanggungjawab bagi_
apa-apa pembayaran wang daripada
Lembaga yang tidak sepatutnya dibuat
atau bagi apa-apa pembayaran wang yang
tidak diluluskan dengan sewajarnya;

# (c) adalah atau telah bertanggungjawab,
secara langsung atau tak langsung, bagi
apa-apa kekurangan dalam, atau bagi
pemusnahan, apa-apa wang, barang
simpanan atau harta lain Lembaga;

_(d) sebagai atau semasa menjadi pegawai_
perakaunan, tidak menyimpan akaun atau
rekod yang sepatutnya; atau

_(e) tidak membuat apa-apa pembayaran, atau_
adalah atau telah bertanggungjawab bagi
apa-apa kelewatan dalam pembayaran
wang daripada Lembaga kepada manamana orang yang kepadanya pembayaran
itu kena dibuat di bawah mana-mana
undang-undang atau di bawah mana-mana
kontrak, perjanjian atau perkiraan yang
dibuat antara orang itu dengan Lembaga.


Pengenaan
surcaj.


-----

LEMBAGA KEMAJUAN PAHANG TENGGARA 7
(PINDAAN)

(2) Lembaga hendaklah, sebelum orang itu
disurcaj, menyampaikan suatu notis bertulis
kepadanya yang memintanya menunjukkan sebab
mengapa dia tidak patut disurcaj.

(3) Jika penjelasan yang memuaskan hati tidak
diterima dalam masa empat belas hari dari tarikh
penyampaian notis seperti yang disebut
terdahulu, Lembaga boleh—

_(a) dalam hal subseksyen (1)(a), (b) dan (c),_
mensurcajkan terhadap orang itu sejumlah
wang tidak melebihi amaun yang tidak
dipungut, atau apa-apa bayaran yang tidak
sepatutnya dibuat, atau kekurangan
dalam, atau pemusnahan harta yang
dilakukan; dan

_(b) dalam hal subseksyen (1)_ _(d) dan (e),_
mensurcajkan apa-apa jumlah wang
# terhadap orang itu s bagaimana yang
difikirkannya patut.

16E. Lembaga hendaklah memberitahu orang
yang disurcajkan berkenaan dengan surcaj yang
dikenakan di bawah seksyen 16D(3).

16F. Walau apa pun seksyen 16D(3) dan 16E,
Lembaga boleh pada bila-bila masa menarik balik
apa-apa surcaj yang berkenaan dengannya
penjelasan yang memuaskan hati telah diterima
atau jika ternyata selainnya bahawa tiada surcaj
patut dibuat, dan Lembaga hendaklah dengan
serta-merta memberitahu orang yang disurcajkan
itu akan penarikbalikan itu.

16G. Amaun apa-apa surcaj yang dikenakan di
bawah seksyen 16D(3) dan tidak ditarik balik
di bawah seksyen 16F hendaklah menjadi
hutang yang kena dibayar kepada Lembaga
daripada orang yang terhadapnya surcaj itu
dikenakan dan boleh didakwa dan diperdapatkan


Pemberitahuan
surcaj.

Penarikbalikan
surcaj.

Mendapatkan surcaj.


-----

RANG UNDANG-UNDANG

di dalam mana-mana mahkamah atas guaman
Lembaga dan boleh juga, jika diarahkan
sedemikian oleh Lembaga, diperdapatkan melalui
potongan—

_(a) daripada gaji orang yang disurcajkan; atau_

# (b) daripada pencen orang yang disurcajkan,

dengan ansuran bulanan yang sama banyak yang
tidak melebihi satu perempat daripada jumlah
gaji atau pencen bulanan, mengikut mana-mana
yang berkenaan, orang itu.

16H. Dalam apa-apa tindakan surcaj terhadap
Penguins Besar, keahlian Lembaga bagi maksud
seksyen 16D dan 16G tidaklah termasuk Pengurus
# Besar.".

HURAIAN


Keahlian
Lembaga
dalam kes
khas.


Rang Undang-Undang ini bertujuan meminda Akta Lembaga
Kemajuan Pahang Tenggara 1972 ("Akta").

2. Fasal 1 bertujuan mengadakan peruntukan bagi perkara
permulaan.

3. Fasal 2 bertujuan meminda seksyen 2 Akta dengan memasukkan
takrif "pegawai perakaunan".

4. Fasal 3 bertujuan memasukkan seksyen baru 16A, 16B, 16c, 16D,
16E, 16F, 16G dan 16H. Seksyen baru 16A yang dicadangkan
bertujuan mengadakan peruntukan bagi penubuhan jawatankuasa
tatatertib bagi kategori yang berlainan pegawai atau penjawat
Lembaga. Seksyen baru 16B yang dicadangkan bertujuan membenarkan
rayuan dibuat kepada Menteri atau Jawatankuasa Rayuan Tatatertib,
mengikut mana-mana yang berkenaan, terhadap keputusan
jawatankuasa tatatertib. Seksyen baru 16c yang dicadangkan bertujuan
memberi kuasa kepada Lembaga, dengan kelulusan Menteri, untuk
membuat peraturan-peraturan bagi mengadakan peruntukan
mengenai kesalahan dan hukuman tatatertib. Seksyen baru 16D, 16E,
16F dan 16G adalah berhubungan dengan pengenaan surcaj
terhadap mana-mana orang yang sedang atau telah bekerja dengan
Lembaga. Seksyen baru 16H yang dicadangkan bertujuan
memperuntukkan dalam apa-apa tindakan surcaj terhadap Pengurus
Besar, keahlian Lembaga bagi maksud seksyen 16D dan 16G
tidak termasuk Pengurus Besar.


-----

LEMBAGA KEMAJUAN PAHANG TENGGARA 9

(PINDAAN)

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan.

[PN. (U[2]) 1720/E.]


-----

