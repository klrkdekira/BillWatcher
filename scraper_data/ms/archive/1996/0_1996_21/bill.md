---
Year: 1996
Bill: D.R.23/1996 - Rang Undang-Undang Pihak Berkuasa Kemajuan Pekebun Kecil Perusahaan Getah Pindaan) 1996 (Lulus)
Title: D.R.23/1996 - Rang Undang-Undang Pihak Berkuasa Kemajuan Pekebun Kecil Perusahaan Getah Pindaan) 1996 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%2023.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%2023.pdf
---
---
Reading:
D.R.23/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 23/96

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Pihak Berkuasa Kemajuan
Pekebun Kecil Perusahaan Getah 1972.

# [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Pihak Berkuasa**
Kemajuan Pekebun Kecil Perusahaan Getah (Pindaan)
1996.

**2. Akta Pihak Berkuasa Kemajuan Pekebun Kecil**
Perusahaan Getah 1972, yang disebut "Akta ibu" dalam
Akta ini, adalah dipinda dalam seksyen 2 dengan
menggantikan subseksyen (1) dengan subseksyen yang
berikut:

" (1) Dalam Akta ini, melainkan jika konteksnya
menghendaki makna.yang lain—

"Ketua Pengarah" ertinya Ketua Pengarah Pihak
Berkuasa yang dilantik di bawah seksyen 11;

"pegawai perakaunan" termasuklah tiap-tiap
pegawai dan penjawat yang dipertanggungkan
dengan kewajipan memungut, menerima, atau
mengakaunkan, atau yang sebenarnya memungut,


Tajuk
ringkas.

Pindaan
seksyen 2
_Akta 85_


-----

2 RANG UNDANG-UNDANG

menerima atau mengakaunkan, apa-apa wang dalam
Kumpulan Wang, atau yang dipertanggungkan
dengan kewajipan bagi membayar, atau yang
sebenarnya membayar, apa-apa wang itu, dan tiaptiap pegawai dan penjawat yang dipertanggungkan
dengan kewajipan bagi membayar, atau yang
sebenarnya membayar, apa-apa wang, dan tiaptiap pegawai dan penjawat yang dipertanggungkan
dengan penerimaan, penjagaan atau pelupusan, atau
pengakaunan, apa-apa barang simpanan dan harta
Pihak Berkuasa atau yang sebenarnya menerima,
memegang atau melupuskan barang simpanan dan
harta itu."

**2. Akta ibu adalah dipinda dengan memasukkan selepas**
seksyen 11 A seksyen yang berikut:

Penubuhan 11B. (1) Maka hendaklah ditubuhkan suatu
Jawatan- Jawatankuasa Perjawatan yang hendaklah terdiri
kuasa Perjawatan. daripada ahli-ahli yang berikut;

_(a) Ketua Pengarah Pihak Berkuasa yang_
hendaklah menjadi pengerusi Jawatankuasa itu dan mempunyai undi pemutus;
dan
_(b) tiga orang ahli Pihak Berkuasa yang_
hendaklah dilantik oleh pengerusi
Jawatankuasa itu dengan kelulusan Pihak
Berkuasa.

(2) Jawatankuasa Perjawatan hendaklah
bertanggungjawab bagi perkara-perkara yang
berhubungan dengan pengurusan, perkhidmatan
dan pembangunan sumber manusia Pihak
Berkuasa, dan bagi maksud itu hendaklah
mempunyai bidang kuasa dan hendaklah
menjalankan kuasanya terhadap semua pegawai
atau penjawat Pihak Berkuasa, selain daripada
Ketua Pengarah, dalam semua perkara yang
berhubungan dengan perlantikan, kenaikan
pangkat dan penamatan perkhidmatan pegawaipegawai dan penjawat-penjawat Pihak Berkuasa
di bawah apa-apa peraturan yang dibuat oleh
Pihak Berkuasa berkenaan dengannya.


Seksyen
baru 11B,
11c, 11D,.
11 E, 11F,
11G, 11H,
11I, 11J dan
11 K.


-----

PIHAK BERKUASA KEMAJUAN PEKEBUN KECIL 3

PERUSAHAAN GETAH (PINDAAN)

11C. (1) Maka hendaklah ditubuhkan suatu
Jawatankuasa Rayuan Perjawatan yang
hendaklah terdiri daripada ahli-ahli yang
berikut:

_(a) Pengerusi Pihak Berkuasa yang hendaklah_
menjadi pengerusi Jawatankuasa Rayuan
Perjawatan dan mempunyai undi
pemutus; dan

_(b) tiga orang ahli Pihak Berkuasa, yang_
bukannya ahli Jawatankuasa Perjawatan,
yang hendaklah dilantik oleh Pengerusi
Jawatankuasa Rayuan Perjawatan dengan
kelulusan Pihak Berkuasa.

(2) Jawatankuasa Rayuan Perjawatan
hendaklah mempunyai kuasa untuk mendengar
dan menentukan apa-apa rayuan terhadap apaapa keputusan Jawatankuasa Perjawatan
berkenaan dengan kenaikan pangkat sahaja
mengikut mana-mana peraturan yang dibuat oleh
Pihak Berkuasa berkenaan dengannya.

(3) Mana-mana pegawai atau penjawat Pihak
Berkuasa yang terkilan dengan keputusan
Jawatankuasa Perjawatan boleh, dalam
masa empat belas hari, merayu terhadap
keputusan itu kepada Jawatankuasa Rayuan
Perjawatan.

(4) Keputusan Jawatankuasa Rayuan
Perjawatan adalah muktamad.

11D. (1) Pihak berkuasa hendaklah mempunyai
kuasa tatatertib terhadap semua pegawai dan
penjawatnya dan hendaklah menjalankan
kawalan tatatertib berkenaan dengan semua orang
sedemikian mengikut Akta ini dan manamana peraturan yang dibuat di bawah
seksyen 11F.


Penubuhan
Jawatankuasa
Rayuan
Perjawatan.

Jawatankuasa tatatertib.


-----

RANG UNDANG-UNDANG

(2) Bagi maksud seksyen ini—

_(a) maka hendaklah ditubuhkan jawatankuasa_
tatatertib Pihak Berkuasa berkenaan
dengan Ketua Pengarah yang terdiri
daripada—

(i) Ketua Setiausaha Kementerian,.
yang hendaklah menjadi pengerusi
jawatankuasa itu; dan

(ii) dua orang ahli Pihak Berkuasa yang
hendaklah dilantik oleh Pihak
Berkuasa; dan

_(b) Pihak Berkuasa boleh, melalui pemberi-_
tahuan dalam Warta, menubuhkan
jawatankuasa tatatertib yang berlainan
bagi kategori berlainan pegawai atau
penjawat Pihak Berkuasa.

(3) Yang berikut hendaklah terpakai bagi
mana-mana jawatankuasa tatatertib yang
ditubuhkan menurut subseksyen (2)(b):

_(a) jawatankuasa itu hendaklah terdiri_
daripada apa-apa bilangan ahli Pihak
Berkuasa, selain daripada Pengerusi
Pihak Berkuasa, atau pegawai Pihak
Berkuasa, atau apa-apa kombinasi ahli
dan pegawai itu; dan

_(b) seseorang pegawai yang menjadi ahli_
sesuatu jawatankuasa tatatertib tidaklah
boleh lebih rendah pangkatnya daripada
mana-mana pegawai atau penjawat yang
ke atasnya jawatankuasa yang dia menjadi
ahli mempunyai kuasa tatatertib.

(4) Jawatankuasa yang ditubuhkan menurut
subseksyen (2)(b) hendaklah menjalankan
kuasanya dalam segala perkara berhubungan
dengan tatatertib pegawai-pegawai dan penjawatpenjawat yang diletakkan di bawah bidang
kuasanya.


-----

PIHAK BERKUASA KEMAJUAN PEKEBUN KECIL 5

PERUSAHAAN GETAH (PINDAAN)

(5) Pada menjalankan tugas dan kuasa
tatatertibnya, sesuatu jawatankuasa tatatertib
yang disebut dalam subseksyen (2) hendaklah
mempunyai kuasa untuk mengambil tindakan
tatatertib dan mengenakan apa-apa hukuman
tatatertib atau apa-apa kombinasi dua hukuman
# tatatertib atau lebih sebagaimana yang
diperuntukkan di bawah mana-mana peraturan
yang dibuat di bawah seksyen 11F.

11E. (1) Sesuatu keputusan jawatankuasa
tatatertib di bawah seksyen 11 D(2)(a) bolehlah
dirayu kepada Menteri.

(2) Sesuatu keputusan jawatankuasa tatatertib di bawah seksyen 11 D(2)(b) bolehlah
dirayu kepada Jawatankuasa Rayuan Tatatertib
yang hendaklah terdiri daripada ahli-ahli
yang berikut:

_(a) Pengerusi_ Pihak Berkuasa, yang
hendaklah menjadi pengerusi
Jawatankuasa Rayuan Tatatertib dan
mempunyai undi pemutus; dan

_(b) tiga orang ahli Pihak Berkuasa, yang_
bukannya ahli jawatankuasa tatatertib,
yang keputusannya adalah hal perkara
rayuan itu, yang hendaklah dilantik oleh
pengerusi Jawatankuasa Rayuan
# Tatatertib dengan kelulusan Pihak
Berkuasa bagi maksud rayuan itu.

(3) Menteri atau Jawatankuasa Rayuan
Tatatertib:, mengikut mana-mana yang berkenaan,
boleh mengesahkan, mengakaskan atau
mengubah keputusan jawatankuasa tatatertib.

(4) Apabila Jawatankuasa Rayuan Tatatertib
menimbangkan sesuatu rayuan di bawah
# subseksyen (2), seorang ahli jawatankuasa


Rayuan
terhadap
keputusan
jawatankuasa
tatatertib.


-----

RANG UNDANG-UNDANG

tatatertib yang terhadap keputusannya rayuan
itu dibuat yang juga ahli Pihak Berkuasa tidak
boleh hadir pada atau dengan apa-apa cara
mengambil bahagian dalam apa-apa prosiding
berhubungan dengan rayuan itu.

(5) Keputusan Menteri atau Jawatankuasa
Rayuan Tatatertib di bawah subseksyen (3)
adalah muktamad dan konklusif.

11F. (1) Pihak Berkuasa boleh, dengan kelulusan
Menteri, membuat apa-apa peraturan yang
difikirkannya perlu atau suaimanfaat untuk
mengadakan peruntukan bagi tatatertib Ketua
Pengarah, pegawai-pegawai dan penjawatpenjawat Pihak Berkuasa.

(2) Peraturan-peraturan tatatertib yang dibuat
di bawah seksyen ini—

_(a) boleh mewujudkan kesalahan tatatertib;_

_(b) boleh mengadakan peruntukan bagi_
hukuman tatatertib yang difikirkan sesuai
oleh Pihak Berkuasa, dan hukuman itu
boleh meliputi amaran, denda,
pelucuthakan emolumen, penangguhan
pergerakan gaji, pengurangan gaji,
penurunan pangkat dan buang kerja;

_(c) hendaklah memberikan kepada orang_
yang terhadapnya presiding tatatertib itu
diambil peluang membuat representasi
terhadap pertuduhan tatatertib yang dibuat
terhadapnya sebelum keputusan dicapai
oleh Jawatankuasa tatatertib itu kecuali
dalam hal-hal yang berikut:
(i) jika seseorang pegawai atau
penjawat Pihak Berkuasa dibuang
kerja atau diturunkan pangkat atas
alasan kelakuan yang berkenaan
dengannya suatu pertuduhan
jenayah telah dibuktikan
terhadapnya;


Kuasa
membuat
peraturanperaturan
tatatertib.


-----

PIHAK BERKUASA KEMAJUAN PEKEBUN KECIL 7

PERUSAHAAN GETAH (PINDAAN)

# (ii) jika Pihak Berkuasa, atas syor Menteri yang dipertanggungkan dengan hal-ehwal dalam negeri, berpuas hati bahawa demi kepentingan keselamatan Malaysia atau mana-mana bahagiannya adalah tidak suaimanfaat untuk menjalankan kehendak perenggan
ini; atau
# (iii) jika telah dibuat terhadap seseorang pegawai atau penjawat Pihak Berkuasa apa-apa perintah tahanan, pengawasan, kediaman terhad, buang negeri atau deportasi, atau jika telah dikenakan terhadap pegawai atau penjawat Pihak Berkuasa apa-apa bentuk sekatan atau pengawasan dengan bon atau selainnya, di bawah mana-mana undang-undang berhubungan dengan keselamatan Malaysia atau mana-mana bahagiannya, pencegahan jenayah, tahanan pencegahan, kediaman terhad, buang negeri, imigresen, atau perlindungan wanita dan gadis;
 (d) boleh mengadakan peruntukan bagi penahanan kerja dengan pengurangan emolumen pegawai atau penjawat Pihak Berkuasa sementara menanti selesainya prosiding jenayah terhadapnya atau prosiding tatatertib terhadapnya dengan
tujuan membuang kerja atau menurunkan
# pangkatnya; dan
 (e) boleh mengadakan peruntukan bagi penggantungan tanpa emolumen seseorang pegawai atau penjawat Pihak Berkuasa jika pegawai atau penjawat itu telah disabitkan oleh mana-mana


-----

RANG UNDANG-UNDANG

mahkamah jenayah atau jika suatu
perintah tahanan atau sekatan telah dibuat
berkenaan dengan atau dikenakan
terhadap pegawai atau penjawat itu.

(3) Bagi mengelakkan keraguan, "pegawai"
# dalam seksyen ini termasuklah Ketua Pengarah.

11G. (1) Seseorang yang sedang atau telah
bekerja dengan Pihak Berkuasa boleh disurcaj
jika ternyata kepada Pihak Berkuasa bahawa
orang itu—

_(a) tidak memungut apa-apa wang yang_
terhutang kepada Pihak Berkuasa yang
pemungutannya menjadi tanggungjawabnya;

_(b) adalah atau telah bertanggungjawab bagi_
apa-apa pembayaran wang daripada Pihak
Berkuasa yang tidak sepatutnya dibuat
atau bagi apa-apa pembayaran wang yang
tidak diluluskan dengan sewajarnya;

_(c) adalah atau telah bertanggungjawab,_
secara langsung atau tak langsung, bagi
apa-apa kekurangan dalam, atau bagi
pemusnahan, apa-apa wang, barang
simpanan atau harta lain Pihak Berkuasa;

_(d) sebagai atau semasa menjadi pegawai_
perakaunan, tidak menyimpan akaun atau
rekod yang sepatutnya; atau

_(e) tidak membuat apa-apa pembayaran, atau_
# adalah atau telah bertanggungjawab bagi
apa-apa kelewatan dalam pembayaran
wang daripada Pihak Berkuasa kepada
mana-mana orang yang kepadanya
pembayaran itu kena dibuat di bawah
mana-mana undang-undang atau di bawah
mana-mana kontrak, perjanjian atau
perkiraan yang dibuat antara orang itu
dengan Pihak Berkuasa.


Pengenaan
surcaj.


-----

PIHAK BERKUASA KEMAJUAN PEKEBUN KECIL 9

PERUSAHAAN GETAH (PINDAAN)

# (2) Pihak Berkuasa hendaklah, sebelum orang
itu disurcaj, menyampaikan suatu notis bertulis
kepadanya yang memintanya menunjukkan sebab
mengapa dia tidak patut disurcaj.

(3) Jika penjelasan yang memuaskan hati
tidak diterima dalam masa empat belas hari dari
tarikh penyampaian notis seperti yang disebut
terdahulu, Pihak Berkuasa boleh—

_(a) dalam hal subseksyen (1)(a), (b) dan (c),_
mensurcajkan terhadap orang itu sejumlah
wang yang tidak melebihi amaun yang
tidak dipungut, atau apa-apa bayaran yang
tidak sepatutnya dibuat, atau kekurangan
dalam, atau pemusnahan harta yang
dilakukan; dan

_(b) dalam hal subseksyen (1)_ _(d) dan (e),_
mensurcajkan apa-apa jumlah wang
terhadap orang itu sebagaimana yang
difikirkannya patut.

11H. Pihak Berkuasa hendaklah memberitahu
orang yang disurcajkan berkenaan dengan surcaj
yang dikenakan di bawah seksyen 11G(3).

11I. Walau apa pun seksyen 11G(3) dan 11H,
Pihak Berkuasa boleh pada bila-bila masa
menarik balik apa-apa surcaj yang berkenaan
dengannya penjelasan yang memuaskan hati telah
diterima atau jika ternyata selainnya bahawa
tiada surcaj patut dibuat, dan Pihak Berkuasa
hendaklah dengan serta-merta memberitahu
orang yang disurcaj akan penarikbalikan itu.

11J. Amaun apa-apa surcaj yang dikenakan di
bawah seksyen 11G(3) dan tidak ditarik balik
di bawah seksyen 11I hendaklah menjadi hutang
yang kena dibayar kepada Pihak Berkuasa
daripada orang yang terhadapnya surcaj itu


Pemberitahuan
surcaj.

Penarikbalikan
surcaj.

Mendapatkan surcaj.


-----

10

Keahlian
Pihak
Berkuasa
dalam kes
khas.


RANG UNDANG-UNDANG

dikenakan dan boleh didakwa dan diperdapatkan
di dalam mana-mana mahkamah atas guaman
Pihak Berkuasa dan boleh juga, jika diarahkan
sedemikian oleh Pihak Berkuasa, diperdapatkan
melalui potongan—

_(a) daripada gaji orang yang disurcajkan; atau_

_(b) daripada pencen orang yang disurcajkan,_

dengan ansuran bulanan yang sama banyak yang
tidak melebihi satu perempat daripada jumlah
gaji atau pencen bulanan, mengikut mana-mana
yang berkenaan, orang itu.

11 K . Dalam apa-apa tindakan surcaj terhadap
Ketua Pengarah, keahlian Pihak Berkuasa bagi
maksud seksyen 11G dan 11J tidaklah termasuk
Ketua Pengarah.".

HURAIAN


Rang Undang-Undang ini bertujuan meminda Akta Pihak Berkuasa
Kemajuan Pekebun Kecil Perusahaan Getah 1972 ("Akta").

2. Fasal 1 bertujuan mengadakan peruntukan bagi perkara
permulaan.

3. _Fasal 2 bertujuan meminda seksyen 2 Akta dengan memasukkan_
subseksyen (1) yang baru.

4. Fasal 2 bertujuan memasukkan seksyen baru 11B, 11c, 11D,
11E, 11F, 11G, 11 H, 11I, 11J dan 11 K. Seksyen baru 11 B dan 11C
bertujuaiTmengadakan peruntukan bagi penubuhan Jawatankuasa
Perjawatan dan Jawatankuasa Rayuan Perjawatan masing-masingnya.
Seksyen baru 11D yang dicadangkan bertujuan mengadakan
peruntukan bagi penubuhan jawatankuasa tatatertib bagi kategori
yang berlainan pegawai-pegawai atau penjawat-penjawat Pihak
Berkuasa. Seksyen baru 11E yang dicadangkan bertujuan membenarkan
rayuan dibuat kepada Menteri atau Jawatankuasa Rayuan Tatatertib,
mengikut mana-mana yang berkenaan, terhadap keputusan
jawatankuasa tatatertib. Seksyen baru 11F yang dicadangkan bertujuan
memberi kuasa kepada Pihak Berkuasa, dengan kelulusan Menteri,
untuk membuat peraturan-peraturan bagi mengadakan peruntukan
mengenai kesalahan dan hukuman tatatertib. Seksyen baru 1 lc, 11H,


-----

PJHAK BERKUASA KEMAJUAN PEKEBUN KECIL 11

PERUSAHAAN GETAH (PINDAAN)

11I dan 11J adalah berhubungan dengan pengenaan surcaj terhadap
mana-mana orang yang sedang atau telah bekerja dengan Pihak
Berkuasa. Seksyen baru 11K yang dicadangkan bertujuan
memperuntukkan dalam apa-apa tindakan surcaj terhadap Ketua
Pengarah, komposisi Pihak Berkuasa bagi maksud seksyen 11G dan
11J tidak termasuk Ketua Pengarah.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan.

[PN. (U[2]) 1869.]


-----

