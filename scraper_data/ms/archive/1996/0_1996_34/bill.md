---
Year: 1996
Bill: D.R.38/1996 - Rang Undang-Undang Keselamatan Sosial Pekerja (Pindaan) 1996 (Lulus)
Title: D.R.38/1996 - Rang Undang-Undang Keselamatan Sosial Pekerja (Pindaan) 1996 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%2038.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%2038.pdf
---
---
Reading:
D.R.38/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 38/96**

**Naskhah Sahih—Bahasa Inggeris**

RANG UNDANG-UNDANG

_b e r n a m a_

Suatu Akta untuk meminda Akta Keselamatan Sosial
Pekerja 1969.

# [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. (1) Akta ini bolehlah dinamakan Akta Keselamatan**
Sosial Pekerja (Pindaan) 1996.

(2) Akta ini hendaklah mula berkuatkuasa pada tarikh
yang ditetapkan oleh Menteri melalui pemberitahuan dalam
_Warta._

**2. Akta Keselamatan Sosial Pekerja 1969, yang disebut**
"Akta ibu" dalam Akta ini, adalah dipinda dalam subseksyen
2(1 A) dengan menggantikan perkataan "Lembaga yang
dilantik" dengan perkataan "Lembaga Pertubuhan
Keselamatan Sosial yang ditubuhkan".


Tajuk ringkas
dan mula
berkuatkuasa.

Pindaan
seksyen 2.
_Akta 4_


-----

2 _Rang Undang-Undang_

**3. Seksyen 31 Akta ibu adalah dipinda dengan**
menggantikan noktah dengan noktah bertindih dan
memasukkan selepas itu proviso yang berikut:

"Dengan syarat bahawa larangan dalam
seksyen ini tidaklah terpakai bagi apa-apa tuntutan
yang berbangkit daripada kemalangan kenderaan
motor jika majikan atau pengkhidmat majikan
adalah dikehendaki diinsuranskan terhadap
Risiko-Risiko Pihak Ketiga di bawah Bahagian
_Akta 333._ IV Akta Pengangkutan Jalan 1987.".

**4. Seksyen 42 Akta ibu adalah dipotong.**

**5. Bahagian III Akta ibu adalah dipinda dengan**
memasukkan selepas seksyen 57 seksyen yang berikut:


Pindaan
seksyen 31

Pemotongan
seksyen 42.

Seksyen
baru 57A.


57A. Faedah pendidikan dalam bentuk
## pinjaman atau biasiswa boleh diadakan bagi
anak tanggungan seseorang orang berinsurans
yang—

_(a) mati akibat suatu bencana kerja;_

_(b) mati semasa menerima pencen ilat;_

_(c) mati sebelum mencapai umur lima_
## puluh lima tahun tetapi telah genap
bekerja sepanjang tempoh kelayakan
atau suatu tempoh kelayakan yang
dikurangkan sebagaimana yang
dinyatakan di bawah seksyen 17A;

_(d) menerima pencen ilat; atau_

_(e) menerima bayaran-bayaran berkala_
faedah hilang upaya yang kekal,

mengikut terma dan syarat yang disifatkan oleh
Pertubuhan patut dikenakan.".


Faedah
pendidikan


-----

_Keselamatan Sosial Pekerja (Pindaan)_ 3

**6. Seksyen 59 Akta ibu adalah dipinda dengan**
memasukkan selepas subseksyen (2) subseksyen yang
berikut:

"(2A) Jika bagi apa-apa tempoh Ketua Pengarah tiada
## buat sementara dalam Malaysia atau menjadi tak upaya
buat sementara kerana sakit, atau kerana apa-apa sebab
lain tidak dapat melaksanakan kewajipan-kewajipannya,
atau jika jawatan Ketua Pengarah menjadi kosong,
Menteri hendaklah melantik salah seorang daripada
Timbalan Ketua Pengarah untuk melaksanakan
kewajipan-kewajipan Ketua Pengarah dalam tempoh
itu.".

**7. Seksyen 59B Akta ibu adalah dipinda—**

_(a) dalam nota birai, dengan menggantikan perkataan_
"Perlantikan Lembaga." dengan perkataan
"Penubuhan Lembaga.";

_(b) dalam subseksyen (1) dengan menggantikan_
perkataan "Lembaga" dengan perkataan "lembaga
yang hendaklah dikenali sebagai Lembaga
Pertubuhan Keselamatan Sosial";

_(c) dalam subseksyen (2)—_

(i) dengan menggantikan perenggan (a)
dengan perenggan yang berikut:

_"(a) seorang Pengerusi yang hendaklah_
dilantik oleh Menteri;";

(ii) dalam perenggan (b) dengan memotong
## perkataan "sebagai Timbalan Pengerusi";

(iii) dengan memasukkan selepas perenggan
_(c) perenggan yang berikut:_

"(ca) seorang pegawai mewakili
Kementerian yang bertanggungjawab bagi sumber manusia;

_(cb) seorang_ pegawai mewakili
Kementerian yang bertanggungjawab bagi kesihatan;";


Pindaan
seksyen 59.

Pindaan
seksyen 59B.


-----

_Rang Undang-Undang_

(iv) dengan menggantikan noktah di hujung

perenggan (e) dengan koma bernoktah
dan memasukkan selepas itu perenggan
yang berikut:

"(f) tiga orang yang mempunyai

pengalaman dalam perkaraperkara keselamatan sosial yang
hendaklah dilantik oleh Merited.";

_(d) dalam subseksyen (4) dengan menggantikan_

perkataan "(d) dan (e)" dengan perkataan "(a),
_(d), (e) dan (f)";_

_(e) dalam proviso kepada subseksyen (5) dengan_

menggantikan perkataan "(d) dan (e)" dengan
perkataan "(a), (d), (e) dan (f)";

_(f) dengan memotong subseksyen (6); dan_

_(g) dengan memasukkan selepas subseksyen (7)_

subseksyen yang berikut:

"(8) Menteri boleh bagi setiap ahli yang

## dilantik di bawah subseksyen (2) (d) dan (e)
melantik seseorang menjadi ahli silih ganti
untuk menghadiri mesyuarat Lembaga
menggantikan ahli itu apabila ahli itu tidak
dapat hadir kerana sakit, tak berupaya atau
apa-apa sebab lain:

Dengan syarat bahawa pelantikan ahli silih

ganti itu hendaklah dirundingkan dengan
pertubuhan yang mewakili majikan atau orang
berinsurans, mengikut mana-mana yang
berkenaan, sebagaimana yang difikirkan patut
oleh Menteri.

(9) Apabila menghadiri mesyuarat

Lembaga, seseorang ahli silih ganti hendaklah
bagi semua maksud disifatkan sebagai seorang
ahli Lembaga.

(10) Seseorang ahli silih ganti hendaklah,

melainkan jika dia terlebih dahulu berhenti
## daripada menjadi ahli atau pelantikannya
terlebih dahulu dibatalkan, terhenti menjadi
ahli silih ganti apabila ahli yang dia ialah
ahli silih gantinya tidak lagi menjadi ahli
Lembaga.".


-----

_Keselamatan Sosial Pekerja (Pindaan)_ 5

**8. Seksyen 59c Akta ibu adalah dipinda—**

_(a) dalam nota birai, dengan menggantikan_
perkataan "Timbalan Pengerusi bertindak
sebagai Pengerusi." dengan perkataan "Menteri
hendaklah melantik mana-mana orang untuk
bertindak sebagai Pengerusi.";

_(b) dalam subseksyen (1) dengan menggantikan_
perkataan "Timbalan Pengerusi hendaklah" di
mana-mana jua terdapat dalamnya dengan
perkataan "Menteri hendaklah melantik manamana orang untuk"; dan

_(c) dalam subseksyen (2)—_

(i) dengan menggantikan perkataan
"Timbalan Pengerusi hendaklah" dengan
perkataan "Menteri hendaklah melantik
mana-mana orang untuk"; dan

(ii) dengan memotong proviso.

**9. Subseksyen 59E(2) Akta ibu adalah dipinda dengan**
menggantikan perkataan "(2)(d) dan (2)(e)" dengan
perkataan "(2)(a), (2) _(d), (2)(e) dan (2)(f)"._

**10. Seksyen 71 Akta ibu adalah dipinda dengan memotong**
perkataan "dan" di hujung perenggan (viii) dan
memasukkan selepas itu perenggan yang berikut:

"(viiia) memberikan pinjaman atau biasiswa kepada
anak tanggungan seseorang orang berinsurans
sebagaimana yang dinyatakan di bawah seksyen
57A; dan".

**11. Perenggan 75A(2)(c) Akta ibu adalah dipinda dengan**
memotong perkataan "sebagai Timbalan Pengerusi".

**12. Seksyen 75B Akta ibu adalah dipotong.**

**13. Seksyen 93 Akta ibu adalah dipinda dengan**
menggantikan perkataan "enam bulan" dan "dua ribu"
masing-masingnya dengan perkataan "dua tahun" dan
"sepuluh ribu".


Pindaan
seksyen 59c.

Pindaan
seksyen 59E.

Pindaan
seksyen 71

Pindaan
seksyen 75A

Pemotongan
seksyen 75B.

Pindaan
seksyen 93.


-----

6 _Rang Undang-Undang_

**14. Seksyen 94 Akta ibu adalah dipinda dengan**
menggantikan perkataan "enam bulan" dan "dua ribu"
masing-masingnya dengan perkataan "dua tahun" dan
"sepuluh ribu".

**15. Subseksyen 105(2) Akta ibu adalah dipinda dengan**
memotong perkataan "dan" di hujung perenggan (xxxi)
## dan memasukkan selepas itu perenggan yang berikut:

"(xxxia) pengenaan apa-apa fee atau caj bagi
pemberian apa-apa maklumat atau dokumen
yang berada dalam jagaan Pertubuhan; dan".

**16. Subseksyen 110(2) Akta ibu adalah dipinda—**

_(a) dengan menggantikan perkataan "boleh dihukum,_
apabila disabitkan, mengikut sebagaimana
diperuntukkan dalam Bab X Kanun Keseksaan"
dengan perkataan "boleh dihukum penjara selama
tempoh yang boleh sampai dua tahun, atau denda
tidak melebihi sepuluh ribu ringgit, atau keduaduanya"; dan

_(b) dengan memotong rujukan birai kepada Kanun_
Keseksaan.

**17. Jadual Keenam Akta ibu adalah dipinda dalam**
perenggan 1—

_(a) dalam subperenggan (2) dengan menggantikan_
perkataan "Timbalan Pengerusi" dengan
perkataan "mana-mana orang yang dilantik oleh
Menteri untuk bertindak sebagai Pengerusi"; dan

_(b) dalam subperenggan (3) dengan menggantikan_
perkataan "Timbalan Pengerusi" dengan
perkataan "mana-mana orang yang dilantik oleh
Menteri untuk bertindak sebagai Pengerusi".


Pindaan
beksyen 94

Pindaan
seksyen 105.

Pindaan
seksyen 110.

Pindaan
Jadual
Keenam.


-----

_Keselamatan Sosial Pekerja (Pindaan)_ 7

HURAIAN

Rang Undang-Undang ini bertujuan meminda Akta Keselamatan
Sosial Pekerja 1969 ("Akta").

2. _Fasal 3 bertujuan memasukkan suatu proviso baru kepada seksyen_
31 Akta. Proviso yang baru itu membenarkan orang berinsurans
yang ditimpa bencana kerja disebabkan oleh kemalangan kenderaan
motor atau tanggungan mereka menuntut pampasan atau ganti rugi
daripada majikan orang berinsurans atau pengkhidmat majikan orang
berinsurans itu yang dikehendaki diinsuranskan terhadap RisikoRisiko Pihak Ketiga di bawah Bahagian IV Akta Pengangkutan
Jalan 1987.

3. _Fasal 4 bertujuan memotong seksyen 42 Akta. Dengan pemotongan_
ini mana-mana orang yang berhak mendapat faedah di bawah Akta
ini akan dapat menerima apa-apa faedah yang serupa yang dibenarkan
di bawah peruntukan mana-mana undang-undang bertulis lain.

4. Fasal 5 bertujuan memasukkan seksyen baru 57A. Seksyen 57A
yang baru itu membolehkan Pertubuhan mengadakan faedah pendidikan
dalam bentuk pinjaman atau biasiswa diadakan bagi anak tanggungan
seseorang orang berinsurans.

5. _Fasal 6 bertujuan meminda seksyen 59 Akta dengan menambahkan_
subseksyen baru (2A). Subseksyen (2A) yang baru itu memberi Menteri
kuasa untuk melantik salah seorang daripada Timbalan Ketua Pengarah
untuk melaksanakan kewajipan-kewajipan Ketua Pengarah semasa
ketiadaan Ketua Pengarah.

6. _Fasal 7 bertujuan meminda seksyen 59B Akta untuk secara khusus_
menamakan Lembaga sebagai Lembaga Pertubuhan Keselamatan
Sosial dan untuk menambahkan keanggotaan Lembaga dengan
memasukkan sebagai ahli seorang pegawai daripada Kementerian
Sumber Manusia, seorang pegawai daripada Kementerian Kesihatan
dan tiga orang yang mempunyai pengalaman dalam perkara-perkara
keselamatan sosial yang akan dilantik oleh Menteri. Ketua Pengarah
akan tidak lagi menjadi Timbalan Pengerusi. Fasal 7 juga bertujuan
memasukkan subseksyen baru (8), (9) dan (10). Subseksyen (8)
mengadakan peruntukan tentang pelantikan ahli silih ganti bagi ahli
yang mewakili majikan dan orang berinsurans. Subseksyen (9)
memperuntukkan bahawa apabila dia menghadiri mesyuarat Lembaga,
ahli silih ganti itu hendaklah disifatkan sebagai ahli Lembaga.
Subseksyen (10) memperuntukkan bahawa seseorang ahli silih ganti,
melainkan jika dia terlebih dahulu berhenti daripada menjadi ahli
atau pelantikannya terlebih dahulu dibatalkan, terhenti menjadi ahli
silih ganti apabila ahli yang berkenaan dengannya dia ialah ahli silih
ganti tidak lagi menjadi ahli Lembaga.


-----

8 _Rang Undang-Undang_

7. _Fasal 8 bertujuan meminda seksyen 59c Akta. Dengan pindaan_
yang dicadangkan ini, Menteri dikehendaki melantik mana-mana
orang untuk menjalankan kewajipan-kewajipan Pengerusi semasa
ketiadaan Pengerusi.

8. Fasal 10 bertujuan meminda seksyen 71 Akta dengan
menambahkan perenggan baru (viiia). Perenggan (viiia) yang baru
itu membolehkan Kumpulan Wang digunakan bagi maksud memberikan
pinjaman atau biasiswa kepada anak tanggungan seseorang orang
berinsurans sebagaimana yang dinyatakan di bawah seksyen baru
57A.

9. _Fasal 12 bertujuan memotong seksyen 75B kerana ia tidak lagi_
terpakai memandangkan pindaan yang dicadangkan kepada seksyen
59B dan 59c.

10. _Fasal 13 dan 14 bertujuan meminda seksyen 93 dan 94 Akta_
untuk menambah penalti yang diperuntukkan dalam seksyen-seksyen
tersebut.

11. _Fasal 15 bertujuan meminda seksyen 105 Akta dengan_
menambahkan perenggan baru (xxxia). Perenggan (xxxia) yang baru
itu akan membolehkan Peraturan dibuat bagi pengenaan apa-apa fee
atau caj bagi pemberian apa-apa maklumat atau dokumen yang berada
dalam jagaan Pertubuhan Keselamatan Sosial.

12. Pindaan-pindaan lain yang tidak disebut secara spesifik adalah
berbangkit atau kecil pada dasarnya.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1852.]


-----

