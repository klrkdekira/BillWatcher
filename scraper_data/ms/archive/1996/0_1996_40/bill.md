---
Year: 1996
Bill: D.R.44/1996 - Rang Undang-Undang Laporan Kewangan 1996 (Lulus)
Title: D.R.44/1996 - Rang Undang-Undang Laporan Kewangan 1996 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%2044.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%2044.pdf
---
---
Reading:
D.R.44/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 44/96**

**Naskhah Sahih—Bahasa Kebangsaan**


RANG UNDANG-UNDANG LAPORAN

KEWANGAN 1996

SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.

2. Tafsiran.

BAHAGIAN II


YAYASAN LAPORAN KEWANGAN DAN

LEMBAGA PIAWA1AN PERAKAUNAN MALAYSIA

3. Penubuhan Yayasan.

4. Fungsi-fungsi Yayasan.

5. Anggota Yayasan.

6. Mesyuarat Yayasan.

7. Penubuhan dan fungsi-fungsi Lembaga.

8. Anggota Lembaga.

9. Mesyuarat Lembaga.

10. Hilang kelayakan.

11. Saraan.

12. Tempoh jawatan.

13. Peletakan jawatan dan pembatalan pelantikan.

14. Pengosongan jawatan.

15. Arahan Menteri.

16. Kuasa dan kewajipan lain Yayasan dan Lembaga.

17. Pengambilan khidmat Pengarah Teknikal dan orang lain.

18. Pengambilan kerja pegawai dan pengkhidmat.


-----

_Rang Undang-Undang_

BAHAGIAN III

KEWANGAN

Fasal

19. Kumpulan Wang.

20. Perbelanjaan yang dipertanggungkan pada Kumpulan Wang.

21. Tahun kewangan Yayasan.

22. Pelaburan.

23. Laporan tahunan.

24. Akaun.

25. Ketakpakaian Akta 240.

26. Kuasa meminjam.

BAHAGIAN IV

AM

27. Pematuhan piawaian perakaunan diluluskan.

28. Kerahsiaan.

29. Kuasa untuk membuat peraturan-peraturan.


-----

RANG UNDANG-UNDANG

_b e r n a m a_

Suatu Akta bagi menubuhkan Yayasan Laporan Kewangan
dan Lembaga Piawaian Perakaunan Malaysia; bagi
mengadakan peruntukan tentang fungsi-fungsi dan
kuasa-kuasanya; dan bagi mengadakan peruntukan
tentang perkara-perkara yang berkaitan dengannya.

[ ]

MAKA INILAH DIPERBUAT UNDANG-UNDANG
oleh Seri Padirka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya seperti berikut:

BAHAGIAN I

PERMULAAN

**1. (1) Akta ini bolehlah dinamakan Akta Laporan**
Kewangan 1996.

(2) Akta ini hendaklah mula berkuatkuasa pada tarikh
yang ditetapkan oleh Menteri melalui pemberitahuan dalam
_Warta, dan Menteri boleh menetapkan tarikh yang_
berlainan bagi mula berkuatkuasanya peruntukan yang
berlainan dalam Akta ini.

**2. Dalam Akta ini, melainkan jika konteksnya**
menghendaki makna yang lain—

"Bank Negara" ertinya Bank Negara Malaysia yang
ditubuhkan di bawah Akta Bank Negara Malaysia 1958;

"Institut Akauntan Malaysia" ertinya badan yang
ditubuhkan di bawah seksyen 3 Akta Akauntan 1967;


Tajuk
ringkas dan
mula berkuatkuasa

Tafsiran.

_Akta 5/9._

_Akta 94_


-----

4 _Rang Undang-Undang_

"Kumpulan Wang" ertinya Kumpulan Wang yang
ditubuhkan di bawah subseksyen 19(1);

"Lembaga" ertinya Lembaga Piawaian Perakaunan
Malaysia yang ditubuhkan di bawah seksyen 7;

"Menteri" ertinya Menteri yang pada masa ini
dipertanggungkan dengan tanggungjawab bagi kewangan;

"pegawai utama", berhubungan dengan sesuatu syarikat
awam tersenarai, ertinya seseorang, dengan nama apa
jua disebut, yang bertanggungjawab bagi perjalanan
perniagaan dan pentadbiran syarikat awam tersenarai itu,
dan termasuk pengerusi bukan eksekutif syarikat awam
tersenarai itu;

"Pendaftar Syarikat" ertinya Pendaftar Syarikat yang
dilantik di bawah Akta Syarikat 1965;

"piawaian perakaunan" ertinya pernyataan amalan
perakaunan yang lazim yang digunakan bagi menyediakan
penyata kewangan;

"piawaian perakaunan diluluskan" ertinya piawaian
perakaunan yang dikeluarkan atau diterima pakai oleh
Lembaga di bawah subseksyen 7(1);

"Suruhanjaya Sekuriti" ertinya Suruhanjaya Sekuriti
yang ditubuhkan di bawah Akta Suruhanjaya Sekuriti
1993;

"Yayasan" ertinya Yayasan Laporan Kewangan yang
ditubuhkan di bawah seksyen 3.

BAHAGIAN II

YAYASAN LAPORAN KEWANGAN DAN
LEMBAGA PIAWAIAN PERAKAUNAN MALAYSIA

**3. Maka adalah dengan ini ditubuhkan suatu pertubuhan**
perbadanan bernama "Yayasan Laporan Kewangan" yang
kekal turun-temurun dan mempunyai suatu meterai biasa,
yang boleh mendakwa dan didakwa dengan namanya itu


_Akta 125._

_Akta 498._

Penubuhan
Yayasan.


-----

_Laporan Kewangan_ 5

dan, tertakluk kepada dan bagi maksud Akta ini, boleh
membuat kontrak dan boleh memperoleh, membeli,
mengambil, memegang dan menikmati apa-apa jenis harta
alih dan harta tak alih dan boleh memindahhakkan,
menyerahhakkan, menyerahkan balik, memulangkan,
menggadaikan, menggadaijanjikan, mendemis,
menyerahhakkan semula, memindahmilikkan atau dengan
apa-apa cara lain melupuskan, atau membuat apa-apa
urusan mengenai, apa-apa harta alih atau harta tak alih
atau apa-apa kepentingan dalamnya yang terletakhak pada
Yayasan mengikut apa-apa terma yang didapatinya patut.

**4. (1) Fungsi-fungsi Yayasan ialah—**

_(a) memberikan pandangannya kepada Lembaga_
tentang apa-apa perkara yang hendak diusahakan
atau dilaksanakan oleh Lembaga berhubungan
dengan fungsi-fungsi Lembaga di bawah seksyen
# 7;

_(b) mengkaji semula prestasi Lembaga;_

_(d) bertanggungjawab bagi segala perkiraan_
pembiayaan bagi kegiatan Lembaga, termasuk
meluluskan belanjawan Lembaga; dan

_(e) melaksanakan apa-apa fungsi lain sebagaimana_
yang boleh ditetapkan oleh Menteri melalui
perintah yang disiarkan dalam Warta,

(2) Yayasan tidak boleh, oleh sebab atau berkaitan
dengan kuasanya untuk meluluskan belanjawan Lembaga
di bawah subseksyen (1), mengarahkan Lembaga supaya
mengusahakan atau tidak mengusahakan mana-mana projek
atau kegiatan yang tertentu atau selainnya menyentuh
penjalanan kuasa Lembaga atau pelaksanaan fungsi
Lembaga di bawah Akta ini.

**5. (1) Yayasan hendaklah terdiri daripada anggota yang**
berikut yang hendaklah dilantik oleh Menteri:

_(a) Ketua Setiausaha Perbendaharaan atau wakilnya;_

_(b) Gabenor Bank Negara atau wakilnya;_


Fungsifungsi
Yayasan.

Anggota
Yayasan.


-----

6 _Rang Undang-Undang_

_(c) Pengerusi Suruhanjaya Sekufiti atau wakilnya;_

_(d) Pendaftar Syarikat atau wakilnya;_

_(e) Pengerusi Eksekutif Bursa Saham Kuala Lumpur_
atau wakilnya;

_(f) Presiden Institut Akauntan Malaysia;_
_(g) Pengerusi Lembaga;_

_(h) dua belas orang anggota lain yang daripadanya—_

(i) lima orang hendaklah pegawai utama
syarikat-syarikat awam tersenarai;
(ii) empat orang hendaklah akauntan awam
yang setiap seorang hendaklah merupakan
rakan kongsi yang mempunyai tidak
kurang daripada sepuluh tahun
pengalaman dalam firma perakaunan;

(iii) seorang hendaklah peguambela dan
peguamcara yang merupakan rakan
kongsi yang mempunyai tidak kurang
daripada sepuluh tahun pengalaman
dalam firma guaman; dan
(iv) dua orang lain yang mempunyai
pengalaman dan latar belakang yang
relevan.

(2) Menteri boleh melantik seorang Pengerusi daripada
kalangan orang-orang yang disebut dalam subseksyen
(1).

**6. (1) Pengerusi Yayasan dan lapan orang anggota lain**
hendaklah membentuk kuorum pada semua mesyuarat
Yayasan.

(2) Yayasan hendaklah mempunyai kuasa untuk
menentukan perjalanan prosidingnya.

**7. (1) Maka adalah dengan ini ditubuhkan suatu badan**
dengan nama "Lembaga Piawaian Perakaunan Malaysia"
yang fungsi-fungsinya ialah—

_(a) mengeluarkan piawaian perakaunan baru sebagai_
piawaian perakaunan diluluskan;


Mesyuarat
Yayasan

Penubuhan
dan fungsifungsi
Lembaga.


-----

_Laporan Kewangan_ 7

_(b) mengkaji semula, menyemak, atau menerima_
pakai, sebagai piawaian perakaunan diluluskan,
piawaian perakaunan yang sedia ada;

_(c) mengeluarkan pernyataan tentang prinsip-prinsip_
bagi laporan kewangan;

_(d) menaja atau mengusahakan pembangunan_
piawaian perakaunan yang berkemungkinan;

_(e) mengendalikan apa-apa perundingan awam yang_
perlu untuk menentukan kandungan konsep,
prinsip dan piawaian perakaunan;

_(f) membangunkan suatu rangka kerja konsep bagi_
maksud menilai piawaian perakaunan yang
dicadangkan;

_(g) membuat apa-apa perubahan kepada bentuk dan_
kandungan piawaian perakaunan yang
dicadangkan sebagaimana yang dianggapnya
perlu; dan

_(h) melaksanakan apa-apa fungsi lain sebagaimana_
yang boleh ditetapkan oleh Menteri melalui
perintah yang disiarkan dalam Warta.

(2) Lembaga hendaklah, berhubungan dengan fungsifungsinya di bawah perenggan (1)(a), (1)(b), (1)(c) atau
(1)(g), meminta pandangan Yayasan.

(3) Piawaian perakaunan diluluskan yang dikeluarkan
atau diterima pakai di bawah subseksyen (1) boleh
dinyatakan terpakai berhubungan dengan—

_(a) apa-apa akaun yang disiarkan bagi sesuatu_
pengusahaan komersial, industri atau perniagaan
di Malaysia dan subsidiari seberang laut dan
perbadanan berkaitan jika akaun itu akan
digabungkan dalam akaun disatukan di Malaysia;
dan

_(b) tempoh perakaunan atau tempoh perakaunan_
interim;


-----

8 _Rang Undang-Undang_

dan boleh—

_(aa) mempunyai pemakaian secara am atau khusus;_

_(bb) berbeza mengikut perbezaan masa atau hal_
keadaan.

(4) Bagi maksud perenggan (3)(a)—

_(a) "subsidiari" mempunyai erti yang diberikan_
kepadanya di bawah seksyen 5 Akta Syarikat
1965; dan

_(b) "perbadanan berkaitan" ertinya perbadanan yang_
tidak kurang daripada tiga puluh peratus dan
tidak lebih daripada lima puluh peratus syernya
dipegang oleh suatu perbadanan lain, menjadikan
perbadanan yang mula-mula disebut itu suatu
perbadanan berkaitan bagi perbadanan yang satu
lagi.

**8. (1) Tertakluk kepada subseksyen (2), Lembaga**
hendaklah terdiri daripada anggota yang berikut yang
hendaklah dilantik oleh Menteri:

_(a) Pengerusi;_

_(b) Akauntan Negara; dan_

_(c) enam orang anggota lain yang hendaklah_
mempunyai pengetahuan dan pengalaman dalam
perkara-perkara akaun dan laporan kewangan
dan dalam satu daripada bidang yang berikut
atau lebih:

(i) perakaunan;

(ii) undang-undang;

(iii) perniagaan;

(iv) kewangan.

(2) Sekurang-kurangnya lima orang daripada anggota
yang dilantik di bawah subseksyen (1) hendaklah anggota
Institut Akauntan Malaysia.


_Akta 125._

Anggota
Lembaga


-----

_Laporan Kewangan_ 9

(3) Menteri boleh melantik tiga orang penasihat kepada
Lembaga untuk mewakili—

_(a) Suruhanjaya Sekuriti;_

_(b) Bank Negara; dan_

_(c) Pendaftar Syarikat._

(4) Penasihat yang dilantik di bawah subseksyen (3)
hendaklah dilantik daripada kalangan orang yang
mempunyai pengetahuan dan pengalaman dalam bidang
perakaunan, undang-undang, perniagaan atau kewangan.

(5) Penasihat yang dilantik di bawah subseksyen (3)
hendaklah, melainkan jika dia terlebih dahuiu meletakkan
jawatan atau pelantikannya terlebih dahuiu dibatalkan,
memegang jawatan selama tempoh yang ditentukan oleh
Menteri.

**9. (1) Lembaga hendaklah bermesyuarat seberapa kerap**
# yang perlu bagi pelaksanaan fungsi-fungsinya.

(2) Enam orang anggota Lembaga hendaklah
membentuk kuorum pada semua mesyuarat Lembaga.

(3) Penasihat kepada Lembaga berhak menghadiri
mesyuarat Lembaga tetapi tidak berhak mengundi.

(4) Sesuatu persoalan yang dibangkitkan pada manamana mesyuarat Lembaga hendaklah ditentukan oleh tidak
kurang daripada enam undi anggota yang hadir dan
mengundi.

(5) Lembaga hendaklah mempunyai kuasa untuk
menentukan perjalanan prosidingnya.

(6) Lembaga boleh mengundang mana-mana orang
untuk menghadiri mana-mana mesyuarat atau
pertimbangtelitian Lembaga bagi maksud mendapatkan
pandangan tentang apa-apa perkara yang dibincangkan,
tetapi mana-mana orang yang hadir sedemikian tidak
berhak mengundi pada mesyuarat atau pertimbangtelitian
itu.


Mesyuarat
Lembaga.


-----

10 _Rang Undang-Undang_

**10. (1) Seseorang—**

_(a) yang tak sempurna akal atau selainnya tidak_
berupaya untuk melaksanakan kewajipankewajipannya;

_(b) yang telah disabitkan dan telah dijatuhi hukuman_
pemenjaraan selama tempoh yang tidak kurang
daripada satu tahun;

_(c) yang telah disabitkan atas suatu kesalahan yang_
melibatkan fraud, kecurangan atau keburukan
akhlak; atau

_(d) yang bankrap,_

tidak layak dilantik menjadi anggota Yayasan atau
Lembaga, atau jika dia sedang menjadi anggota Yayasan
atau Lembaga hendaklah terhenti menjadi anggota
# sedemikian.

**11. Anggota-anggota Yayasan dan Lembaga dan penasihat**
kepada Lembaga tidak berhak mendapat apa-apa saraan
tetapi boleh dibayar apa-apa honorarium dan elaun
perjalanan dan elaun sara hidup sebagaimana yang
ditentukan oleh Menteri.

**12. Tertakluk kepada seksyen 10, 13 dan 14, seseorang**
anggota Yayasan atau Lembaga selain daripada anggota
_ex-officio hendaklah memegang jawatan selama tempoh_
yang tidak melebihi tiga tahun dan adalah layak dilantik
# semula bagi satu tempoh berturutan saja.

**13. (1) Seseorang anggota Yayasan atau Lembaga boleh**
pada bila-bila masa meletakkan jawatannya dengan
menghantar notis bertulis kepada—

_(a) Menteri, dalam hal Pengerusi; atau_

_(b) Pengerusi, dalam hal anggota lain._

(2) Menteri boleh pada bila-bila masa membatalkan,
tanpa memberikan ap,a-apa sebab baginya, pelantikan
seseorang anggota Yayasan atau Lembaga jika
difikirkannya suai-manfaat untuk dia berbuat demikian.


Hilang
kelayakan.

Saraan.

Tempoh
jawatan.

Peletakan
jawatan dan
pembatalan
pelantikan.


-----

_Laporan Kewangan_ 11

**14. (1) Seseorang anggota Yayasan atau Lembaga terhenti**
memegang jawatan apabila dia mati,

(2) Seseorang anggota Yayasan atau Lembaga
hendaklah disifatkan telah mengosongkan jawatannyajika
dia tidak menghadiri tiga mesyuarat Lembaga berturutturut tanpa kebenaran daripada—

_(a) Menteri, dalam hal Pengerusi; atau_

_(b) Pengerusi, dalam hal anggota lain._

**15. (1) Menteri boleh memberi Yayasan atau Lembaga**
arahan-arahan yang bersifat am yang konsisten dengan
peruntukan-peruntukan Akta ini tentang pelaksanaan fungsi
dan penjalanan kuasa Yayasan atau Lembaga, dan Yayasan
atau Lembaga, mengikut mana-mana yang berkenaan,
hendaklah memberikan kuatkuasa kepada arahan-arahan
itu.

(2) Yayasan dan Lembaga hendaklah memberi Menteri
apa-apa maklumat yang berhubungan dengan kegiatankegiatannya sebagaimana yang dikehendaki oleh Menteri
dari semasa ke semasa.

**16. Yayasan dan Lembaga hendaklah mempunyai apa-**
apa kuasa dan hendaklah menjalankan apa-apa kewajipan
yang diberikan atau dikenakan oleh Akta ini.

**17. (1) Lembaga boleh, sama ada secara am atau dalam**
mana-mana perkara yang tertentu, mengambil khidmat.
atas terma dan syarat pengambilan khidmat yang ditentukan
dari semasa ke semasa oleh Yayasan, mana-mana orang
untuk memberikan apa-apa bantuan sebagaimana yang
diperlukan atau ditentukan oleh Yayasan atau Lembaga
berkaitan dengan pelaksanaan fungsi-fungsi Yayasan atau
Lembaga, mengikut mana-mana yang berkenaan, di bawah
Akta ini.

(2) Yayasan hendaklah, atas syor Lembaga, melantik
seorang Pengarah Teknikal yang fungsi-fungsi dan
kewajipan-kewajipannya hendaklah termasuk membantu
Lembaga dalam pentadbiran harian Lembaga dan dalam
pelaksanaan fungsi-fungsinya di bawah Akta ini.


Pengosongan
jawatan.

Arahan
Menteri

Kuasa dan
kewajipan
lain Yayasan
dan
Lembaga

Pengambilan
khidmat
Pengarah
Teknikal dan
orang lain.


-----

12 _Rang Undang-Undang_

**18. (1) Yayasan boleh dari semasa ke semasa mengambil**
bekerja orang-orang yang hendaklah dibayar apa-apa
saraan dan elaun, dan hendaklah memegang jawatan atas
apa-apa terma dan syarat lain, sebagaimana yang
ditentukan oleh Yayasan.

(2) Yayasan boleh membuat perkiraan bagi pembayaran
kepada pegawai-pegawai dan pengkhidmat-pengkhidmatnya, termasuk Pengarah Teknikal yang dilantik di bawah
subseksyen 17(2), dan orang-orang tanggungan mereka
apa-apa faedah persaraan, ganjaran atau elaun lain
sebagaimana yang ditentukan oleh Yayasan.

BAHAGIAN III

KEWANGAN

**19. (1) Maka adalah dengan ini ditubuhkan, bagi maksud-**
maksud Akta ini, suatu kumpulan wang yang hendaklah
ditadbirkan oleh Yayasan.

(2) Kumpulan Wang ini hendaklah mengandungi—

_(a) apa-apa jumlah wang yang diperuntukkan oleh_
Parlimen dari semasa ke semasa bagi maksud
Akta ini;

_(b) apa-apa sumbangan yang dibuat oleh mana-mana_
orang termasuk kumpulan-kumpulan industri dan
perbadanan-perbadanan;

_(c) fee atau bayaran lain yang dibayar kepada_
Yayasan atau Lembaga; dan

_(d) segala jumlah wang atau harta lain yang dengan_
apa-apa jua cara menjadi kena dibayar kepada
Yayasan atau Lembaga atau terletakhak pada
Yayasan berkenaan dengan apa-apa perkara yang
bersampingan dengan fungsi-fungsi dan kuasakuasanya.

(3) Yayasan boleh mewakilkan fungsinya di bawah
subseksyen (1) kepada—

_(a) mana-mana jawatankuasa yang ditubuhkan oleh_
Yayasan;


Pengambilan
kerja
pegawai dan
pengkhidmat.

Kumpulan
Wang


-----

_Laporan Kewangan_ 13

_(b) Lembaga; atau_

_(c) mana-mana pegawai Lembaga._

(4) Apa-apa pewakilan di bawah subseksyen (3) tidaklah
menghalang penjalanan serentak oleh Yayasan fungsi
Yayasan yang diwakilkan sedemikian.

**20. Kumpulan wang hendaklah digunakan bagi maksud—**

_(a) membayar apa-apa perbelanjaan yang telah_
dilakukan dengan sah oleh Yayasan atau
Lembaga termasuk fee dan kos, sama ada fee
guaman atau selainnya, dan saraan pegawai dan
pengkhidmat yang diambil bekerja oleh Yayasan,
termasuk pemberian pinjaman, elaun persaraan
atau ganjaran;

_(b) membayar apa-apa belanja, kos atau-perbelanjaan_
lain yang sebenarnya dilakukan atau disetuju
# terima oleh Yayasan atau Lembaga dalam
pelaksanaan fungsi-fungsinya atau penjalanan
kuasa-kuasanya di bawah Akta ini;

_(c) membeli atau menyewa kelengkapan, jentera_
dan apa-apa bahan lain, memperoleh tanah dan
mendirikan bangunan dan menjalankan apa-apa
kerja dan usaha lain Yayasan atau Lembaga
dalam pelaksanaan fungsi-fungsinya atau
penjalanan kuasa-kuasanya di bawah Akta ini;

_(d) secara amnya, membayar apa-apa belanja bagi_
melaksanakan peruntukan-peruntukan Akta ini.

**21. Tahun kewangan Yayasan hendaklah bermula pada**
satu haribulan Januari dan berakhir pada tiga puluh satu
haribulan Disember pada setiap tahun.

**22. Wang dalam Kumpulan Wang hendaklah, setakat**
yang tidak perlu dibelanjakan oleh Yayasan di bawah
Akta ini, dilaburkan mengikut cara yang didapati sesuai
oleh Yayasan.


Perbelanjaan
yang dipertanggungkan
pada
Kumpulan
Wang.

Tahun
kewangan
Yayasan.

Pelaburan.


-----

14 _Rang Undang-Undang_

**23. Yayasan hendaklah, dengan seberapa segera yang**
praktik selepas tamat setiap tahun kewangan, menyediakan
suatu laporan tentang kegiatan Yayasan dan Lembaga,
kedua-duanya, sepanjang tahun kewangan itu dan
menghantar satu salinan laporan itu kepada Menteri yang
hendaklah menyebabkan satu salinan laporan itu
dibentangkan di hadapan kedua-dua Majlis Parlimen.

**24. (1) Yayasan hendaklah menyebabkan supaya disimpan**
akaun yang sepatutnya bagi Kumpulan Wang dan
hendaklah, dengan seberapa segera yang praktik selepas
tamat setiap tahun kewangan, menyebabkan disediakan
untuk tahun kewangan itu suatu penyata akaun bagi
Yayasan yang hendaklah termasuk suatu kunci kira-kira,
penyata pendapatan dan perbelanjaan dan penyata aliran
tunai.

(2) Yayasan hendaklah menyebabkan penyata akaunnya
diaudit oleh juruaudit yang dilantik olehnya.

(3) Yayasan hendaklah dengan seberapa segera yang
praktik menghantar satu salinan penyata akaunnya yang
sudah diaudit berserta satu salinan laporan juruaudit
tentangnya kepada Menteri yang hendaklah menyebabkan
satu salinan penyata dan laporan itu dibentangkan di
hadapan kedua-dua Majlis Parlimen.

**25. Akta Badan Berkanun (Akaun dan Laporan Tahunan)**
1980 tidaklah terpakai bagi Yayasan.

**26. Yayasan boleh dari semasa ke semasa. dengan**
kelulusan Menteri, meminjam, pada kadar faedah dan
bagi tempoh dan atas terma tentang masa dan kaedah
pembayaran balik dan selainnya sebagaimana yang
diluluskan oleh Menteri, apa-apa jumlah wang yang
diperlukan oleh Yayasan bagi memenuhi mana-mana
obligasinya atau obligasi Lembaga atau menjalankan manamana fungsinya atau fungsi Lembaga.


Laporan
tahunan.

Akaun.

Ketakpakaian
_Akta 240._

Kuasa
meminjam.


-----

_Laporan Kewangan_ 15

BAHAGIAN IV

AM

**27. Jika penyata kewangan dikehendaki disediakan atau**
diserahkan di bawah mana-mana undang-undang yang
ditadbirkan oleh Suruhanjaya Sekuriti, Bank Negara atau
Pendaftar Syarikat, dan piawaian perakaunan diluluskan
sudah dikeluarkan atau diterima pakai oleh Lembaga di
bawah subseksyen 7(1), penyata kewangan itu hendaklah
disifatkan tidak mematuhi kehendak undang-undang itu
melainkan jika ia telah disediakan dan disimpan mengikut
piawaian perakaunan diluluskan itu.

**28. Kecuali bagi mana-mana maksud Akta ini atau bagi**
maksud mana-mana prosiding sivil atau jenayah di bawah
mana-mana undang-undang bertulis atau bagi maksud
membantu mana-mana pihak berkuasa atau agensi untuk
melaksanakan atau menjalankan fungsi atau kuasanya di
bawah mana-mana undang-undang bertulis di Malaysia,
Yayasan dan Lembaga hendaklah mengambil segala
langkah yang munasabah untuk melindungi maklumat
yang diberikan kepada Yayasan atau Lembaga secara
sulit daripada digunakan atau didedahkan tanpa kebenaran.

**29. Menteri boleh membuat apa-apa peraturan yang suai-**
manfaat atau perlu bagi menjalankan atau memberikan
kuatkuasa kepada peruntukan-peruntukan Akta ini.

HURAIAN

Rang Undang-Undang ini bertujuan menubuhkan Yayasan Laporan
Kewangan dan Lembaga Piawaian Perakaunan Malaysia.

2. **Bahagian I mengandungi perkara permulaan seperti tajuk ringkas**
dan kuasa Menteri untuk menetapkan tarikh bagi permulaan kuatkuasa
Akta yang dicadangkan. la juga mengandungi, dalam fasal 2, takrif
istilah-istilah dan ungkapan-ungkapan tertentu yang digunakan dalam
Rang Undang-Undang ini.

3. **Bahagian II mengandungi peruntukan yang berhubungan dengan**
penubuhan Yayasan Laporan Kewangan dan Lembaga Piawaian
Perakaunan Malaysia, keanggotaan, kuasa, fungsi dan mesyuarat


Pematuhan
piawaian
perakaunan
diluluskan.

Kerahsiaan.

Kuasa untuk
membuat
peraturanperaturan.


-----

16 _Rang Undang-Undang_

masing-masing dan pengambilan khidmat orang-orang untuk
membantunya melaksanakan fungsi-fungsi dan menjalankan kuasakuasanya. Kuasa Lembaga berhubungan dengan piawaian perakaunan
terkandung dalam subfasal 7(1).

4. **Bahagian III mengandungi peruntukan yang berhubungan dengan**
penubuhan Kumpulan Wang yang hendaklah ditadbirkan oleh Yayasan,
sumber Kumpulan Wang itu, dan maksud yang baginya Kumpulan
Wang itu boleh dibelanjakan. Bahagian ini juga memperkatakan
tahun kewangan Yayasan dan kuasa Yayasan untuk melaburkan
wangnya.

_Fasal 23 dan 24 bertujuan mengenakan kewajipan pada Yayasan_
supaya menyediakan laporan tentang kegiatan Yayasan dan Lembaga
sepanjang sesuatu tahun kewangan dan penyata akaun Lembaga
bagi tahun itu, dan menghantar satu salinan laporan dan penyata itu
kepada Menteri yang hendaklah menyebabkannya dibentangkan di
hadapan kedua-dua Majlis Parlimen.

_Fasal 26 bertujuan untuk memberi Yayasan kuasa untuk meminjam_
wang bagi maksud memenuhi mana-mana obligasi Yayasan atau
Lembaga atau melaksanakan mana-mana fungsi Yayasan atau
Lembaga.

5. **Bahagian IV mengandungi suatu peruntukan penting, iaitu**
kehendak (dalam fasal 27) supaya piawaian perakaunan diluluskan
yang dikeluarkan oleh Lembaga dipatuhi berkenaan dengan akaun
yang dikehendaki disimpan di bawah pelbagai undang-undang yang
ditadbirkan oleh Bank Negara, Suruhanjaya Sekuriti dan Pendaftar
Syarikat.

**Bahagian IV juga mengandungi peruntukan yang bertujuan**
memastikan bahawa Yayasan dan Lembaga mengambil segala langkah
yang munasabah untuk menghalang penggunaan atau pendedahan
tanpa kebenaran maklumat yang diberikan secara sulit kepada Yayasan
atau Lembaga, dan peruntukan yang bertujuan memberi Menteri
kuasa untuk membuat peraturan-peraturan.

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang belum dapat ditentukan sekarang
ini.

[PN. (U [2]) 1944.]


-----

