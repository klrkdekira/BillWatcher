---
Year: 1996
Bill: D.R.54/1996 - Rang Undang-Undang Bank Luar Pesisir (Pindaan) 1996 (Lulus)
Title: D.R.54/1996 - Rang Undang-Undang Bank Luar Pesisir (Pindaan) 1996 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%2054.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%2054.pdf
---
---
Reading:
D.R.54/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 54/96

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Bank Luar Pesisir 1990.

[ ]

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Bank Luar Pesisir**
(Pindaan) 1996.

# 2. Akta Bank Luar Pesisir 1990, yang disebut "Akta
ibu" dalam Akta ini, adalah dipinda dalam seksyen 2—


Tajuk ringkas.

Pindaan
seksyen 2.

_Akta 443._


_(a) dengan menggantikan takrif "Bank" dengan takrif_

yang berikut:


' "Bank" ertinya Lembaga Per
khidmatan Kewangan Luar Pesisir
Labuan yang ditubuhkan di bawah

seksyen 3 Akta Lembaga Perkhidmatan Kewangan Luar Pesisir
Labuan 1996;';


_Akta 545._


_(b) dalam takrif "bank luar pesisir" dengan_

memasukkan selepas perkataan "perniagaan bank


-----

_Rang Undang-Undang_

luar pesisir" perkataan "atau perniagaan bank
pelaburan luar pesisir, mengikut mana-mana yang
berkenaan";

_(c) dengan memasukkan selepas takrif "bank_

Malaysia" takrif yang berikut:


' "Bank Negara Malaysia" ertinya

Bank Negara Malaysia yang

ditubuhkan di bawah Akta Bank
Negara Malaysia 1958;';


_Akta 519._


_(d) dengan memasukkan selepas takrif "berkaitan"_

takrif yang berikut:


' "berniaga sekuriti" mempunyai erti

yang diberikan kepadanya dalam
Akta Perindustrian Sekuriti 1983;';


_Akta 280._


_(e) dengan memasukkan selepas takrif "dokumen_

konstituen" takrif yang berikut:


' "Gabenor" ertinya Pengerusi

Lembaga Perkhidmatan Kewangan
Luar Pesisir Labuan yang dilantik di
bawah seksyen 5 Akta Lembaga Perkhidmatan Kewangan Luar Pesisir
Labuan 1996;';


_Akta 545_


_(f) dengan menggantikan takrif "perniagaan bank_

luar pesisir" dengan takrif yang berikut:

' "perniagaan bank luar pesisir" ertinya—

_(a) perniagaan—_

(i) menerima deposit untuk

akaun semasa, akaun

deposit, akaun simpanan,
atau mana-mana akaun lain
yang ditentukan oleh Bank;
dan

(ii) memberikan kemudahan

kredit;


-----

# Bank Luar Pesisir (Pindaan) 3

_(b) perniagaan bank pelaburan luar_
pesisir;

_(c) perniagaan bank Islam, tertakluk_
kepada apa-apa terma dan syarat
sebagaimana yang boleh
ditentukan oleh Bank;

_(d) perniagaan kredit bangunan,_
perniagaan tanda kredit,
perniagaan pembiayaan pembangunan, perniagaan pemajakan
atau perniagaan pemfaktoran;
atau

_(e) apa-apa_ perniagaan lain
sebagaimana yang boleh
ditentukan oleh Bank dengan
kelulusan Menteri,

dalam apa-apa matawang selain daripada
matawang Malaysia;';

_(g) dengan memasukkan selepas takrif "perbadanan"_
takrif yang berikut:


# ' "perniagaan bank Islam"
mempunyai erti yang diberikan
kepadanya dalam Akta Bank Islam
# 1983;';


**_Akta 276._**


_(h) dengan memasukkan selepas takrif "perniagaan_
bank luar pesisir" takrif yang berikut:

' "perniagaan bank pelaburan luar pesisir"
ertinya perniagaan—

_(a) memberikan kemudahan kredit;_

_(b) menyediakan_ khidmat perundingan dan nasihat yang
berhubungan dengan perkaraperkara korporat dan pelaburan


-----

_Rang Undang-Undang_

atau pembuatan dan pengurusan
pelaburan bagi pihak mana-mana

orang;


_(c) menjalankan transaksi pertukaran_

asing, swap kadar bunga,

urusniaga suratcara terbitan atau
suratcara kewangan terbitan atau
apa-apa aktiviti pengurusan risiko
serupa itu yang lain; atau

_(d) apa-apa_ perniagaan lain

sebagaimana yang boleh

ditentukan oleh Bank, dengan
kelulusan Menteri,

dalam apa-apa matawang selain daripada
matawang Malaysia;';


"perniagaan kredit bangunan"

mempunyai erti yang diberikan
kepadanya dalam Akta Bank dan
Institusi-Institusi Kewangan 1989;

"perniagaan pemajakan" mempunyai

erti yang diberikan kepadanya dalam
Akta Bank dan Institusi-Institusi
Kewangan 1989;

"perniagaan pembiayaan pem
bangunan" mempunyai erti yang diberikan kepadanya dalam Akta Bank dan
Institusi-Institusi Kewangan 1989;

"perniagaan pemfaktoran" mem
punyai erti yang diberikan kepadanya
dalam Akta Bank dan Institusi-Institusi
Kewangan 1989;

# "perniagaan tanda kredit"

mempunyai erti yang diberikan
kepadanya dalam Akta Bank dan
Institusi-Institusi Kewangan 1989;';


_Akta 372._


-----

# Bank Luar Pesisir (Pindaan) 5

_(i) dengan memasukkan selepas takrif "peserta"_
takrif yang berikut:

' "pihak berkuasa kewangan negara asal"
ertinya pihak berkuasa penyeliaan yang relevan
bagi sesuatu negara atau tempat di luar
Malaysia, yang menjalankan fungsi-fungsi
yang bersamaan dengan fungsi-fungsi Bank
Negara Malaysia terhadap operasi sesuatu bank
luar pesisir berlesen;


"sekuriti" mempunyai erti yang
diberikan kepadanya dalam Akta
Perindustrian Sekuriti 1983;

"suratcara terbitan" mempunyai erti
yang diberikan kepadanya dalam
subseksyen 2(7) Akta Bank dan
Institusi-Institusi Kewangan 1989;

"suratcara terbitan kewangan"
mempunyai erti yang diberikan
kepadanya dalam subseksyen 2(7) Akta
Bank dan Institusi-Institusi Kewangan
# 1989;'.


_Akta 280._


**3. Seksyen 4 Akta ibu adalah dipinda—**

_(a) dengan memasukkan selepas perkataan_
"perniagaan bank luar pesisir" perkataan "atau
perniagaan bank pelaburan luar pesisir"; dan

_(b) dalam perenggan (a) dengan memasukkan_
selepas perkataan "perniagaan bank luar pesisir"
perkataan "atau perniagaan bank pelaburan luar
pesisir, mengikut mana-mana yang berkenaan,".

**4. Seksyen 5 Akta ibu adalah dipinda—**

_(a) dalam subseksyen (1) dengan memasukkan_
selepas perkataan "perniagaan bank luar pesisir"
perkataan "atau perniagaan bank pelaburan luar
# pesisir";


Pindaan
seksyen 4.

Pindaan
seksyen 5.


-----

6 _Rang Undang-Undang_

_(b) dalam perenggan_ (2)(ee)—

(i) dengan menggantikan perkataan "suatu
jaminan yang didapati, dan" dengan
perkataan "dalam hal permohonan oleh
sesuatu syarikat luar pesisir, suatu
jaminan yang didapatkan dan suatu
akujanji yang diberikan, dan dalam hal
permohonan oleh sesuatu syarikat luar
pesisir asing,";

(ii) dalam subperenggan (ii) dengan memasukkan selepas perkataan "Bank" perkataan
# "dan jika pemohon ialah suatu syarikat
luar pesisir asing, bahawa ia hendaklah
dengan segera memberitahu Bank apa-apa
perubahan pesertanya yang memegang
sepuluh peratus atau lebih modal
berbayarnya"; dan

_(c) dalam_ subperenggan (3)(dd)(ii) dengan
menggantikan perkataan "suatu jaminan yang
didapatkan, dan suatu akujanji yang diberikan,"
dengan perkataan "suatu akujanji yang
# diberikan".

**5. Seksyen 17 Akta ibu adalah dipinda—**

_(a) dalam subseksyen (1) dengan menggantikan_
perkataan "dua" dengan perkataan "empat"; dan

_(b) dengan memotong subseksyen (2)._

**6. Seksyen 18 Akta ibu adalah dipinda—**

_(a) dengan menggantikan subseksyen (1) dengan_
subseksyen yang berikut:

"(1) Tiap-tiap bank luar pesisir berlesen
hendaklah, sekerap yang ditentukan oleh Bank
dari semasa ke semasa, mengemukakan kepada
Bank suatu penyata yang menunjukkan aset
# dan liabiliti bank luar pesisir berlesen itu
berhubungan dengan perniagaan bank luar
pesisirnya di Wilayah Persekutuan Labuan.";


Pindaan
seksyen 17.

Pindaan
seksyen 18.


-----

# Bank Luar Pesisir (Pindaan)           7

_(b) dengan memasukkan selepas subseksyen (1)_
subseksyen yang berikut:

"(1A) Penyata yang kena dikemukakan di bawah subseksyen (1) hendaklah
mengandungi—

_(a) suatu pernyataan yang menyatakan_
jumlah amaun kemudahan kredit
yang telah diberikan oleh bank luar
pesisir berlesen itu kepada
pelanggan-pelanggan bank luar
pesisir berlesen itu sebagaimana
yang boleh ditentukan oleh Bank;

_(b) suatu pernyataan yang menyatakan_
kelas, kategori atau perihal
kemudahan kredit yang diberikan
dan perniagaan atau industri yang
dalamnya pelanggan-pelanggan bank
luar pesisir berlesen itu terlibat;

_(c) suatu pernyataan yang menunjukkan_
bahawa bank luar pesisir berlesen
itu telah mematuhi kehendakkehendak yang dikenakan ke atasnya
oleh seksyen 11; dan

_(d) apa-apa pernyataan, maklumat,_
dokumen, statistik atau penyata lain
sebagaimana yang boleh ditentukan
oleh Bank."; dan

# (c) dengan memasukkan selepas subseksyen (2)
subseksyen yang berikut:

"(2A) Walau apa pun subseksyen (2), Bank
boleh, jika didapatinya suai-manfaat,
mendedahkan maklumat yang diperolehi
olehnya daripada sesuatu bank luar pesisir
berlesen menurut peruntukan-peruntukan Akta
ini kepada pihak berkuasa kewangan negara
asal bank luar pesisir berlesen itu.".


-----

8 _Rang Undang-Undang_

**7. Akta ibu adalah dipinda dengan menggantikan seksyen**
23 dengan seksyen yang berikut:


Penggantian
seksyen 23

Pindaan
seksyen 25.

_Akta 545._

Pindaan
seksyen 26.


"
Penentusahan
pengemukaan
bank luar
pesisir
berlesen.


40. (1) Bank atau pihak berkuasa kewangan
negara asal, jika diluluskan sedemikian oleh Bank
boleh dari semasa ke semasa memeriksa dan
meneliti, di bawah syarat kerahsiaan, buku atau
dokumen, akaun dan transaksi lain mana-mana
bank luar pesisir berlesen dan mana-mana pejabat
di luar Malaysia sesuatu bank luar pesisir
berlesen untuk maksud menentusahkan
pengemukaan oleh bank luar pesisir berlesen
itu di bawah seksyen 17 dan 18.

(2) Bank boleh dari semasa ke semasa
meminta juruaudit dalaman atau juruaudit yang
telah diluluskan bagi sesuatu bank luar pesisir
supaya menentusahkan ketepatan pengemukaan
oleh bank luar pesisir berlesen itu di bawah
seksyen 17 dan 18.

(3) Tiada apa-apa jua dalam seksyen ini boleh
membenarkan Bank, atau pihak berkuasa
kewangan negara asal, menyiasat secara khusus
identiti, akaun atau hal-ehwal mana-mana
pelanggan tertentu bank luar pesisir berlesen
# itu.".


**8. Subseksyen 25(4) Akta ibu adalah dipinda dengan**
menggantikan perkataan "Kumpulan Wang Disatukan
Persekutuan" dengan perkataan "Kumpulan Wang yang
ditubuhkan di bawah seksyen 29 Akta Lembaga
Perkhidmatan Kewangan Luar Pesisir Labuan 1996".

**9. Subseksyen 26(2) Akta ibu adalah dipinda dengan**
menggantikan perkataan "Timbalan Gabenor, pengarah
dan mana-mana" dengan perkataan "Ketua Pengarah, dan
# mana-mana anggota, pegawai dan".


-----

# Bank Luar Pesisir (Pindaan) 9

**10. Akta ibu adalah dipinda dengan memasukkan selepas**
seksyen 32 seksyen yang berikut:


Seksyen
baru 33, 34
dan 35.


"
Peniaga
terkecuali.

_Akta 280._

Akta
Perindustrian
Sekuriti
1983 tidak
terpakai
dalam
keadaan
tertentu.


33. (1) Peruntukan-peruntukan—

# (a) subseksyen 12(1) Akta Perindustrian
Sekuriti 1983 yang menghendaki
seseorang yang menjalankan urusan
berniaga sekuriti atau mengemukakan
dirinya sebagai berniaga sekuriti supaya
memegang suatu lesen peniaga di bawah
# Bahagian IV Akta Perindustrian Sekuriti 1983; dan

_(b) seksyen 13 Akta Perindustrian Sekuriti_
1983 yang menghendaki seseorang yang
bertindak sebagai wakil peniaga supaya
memegang suatu lesen wakil peniaga
di bawah Bahagian IV Akta
# Perindustrian Sekuriti 1983,

tidaklah terpakai bagi sesuatu bank luar pesisir
berlesen dan mana-mana orang yang bertindak
sebagai wakil bagi sesuatu bank luar pesisir
berlesen -yang menjalankan urusan berniaga
# sekuriti atau mengemukakan dirinya sebagai
berniaga sekuriti.

# (2) Bagi mengelakkan apa-apa keraguan,
adalah dengan ini diisytiharkan bahawa sesuatu
bank luar pesisir berlesen adalah peniaga
terkecuali di bawah Akta Perindustrian Sekuriti
# 1983.

34. Peruntukan-peruntukan Akta Perindustrian
Sekuriti 1983 tidaklah terpakai bagi sesuatu
transaksi yang melibatkan bank luar pesisir
berlesen yang berniaga sekuriti dengan atau
memberikan nasihat tentang sekuriti kepada atau
laporan tentang sekuriti bagi bukan pemastautin
dan, dalam hal pemastautin, jika izin bertulis
Bank Negara Malaysia telah diperolehi untuk


-----

_Rang Undang-Undang_

memperdapat pembiayaan atau untuk meminjam

daripada sumber-sumber di luar Malaysia atau
dari bank luar pesisir berlesen.

35. (1) Sesuatu bank luar pesisir berlesen
hendaklah melaksanakan suatu audit dalaman
ke atas buku dan dan operasinya sebagaimana
yang boleh ditentukan oleh Bank dari semasa
ke semasa.


10

Audit
dalaman
dan

juruaudit

dalaman.


(2) Bagi maksud seksyen ini, audit dalaman

sesuatu bank luar pesisir berlesen hendaklah
dijalankan oleh pegawai diberikuasa—

_(a) dalam hal suatu bank luar pesisir_

berlesen yang merupakan suatu syarikat

luar pesisir, dari syarikat pemegangan
bank luar pesisir berlesen itu atau dari
mana-mana perbadanan yang

mempunyai kaitan dengan bank luar
pesisir berlesen itu; atau

_(b) dalam hal suatu bank luar pesisir_

berlesen yang merupakan suatu syarikat
luar pesisir asing, dari ibu pejabat bank
luar pesisir berlesen itu atau dari manamana cawangan lain ibu pejabat bank
luar pesisir berlesen itu.


(3) Bank boleh dari semasa ke semasa

menentukan atau menyebarkan apa-apa garis
panduan yang berdasarkannya audit dalaman
sesuatu bank luar pesisir berlesen yang disebut
dalam subseksyen (1) hendaklah dijalankan.

(4) Seorang juruaudit dalaman yang dilantik

oleh sesuatu bank luar pesisir berlesen untuk
menjalankan audit dalaman ke atas buku dan
operasi di bawah subseksyen (1) hendaklah bagi
maksud Akta ini dianggap sebagai seorang
pegawai bank luar pesisir berlesen itu dan
hendaklah, pada setiap masa, tertakluk kepada

seksyen 22.".


-----

_Bank Luar Pesisir (Pindaan)                                                                        11_

HURAIAN

Rang Undang-Undang ini bertujuan meminda Akta Bank Luar Pesisir
1990 ("Akta").

2. Fasal 2 bertujuan meminda seksyen 2 Akta dengan memasukkan
beberapa takrif baru dan meminda beberapa takrif yang sedia ada.
Takrif "Bank Negara Malaysia" adalah perlu kerana takrif "Bank"
tidak lagi merujuk kepada Bank Negara tetapi kepada Lembaga
Perkhidmatan Kewangan Luar Pesisir Labuan. Takrif seperti "berniaga
sekuriti", "pihak berkuasa kewangan negara asal", "perniagaan
pembiayaan pembangunan", "perniagaan bank Islam", "perniagaan
bank luar pesisir", "perniagaan bank pelaburan luar pesisir",
"perniagaan pemfaktoran", "perniagaan kredit bangunan", "perniagaan
pemajakan", "perniagaan tanda kredit", "sekuriti", "suratcara terbitan"
dan "suratcara terbitan kewangan" telah dimasukkan atau dipinda
disebabkan oleh peruntukan-peruntukan baru yang dimasukkan untuk
meliputi situasi-situasi yang menggunakan istilah-istilah itu.

3. Pada masa ini seksyen 4 Akta melarang seseorang menjalankan
perniagaan bank luar pesisir (yang termasuk perniagaan bank
pelaburan) tanpa lesen yang sab. Fasal 3 bertujuan meminda seksyen
4 untuk membolehkan lesen diberikan bagi orang-orang yang berhasrat
untuk menjalankan perniagaan bank pelaburan luar pesisir sahaja.

4. _Fasal 4 bertujuan meminda seksyen 5 Akta untuk menjelaskan—_

_(a) dalam perenggan (2)(ee) bahawa sesuatu permohonan untuk_
mendapat lesen bank luar pesisir oleh sesuatu syarikat
luar pesisir asing hanya perlu disokong oleh suatu akujanji;

_(b) dalam subperenggan (2)(ee)(ii) bahawa sesuatu syarikat_
luar pesisir asing yang memohon lesen bank luar pesisir
hanya perlu memberitahu Bank apa-apa perubahan dalam
peratusan penyertaan peserta-pesertanya.

5. _Fasal 5 bertujuan meminda seksyen 17—_

_(a) bagi menghendaki sesuatu bank luar pesisir berlesen_
menghantar empat salinan laporan kewangan tahunannya
yang telah diaudit, dan bukannya dua seperti yang
dikehendaki sekarang ini; dan

_(b) dengan memotong subseksyen (2) kerana pengemukaan_
laporan kewangan tahunan yang diluluskan oleh peserta
sesuatu bank luar pesisir berlesen tidak lagi diperlukan
oleh Bank.

6. _Fasal 6 bertujuan meminda seksyen 18—_

_(a) dalam subseksyen (1), untuk mengadakan peruntukan bagi_
aliran maklumat yang lebih banyak, mengikut kekerapan
yang ditetapkan oleh Bank, daripada bank luar pesisir
berlesen kepada Bank; dan


-----

12 _Rang Undang-Undang_

_(b) dalam subseksyen (3), untuk membolehkan Bank_
mendedahkan apa-apa maklumat yang diperolehinya
daripada bank luar pesisir berlesen kepada pihak berkuasa
kewangan negara asal bank luar pesisir itu.

7. _Fasal 7 bertujuan meminda seksyen 23 untuk membenarkan_
Bank menghendaki juruaudit dalaman atau juruaudit yang diluluskan
bagi sesuatu bank luar pesisir berlesen yang merupakan suatu syarikat
luar pesisir asing supaya menentusahkan pengemukaan yang telah
dibuat oleh bank luar pesisir berlesen itu.

8. _Fasal 9 bertujuan meminda seksyen 26 untuk memperluas ruang_
lingkup perlindungan tanggung rugi yang diperuntukkan dalam seksyen
itu kepada Ketua Pengarah dan anggota Lembaga Perkhidmatan
Kewangan Luar Pesisir Labuan.

9. _Fasal 10 bertujuan memasukkan tiga seksyen baru, iaitu seksyen_
33, 34 dan 35.

Seksyen 33 memberikan status peniaga terkecuali kepada bankbank luar pesisir berlesen dan memperuntukkan bahawa wakil sesuatu
bank luar pesisir berlesen yang berniaga sekuriti tidak perlu dilesenkan
sebagai wakil peniaga.

Seksyen 34 memperuntukkan bahawa peruntukan-peruntukan Akta
Perindustrian Sekuriti 1983 tidaklah terpakai bagi transaksi yang
dijalankan oleh bank-bank luar pesisir berlesen dalam keadaan tertentu.

Akhir sekali, seksyen 35 mengadakan peruntukan bagi audit
dalaman dan pelantikan juruaudit dalaman sesuatu bank luar pesisir
berlesen.

10. Pindaan-pindaan lain yang tidak disebut secara khusus dalam
Huraian ini ialah pindaan yang berbangkit atau kecil sahaja.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan.

[PN.(U[2]) 1969.]


-----

