---
Year: 1996
Bill: D.R.13/1996 - Rang Undang-Undang Kumpulan Wang Simpanan Pekerja (Pindaan) 1996 (Lulus)
Title: D.R.13/1996 - Rang Undang-Undang Kumpulan Wang Simpanan Pekerja (Pindaan) 1996 (Lulus)
Download URL: https://www.parlimen.gov.my/files/billindex/pdf/1996/Rang%20Undang-Undang%20DR%2013.pdf
URL: https://www.parlimen.gov.my/files/billindex/pdf/1996/Rang%20Undang-Undang%20DR%2013.pdf
---
---
Reading:
D.R.13/1996
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 13/96**

**Naskhah Sahih—Bahasa Kebangsaan**

RANG UNDANG-UNDANG

# b ernama

Suatu Akta untuk meminda Akta Kumpulan Wang
Simpanan Pekerja 1991.

## [ ]

MAKA INILAH DIPERBUAT UNDANG-UNDANG
oleh Sen Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. (1) Akta ini bolehlah dinamakan Akta Kumpulan**
Wang Simpanan Pekerja (Pindaan) 1996.

(2) Akta ini hendaklah mula berkuatkuasa pada tarikh
yang ditetapkan oleh Menteri melalui pemberitahuan dalam
_Warta._

**2. Akta Kumpulan Wang Simpanan Pekerja 1991, yang**
disebut "Akta ibu" dalam Akta ini, adalah dipinda—

_(a) dengan menggantikan perkataan "Pengurus_
Besar" di mana-mana jua terdapat dalamnya


Tajuk ringkas
dan mula
berkuatkuasa.

Pindaan am.
_Akta 452._


-----

2 RANG UNDANG-UNDANG

dengan perkataan "ketua pegawai eksekutif";
dan

_(b) dengan memotong perkataan "Timbalan Pengurus_
Besar" di mana-mana jua terdapat dalamnya.

**3. Seksyen 2 Akta ibu adalah dipinda dengan memasukkan,**
selepas takrif "hari ditetapkan", takrif yang berikut:

' "ketua pegawai eksekutif' ertinya seseorang yang
dilantik sebagai ketua pegawai eksekutif di bawah
seksyen 30 Akta;'.

**4. Perenggan 26A(2)(c) Akta ibu adalah dipinda—**

_(a) dengan menggantikan koma bernoktah dengan_
noktah bertindih; dan

_(b) dengan memasukkan proviso berikut:_

" Dengan syarat Menteri boleh mengubah apaapa had yang dikenakan ke atas jumlah amaun
pinjaman syarikat diluluskan dalam perenggan
## ini;".

**5. Subseksyen 26B(3) Akta ibu adalah dipinda—**

_(a) dalam perenggan (c), dengan memasukkan selepas_
koma bernoktah perkataan "dan"; dan

_(b) dengan memotong perenggan (d)._

**6. Akta ibu adalah dipinda dengan memasukkan, selepas**
seksyen 26B, seksyen yang berikut:


Pmdaan
seksyen 2.

Pmdaan
seksyen 26A.

Pmdaan
seksyen 26B.

Seksyen baru
26c.


26c. (1) Lembaga boleh, dalam melaksanakan
kuasa pelaburan di bawah Akta ini, dari semasa
ke semasa, dengan kelulusan khas Menteri—

_(a) menubuhkan sesuatu perbadanan dengan_
apa-apa nama sebagaimana yang


"Kuasa
Lembaga
untuk menubuhkan
perbadanan
atau
syarikat.


-----

.UMPULAN WANG SIMPANAN PEKERJA (PINDAAN) 3

_(b) menubuhkan sesuatu syarikat di bawah_
Akta Syarikat 1965 dengan apa-apa nama
yang difikirkan sesuai oleh Lembaga;
atau

_(c) mengambil alih apa-apa syarikat, untuk_
menjalankan, mentadbirkan, melakukan
dan menguruskan apa-apa projek,
usahasama, program penswastaan, skim,
perusahaan atau apa-apa perkara lain yang
telah dirancangkan atau diusahakan oleh
Lembaga.

(2) Peruntukan Jadual Ketujuh hendaklah
terpakai bagi sesuatu perbadanan yang ditubuhkan
di bawah perenggan (1)(a) dan Akta Syarikat
1965 hendaklah terpakai bagi sesuatu syarikat
yang ditubuhkan atau diambil alih di bawah
perenggan (1)(b) atau (c), masing-masingnya.".


_Akta 125._

_Akta 125._


**7. Akta ibu adalah dipinda dengan memasukkan, selepas**
Bahagian III, Bahagian yang berikut:

" BAHAGIAN III A

PELABURAN OLEH AHLI KUMPULAN WANG


Bahagian
baru IIIA.


29A. (1) Walau apa pun apa-apa peruntukan
yang berlawanan dengan Akta ini, Lembaga
boleh, tertakluk kepada apa-apa peraturanperaturan dan kaedah-kaedah yang dibuat di
bawah Akta ini, membenarkan sesuatu
permohonan bagi pelaburan, yang dibuat oleh
## seseorang ahli Kumpulan Wang, sebahagian
apa-apa amaun yang ada pada kredit ahli
Kumpulan Wang itu dalam institusi pengurusan
dana yang diluluskan oleh Menteri, tertakluk
kepada apa-apa terma dan syarat yang
difikirkannya sesuai.

(2) Jika Lembaga' telah membenarkan
pemindahan suatu jumlah wang yang ada pada
kredit ahli itu di bawah subseksyen (1), jumlah


Pelaburan
oleh ahli
Kumpulan
Wang.


-----

4 RANG UNDANG-UNDANG

wang itu tidaklah boleh dibayar dividen
sebagaimana yang diisytiharkan oleh Lembaga
di bawah seksyen 27.".

**8. Seksyen 30 Akta ibu adalah dipinda—**

_(a) dengan menggantikan subseksyen (1) dengan_
subseksyen yang berikut:

" (1) Menteri hendaklah melantik seseorang
yang layak dan sesuai, atas apa-apa terma
dan syarat sebagaimana yang ditentukannya,
sebagai ketua pegawai eksekutif, yang boleh
diberikan apa-apa nama jawatan sebagaimana
yang ditentukan oleh Lembaga."; dan

_(b) dengan menggantikan subseksyen (3) dengan_
subseksyen berikut:

" (3) Lembaga hendaklah melantik seberapa
## orang pegawai atau pengkhidmat lain,
sebagaimana yang difikirkan perlu bagi
penjalanan cekap urusan Lembaga, atas apaapa terma dan syarat sebagaimana yang
ditentukan oleh Lembaga, yang boleh diberikan
apa-apa jua nama jawatan sebagaimana yang
ditentukannya.".

**9. Seksyen 31 Akta ibu adalah dipinda—**

_(a) dengan memotong subseksyen (1), (1A) dan (1B);_

_(b) dengan menggantikan subseksyen (2) dengan_
subseksyen yang berikut:

" (2) Tertakluk kepada subseksyen (4), pihak
berkuasa tatatertib Lembaga berkenaan dengan
pegawai dan pengkhidmat Lembaga hendaklah
Jawatankuasa Tatatertib Lembaga yang
hendaklah terdiri daripada lima orang ahli
Lembaga yang akan dilantik oleh Lembaga,
yang salah seorang daripada mereka hendaklah
dilantik sebagai pengerusi Jawatankuasa.";


Pindaan
seksyen 30.

Pmdaan
seksyen 31.


-----

KUMPULAN WANG SIMPANAN PEKERJA (PINDAAN) 5

_(c) dalam subseksyen (2A), dengan menggantikan_
perkataan "Pengerusi" dengan perkataan
## "pengerusi"; dan

_(d) dalam subseksyen (3) dan (4), dengan memotong_
perkataan "yang berkenaan".

**10. Seksyen 33 Akta ibu adalah dipinda—**

_(a) dengan menggantikan subseksyen (1) dengan_
subseksyen yang berikut:

" (1) Maka hendaklah ditubuhkan suatu
Jawatankuasa Kenaikan Pangkat Lembaga
berkenaan dengan pegawai dan pengkhidmat
Lembaga selain daripada ketua pegawai
eksekutif, yang hendaklah terdiri daripada lima
orang ahli Lembaga yang akan dilantik oleh
Lembaga, yang salah seorang daripada mereka
hendaklah dilantik sebagai pengerusi
Jawatankuasa."; dan

_(b) dalam subseksyen (1_ A) dan (1 B), dengan
menggantikan perkataan "Pengerusi" dengan
## perkataan "pengerusi".

**11. Proviso kepada subseksyen 45(3) Akta ibu adalah**
dipinda dengan menggantikannya dengan proviso yang
berikut:

" Dengan syarat bahawa jika kadar dividen bagi
sesuatu tahun tertentu belum lagi diisytiharkan oleh
Lembaga, kadar dividen terakhir yang diisytiharkan
hendaklah terpakai bagi maksud pengiraan dividen
bagi tahun itu.".

**12. Seksyen 50 Akta ibu adalah dipinda—**

_(a) dalam perenggan (2) (b), dengan memasukkan_
selepas perkataan "dividen" perkataan "apa-apa
amaun yang ada pada kredit ahli itu";

_(b) dalam perenggan (2) (c), dengan menggantikan_
noktah bertindih dengan noktah;


Pindaan
seksyen 33.

Pindaan
seksyen 45.

Pindaan
seksyen 50.


-----

6 RANG UNDANG-UNDANG

_(c) dengan memotong proviso kepada subseksyen_
(2); dan

_(d) dengan memotong subseksyen (5)._

**13. Seksyen 54 Akta ibu adalah dipinda—**

_(a) dalam subseksyen (2), dengan memasukkan_
selepas perkataan "di bawah subseksyen 1(b)"
dengan perkataan "atau 1 _(d)_ "; dan

_(b) dengan menggantikan subseksyen (6) dengan_
subseksyen yang berikut:

" (6) Bagi maksud subseksyen (5), tarikh
pengeluaran hendaklah sebagaimana yang
diperuntukkan dalam seksyen 54B.".

## 14. Akta ibu adalah dipinda dengan memasukkan, selepas
seksyen 54, seksyen yang berikut:


Pindaan
seksyen 54.

Seksyen baru
54A dan 54B.


54A. Jika apa-apa amaun dikeluarkan daripada
Kumpulan Wang di bawah seksyen 54, 55 atau
yang dibayar daripada Kumpulan Wang di bawah
seksyen 56, Lembaga hendaklah membayar
dividen, ke atas amaun yang dikeluarkan, dan
mengikut apa-apa cara sebagaimana yang
ditentukan oleh Lembaga dari semasa ke semasa.

54B. Bagi maksud pengeluaran di bawah Akta
ini, tarikh pengeluaran hendaklah—

_(a) jika pembayaran dibuat dengan waran,_
pada tarikh waran bagi pengeluaran itu
dikeluarkan; dan

_(b) jika pembayaran dibuat dengan cara selain_
daripada waran, pada tarikh amaun bagi
pengeluaran itu didebitkan daripada akaun
## ahli Kumpulan Wang itu.".


"Pembayaran
dividen
mengikut
apa-apa
cara
sebagaimana yang
ditentukan
oleh
Lembaga.

Tarikh pengeluaran.


-----

KUMPULAN WANG SIMPANAN PEKERJA (PINDAAN) 7

## 15. Akta ibu adalah dipinda dengan memasukkan, selepas Seksyen baru seksyen 59, seksyen yang berikut: 54A.

"Perintah 59A. Jika seseorang yang didapati bersalah bagi
Mahkamah. kesalahan di bawah subseksyen 59(b), mahkamah

## yang di hadapannya seseorang itu didapati bersalah hendaklah memerintahkan orang itu
untuk memberikan atau mengemukakan apa-apa
perisytiharan, penyata, sijil atau dokumen lain
yang dikehendaki oleh Akta ini atau mana-mana
peraturan-peraturan atau kaedah-kaedah di
bawahnya untuk diberikan atau dikemukakan.".

## 16. Seksyen 71 Akta ibu adalah dipinda— Pindaan

seksyen 71.

## (a) dengan menomborkan semula perenggan "(h)" sebagai "(k)";
 (b) dengan menomborkan semula perenggan "(f)" sebagai "(l)"; dan
 (c) dengan memasukkan, selepas perenggan (g), perenggan yang berikut:

"(h) untuk menetapkan fee yang hendaklah
## dibayar kepada Lembaga berkenaan
dengan pelaburan yang dibuat di bawah
Bahagian IIIA dan caj bagi maksud
menjalankan peruntukan Akta ini;

_(i) untuk menetapkan fee untuk dikenakan_
ke atas institusi pengurusan dana di
bawah Bahagian III A;

_(j) untuk menetapkan apa-apa yang_
berhubungan dengan pelaburan di bawah
## Bahagian I I I A termasuklah perkara berkenaan dengan perlantikan, pengurusan, pentadbiran, tugas, terma dan
syarat institusi pengurusan dana;".

**17. Seksyen 73 Akta ibu adalah dipinda—** Pindaan

seksyen 73.

## (a) dalam subperenggan (m)(iv), dengan memotong perkataan "dan" selepas noktah bertindih;


-----

8 RANG UNDANG-UNDANG

_(b) dengan menomborkan semula perenggan "(n)"_
sebagai "(o)";dan

_(c) dengan memasukkan, selepas perenggan (m),_
## perenggan yang berikut:

"(n) untuk menetapkan apa-apa yang
berhubungan dengan pelaburan di bawah
Bahagian IIIA termasuklah prosedur bagi
pelaburan; dan".

**18. Jadual Pertama Akta ibu adalah dipinda—**

_(a) dalam perenggan (5), dengan memasukkan_
selepas perkataan "hospital mental," perkataan
"pusat pemulihan yang mempunyai erti yang
sama dalam Akta Penagih Dadah (Rawatan dan
Pemulihan) 1983,"; dan

_(b) dalam perenggan (6), (7) dan (8), dengan_
memotong perkataan—

(i) "dan Republik Singapura"; dan

(ii) "atau Republik Singapura",

di mana-mana jua terdapat dalamnya.

**19. Jadual Kelima Akta ibu adalah dipinda dengan**
## memasukkan, selepas perenggan (3), perenggan yang
berikut:

" (4) Bagi maksud Jadual ini, kredit seseorang ahli
pada masa kematian tidaklah termasuk amaun yang
dilaburkan di bawah Bahagian IIIA.".

**20. Jadual Keenam Akta ibu adalah dipinda dengan**
memasukkan, selepas perenggan (3), perenggan yang
berikut:

" (4) Bagi maksud Jadual ini, kredit seseorang ahli
pada masa ketakupayaan tidaklah termasuk amaun
yang dilaburkan di bawah Bahagian IIIA.".


Pindaan
Jadual
Pertama.

_Akta 283._

Pmdaan
Jadual
Kelima.

Pindaan
Jadual
Keenam.


-----

KUMPULAN WANG SIMPANAN PEKERJA (PINDAAN) 9

**21. Akta ibu adalah dipinda dengan memasukkan, selepas**
Jadual Keenam, Jadual yang berikut:

JADUAL KETUJUH

(Seksyen 26c)

PERUNTUKAN YANG TERPAKAI KEPADA PERBADANAN
YANG DITUBUHKAN OLEH LEMBAGA

1. _Tugas Lembaga untuk membuat peraturan-peraturan berkenaan_
_dengan perbadanan._

Lembaga hendaklah, pada atau sebelum tarikh yang baginya
sesuatu perbadanan ditubuhkan, membuat peraturan-peraturan
berkenaan dengan perbadanan yang menakrifkan—

_(a) maksud dan matlamat yang baginya perbadanan itu_
ditubuhkan;

_(b) hak, kuasa, tugas dan fungsi perbadanan itu;_

_(c) sistem pengurusan perbadanan itu; dan_

_(d) hubungan di antara perbadanan dan Lembaga dan hak_
kawalan ke atas perbadanan itu.

2. _Skop perbadanan._

Tiada apa-apa di bawah Akta ini hendaklah ditafsirkan sebagai
membenarkan Lembaga untuk menubuhkan sesuatu perbadanan
bagi apa-apa maksud atau matlamat yang skopnya adalah lebih
ekstensif daripada maksud atau matlamat yang baginya Lembaga
telah ditubuhkan atau sebagai memberi kepada sesuatu perbadanan apa-apa hak, tugas, kuasa, atau fungsi yang bukannya
hak, tugas, kuasa atau fungsi Lembaga di bawah Akta ini.

3. _Kesan mengikat kepada peraturan-peraturan._

Tertakluk kepada peruntukan Akta ini, dan apa-apa peraturanperaturan yang dibuat di bawah seksyen 71, peraturan-peraturan
yang dibuat di bawah perenggan 1 hendaklah mengikat ke atas
perbadanan itu yang baginya peraturan-peraturan itu di buat
dan hendaklah mempunyai kesan bagi semua maksud di bawah
Akta ini.

4. _Daftar perbadanan._

Lembaga hendaklah menyimpan suatu daftar dalam borang yang
ditetapkan bagi semua perbadanan dan daftar itu bersama-sama


Jadual baru
Ketujuh.


-----

10 RANG UNDANG-UNDANG

dengan salinan semua peraturan-peraturan yang dibuat di bawah
perenggan 1 hendaklah terbuka kepada pemeriksaan awam di
mana-mana tempat dan pada bila-bila masa sebagaimana yang
ditentukan oleh Lembaga.

5. Penggulungan.

(1) Lembaga boleh melalui perintah yang disiarkan dalam Warta
mengarahkan bahawa sesuatu perbadanan digulungkan dan
dibubarkan.

(2) Setelah pembubaran sesuatu perbadanan di bawah perenggan
jni, aset perbadanan, selepas pembayaran semua liabiliti,
hendaklah dipindahkan kepada dan diletakhakkan pada
Lembaga.

6. _Sifat di sisi undang-undang sesuatu perbadanan._

Setiap perbadanan hendaklah menjadi sebuah pertubuhan
perbadanan dengan apa-apa nama sebagaimana yang Lembaga
akan berikan kepada perbadanan itu dan hendaklah kekal turun
temurun dan mempunyai meterai biasa dan boleh mendakwa
dan didakwa atas nama itu, dan bagi maksud untuk memberikan
kesan kepada maksud dan matlamat yang baginya ia ditubuhkan,
boleh membuat kontrak dan memegang dan berurusan dalam
atau dengan apa-apa harta alih atau tak alih dan melakukan
semua perkara lain dan hal bersampingan atau bersangkutan
dengan sesuatu pertubuhan perbadanan yang tidak bertentangan
dengan peruntukan Akta ini dan tertakluk kepada apa-apa sekatan
atau had sebagaimana yang ditetapkan oleh Lembaga.

7. _Meterai biasa perbadanan._

(1) Setiap perbadanan hendaklah mempunyai suatu meterai
biasa, yang hendaklah mempunyai rekabentuk sebagaimana
perbadanan boleh, dengan kelulusan Lembaga, meluluskan,
dan meterai itu boleh dari semasa ke semasa dipecahkan,
ditukarkan, diubah dan dibuat baru oleh perbadanan itu,
dengan kelulusan Lembaga.

(2) Sehingga suatu meterai disediakan oleh perbadanan itu di
bawah perenggan ini, meterai biasa Lembaga Kumpulan
Wang Simpanan Pekerja boleh digunakan sebagai meterai
biasa perbadanan itu.

(3) Meterai biasa hendaklah disimpan dalam jagaan, dan hendaklah
disahkan oleh, mana-mana orang sebagaimana yang diarahkan
oleh perbadanan itu.

(4) Semua suratikatan, dokumen dan lain-lain suratcara bagi
maksud untuk dimeteraikan dengan meterai biasa perbadanan


-----

KUMPULAN WANG SIMPANAN PEKERJA (PINDAAN) 11

itu dan disahkan oleh orang yang dalam jagaannya meterai
biasa itu disimpan hendaklah, sehingga yang berlawanan
dapat dibuktikan, disifatkan sebagai disempurnakan dengan
sah.".

HURAIAN

Rang Undang-Undang ini bertujuan meminda Akta Kumpulan
Simpanan Pekerja 1991 ("Akta").

2. _Fasal 1 memperkatakan tajuk ringkas dan mula berkuatkuasanya_
Akta.

3. Fasal 2 bertujuan meminda Akta dengan menggantikan perkataan
"Pengurus Besar" dengan perkataan "ketua pegawai eksekutif'. la
juga bertujuan memotong perkataan "Timbalan Pengurus Besar".

4. Fasal 3 bertujuan meminda seksyen 2 Akta bagi memperuntukkan
suatu definisi bagi perkataan "ketua pegawai eksekutif ".

5. Fasal 4 bertujuan meminda perenggan 26A(2)(c) untuk
memberikuasa k pada Menteri untuk mengubah apa-apa had yang
dikenakan ke atas jumlah amaun pinjaman syarikat diluluskan di
bawah perenggan itu.

6. Fasal 5 bertujuan meminda subseksyen 26B(3) dengan memotong
perenggan (d). Dengan pindaan ini, bon yang mempunyai tempoh
matang tidak kurang daripada dua tahun tidak akan lagi dianggap
sebagai sekuriti yang diterbitkan oleh Kerajaan.

_7. Fasal 6 bertujuan memasukkan seksyen baru 26c untuk_
memberikuasa kepada Lembaga untuk menubuhkan sesuatu perbadanan
atau sesuatu syarikat dengan kelulusan khas Menteri.

8. Fasal 7 bertujuan memasukkan Bahagian baru IIIA bagi
membolehkan ahli Kumpulan Wang melaburkan amaun yang ada
pada kreditnya dalam institusi pengurusan dana yang diluluskan
oleh Menteri.

9. _Fasal 8 bertujuan meminda seksyen 30 untuk memberikan_
fleksibiliti kepada Lembaga untuk menentukan nama jawatan bagi
ketua pegawai eksekutif dan untuk membolehkan Lembaga melantik
seberapa orang pegawai atau pengkhidmat lain sebagaimana yang
difikirkan wajar oleh Lembaga.


-----

12 RANG UNDANG-UNDANG

10. Fasal 9 bertujuan meminda seksyen 31 untuk menubuhkan
Jawatankuasa Tatatertib berkenaan dengan pegawai dan pengkhidmat
Lembaga.

11. Fasal 10 bertujuan meminda seksyen 33 untuk menubuhkan
Jawatankuasa Kenaikan Pangkat berkenaan dengan pegawai dan
pengkhidmat Lembaga.

12. _Fasal 11 bertujuan meminda proviso kepada subseksyen 45(3)_
untuk memperuntukkan bahawa kadar dividen terakhir yang
diisytiharkan hendaklah terpakai bagi maskud pengiraan dividen
bagi tahun itu jika kadar dividen masih belum diisytiharkan.

13. _Fasal 12 bertujuan meminda seksyen 50 untuk menjelaskan_
bahawa dividen hendaklah hanya dibayar ke atas apa-apa amaun
yang ada pada kredit seseorang ahli dan untuk memotong proviso
kepada subseksyen (2) dan subseksyen (5).

14. _Fasal 13 bertujuan meminda subseksyen 54(2) untuk_
menghadkan bilangan pilihan oleh seseorang ahli yang telah membuat
pengeluaran penuh untuk mencarum semula dan untuk memakai
peruntukan seksyen 54B dalam menentukan tarikh pengeluaran
pembayaran.

15. Fasal 14 bertujuan memasukkan dua seksyen baru 54A dan
54B. Seksyen 54A bertujuan memperuntukkan bahawa pembayaran
dividen hendaklah mengikut apa-apa cara sebagaimana yang ditentukan
oleh Lembaga dari semasa ke semasa. Seksyen 54B bertujuan
menjelaskan penentuan tarikh pengeluaran bagi pembayaran yang
dibuat melalui waran atau pembayaran yang dibuat dengan cara
selain daripada melalui waran.

16. Fasal 15 bertujuan memasukkan seksyen baru 59A untuk
memperuntukkan bahawa Mahkamah hendaklah memerintahkan
mana-mana orang yang didapati bersalah melakukan kesalahan di
bawah subseksyen 59(6) untuk mengemukakan apa-apa perakuan
atau dokumen yang dikehendaki oleh Akta untuk diberikan atau
dikemukakan.

17. _Fasal 16 bertujuan meminda seksyen 71 untuk memberi kuasa_
kepada Menteri bagi menetapkan fee atau caj yang hendaklah dibayar
kepada Lembaga berkenaan dengan perkhidmatan yang diberikan
oleh Lembaga dan untuk membuat peraturan-peraturan berkenaan
dengan pelaburan di bawah Bahagian IIIA.

18. Fasal 17 bertujuan meminda seksyen 73 untukmemberi kuasa
kepada Lembaga untuk membuat kaedah-kaedah berkenaan dengan
pelaburan di bawah Bahagian IIIA.


-----

KUMPULAN WANG SIMPANAN PEKERJA (PINDAAN) 13

19. Fasal 18 bertujuan meminda perenggan (5) Jadual Pertama
untuk tidak memasukkan mana-mana orang yang ditahan di pusat
pemulihan dadah daripada takrif pekerja di bawah Akta dan, untuk
meminda perenggan (6), (7) dan (8) Jadual Pertama oleh kerana
rujukan kepada Republik Singapura adalah tidak lagi diperlukan.

20. _Fasal 19 bertujuan meminda Jadual Kelima untuk mem-_
peruntukkan bahawa amaun yang dilaburkan di bawah Bahagian IIIA
baru Akta tidaklah boleh dimasukkan sebagai sebahagian daripada
kredit seseorang ahli bagi maksud pengiraan amaun tambahan atas
sebab kematian.

21. Fasal 20 bertujuan meminda Jadual Keenam untuk memperuntukkan bahawa amaun yang dilaburkan di bawah Bahagian
IIIA baru Akta tidaklah boleh dimasukkan sebagai sebahagian daripada
kredit seseorang ahli bagi maksud pengiraan amaun tambahan atas
sebab ketakupayaan.

22. Fasal 21 bertujuan memasukkan Jadual baru Ketujuh ke dalam
Akta yang menetapkan peruntukan yang hanya terpakai kepada sesuatu
perbadanan yang ditubuhkan oleh Lembaga.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1929.]


-----

