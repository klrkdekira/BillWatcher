---
Year: 2004
Bill: D.R.22/2004 - Rang Undang-Undang Keselamatan Sosial Pekerja (Pindaan) 2004 (Lulus)
Title: D.R.22/2004 - Rang Undang-Undang Keselamatan Sosial Pekerja (Pindaan) 2004 (Lulus)
Download URL: https://www.parlimen.gov.my/files/billindex/pdf/2004/DR222004_BM.pdf
URL: https://www.parlimen.gov.my/files/billindex/pdf/2004/DR222004_BM.pdf
---
---
Reading:
D.R.22/2004
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 22/2004**

RANG UNDANG-UNDANG

_b e r n a m a_

Suatu Akta untuk meminda Akta Keselamatan Sosial Pekerja 1969.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Keselamatan Sosial Pekerja**
(Pindaan) 2004.

(2) Akta ini mula berkuat kuasa pada tarikh yang ditetapkan oleh

Menteri melalui pemberitahuan dalam Warta.

**Pindaan seksyen 2**

**2. Akta Keselamatan Sosial Pekerja 1969 [Akta 4], yang disebut**
"Akta ibu" dalam Akta ini, dipinda dalam seksyen 2—

_(a) dalam subseksyen (3), dalam takrif "orang tanggungan"—_

(i) dengan menggantikan perenggan (a) dengan

perenggan yang berikut:

_"(a) balu atau duda atau anak; dan"; dan_


-----

_Rang Undang-Undang (ii)_

dalam perenggan (b) —

(A) dengan menggantikan perkataan "jika

sepenuhnya atau sebahagiannya bergantung
kepada pendapatan orang berinsurans pada
masa kematiannya-" dengan perkataan "jika
tiada balu atau duda atau anak-";


(B) dengan menggantikan subperenggan (ii)

dengan subperenggan yang berikut:

"(ii) adik lelaki atau adik perempuan

belum dewasa yang belum

berkahwin atau adik perempuan
belum dewasa yang telah menjadi
balu;"; dan


(C) dalam subperenggan (vi), dengan memotong

perkataan "selain ibu yang menjadi balu;";
dan

_(b) dengan memasukkan selepas subseksyen (10) subseksyen_

yang berikut:


'(10A) "Pemeriksa"ertinya seseorang Pemeriksa yang

dilantik di bawah seksyen 12 dan termasuklah Ketua
Pengarah dan tiap-tiap Timbalan Ketua Pengarah;'.

**Pindaan seksyen 6**

**3. Subseksyen 6(10) Akta ibu dipinda—**

(a) dengan menggantikan noktah selepas perkataan "itu" dengan

noktah bertindih; dan

_(b)_ dengan memasukkan di bawah peruntukan yang sedia ada

proviso yang berikut kepada subseksyen itu:


"Dengan syarat bahawa jika agregat gaji-gaji bulanan

anggapan yang berlainan yang bersamaan dengan caruman
yang berlainan melebihi gaji bulanan anggapan yang
maksimum, maka gaji bulanan anggapan hendaklah gaji
bulanan yang maksimum itu.".


-----

_Keselamatan Sosial Pekerja (Pindaan)_ 3

**Pindaan seksyen 10**

**4.** Seksyen 10 Akta ibu dipinda—

_(a)_ dalam perenggan (d), dengan memasukkan selepas perkataan

"catatan" perkataan "dengan cara yang diluluskan"; dan

_(b)_ dalam perenggan (e), dengan menggantikan perkataan

"buku-buku atau borang-borang atau penggantian" dengan
perkataan "bahan-bahan, buku-buku atau borang-borang
atau penggantian bahan-bahan,".

**Pindaan seksyen 12**

**5.** Seksyen 12 Akta ibu dipinda—

_(a)_ dalam subseksyen (1) —

(i) dengan menggantikan perkataan "Akta ini, bagi

kawasan atau kawasan-kawasan yang ditetapkan
olehnya kepada mereka:" dengan perkataan "Akta
ini."; dan

(ii) dengan memotong proviso kepada subseksyen itu;

_(b)_ dengan menggantikan subseksyen (2) dengan subseksyen

yang berikut:


"(2) Tertakluk kepada subseksyen (3), seseorang

Pemeriksa yang dilantik di bawah subseksyen (1)
hendaklah mempunyai semua kuasa, fungsi dan kewajipan
yang diberikan di bawah Akta ini.";


_(c)_ dengan menggantikan subseksyen (3) dengan subseksyen

yang berikut:

"(3) Seseorang Pemeriksa hendaklah tertakluk kepada

arahan dan kawalan Ketua Pengarah atau mana-mana
pegawai atau pekhidmat lain Pertubuhan yang diberi
kuasa oleh Ketua Pengarah untuk bertindak bagi pihak
Ketua Pengarah, dan mana-mana Pemeriksa lain yang


-----

_Rang Undang-Undang_

berpangkat lebih tinggi daripada Pemeriksa itu, dan
hendaklah menjalankan kuasanya, melaksanakan
fungsinya dan menunaikan kewajipannya di bawah Akta
ini dengan mematuhi segala arahan, petunjuk, syarat,
sekatan atau batasan sebagaimana yang ditentukan secara
lisan atau bertulis, sama ada secara am, atau dalam
mana-mana hal atau keadaan tertentu, oleh Ketua
Pengarah, atau seseorang pegawai atau pekhidmat
Pertubuhan yang diberi kuasa untuk bertindak bagi
pihak Ketua Pengarah, atau mana-mana Pemeriksa lain
yang berpangkat lebih tinggi dari Pemeriksa itu."; dan

_(d) dengan memasukkan selepas subseksyen (3) subseksyen_

yang berikut:


"(4) Ketua Pengarah dan Timbalan Ketua Pengarah

hendaklah mempunyai semua kuasa seseorang
Pemeriksa.".

**Seksyen baru 12A,** **12B dan 12c**

**6. Akta ibu dipinda dengan memasukkan selepas seksyen 12 seksyen**
yang berikut:

**"Kuasa untuk memeriksa dan menggeledah**

**12A.** Tertakluk kepada mana-mana peraturan yang dibuat di
bawah seksyen 105, seseorang Pemeriksa boleh pada bila-bila
masa yang munasabah—

_(a)_ membuat pemeriksaan dan siasatan sebagaimana yang

perlu untuk menentukan sama ada peruntukan Akta ini
atau peraturan-peraturan atau kaedah-kaedah yang dibuat
di bawahnya sedang atau telah dipatuhi;

_(b)_ pada bila-bila masa yang munasabah memasuki mana
mana premis atau tempat yang diduduki oleh majikan
utama atau majikan langsung bagi maksud pemeriksaan
dan siasatan sedemikian;


-----

_Keselamatan Sosial Pekerja (Pindaan)_ 5

_(c)_ memeriksa majikan utama atau majikan langsung atau

ejen atau pekhidmatnya atau mana-mana orang yang
dijumpai di premis atau tempat itu atau mana-mana orang
yang Pemeriksa ada sebab yang munasabah bagi
mempercayai merupakan seorang pekerja atau pernah
menjadi seorang pekerja;

_(d)_ membuat salinan-salinan atau mengambil cabutan-cabutan

daripada mana-mana daftar, buku atau dokumen lain
yang disimpan di premis atau tempat itu; dan

_(e)_ menjalankan apa-apa kuasa lain sebagaimana yang perlu

bagi melaksanakan Akta ini.

**Halangan terhadap penjalanan kuasa oleh Pemeriksa**

**12B.** (1) Tiada seorang pun boleh—

_(a)_ enggan memberi mana-mana Pemeriksa yang menjalankan

kuasanya di bawah seksyen 12A akses kepada manamana premis atau tempat atau mana-mana bahagian premis
atau tempat itu;

_(b)_ mengamang, menghalang, menggalang atau melengahkan

Pemeriksa itu masuk yang berhak dilakukan olehnya;

_(c)_ tidak mematuhi apa-apa permintaan Pemeriksa yang sah

di sisi undang-undang dalam melaksanakan kuasanya di
bawah seksyen 12A;

_(d)_ enggan memberi Pemeriksa apa-apa maklumat yang secara

munasabahnya dikehendaki daripada orang itu;

_(e)_ tidak mengemukakan kepada, atau menyembunyikan atau

cuba untuk menyembunyikan daripada, seseorang
Pemeriksa, apa-apa harta, buku atau dokumen lain termasuk
rekod elektronik yang berhubungan dengannya Pemeriksa
mempunyai alasan yang munasabah untuk mengesyaki
bahawa suatu kesalahan telah atau sedang dilakukan di
bawah Akta ini; atau

_(f)_ memberi Pemeriksa sebagai benar maklumat yang dia

tahu atau mempunyai sebab untuk percaya adalah palsu.


-----

_Rang Undang-Undang_

(2) Mana-mana orang yang melanggar subseksyen (1)

melakukan suatu kesalahan.

**Kuasa untuk memeriksa orang**

**12c.** (1) Seseorang Pemeriksa yang membuat apa-apa
pemeriksaan atau siasatan di bawah seksyen 1 2A boleh memeriksa
secara lisan mana-mana orang yang dia percaya tahu tentang
f akta dan keadaan kes itu dan boleh bagi maksud itu memanggil
mana-mana orang sedemikian hadir pada masa dan di tempat
yang dinyatakan dalam saman itu.

(2) Orang yang diperiksa di bawah subseksyen (1) adalah

terikat di sisi undang-undang untuk menjawab semua soalan
berhubung dengan kes itu yang dikemukakan kepadanya oleh
Pemeriksa yang membuat pemeriksaan, tetapi orang itu boleh
enggan  menjawab  apa-apa  soalan  yang  mempunyai
kecenderungan untuk mendedahkannya kepada pertuduhan
jenayah atau penalti atau pelucuthakan.

(3) Seseorang yang membuat pernyataan di bawah

seksyen ini adalah terikat di sisi undang-undang untuk
menyatakan yang benar, sama ada atau tidak pernyataan itu
dibuat pada keseluruhannya atau sebahagiannya bagi
menjawab
soalan.


(4) Seseorang Pemeriksa yang memeriksa seseorang di bawah

subseksyen (1) hendaklah terlebih dahulu memaklumkan orang
itu tentang peruntukan subseksyen (2) dan ( 3).

(5) Sesuatu pernyataan yang dibuat oleh mana-mana orang

di bawah seksyen ini hendaklah, bila mana mungkin, diambil
secara bertulis dan ditandatangani oleh orang yang membuatnya
atau dicapkan dengan cap ibu jarinya, mengikut mana-mana
yang berkenaan, selepas pernyataan itu dibacakan kepadanya
dalam bahasa pernyataan itu dibuat olehnya dan selepas dia
diberi peluang untuk membuat apa-apa pembetulan yang dia
mahu.".


-----

_Keselamatan Sosial Pekerja (Pindaan)_ _1_

**Pindaan seksyen 13**

7. Akta ibu dipinda dengan menggantikan seksyen 13 dengan
seksyen yang berikut:

**"Menetapkan caruman dalam hal-hal tertentu**

**13.** (1) Seseorang Pemeriksa boleh menaksir apa-apa
caruman yang kena dibayar oleh mana-mana majikan utama
atau langsung berdasarkan apa-apa maklumat yang ada, jika
majikan itu—

_(a)_ tidak menyimpan atau menyenggarakan apa-apapenyata,

butir, buku daftar atau apa-apa rekod berkaitan dengan
setiap pekerja sebagaimana yang dikehendaki supaya
disimpan atau disenggarakan olehnya di bawah Akta ini;
atau

_(b)_ tidak atau enggan mengemukakan apa-apa penyata, butir,

buku daftar atau rekod berkaitan dengan setiap pekerja
sebagaimana yang dikehendaki di bawah Akta ini.

(2) Taksiran yang dibuat di bawah subseksyen (1) hendaklah

menjadi bukti yang mencukupi tentang tuntutan Pertubuhan
untuk mendapatkan balik apa-apa caruman di bawah seksyen 84
atau untuk mendapatkan amaun yang ditetapkan melalui taksiran
itu sebagai hutang yang kena dibayar kepada Pertubuhan di
bawah seksyen 14.

(3) Apa-apa taksiran yang dibuat di bawah seksyen ini

hendaklah disampaikan sama ada sendiri atau melalui pos
berdaftar.".

Seksyen baru 13A

**8. Akta ibu dipinda dengan memasukkan selepas seksyen 13 seksyen**
yang berikut:

"Kuasa Ketua Pengarah meminta maklumat dan permohonan
**waran geledah**

**13A.** (1) Bagi maksud mendapatkan maklumat yang lengkap
untuk menentukan sama ada mana-mana orang bertanggungan


-----

_Rang Undang-Undang_

untuk membayar caruman di bawah Akta ini, Ketua Pengarah
atau mana-mana Pemeriksa yang dilantik oleh Ketua Pengarah
bagi maksud itu boleh melalui notis secara bertulis menghendaki
mana-mana orang—

_(a)_ mengemukakan kepada Ketua Pengarah atau Pemeriksa

itu dalam masa yang dinyatakan dalam notis itu apa-apa
maklumat atau butir sebagaimana yang dinyatakan dalam
notis itu; atau

_(b)_ hadir sendiri di hadapan Ketua Pengarah atau Pemeriksa

itu dan mengemukakan untuk diperiksa semua buku,
rekod dan dokumen lain termasuk rekod elektronik yang
difikirkan perlu oleh Ketua Pengarah atau Pemeriksa itu;
atau

_(c)_ mengemukakan maklumat atau butir mengikut perenggan

_(a) dan juga hadir mengikut perenggan (b)._


(2) Mana-mana orang yang tidak mematuhi peruntukan

subseksyen (1) melakukan suatu kesalahan.

(3) Jika didapati oleh mana-mana Majistret, berdasarkan

maklumat bertulis yang dibuat secara bersumpah, dan selepas
apa-apa siasatan yang difikirkannya perlu, bahawa terdapat
alasan-alasan yang munasabah untuk mengesyaki bahawa terdapat
di mana-mana premis tertentu apa-apa buku, akaun, rekod
(termasuk rekod elektronik) atau dokumen lain, yang
pengemukaannya telah dikehendaki menurut subseksyen (1)
dan yang tidak dikemukakan bagi mematuhi kehendak itu,
maka Majistret itu boleh mengeluarkan waran yang memberi
kuasa kepada Ketua Pengarah atau mana-mana orang yang
dinamakan di dalamnya, dengan atau tanpa pembantu—

_(a)_ untuk menggeledah premis itu dan memecah buka dan

menggeledah apa-apa almari, laci, almari berlaci, peti,
kotak, bungkusan atau bekas lain, sama ada suatu lekapan
atau tidak, dalam premis itu; dan

_(b)_ untuk mengambil milik, atau melindungi daripada

gangguan, apa-apa buku, akaun, rekod (termasuk rekod
elektronik) atau dokumen lain yang tampak sebagai buku,
akaun, rekod atau dokumen lain yang pengemukaannya
dikehendaki sedemikian.".


-----

_Keselamatan Sosial Pekerja (Pindaan)_ _9_

**Pindaan seksyen 14**

9. Seksyen 14 Akta ibu dipinda dengan memasukkan selepas perkataan
"Apa-apa caruman" perkataan "atau bunga".

Seksyen baru 14A

**10.** Bahagian II Akta ibu dipinda dengan memasukkan selepas
seksyen 14 seksyen yang berikut:

**"Bunga atas caruman tertunggak**

**14A.** Jika amaun caruman bulanan atau sebahagian daripada
apa-apa caruman bulanan yang kena dibayar oleh majikan di
bawah seksyen 6 tidak dibayar dalam apa-apa tempoh yang
ditetapkan melalui peraturan-peraturan, majikan hendaklah
bertanggungan untuk membayar bunga yang hendaklah
dikreditkan kepada Pertubuhan atas apa-apa amaun pada apaapa kadar yang boleh ditetapkan melalui peraturan-peraturan
berkenaan dengan apa-apa tempoh yang amaun itu masih
tidak dibayar.".

**Pindaan seksyen 17**

11. Seksyen 17 Akta ibu dipinda—

_(a)_ dalam perenggan (2)(ii), dengan menggantikan perkataan

"dia mula-mula masuk insurans di bawah Akta ini dan
tarikh" dengan perkataan "apabila caruman mula-mula
menjadi kena dibayar olehnya di bawah Akta ini dengan
bulan sebaik sebelum bulan";

_(b)_ dalam subseksyen (3), dengan menggantikan perkataan

"dia mula-mula masuk insurans di bawah Akta ini dengan
tarikh" dengan perkataan "apabila caruman mula-mula
menjadi kena dibayar olehnya di bawah Akta ini dengan
bulan sebaik sebelum bulan"; dan

_(c)_ dengan memasukkan selepas subseksyen (3) subseksyen

yang berikut:

"(3A) Jika orang berinsurans gagal menggenapkan

tempoh kelayakan di bawah subseksyen (2) atau (3) dan
Pertubuhan berpuas hati bahawa kegagalan itu bukanlah


-----

10 _Rang Undang-Undang_

disebabkan oleh apa-apa kesilapan orang berinsurans
itu atau adalah disebabkan oleh kejahilan orang berinsurans
itu, Pertubuhan boleh menganggap bahawa tempoh
kelayakan itu telah digenapkan oleh orang berinsurans
itu jika jemaah doktor,yang ditubuhkan menurut seksyen
32, yang kepadanya perkara itu dirujukkan oleh Pertubuhan
menentukan bahawa keilatan orang berinsurans itu telah
bermula sebelum tarikh notis keilatan diterima oleh
Pertubuhan mengikut peraturan-peraturan.

(3B) Jika Pertubuhan telah menganggap bahawa

tempoh kelayakan telah digenapkan oleh orang berinsurans
di bawah subseksyen (3 A), maka tarikh orang berinsurans
itu mengemukakan notis keilatannya hendaklah disifatkan
sebagai tarikh keilatannya bermula.

(3c) Walau apa pun subseksyen (2) dan (3), Pertubuhan

mempunyai budi bicara untuk membenarkan tempoh
kredit diambil kira bagi maksud menentukan genapnya
tempoh kelayakan orang berinsurans, dan bulan-bulan
dalam tempoh kredit yang baginya caruman kena dibayar
hendaklah dimasukkan bagi maksud pengiraan jumlah
bulan bagi maksud subseksyen itu.


(3D) Istilah "tempoh kredit" dalam subseksyen (3c)

bererti tempoh orang berinsurans menerima faedah hilang
upaya sementara dan majikan tidak membayar apa-apa
gaji kepada orang berinsurans itu.".

**Pindaan seksyen 17A**

**12.** Seksyen 17A Akta ibu dipinda dalam perenggan 2(b) dan
subseksyen (3) dengan menggantikan perkataan "dia mula-mula
masuk dalam insurans" dengan perkataan "apabila caruman mulamula menjadi kena dibayar olehnya".

**Pindaan seksyen 20**

**13.** Seksyen 20 Akta ibu dipinda—

_(a) dalam perenggan (l)(a), dengan menggantikan perkataan_

"dia mula-mula masuk insurans" dengan perkataan "apabila


-----

_Keselamatan Sosial Pekerja (Pindaan)_ 11

caruman mula-mula menjadi kena dibayar olehnya di
bawah Akta ini"; dan

_(b) dalam perenggan (2)(a), dengan menggantikan perkataan_

"tarikh" dengan perkataan "bulan".

**Pindaan seksyen 20A**

**14.** Perenggan 20A(l)fa) Akta ibu dipinda—

_(a)_ dengan menggantikan perkataan "balunya selama hayat

atau sehingga berkahwin lagi," dengan perkataan "balu
atau duda selama hayat,";

_(b)_ dengan menggantikan koma bernoktah di hujung perenggan

itu dengan noktah bertindih; dan

_(c)_ dengan memasukkan di bawah peruntukan yang sedia ada

proviso yang berikut kepada perenggan itu:

"Dengan syarat bahawa jika seseorang balu atau duda

layak mendapat lebih daripada satu pencen penakat,
balu atau duda itu hendaklah dibayar satu pencen sahaja,
iaitu pencen yang kadarnya lebih tinggi.".

**Pemotongan seksyen 20B**

15. Akta ibu dipinda dengan memotong seksyen 20B.

**Pindaan seksyen 21**

**16.** Subseksyen 21(2) Akta ibu dipinda dengan menggantikan
perkataan "dia mula-mula masuk insurans" dengan perkataan "caruman
mula-mula menjadi kena dibayar olehnya di bawah Akta ini".

**Pindaan seksyen 26**

**17.** Perenggan 26(l)(a) Akta ibu dipinda—

_(a)_ dengan menggantikan perkataan "balunya selama hayat

atau sehingga berkahwin semula dan," dengan perkataan
"balu atau duda selama hayat, dan,";


-----

12 _Rang Undang-Undang_

_(b)_ dengan menggantikan koma bernoktah di hujung perenggan

itu dengan noktah bertindih; dan

_(c)_ dengan memasukkan di bawah peruntukan yang sedia ada

proviso yang berikut kepada perenggan itu:

"Dengan syarat bahawa jika seseorang balu atau duda

layak mendapat lebih daripada satu faedah orang
tanggungan, balu atau duda itu hendaklah dibayar satu
faedah sahaja, iaitu faedah yang kadarnya lebih tinggi.".

**Pemotongan seksyen 27**

**18.** Akta ibu dipinda dengan memotong seksyen 27.

**Pindaan seksyen 29**

**19.** Seksyen 29 Akta ibu dipinda—

_(a)_ dalam perenggan O)(b), dengan menggantikan perkataan

"dia mula-mula masuk dalam insurans" dengan perkataan
"apabila caruman mula-mula menjadi kena dibayar olehnya";
dan

_(b)_ dalam subseksyen (4), dengan menggantikan perkataan

"dia mula-mula masuk dalam insurans" dengan perkataan
"apabila caruman mula-mula menjadi kena dibayar olehnya".

**Pindaan seksyen 30**

**20.** Seksyen 30 Akta ibu dipinda dalam proviso kepada seksyen itu
dengan memasukkan selepas perkataan "oleh suatu jemaah doktor"
perkataan "atau Jemaah Doktor Khas".

**Seksyen baru 32A**

**21.** Akta ibu dipinda dengan memasukkan selepas seksyen 32
seksyen yang berikut:

**"Menentukan penyakit khidmat**

32A. (1) Apa-apa persoalan sama ada sesuatu bencana kerja
disebabkan oleh penyakit khidmat sebagaimana yang dinyatakan
dalam Jadual Kelima boleh ditentukan oleh suatu jemaah


-----

_Keselamatan Sosial Pekerja (Pindaan)_ 13

doktor yang dikenali sebagai Jemaah Doktor Khas yang
ditubuhkan mengikut peraturan-peraturan.

(2) Jemaah Doktor Khas hendaklah memeriksa orang yang

hilang upaya dan menghantar laporan dalam bentuk sebagaimana
yang ditetapkan oleh Pertubuhan dengan menyatakan—


_(a)_ sama ada orang yang hilang upaya itu mengidap satu

atau lebih daripada satu penyakit yang dinyatakan dalam
Jadual itu;

_(b)_ sama ada penyakit yang berkaitan telah mengakibatkan

hilang upaya yang kekal;

_(c)_ sama ada takat kehilangan upaya mencari nafkah boleh

ditaksir secara sementara atau muktamad;

_(d)_ taksiran tentang kadar hilang upaya mencari nafkah itu,

dan bagi taksiran sementara, tempoh selama bila taksiran
itu boleh dipakai.

(3) Pertubuhan boleh merujukkan apa-apa taksiran yang

bersifat sementara kepada Jemaah Doktor Khas bagi tujuan
ulang kaji tidak lewat daripada akhir tempoh yang diambil
kira dalam taksiran sementara itu.

(4) Apa-apa keputusan Jemaah Doktor Khas boleh diulang

kaji olehnya pada bila-bila masa.

(5) Orang yang hilang upaya hendaklah dimaklumkan secara

bertulis oleh Pertubuhan tentang keputusan Jemaah Doktor
Khas dan faedah, jika ada, yang berhak didapati oleh orang
berinsurans itu.

**Pindaan seksyen 34**

22. Seksyen 34 Akta ibu dipinda—

_(a)_ dalam subseksyen (1), dengan memasukkan selepas

perkataan "keputusan jemaah doktor" perkataan "(termasuk
Jemaah Doktor Khas)"; dan

_(b)_ dalam subseksyen (3), dengan menggantikan perkataan

"lima" dengan perkataan "tiga".


-----

14 _Rang Undang-Undang_

**Pindaan seksyen 49**

**23.** Perenggan 49(2)(a) Akta ibu dipinda dengan memasukkan
selepas perkataan "Akta ini" dengan perkataan ", jika amaun yang
diperoleh daripada pekerjaan sedemikian lebih daripada satu pertiga
daripada gaji puratanya sebelum keilatan".

**Pindaan seksyen 50**

**24.** Seksyen 50 Akta ibu dipinda dengan memasukkan selepas
subseksyen (1) subseksyen yang berikut:

"(1A) Jika mana-mana orang itu telah menerima apa-apa faedah

atau bayaran di bawah Akta ini sedangkan dia tidak berhak
kepadanya, dan selepas itu menjadi layak untuk mendapat faedah
lain di bawah Akta ini, maka Pertubuhan berhak mendapatkan
nilai faedah itu atau amaun bayaran itu daripada faedah lain itu
yang dia berhak kepadanya.".

**Seksyen baru 57B dan 57c**

**25.** Bahagian III Akta ibu dipinda dengan memasukkan selepas
seksyen 57A seksyen yang berikut:

**"Pertubuhan hendaklah bertanggungjawab bagi**

**mendapatkan dan memungut bayaran balik pinjaman**
**pendidikan**

**57B.** (1) Pertubuhan hendaklah bertanggungjawab bagi
mendapatkan dan memungut bayaran balik pinjaman pendidikan
yang telah dibayar kepada anak tanggungan di bawah seksyen
57A.

(2) Sesuatu pinjaman pendidikan yang tidak dibayar balik

atau yang menjadi tertunggak hendaklah dianggap sebagai
hutang sivil yang terhutang oleh anak tanggungan kepada
Pertubuhan dan Pertubuhan boleh menggunakan apa-apa


-----

_Keselamatan Sosial Pekerja (Pindaan)_ 15

cara yang dibenarkan di bawah undang-undang bagi
mendapatkan hutang itu.

**Pelantikan ejen pemungutan**

**57c.** Pertubuhan, dengan kelulusan Menteri, boleh melantik
apa-apa bilangan ejen bagi maksud mendapatkan pinjaman
pendidikan yang telah dibayar kepada anak tanggungan di
bawah seksyen 57A.".

**Pindaan seksyen 59N**

**26.** Subseksyen 59N(1) Akta ibu dipinda dalam proviso kepada
subseksyen itu dengan menggantikan perkataan 'Kumpulan "D"'
dengan perkataan "Gred 11".

**Pindaan seksyen 59w**

**27. Subseksyen 59w(5) Akta ibu dipinda dengan memasukkan**
selepas perkataan "Lembaga" perkataan "Rayuan".

**Pindaan seksyen 64**

**28.  Akta ibu dipinda dengan menggantikan seksyen 64 dengan**
seksyen yang berikut:

**"Fi dan elaun**

**64.** Ahli-ahli Lembaga dan Panel Pelaburan hendaklah
menerima fi, elaun dan apa-apa faedah lain yang ditentukan
oleh Menteri dari semasa ke semasa.".

**Pindaan seksyen 71**

**29. Perenggan 71(vii) Akta ibu dipinda dengan memasukkan selepas**
perkataan "kebajikan orang-orang berinsurans" perkataan "atau
orang tanggungan".


-----

16 _Rang Undang-Undang_

**Pindaan seksyen 83**

**30.** Seksyen 83 Akta ibu dipinda—

_(a)_ dengan menggantikan subseksyen (5) dan (6) dengan

subseksyen yang berikut:

"(5) Dua orang pengapit itu hendaklah mewakili

majikan dan pekerja dan hendaklah dipilih oleh Pengerusi
daripada panel orang yang dilantik di bawah subseksyen (6).

(6) Menteri hendaklah, selepas berunding dengan

mana-mana pertubuhan yang masing-masing mewakili
majikan dan pekerja sebagaimana yang difikirkannya
patut, melantik suatu panel yang terdiri daripada apaapa bilangan orang yang difikirkannya sesuai untuk
berkhidmat sebagai pengapit."; dan

_(b)_ dengan memotong subseksyen (7) dan (8).

**Pindaan seksyen 94**

**31.** Seksyen 94 Akta ibu dipinda—

_(a)_ dalam perenggan (a), dengan menggantikan perkataan

"yang dia bertanggungjawab membayarnya di bawah Akta
ini" dengan perkataan "atau mana-mana bahagiannya yang
kena dibayar olehnya di bawah Akta ini atau tidak
membayar dalam masa yang ditetapkan melalui peraturanperaturan apa-apa bunga yang kena dibayar di bawah
seksyen 14A"; dan

_(b)_ dalam perenggan (e), dengan menggantikan perkataan

"yang dikehendaki dalam peraturan-peraturan atau membuat
sesuatu penyata palsu" dengan perkataan "atau laporan
kemalangan yang dikehendaki oleh peraturan-peraturan,
atau membuat sesuatu penyata atau laporan palsu".

**Pindaan seksyen 94A**

**32.** Seksyen 94A Akta ibu dipinda—

_(a)_ dalam subseksyen (1), dengan memasukkan selepas

perkataan "dia didapati bersalah itu" perkataan ", dan


-----

_Keselamatan Sosial Pekerja (Pindaan)_ 17

perakuan pegawai berkuasa itu hendaklah menjadi
keterangan prima facie tentang amaun yang genap masa
dan kena dibayar itu";

_(b)_ dalam subseksyen (2), dengan memasukkan selepas

perkataan "[Akta 593]" perkataan ", kecuali bahawa jika
Mahkamah mengarahkan supaya pembayaran jumlah wang
itu dibuat secara ansuran, Mahkamah hendaklah
mengarahkan supaya jumlah wang itu dibayar dengan
tidak lebih daripada enam ansuran"; dan

_(c)_ dengan memasukkan selepas subseksyen (2) subseksyen

yang berikut:

"(3) Apabila seseorang itu didapati bersalah atas

mana-mana kesalahan di bawah seksyen 94(e) berkenaan
dengan pengemukaan laporan kemalangan, Mahkamah
yang di hadapannya orang itu didapati bersalah hendaklah
memerintahkan orang itu mengemukakan laporan
kemalangan yang dikehendaki itu dalam masa yang
ditentukan oleh Mahkamah.".

**Pindaan seksyen 95**

**33. Seksyen 95 Akta ibu dipinda—**

_(a)_ dengan menggantikan subseksyen (1) dengan subseksyen

yang berikut:

"(1) Tiada pendakwaan boleh dimulakan bagi sesuatu

kesalahan di bawah Akta ini atau mana-mana peraturan
yang dibuat di bawah Akta ini kecuali oleh atau dengan
keizinan bertulis Pendakwa Raya."; dan

_(b)_ dengan memotong subseksyen (2).

**Seksyen baru 95A**

**34. Bahagian VI Akta ibu dipinda dengan memasukkan selepas**
seksyen 95 seksyen yang berikut:

**"Mengkompaunkan kesalahan**

**95A.** (1) Ketua Pengarah atau mana-mana pegawai yang
diberi kuasa secara bertulis oleh Ketua Pengarah boleh


-----

18 _Rang Undang-Undang_

mengkompaunkan mana-mana kesalahan yang dilakukan oleh
mana-mana orang di bawah Akta ini atau peraturan-peraturan
yang dibuat di bawah Akta ini dan yang ditetapkan oleh
Menteri melalui peraturan-peraturan yang dibuat di bawah
Akta ini sebagai kesalahan yang boleh dikompaunkan dengan
membuat tawaran bertulis kepada orang yang disyaki telah
melakukan kesalahan itu untuk mengkompaunkan kesalahan
itu apabila dibayar kepada Ketua Pengarah suatu amaun wang
yang tidak melebihi lima puluh peratus daripada amaun denda
maksimum bagi kesalahan itu dalam masa yang dinyatakan
dalam tawaran itu.

(2) Sesuatu tawaran di bawah subseksyen (1) boleh dibuat

pada bila-bila masa selepas kesalahan itu dilakukan, tetapi
sebelum apa-apa pendakwaan baginya dimulakan, dan jika
amaun yang dinyatakan dalam tawaran itu tidak dibayar
dalam masa yang dinyatakan dalam tawaran itu atau dalam
apa-apa tempoh lanjutan yang dibenarkan oleh Ketua
Pengarah, pendakwaan bagi kesalahan itu boleh dimulakan
bila-bila masa selepas itu terhadap orang yang kepadanya
tawaran itu telah dibuat.


(3) Jika sesuatu kesalahan telah dikompaunkan di bawah

subseksyen (1), tiada pendakwaan boleh dimulakan berkenaan
dengan kesalahan itu terhadap orang yang kepadanya tawaran
untuk mengkompaun itu telah dibuat dan apa-apa benda
yang disita berkaitan dengan kesalahan itu boleh dilepaskan
atau dilucuthakkan oleh Ketua Pengarah, tertakluk kepada
apa-apa terma dan syarat yang difikirkannya patut.".

**Seksyen baru 103A**

**35. Bahagian VII Akta ibu dipinda dengan memasukkan selepas**
seksyen 103 seksyen yang berikut:

**"Pelupusan dokumen selepas tiga tahun**

**103A.** (1) Ketua Pengarah boleh membenarkan mana-mana
dokumen kertas kepunyaan Pertubuhan disalin ke atas bahan
tara elektronik dengan cara yang akan memastikan bahawa
imej tepat dokumen itu dapat dilihat, dikeluarkan semula dan
disalin.


-----

_Keselamatan Sosial Pekerja (Pindaan)_ 19

(2) Jika sesuatu dokumen kertas telah disalin mengikut

subseksyen (1), Ketua Pengarah boleh membenarkan pelupusan
dokumen kertas itu selepas tamat tempoh tiga tahun dari
pembuatan salinan elektronik itu.


(3) Sesuatu salinan dokumen yang disimpan pada bahan

tara elektronik mengikut subseksyen (1) hendaklah boleh
diterima sebagai keterangan tentang apa-apa fakta yang
dinyatakan di dalamnya mengikut seksyen 90A Akta Keterangan
1950 [Akta 56].".

**Pindaan seksyen 105**

**36. Subseksyen 105(2) Akta ibu dipinda—**

_(a)_ dalam perenggan (xx)—

(i) dengan memasukkan selepas perkataan "penyata
penyata" dimana-mana jua terdapat perkataan "dan
laporan-laporan";

(ii) dengan memasukkan selepas perkataan "penyata
penyata," di mana-mana jua terdapat perkataan
"laporan-laporan,"; dan

(iii) dengan menggantikan perkataan "penyata-penyata

itu dikehendaki" dengan perkataan "penyata-penyata
dan laporan-laporan itu dikehendaki";

_(b)_ dengan memasukkan selepas perenggan (xx) perenggan

yang berikut:

"(xxa) kesalahan yang boleh dikompaunkan dan

tatacara bagi mengkompaunkan kesalahan;";
dan

_(c)_ dengan memasukkan selepas perenggan (xxi) perenggan

yang berikut:

"(xxia) keanggotaan jemaah doktor, termasuk Jemaah

Doktor Khas;".


-----

20 _Rang Undang-Undang_

**Seksyen baru 108A**

**37.** Bahagian VII Akta ibu dipinda dengan memasukkan selepas
seksyen 108 seksyen yang berikut:

**"Tanggungan bersesama dan berasingan pengarah-pengarah**

**108A.** Jika apa-apa jumlah wang yang merupakan caruman
berserta apa-apa bunga yang kena dibayar atasnya masih
tidak dibayar oleh sesuatu syarikat, firma atau persatuan
orang, maka, walau apa pun apa-apa jua yang berlawanan
dalam Akta ini atau mana-mana undang-undang bertulis lain,
pengarah-pengarah syarikat itu termasuk mana-mana orang
yang merupakan pengarah syarikat itu dalam tempoh caruman
itu kena dibayar, atau anggota firma itu termasuk manamana orang yang merupakan anggota firma itu dalam tempoh
caruman itu kena dibayar atau pemegang jawatan persatuan
orang itu, termasuk mana-mana orang yang merupakan
pemegang jawatan persatuan itu dalam tempoh caruman itu
kena dibayar, mengikut mana-mana yang berkenaan, hendaklah
bersama-sama dengan syarikat, firma atau persatuan orang
itu bertanggungan secara bersesama dan berasingan bagi
caruman itu berserta bunga yang genap masa dan kena dibayar
atasnya kepada Pertubuhan.".

**Pindaan Jadual Pertama**

**38.** Perenggan (1) Jadual Pertama kepada Akta ibu dipinda dengan
menggantikan perkataan "dua" di mana-mana jua terdapat dengan
perkataan "tiga".

**Pindaan Jadual Ketiga**

**39.** Jadual Ketiga kepada Akta ibu dipinda—

_(a) dalam perenggan 2—_

(i) dalam butiran 24, dengan memasukkan selepas

perkataan "RM 1,900" perkataan "tetapi tidak
melebihi RM2,000"; dan


-----

_Keselamatan Sosial Pekerja (Pindaan)_ 21

(ii) dengan memasukkan selepas butiran 24 butiran yang

berikut:


_Gaji Bulanan_ _Caruman  Caruman_
_Majikan    Pekerja_


_Jumlah_


"25. Apabila gaji

melebihi
RM2.000
tetapi tidak
melebihi
RM2.100

26. Apabila gaji

melebihi
RM2,100
tetapi tidak
melebihi
RM2.200

27. Apabila gaji

melebihi
RM2.200
tetapi tidak
melebihi
RM2,300

28. Apabila gaji

melebihi
RM2,300
tetapi tidak
melebihi
RM2.400

29. Apabila gaji

melebihi
RM2,400
tetapi tidak
melebihi
RM2.500

30. Apabila gaji

melebihi
RM2.500
tetapi tidak
melebihi
RM2.600


RM35.85   RM10.25   RM46.10

RM37.65   RM10.75   RM48.40

RM39.35   RM11.25   RM50.60

RM41.15   RM11.75   RM52.90

RM42.85   RM12.25   RM55.1O

RM44.65   RM12.75   RM57.40


-----

**22** _Rang_

_Caruman_

_Gaji Bulanan_ _Caruman Majikan_

_Undang-Undang_

31. Apabila gaji

melebihi _Jumlah RM46.35  RM13.25_
RM2,600
tetapi tidak
melebihi RM59.60
RM2.700

32. Apabila gaji

RM48.15  RM13.75  RM61.90
melebihi
RM2/7OO
tetapi tidak
melebihi
RM2,800

33. Apabila gaji   RM49.85  RM14.25  RM64.10

melebihi
RM2,800
tetapi tidak
melebihi
RM2.900


34. Apabila gaji

melebihi
RM2.900


RM51.65  RM14.75  RM66.40'


dan

_(b) dalam perenggan 4—_

(i) dalam butiran 24, dengan memasukkan selepas

perkataan "RM 1,900" perkataan "tetapi tidak
melebihi RM2,000"; dan

(ii) dengan memasukkan selepas butiran 24 butiran yang

berikut:


_Gaji Bulanan_

'25. Apabila gaji melebihi RM2,000

tetapi tidak melebihi RM2,100

26. Apabila gaji melebihi RM2.100

tetapi tidak melebihi RM2.200

27. Apabila gaji melebihi RM2,200

tetapi tidak melebihi RM2,300


_Caruma_
_n_
_Majikan_

RM25.60

RM26.90

RM28.10


-----

_Keselamatan Sosial Pekerja (Pindaan)_ 23

_Gaji Bulanan_ _Caruman_

_Majikan_

28. Apabila gaji melebihi RM2.300 RM29.40

tetapi tidak melebihi RM2.400

29. Apabila gaji melebihi RM2.400 RM30.60

tetapi tidak melebihi RM2,500

30. Apabila gaji melebihi RM2,500 RM31.90

tetapi tidak melebihi RM2,600

31. Apabila gaji melebihi RM2,600 RM33.1O

tetapi tidak melebihi RM2.700

32. Apabila gaji melebihi RM2J00 RM34.40

tetapi tidak melebihi RM2,800


33. Apabila gaji melebihi RM2.800 RM35.60

tetapi tidak melebihi RM2.900

34. Apabila gaji melebihi RM2.900 RM36.90".

**Pindaan Jadual Keempat**

**40. Jadual Keempat kepada Akta ibu dipinda—**

_(a) dalam perenggan 4—_

(i) dalam butiran 13 dengan menggantikan perkataan

-  "RM19.20" dengan perkataan "RM19.10";

(ii) dalam butiran 24, dengan memasukkan selepas

perkataan "RM 1,900" perkataan "tetapi tidak
melebihi RM2,000"; dan

(iii) dengan memasukkan selepas butiran 24 butiran yang

berikut:

_Gaji bulanan yang   Jenis    Jenis    Gaji bulanan_

_sebenar bagi    Pertama   Kedua  anggapan yang_

_bulan itu_

_bersamaan_
_bagi bulan_

_itu_


'25. Apabila gaji  RM46.10  RM25.60   RM2,050.00

melebihi RM2,000 tetapi tidak melebihi RM2,100


-----

**24** _Rang Undang-Undang_


_Gaji bulanan yang_

_sebenar bagi_

_bulan itu_

26. Apabila gaji

melebihi
RM2,100
tetapi tidak
melebihi
RM2,200

27. Apabila gaji

melebihi
RM2,200
tetapi tidak
melebihi
RM2,300

28. Apabila gaji

melebihi
RM2,300
tetapi tidak
melebihi
RM2,400

29. Apabila gaji

melebihi
RM2,400
tetapi tidak
melebihi
RM2,500

30. Apabila gaji

melebihi
RM2,500
tetapi tidak
melebihi
RM2,600

31. Apabila gaji

melebihi
RM2,600
tetapi tidak
melebihi
RM2,7OO


_Jenis     Jenis    Gaji bulanan_
_Pertama   Kedua   anggapan_
_bersama bagi_
_bulan itu_

RM48.40  RM26.90   RM2,150.00

RM50.60  RM28.10   RM2.250.00

RM52.90  RM29.40   RM2,350.00

RM55.10  RM30.60   RM2.450.00

RM57.40  RM31.90   RM2,550.00

RM59.60  RM33.10   RM2.650.00


-----

_Keselamatan Sosial Pekerja (Pindaan)_

_Gaji bulanan yang   Jenis    Jenis_

_sebenar bagi    Pertama   Kedua_
_bulan itu_

32. Apabila gaji  RM61.90  RM34.40

melebihi
RM2,700
tetapi tidak
melebihi
RM2,800

33. Apabila gaji  RM64.10  RM35.60

melebihi
RM2,800
tetapi tidak
melebihi
RM2,900


**25**

_Gaji bulanan_

_anggapan_

_bersamaan_
_bagi bulan_

_itu_

RM2,750.00

RM2,850.00


34. Apabila gaji  RM66.40  RM36.90  RM2,950.00";

melebihi

RM2,900

_(b)_ dengan memotong perenggan 6;

_(c)_ dalam perenggan 8 —

(i) dalam subperenggan (i), dengan memasukkan selepas

perkataan "balu" perkataan "atau duda";

(ii) dalam proviso pertama kepada perenggan itu, dengan

memasukkan selepas perkataan "balu" perkataan
"atau duda" ; dan

(iii) dalam proviso kedua kepada perenggan itu, dengan

menggantikan perkataan "jika balu berkahwin lagi
atau" dengan perkataan "duda atau jika balu atau
duda";

_(d)_ dalam perenggan 9, dengan memasukkan selepas perkataan

"balu" perkataan "atau duda"; dan

_(e)_ dengan memotong perenggan 10.


-----

26 _Rang Undang-Undang_

**Pindaan Jadual Kelapan**

**41.** Jadual Kelapan kepada Akta ibu dipinda—

_(a)_ dalam perenggan 2, dengan menggantikan perkataan "dia

masuk dalam insurans" dengan perkataan "apabila caruman
mula-mula menjadi kena dibayar olehnya";

_(b)_ dalam perenggan 5 —

(i) dalam subperenggan (a) dan proviso pertama kepada

perenggan itu, dengan memasukkan selepas perkataan
"balu" di mana-mana jua terdapat perkataan "atau
duda";

(ii) dalam proviso kedua kepada perenggan itu, dengan

menggantikan perkataan "jika balu berkahwin lagi
atau" dengan perkataan "duda atau jika balu atau
duda"; dan

_(c)_ dalam perenggan 6 dengan memasukkan selepas perkataan

"balu" perkataan "atau duda"; dan

_(d)_ dengan memotong perenggan 7.

**Pindaan Jadual Kesepuluh**

**42.** Jadual Kesepuluh kepada Akta ibu dipinda —

_(a)_ dalam butiran 1 —

(i) di bawah tajuk _"Kategori Pegawai",_ dengan

menggantikan perkataan 'Kumpulan "A"' dengan
perkataan "Gred 21"; dan

(ii) di bawah tajuk "Lembaga Kenaikan Pangkat, dengan

menggantikan perkataan "termasuk Ketua Pengarah,"
dengan perkataan "termasuk Ketua Pengarah, dan
seorang wakil dari Kementerian yang

bertanggungjawab bagi sumber manusia,";

_(b)_ dalam butiran 2, di bawah tajuk "Kategori Pegawai",

dengan menggantikan perkataan 'Kumpulan "B" & "C"
dengan perkataan "Gred 12 hingga Gred 20"; dan


-----

_Keselamatan Sosial Pekerja (Pindaan)_

_(c) dalam butiran 3 —_


**27**


(i) di bawah tajuk _"Kategori Pegawai",_ dengan

menggantikan perkataan 'Kumpulan"D'" dengan
perkataan "Gred 11 ke bawah"; dan

(ii) di bawah tajuk "Lembaga Kenaikan Pangkat", dengan

menggantikan perkataan 'Kumpulan "A"' dengan
perkataan "Gred 21".

HURAIAN

Rang Undang-Undang ini bertujuan untuk meminda Akta Keselamatan Sosial
Pekerja 1969 ("Akta 4").

2. _Fasal 1 Rang Undang-Undang ini mengandungi tajuk ringkas dan kuasa_
Menteri untuk menetapkan tarikh permulaan kuat kuasa Akta yang dicadangkan.

3. _Fasal 2 Rang Undang-Undang ini bertujuan untuk meminda subseksyen_
2(3) Akta 4 untuk memasukkan duda dalam takrif "orang tanggungan".

4. _Fasal 3 Rang Undang-Undang ini bertujuan untuk meminda seksyen 6 Akta_
4 bagi menjelaskan keadaan apabila agregat gaji bulanan anggapan orang
berinsurans melebihi gaji bulanan anggapan maksimum yang ditetapkan.

5. _Fasal 4 Rang Undang-Undang ini bertujuan untuk meminda seksyen 10_
Akta 4 bagi memasukkan rekod pada bahan tara elektronik ke dalam ruang
lingkup kuasa Menteri untuk membuat peraturan-peraturan berkenaan dengan
kaedah pembayaran caruman.

6. _Fasal 6 Rang Undang-Undang ini bertujuan untuk meminda Akta 4 bagi_
memasukkan seksyen baru 12A, 12B dan 12c ke dalam Akta itu. Seksyen baru
itu memperkatakan kuasa Pemeriksa untuk membuat siasatan dan memeriksa
seseorang, dan juga menjadikannya suatu kesalahan jika seseorang itu menghalang
seseorang Pemeriksa menjalankan kuasa sedemikian.

7. _Fasal 7 Rang Undang-Undang ini bertujuan untuk meminda seksyen 13_
Akta 4 untuk memberi Pemeriksa kuasa untuk mentaksir caruman yang kena
dibayar oleh seseorang majikan dalam keadaan apabila majikan itu tidak
mengemukakan butir-butir, dsb., para pekerjanya.

8. _Fasal 8 Rang Undang-Undang ini bertujuan untuk meminda Akta 4 dengan_

memasukkan seksyen baru 13A yang membuat peruntukan tentang kuasa Ketua
Pengarah untuk mendapatkan maklumat daripada mana-mana orang untuk
menentukan sama ada orang itu bertanggungan untuk membayar caruman di
bawah Akta itu. Seksyen itu juga mengandungi peruntukan yang membenarkan
Ketua Pengarah memohon waran geledah daripada Majistret.


-----

28 _Rang Undang-Undang_

_9. Fasal 10 Rang Undang-Undang ini bertujuan untuk meminda Akta 4 dengan_
memasukkan seksyen baru 14A bagi mengenakan bunga ke atas caruman yang
tidak dibayar dalam masa yang telah ditetapkan.

10. _Fasal 11 Rang Undang-Undang ini bertujuan untuk meminda seksyen 17_

Akta 4 bagi membolehkan orang berinsurans memenuhi syarat kelayakan untuk
pencen ilat dalam keadaan di mana keilatan itu telah berlaku lebih awal tetapi
notis keilatan tidak dikemukakan kepada Pertubuhan Keselamatan Sosial kerana
kejahilannya atau faktor lain yang bukan merupakan kesilapan orang berinsurans
itu. Pindaan ini juga mengambil kira bulan-bulan apabila caruman berkenaan
dengan pekerja itu tidak dibayar kerana pekerja itu menerima faedah hilang
upaya sementara akibat bencana kerja dan majikan tidak membayar gajinya.

11. _Fasal 14 Rang Undang-Undang ini bertujuan untuk meminda perenggan_

20A(l)fa) Akta 4 untuk membolehkan pencen penakat dibayar kepada balu atau
duda untuk seumur hidupnya. Walau bagaimanapun, balu atau duda akan hanya
dibayar satu pencen penakat, iaitu pencen yang kadarnya lebih tinggi, sekiranya
dia layak menerima lebih daripada satu pencen.

12. _Fasal 21 Rang Undang-Undang ini bertujuan untuk meminda Akta 4_

dengan memasukkan seksyen baru 32A ke dalam Akta itu. Seksyen baru 32A
membuat peruntukan mengenai Jemaah Doktor Khas untuk memeriksa orang
berinsurans yang mengalami penyakit khidmat yang disenaraikan di bawah
Jadual Kelima kepada Akta.

13. _Fasal 22 Rang Undang-Undang ini bertujuan untuk meminda seksyen 34_

Akta 4 bagi memendekkan tempoh menunggu sesuatu permohonan ulang kaji
ke atas keputusan yang dibuat oleh jemaah doktor atau jemaah doktor rayuan
daripada lima tahun kepada tiga tahun.

14. _Fasal 23 Rang Undang-Undang ini bertujuan untuk meminda seksyen 49_

Akta 4 dengan memasukkan proviso tambahan kepada seksyen itu. Tujuan
proviso tambahan ini ialah untuk menggalakkan orang berinsurans bekerja dengan
aktif dan seterusnya menyumbang kepada perkembangan ekonomi negara. Pada
masa ini, pencen ilat digantung jika dan selagi seseorang pesara ilat itu masih
bekerja dan jika dia mendapat pekerjaan yang baru, dia sekali lagi diinsurankan
di bawah akta ini. Melalui pindaan ini, pesara ilat itu akan terus menerima
pencen selagi dia tidak mempunyai lebih daripada satu pertiga daripada purata
gajinya sebelum keilatannya.

15. _Fasal 24 Rang Undang-Undang ini bertujuan untuk meminda seksyen 50_

Akta 4 dengan memasukkan seksyen baru (1A) ke dalam seksyen itu untuk
membolehkan Pertubuhan mendapatkan kembali apa-apa faedah terlebih atau
amaun faedah yang tidak betul yang telah dibayar kepada orang berinsurans
daripada faedah-faedah lain yang orang berinsurans itu berhak kepadanya
kemudiannya.

16. _Fasal 25 Rang Undang-Undang ini bertujuan untuk meminda Akta 4_

dengan memasukkan seksyen baru 57B dan 57c ke dalam Akta itu. Seksyen baru
57B meletakkan tanggungjawab pada Pertubuhan untuk mendapatkan kembali


-----

_Keselamatan Sosial Pekerja (Pindaan)_ 29

dan mengutip bayaran balik pinjaman pendidikan. Pinjaman sedemikian dianggap
sebagai hutang sivil. Seksyen baru 57c bertujuan untuk memberi Pertubuhan
kuasa untuk melantik ejen bagi pengutipan pinjaman itu.

17. _Fasal 30 Rang Undang-Undang ini bertujuan untuk meminda subseksyen_

83(5) dan (6) Akta 4 untuk membolehkan suatu panel orang dilantik oleh
Menteri yang daripadanya pengapit-pengapit akan dipilih bagi tujuan mewakili
majikan dan pekerja dalam Jemaah Rayuan Keselamatan Sosial. Pindaan ini
akan memudahkan penubuhan Jemaah sedemikian.

18. _Fasal 31 Rang Undang-Undang ini bertujuan untuk meminda seksyen 94_

Akta 4 untuk membolehkan Pertubuhan mendakwa majikan yang tidak membayar
sebahagian daripada mana-mana caruman atau bunga atas caruman yang kena
dibayar di bawah Akta ini.

19. _Fasal 32 Rang Undang-Undang ini bertujuan untuk meminda subseksyen_

94A(2) Akta 4 bagi memperuntukkan bahawa Majistret hanya boleh membenarkan
pembayaran ansuran tunggakan caruman atau bunga atas caruman sebanyak
enam kali sahaja. Fasal ini juga bertujuan untuk memasukkan subseksyen baru (3) ke
dalam seksyen 94A Akta itu bagi membolehkan Mahkamah memerintahkan
majikan yang didapati bersalah oleh Mahkamah itu supaya mengemukakan
laporan kemalangan yang dikehendaki kepada Pertubuhan.

20. _Fasal 33 Rang Undang-Undang ini bertujuan untuk meminda seksyen 95_

Akta 4 supaya pendakwaan bagi sesuatu kesalahan di bawah Akta itu hanya
boleh dimulakan oleh atau dengan keizinan Pendakwa Raya.

21. _Fasal 34 Rang Undang-Undang ini bertujuan untuk meminda Akta 4_

dengan memasukkan seksyen baru 95A ke dalam Akta itu untuk memberikan
kuasa kepada Ketua Pengarah atau mana-mana pegawai yang diberi kuasa
olehnya secara bertulis untuk mengkompaun mana-mana kesalahan yang telah
dilakukan di bawah peraturan-peraturan yang dibuat di bawah Akta itu.

22. _Fasal 35 Rang Undang-Undang ini bertujuan untuk meminda Akta 4_

dengan memasukkan seksyen baru 103A ke dalam Akta itu untuk memberikan
kuasa kepada Ketua Pengarah untuk melupuskan dokumen-dokumen Pertubuhan
yang telah disalin pada bahan tara elektronik. Ini dicadangkan untuk mengurangkan
ruang penyimpanan dan kos. Walau bagaimanapun, Ketua Pengarah tidak boleh
menggunakan kuasa itu sebelum tamat tempoh tiga tahun dari penyalinan
sedemikian. Seksyen baru 103A juga memperuntukkan bahawa salinan elektronik
sedemikian boleh diterima sebagai keterangan.

23. _Fasal 37 Rang Undang-Undang ini bertujuan untuk meminda Akta 4_

dengan memasukkan seksyen baru 108 ke dalam Akta. Seksyen baru itu mengenakan
tanggungan secara bersesama dan berasingan ke atas pengarah sesuatu syarikat
atau pekongsi sesuatu firma atau pemegang jawatan sesuatu persatuan jika
syarikat, firma atau persatuan itu tidak membayar caruman atau bunga atas
caruman yang kena dibayar olehnya di bawah Akta ini sebagai majikan. Ini akan
membolehkan Pertubuhan mendapatkan kembali tunggakan caruman dan bunga
atasnya jika syarikat, firma atau persatuan itu dibubarkan.


-----

30 _Rang Undang-Undang_

24. _Fasal 38 Rang Undang-Undang ini bertujuan untuk meminda Jadual Pertama_
Akta 4. Pada masa ini seseorang yang memperoleh lebih daripada dua ribu
ringgit sebulan dalam sesuatu industri yang baginya Akta itu terpakai tidak
dianggap sebagai pekerja bagi maksud Akta itu. Pindaan ini bertujuan untuk
menaikkan had itu kepada tiga ribu ringgit supaya lebih ramai pekerja akan
dapat menikmati faedah di bawah Akta itu.

25. Pindaan-pindaan lain yang tidak disebut secara khusus dalam Huraian ini
merupakan pindaan yang kecil atau berbangkit.

**_IMPLIKASI KEWANGAN_**

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2358]


-----

