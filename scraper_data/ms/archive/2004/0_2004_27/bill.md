---
Year: 2004
Bill: D.R.30/2004 - Rang Undang-undang Perlembagaan (Pindaan) 2004 (Lulus)
Title: D.R.30/2004 - Rang Undang-undang Perlembagaan (Pindaan) 2004 (Lulus)
Download URL: https://www.parlimen.gov.my/files/billindex/pdf/2004/D.R.%2030.2004BM[1].pdf
URL: https://www.parlimen.gov.my/files/billindex/pdf/2004/D.R.%2030.2004BM[1].pdf
---
---
Reading:
D.R.30/2004
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 30/2004**

RANG UNDANG-UNDANG

_b e r n a m a_

Suatu Akta untuk meminda Perlembagaan Persekutuan.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Perlembagaan (Pindaan)
2004.

(2) Akta ini mula berkuat kuasa pada tarikh yang ditetapkan

oleh Yang di-Pertuan Agong melalui pemberitahuan dalam Warta
dan Yang di-Pertuan Agong boleh menetapkan tarikh permulaan
kuat kuasa yang berlainan bagi peruntukan yang berlainan dalam
Akta ini.

**Pindaan Perkara 122**

**2.** Perlembagaan Persekutuan dipinda dalam Perkara 122 dalam
proviso kepada Fasal (1A) dengan menggantikan perkataan "enam
puluh lima tahun" dengan perkataan "enam puluh enam tahun".

**Pindaan Perkara 125**

**3.** Perkara 125 Perlembagaan Persekutuan dipinda dalam Fasal
(1) dengan menggantikan perkataan "enam puluh lima tahun" di
mana-mana jua terdapat dengan perkataan "enam puluh enam tahun".


-----

2 _Rang Undang-Undang_

**Pindaan Jadual Kesembilan**

**4.** Perlembagaan Persekutuan dipinda dalam Jadual Kesembilan—

_(a)_ dalam Senarai Negeri (Senarai II) dalam butiran 6, dengan

menggantikan perenggan (c) dengan perenggan yang
berikut:

_"(c)_ Tertakluk kepada Senarai Persekutuan, air

(termasuk sungai dan terusan tetapi tidak termasuk
bekalan dan perkhidmatan air); pengawalan
kelodak; hak riparia.";

_(b)_ dalam Tambahan kepada Senarai Negeri bagi Negeri Sabah

dan Sarawak (Senarai IIA), dengan memasukkan selepas
butiran 19 butiran yang berikut:

"20. Tertakluk kepada Senarai Persekutuan, bekalan
dan perkhidmatan air."; dan,


_(c)_ dalam Senarai Bersama (Senarai III), dengan memasukkan

selepas butiran 9c butiran yang berikut:

"9D . Tertakluk kepada Senarai Persekutuan, bekalan
dan perkhidmatan air.

9E. Pemeliharaan warisan".

**Pindaan Jadual Kesepuluh**

**5. Jadual Kesepuluh kepada Perlembagaan Persekutuan dipinda—**

_(a) dalam Bahagian III—_

(i) dalam butiran 3, dengan memasukkan selepas

perkataan "yang berkaitan dengan" perkataan
"bekalan dan perkhidmatan air,"; dan

(ii) dengan menggantikan butiran 8 dengan butiran

yang berikut:

"8. Terimaan berkenaan dengan  air
mentah."; dan


-----

_Perlembagaan (Pindaan)_ 3

_(b) dalam Bahagian V, dengan memasukkan selepas butiran_

8 butiran yang berikut:

"9. Terimaan berkenaan dengan bekalan dan
perkhidmatan air, termasuk kadar air.


10. Hasil daripada lesen yang berkaitan dengan

bekalan dan perkhidmatan air.".

HURAIAN

Rang Undang-Undang ini bertujuan untuk meminda Perlembagaan Persekutuan.

_2._ _Fasal 1 mengandungi tajuk ringkas dan peruntukan tentang permulaan kuat_
kuasa Akta yang dicadangkan.

3. _Fasal 3 bertujuan untuk meminda Perkara 125 Perlembagaan Persekutuan_
bagi menaikkan umur persaraan hakim daripada enam puluh lima tahun kepada
enam puluh enam tahun, selaras dengan kenaikan satu tahun umur persaraan
wajib pegawai awam. Dengan itu, sebutan mengenai umur enam puluh lima
tahun dalam proviso kepada Fasal (1A) Perkara 122 Perlembagaan Persekutuan
perlu juga ditukar kepada enam puluh enam tahun sebagaimana yang dicadangkan
dalam fasal 2 Rang Undang-Undang ini.

4. _Fasal 4 bertujuan untuk meminda Jadual Kesembilan kepada Perlembagaan_
Persekutuan untuk menjadikan bekalan dan perkhidmatan air dan pemeliharaan
warisan perkara bersama.


Keperluan yang mendesak timbul bagi Kerajaan Persekutuan untuk

menguruskan dan mengawal selia industri air berkenaan dengan pelesenan dan
pengawal seliaan pengendali air supaya ada suatu pendekatan yang fokus dan
seragam dalam segala aspek mengenainya. Bagi maksud ini, suatu badan pusat,
Suruhanjaya Perkhidmatan Air Negara, akan kemudiannya ditubuhkan dan suatu
undang-undang persekutuan tentang industri perkhidmatan air akan diperbuat.

Penglibatan aktif dan langsung dalam pembekalan dan pengendalian air

oleh Kerajaan Persekutuan yang sejak sekian lama menyediakan pembiayaan
kepada Negeri-Negeri bagi pembangunan dan penyenggaraan aset infrastruktur
air masing-masing akan menghasilkan kecekapan dan keberkesanan yang lebih
baik dalam industri air. Pindaan yang dicadangkan tidak akan menjejaskan
kuasa sedia ada Negeri-Negeri untuk mengawal dan mengawal selia kawasan
tadahan air, punca air dan lembangan sungai.

Cadangan pindaan kepada Jadual Kesembilan adalah untuk mengeluarkan

butiran tentang bekalan dan perkhidmatan air daripada Senarai Negeri dan
meletakkannya sebagai suatu butiran dalam Senarai Bersama. Pindaan yang
dicadangkan kepada Tambahan kepada Senarai Negeri bagi Negeri Sabah dan
Sarawak adalah untuk menyatakan bahawa air akan terus menjadi suatu perkara


-----

4 _Rang Undang-Undang_

Pemeliharaan warisan juga dimasukkan sebagai satu butiran dalam Senarai

Bersama supaya Kerajaan Persekutuan akan dapat memainkan peranan yang
lebih luas dan berkesan dalam pemeliharaan warisan.

5. _Fasal 5_ bertujuan untuk meminda Jadual Kesepuluh kepada Perlembagaan
Persekutuan yang menurutnya hasil daripada lesen yang berkaitan dengan bekalan
dan perkhidmatan air dan terimaan daripada tarif air daripada pelanggan tidak
lagi terakru kepada Negeri-Negeri selain Sabah dan Sarawak.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

_''  [PN(U[2])2393_


-----

