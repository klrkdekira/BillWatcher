---
Year: 1993
Bill: D.R.38/1993 - Rang Undang-Undang Penggalakan Pelaburan (Pindaan) (No. 2) 1993 (Lulus)
Title: D.R.38/1993 - Rang Undang-Undang Penggalakan Pelaburan (Pindaan) (No. 2) 1993 (Lulus)
Download URL: https://www.parlimen.gov.my/files/billindex/pdf/1993/DR381993.pdf
URL: https://www.parlimen.gov.my/files/billindex/pdf/1993/DR381993.pdf
---
---
Reading:
D.R.38/1993
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 38/93

**Naskhah Sahih—Bahasa Inggeris**

RANG UNDANG-UNDANG

_b e r n a m a_

Suatu Akta untuk meminda Akta Penggalakan Pelaburan

1986.

MAKA INILAH DIPERBUAT UNDANG-UNDANG

oleh Duli Yang Maha Mulia Seri Paduka Baginda Yang
di-Pertuan Agong dengan nasihat dan persetujuan
Dewan Negara dan Dewan Rakyat yang bersidang dalam
Parlimen, dan dengan kuasa daripadanya, seperti
berikut:

1. (1) Akta ini bolehlah dinamakan Akta Penggalakan Tajuk ringkas
Pelaburan (Pindaan) (No. 2) 1993 dan hendaklah berkuatkuasa.dan mula
disifatkan telah mula berkuatkuasa pada 1hb Januari

1993 dan hendaklah berkuatkuasa bagi tahun taksiran
1994 dan tahun-tahun taksiran yang kemudiannya.

(2) Walau apa pun subseksyen (1), seksyen 2

hendaklah disifatkan telah mula berkuatkuasa pada

10hb Disember 1992.

2. Akta Penggalakan Pelaburan 1986, yang disebut Pindaan
"Akta ibu" dalam Akta ini, adalah dipinda dalam _Akta 327.seksyen 29A._
seksyen 29A—

_(a) dengan menggantikan subseksyen (8) dengan_

subseksyen yang berikut:

"(8) Bagi maksud-maksud seksyen ini

dan tertakluk kepada subseksyen (9), istilah
"perbelanjaan modal" mempunyai erti yang


-----

RANG UNDANG-UNDANG

diberikan kepadanya di bawah subseksyen
# (7) seksyen 29 dan hendaklah termasuk

perbelanjaan modal yang dilakukan

berkenaan dengan aset-aset yang ditentukan
oleh Menteri dengan persetujuan bertulis
Menteri Kewangan melalui perintah statutori
yang disiarkan dalam Warta"; dan

_(b) dengan memasukkan selepas subseksyen (8)_

subseksyen yang berikut:

"(9) Walau apa pun subseksyen (8),

"perbelanjaan modal" tidaklah termasuk
perbelanjaan modal yang dilakukan ke atas
bangunan-bangunan (yang digunakan

sebagai tempat tinggal bagi orang), loji dan

jentera jika bangunan, loji atau jentera itu
diperuntukkan keseluruhannya atau

sebahagiannya bagi kegunaan seseorang
pengarah atau orang individu yang menjadi
ahli kakitangan pengurusan, pentadbiran
atau perkeranian.".

Pindaan 3. Seksyen 36 Akta ibu adalah dipinda dengan
seksyen 36. menggantikan subseksyen (2) dengan yang berikut:

"(2) Amaun pendapatan statutori yang hendak

dikurangkan di bawah subseksyen (1) hendaklah
amaun yang ditentukan dengan mengenakan kepada
pendapatan statutori kadar yang sama banyak
dengan dua puluh lima peratus daripada jualan
eksport atas jumlah jualan:

Dengan syarat selanjutnya bahawa jika tempoh

asas suatu syarikat bagi tahun taksiran 1994
termasuklah suatu tempoh sebelum 1hb Januari

1993, amaun yang hendak dikurangkan hendaklah

jumlah—

_(a) suatu amaun yang ditentukan dengan_

mengenakan kepada pendapatan statutori
kadar yang sama banyak dengan lima puluh


-----

PENGGALAKAN PELABURAN (PINDAAN) (No. 2)

peratus daripada jualan eksport daJam

tempoh sebelum 1hb Januari 1993 atas

jumlah jualan bagi seluruh tempoh asas; dan

_(b) suatu amaun yang ditentukan dengan_

mengenakan kepada pendapatan statutori
kadar yang sama banyak dengan dua puluh
lima peratus daripada jualan eksport dalam
tempoh selepas 31hb Disember 1992 atas

jumlah jualan bagi seluruh tempoh asas:

Dengan syarat selanjutnya bahawa jika suatu

syarikat itu mengeksport pada atau selepas 1hb
Januari 1994 dan tempoh asasnya bagi tahun
taksiran 1995 termasuklah suatu tempoh sebelum

1hb Januari 1994, syarikat itu hendaklah diberi

pengurangan pendapatan statutorinya di bawah
subseksyen (1) dan amaun yang hendak

dikurangkan di bawah subseksyen (2) hendaklah
suatu amaun yang ditentukan dengan mengenakan
kepada pendapatan statutori suatu kadar yang sama
banyak dengan dua puluh lima peratus daripada

jualan eksport dalam tempoh sebelum 1hb Januari

1994 atas jumlah jualan bagi seluruh tempoh asas.".

4. Seksyen 38 Akta ibu adalah dipinda— Pindaan
seksyen 38.

_(a) dengan menggantikan noktah di akhir_

perenggan (b) dengan koma bernoktah dan
perkataan "dan"; dan

_(b) dengan memasukkan selepas perenggan (b)_

perenggan yang berikut:

_"(c) suatu syarikat berkenaan dengan_

eksport yang dibuat pada atau selepas

1hb Januari 1994.".

5. Subseksyen 39(2) Akta ibu adalah dipinda— Pindaan

seksyen 39.

_(a) dengan menggantikan perkataan "lima" dalam_

perenggan (b) dengan perkataan "tiga"; dan


-----

RANG UNDANG-UNDANG

_(b) dengan_ menggantikan noktah dalam

subperenggan (b)(ii) dengan noktah bertindih
dan memasukkan selepas subperenggan (ii)
proviso yang berikut:

# "Dengan syarat bahawa jika tempoh asas

suatu syarikat bagi tahun taksiran 1994
termasuklah suatu tempoh sebelum 1hb
Januari 1993, amaun potongan yang hendak
dibuat di bawah subseksyen (1) hendaklah

jumlah—

(A) amaun yang sama banyak dengan

lima peratus daripada pendapatan
kasar yang ditentukan di bawah
perenggan (2)(a) yang diperolehi
daripada pengeksportan hasil

pertanian atau pengeksportan oleh
suatu syarikat perdagangan akan
keluaran-keluaran yang dikilang di
Malaysia dalam tempoh sebelum 1hb
Januari 1993; dan

(B) amaun yang sama banyak dengan tiga

peratus daripada pendapatan kasar
yang ditentukan di bawah perenggan
_(2)(a) yang diperolehi daripada_
pengeksportan hasil pertanian atau
pengeksportan oleh suatu syarikat
perdagangan akan keluaran-keluaran
yang dikilang di Malaysia dalam
tempoh selepas 31hb Disember
# 1992.".

Seksyen 6. Akta ibu adalah dipinda dengan memasukkan selepas
baru 40A. seksyen 40 seksyen yang berikut:

"Elaun eks- 40A. Bab ini tidaklah terpakai bagi suatu

port tidakboleh syarikat berkenaan dengan eksport yang dibuat
didapati. pada atau selepas 1hb Januari 1994.".


-----

PENGGALAKAN PELABURAN (PINDAAN) (No. 2)

HURAIAN

Akta Penggalakan Pelaburan (Pindaan) (No. 2) 1993 yang
dicadangkan ("Akta") bertujuan meminda Akta Penggalakan
Pelaburan 1986 dengan memasukkan peruntukan-peruntukan baru
tertentu dan meminda peruntukan-peruntukan tertentu yang sedia
ada.

2. _Fasal 1 bertujuan membuat peruntukan bagi perkara-perkara_

permulaan dan menyatakan tarikh-tarikh yang berlainan bagi mula
berkuatkuasanya berbagai seksyen Akta.

3. Fasal 2 bertujuan meminda seksyen 29A dengan memasukkan
subseksyen baru (8) dan (9). Subseksyen baru (8) bertujuan
memberi Menteri, dengan persetujuan bertulis Menteri Kewangan,
kuasa untuk menentukan, melalui perintah statutori yang disiarkan
dalam Warta, aset-aset yang baginya modal perbelanjaan boleh
dilakukan bagi maksud elaun cukai pelaburan. Fasal 2(b) bertujuan
memasukkan subseksyen baru (9) yang menegaskan apa yang telah
diperuntukkan dalam subseksyen 29(8), iaitu, bahawa "perbelanjaan
modal" tidaklah termasuk perbelanjaan modal yang dilakukan ke
atas bangunan, loji dan jentera yang diperuntukkan bagi kegunaan
pengarah atau orang individu yang menjadi ahli kakitangan
pengurusan, pentadbiran atau perkeranian.

4. Fasal 3 bertujuan meminda subseksyen 36(2) dengan
memperuntukkan bahawa penghitungan pendapatan statutori untuk
eksport yang dikurangkan berdasarkan kadar yang sama banyak
dengan dua puluh lima peratus daripada jualan eksport atas jumlah

jualan. Peruntukan ini juga dibuat bagi penghitungan amaun

pendapatan statutori untuk eksport yang hendak dikurangkan jika
tempoh asas suatu syarikat bagi tahun taksiran 1994 termasuklah
suatu tempoh sebelum 1hb Januari 1993 dan jika tempoh asas suatu
syarikat bagi tahun taksiran 1995 termasuk suatu tempoh sebelum

1hb Januari 1994.

5. Fasal 4 bertujuan meminda seksyen 38 dengan memasukkan
perenggan baru (c) yang memperuntukkan mengenai pengurangan
pendapatan statutori yang tidak boleh didapati untuk eksport-
eksport yang dibuat pada atau selepas 1hb Januari 1994.

6. _Fasal 5 bertujuan meminda subseksyen 39(2) dengan_

mengurangkan amaun elaun eksport yang hendak diberi kepada
suatu syarikat daripada lima peratus kepada tiga peratus daripada
pendapatan kasarnya yang ditentukan di bawah Akta.

7. _Fasal 6 bertujuan untuk memasukkan seksyen baru 40A yang_

memperuntukkan bahawa Bab 5 tidak terpakai berkenaan dengan
eksport-eksport yang dibuat pada atau selepas 1hb Januari 1994.


-----

RANG UNDANG-UNDANG

_IMPLIKAS1_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1791.]


-----

