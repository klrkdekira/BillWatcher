---
Year: 1993
Bill: D.R.03/1993 - Rang Undang-Undang Rumah Penyembelihan (Penswastaan) 1993 (Lulus)
Title: D.R.03/1993 - Rang Undang-Undang Rumah Penyembelihan (Penswastaan) 1993 (Lulus)
Download URL: https://www.parlimen.gov.my/files/billindex/pdf/1993/DR031993.pdf
URL: https://www.parlimen.gov.my/files/billindex/pdf/1993/DR031993.pdf
---
---
Reading:
D.R.03/1993
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 3/93**

**Naskhah Sahih—Bahasa Malaysia**

**RANG UNDANG-UNDANG RUMAH**

**PENYEMBELIHAN (PENSWASTAAN) 1993**

**SUSUNAN FASAL**

**BAHAGIAN I**

**PERMULAAN**

Fasal

1. Tajuk ringkas, pemakaian dan mula berkuatkuasa.

2. Tafsiran.

**BAHAGIAN II**

**LESEN UNTUK MENGENDALIKAN RUMAH PENYEMBELIHAN,**

**PENGGANTUNGAN DAN PEMBATALAN LESEN**

3. Kuasa Menteri untuk memberi lesen untuk mengendalikan

rumah penyembelihan.

4. Penggantungan atau pembatalan lesen atas pelanggaran

syarat lesen.

5. Penggantungan atau pembatalan lesen atas pelanggaran Akta

atau kaedah-kaedah.

**BAHAGIAN III**

**TUGAS-TUGAS PENGENDALI BERLESEN**

6. Tugas-tugas am pengendali berlesen.

7. Pengemukaan laporan-laporan, akaun-akaun, maklumat
statistik, dll.

**BAHAGIAN IV**

**CAT DAN FEE**

8. Kuasa pengendali berlesen untuk memungut caj dan fee.
9. Pengemukaan memorandum bagi perubahan pada caj dan fee

yang sedia ada.

10. Menteri hendaklah membuat pindaan kepada kaedah-kaedah

berkenaan dengan perubahan pada caj dan fee.


-----

**2** **RANG UNDANG-UNDANG**

**BAHAGIAN V**

**KAEDAH-KAEDAH. PENALTI AM, KESALAHAN OLEH PERTUBUHAN**

**PERBADANAN DAN PENJALANAN PENDAKWAAN**

Fasal

11. Kaedah-kaedah.

12. Penalti am.

13. Kesalahan dilakukan oleh pertubuhan perbadanan.

14. Penjalanan pendakwaan.

**BAHAGIAN VI**

**PELBAGAI**

15. Kuasa-kuasa, fungsi-fungsi dan tugas-tugas Ketua
Pengarah.

16. Kuasa pemeriksaan Ketua Pengarah.

17. Kuasa-kuasa khas semasa darurat.

18. Penyampaian notis.

19. Pengesahan.

20. Orang-orang yang disifatkan sebagai pemegang-pemegang

lesen.

**JADUAL**


-----

**RANG UNDANG-UNDANG**

**_b e r n a m a_**

Suatu Akta bagi memudahkan penswastaan rumahrumah penyembelihan dan bagi perkara-perkara yang
berkaitan dengannya.

[                                                                                           ]

MAKA INILAH DIPERBUAT UNDANG-UNDANG
oleh Dull Yang Maha Mulia Seri Paduka Baginda Yang
di-Pertuan Agong dengan nasihat dan persetujuan
Dewan Negara dan Dewan Rakyat yang bersidang dalam
Parlimen, dan dengan kuasa daripadanya, seperti
berikut:

**BAHAGIAN I**

**PERMULAAN**

1. (1) Akta ini bolehlah dinamakan Akta Rumah
Penyembelihan (Penswastaan) 1993 dan hendaklah mula
berkuatkuasa pada tarikh yang ditetapkan oleh Menteri
melalui pemberitahuan dalam Warta.

(2) Akta ini hendaklah terpakai bagi seluruh
Malaysia.

2. Dalam Akta ini, melainkan jika konteksnya
menghendaki makna yang lain—
"Ketua Pengarah" ertinya Ketua Pengarah
Perkhidmatan Haiwan yang dilantik di bawah seksyen
3 Ordinan Haiwan 1953 dan termasuklah Timbalan
Ketua Pengarah yang dilantik di bawah seksyen yang
sama;
"lesen" ertinya lesen yang dikeluarkan di bawah
Bahagian II;
"Menteri" ertinya Menteri yang dipertanggungkan
dengan tanggungjawab bagi kawalan rumah
penyembelihan;


Tajuk
ringkas.
pemakaian
dan mula
berkuatkuasa.

Tafsiran.

_Ord. 17/53._


-----

4 **RANG UNDANG-UNDANG**

"pengendali berlesen" ertinya mana-mana orang atau
kumpulan orang yang dilesenkan di bawah Bahagian II
untuk mengendalikan rumah penyembelihan;

"rumah penyembelihan"' ertinya mana-mana tempat,
dengan kemudahan-kemudahan yang sepatutnya untuk
pemeriksaan daging, bagi menyembelih haiwan yang
ditentukan dalam Jadual;

"untuk mengendalikan" ertinya untuk membina atau
untuk menguruskan rumah penyembelihan atau untuk
mengadakan perkhidmatan-perkhidmatan rumah
penyembelihan.

**BAHAGIAN II**

**LESEN UNTUK MENGENDALIKAN RUMAH**
**PENYEMBELIHAN, PENGGANTUNGAN DAN**
**PEMBATALAN LESEN**

3. (1) Menteri boleh memberi lesen kepada mana-mana
orang atau kumpulan orang yang tender atau cadangannya untuk mengendalikan rumah penyembelihan
telahpun disetujuterima oleh Kerajaan.

(2) Tanpa menjejaskan keluasan subseksyen (1), tiaptiap lesen yang dikeluarkan di bawah seksyen ini
hendaklah menyatakan—
_(a) tempoh lesen itu;_
_(b) fee lesen tahunan yang kena dibayar oleh_
pemegang lesen;
_(c) tugas-tugas tertentu pemegang lesen berkenaan_
dengan perkhidmatan-perkhidmatan yang akan
diadakan olehnya; dan

_(d) apa-apa perkara atau syarat lain sebagaimana_
yang difikirkan patut oleh Menteri.

(3) Pengeluaran sesuatu lesen kepada mana-mana
orang atau kumpulan orang di bawah subseksyen (1)
hendaklah tidak mengenakan apa-apa liabiliti ke atas
Kerajaan Malaysia bagi apa-apa kerugian atau
kerosakan yang disebabkan oleh apa-apa perbuatan,
peninggalan atau keingkaran orang atau kumpulan orang
itu.


Kuasa
Menteri
untuk memberi lesen
unluk mengendalikan
rumah
penyembelihan.


-----

**RUMAH PENYEMBELIHAN (PENSWASTAAN)** **5**

4. (1) Jika Ketua Pengarah berpuas hati bahawa
seseorang pengendali berlesen sedang melanggar, atau
telah melanggar dan berkemungkinan melanggar lagi,
mana-mana syarat lesennya, Ketua Pengarah boleh
member! notis secara bertulis kepada pengendali
berlesen itu menghendakinya mematuhi syarat itu dalam
tempoh yang ditetapkan dalam notis.

(2) Jika, apabila tamatnya tempoh yang ditetapkan
dalam notis itu, pengendali berlesen itu gagal mematuhi
syarat yang disebutkan dalamnya, Ketua Pengarah
hendaklah mengemukakan kepada Menteri suatu laporan
mengenai kegagalan oleh pengendali berlesen itu dan
laporan itu hendaklah dalam bentuk yang difikirkan
sesuai oleh Ketua Pengarah.

(3) Jika, selepas menimbang laporan daripada Ketua
Pengarah, Menteri berpuas hati bahawa pelanggaranpelanggaran itu, atau pelanggaran-pelanggaran yang
dibimbangkan itu, bersifat serius atau telah menjejaskan
atau berkemungkinan menjejaskan kepentingan atau
keselamatan awam, dan pengendali berlesen itu telah
enggan untuk mengambil atau belum mengambil
kesemua langkah yang didapati oleh Menteri adalah
perlu bagi maksud memastikan pematuhan syarat yang
berkenaan, Menteri boleh memberi notis kepada
pengendali berlesen itu yang menyatakan bahawa dia
bercadang untuk menggantungkan atau membatalkan,
mengikut mana-mana yang berkenaan, lesen pengendali
berlesen itu dan notis sedemikian hendaklah juga
menyatakan—

_(a) syarat lesen yang telah dilanggari oleh_
pengendali berlesen itu dan perbuatanperbuatan atau peninggalan-peninggalan yang
menjadi pelanggaran itu; dan

_(b) tempoh (yang tidak kurang daripada tiga puluh_
hari dari tarikh notis itu) yang dalamnya
pengendali berlesen itu boleh membuat
representasi-representasi berkenaan dengan
penggantungan atau pembatalan yang


Penggantungjn
atau
pembatalan
lesen atas
pelanggaran
syarat lesen.


-----

**6** **RANG UNDANG-UNDANG**

# dicadangkan itu, mengikut mana-mana yang berkenaan.
 (4) Selepas tamatnya tempoh yang dinyatakan dalam
 notis itu dan setelah menimbang apa-apa representasi yang dibuat oleh pengendali berlesen itu, jika ada, Menteri hendaklah mcmutuskan sama ada hendak
 meneruskan tindakan yang dicadangkan itu atau tidak
akan mengambil apa-apa tindakan lanjut.

# (5) Suatu notis hendaklah diberikan oleh Menteri
 kepada pengendali berlesen itu mengenai keputusannya
dan keputusan itu hendaklah berkuatkuasa mulai dari
# tarikh yang notis tersebut disampaikan kepada pengendali berlesen itu.
 (6) Keputusan Menteri di bawah seksyen ini adalah

terakhir dan muktamad.

# 5. ( 1 ) Jika Ketua Pcngarah berpuas hati bahawa

gantungan seseorang pengendali berlesen telah melanggar atau
atau
pirmbatalan telah gagal untuk mematuhi mana-mana peruntukan
Iesen atas

# Akta ini atau mana-mana kaedah yang dibuat di

pelanggaranAkta atau bawahnya, dia hendaklah mengemukakan kepada
kaedah-

# Menteri suatu laporan mengenai pelanggaran atau

kaedah. ketakpatuhan oleh pengendali berlesen itu.

# (2) Jika, setelah menimbang laporan daripada Ketua
 Pengarah, Menteri berpuas hati bahawa pelanggaran atau ketakpatuhan itu bersifat serius atau telah
menjejaskan atau berkemungkinan menjejaskan

# kepentingan atau keselamatan awam, dia hendaklah memberi kepada pengendali berlesen itu suatu notis yang menyatakan bahawa dia bercadang untuk menggantungkan atau membatalkan, mengikut mana- mana yang berkenaan, lesen pengendali berlesen itu dan notis itu hendaklah juga menyatakan—
 (a) peruntukan-peruntukan Akta atau kaedah-
 kaedah yang dibuat di bawahnya yang telah dilanggari oleh pengendali berlesen itu dan
perbuatan-perbuatan atau peninggalan-

# peninggalan yang menjadi pelanggaran itu; dan


-----

**RUMAH PENYEMBELIHAN (PENSWASTAAN)** **7**

_(b) tempoh (yang tidak kurang daripada tiga puluh_

hari dari tarikh notis itu) yang dalamnya
pengendali berlesen itu boleh membuat
representasi-representasi berkenaan dengan
penggantungan atau pembatalan yang

dicadangkan itu, mengikut mana-mana yang
berkenaan.

(3) Selepas tamatnya tempoh yang dinyatakan dalam

notis itu dan setelah menimbang apa-apa representasi
yang dibuat oleh pengendali berlesen itu, jika ada,
Menteri hendaklah memutuskan sama ada hendak
meneruskan tindakan yang dicadangkan itu atau tidak
akan mengambil apa-apa tindakan lanjut.

(4) Suatu notis hendaklah diberikan oleh Menteri

kepada pengendali berlesen itu mengenai keputusannya
dan keputusan itu hendaklah berkuatkuasa mulai dari
tarikh yang notis tersebut disampaikan kepada
pengendali berlesen itu.

(5) Keputusan Menteri di bawah seksyen ini adalah

# terakhir dan muktamad.

**BAHAGIAN III**

**TUGAS-TUGAS PENGENDALI BERLESEN**

6. (1) Maka adalah menjadi kewajipan seseorang Tugas-tugas
pengendali berlesen untuk memastikan bahawa ampengendali
perkhidmatan-perkhidmatan yang diadakan olehnya berlesen.
# memenuhi standard-standard prestasi yang ditetapkan
oleh Ketua Pengarah di bawah subseksyen 15 (2).

(2) Seseorang pengendali berlesen hendaklah

memberi perhatian yang sewajarnya terhadap

kecekapan, ekonomi dan keselamatan pengendalian
berkenaan dengan perkhidmatan-perkhidmatan yang
diadakan olehnya dan hendaklah, pada setiap masa,
memastikan bahawa kendaliannya dijalankan di bawah

keadaan bersih.


-----

**8** **RANG UNDANG-UNDANG**

Pengemukaan 7. (1) Menteri boleh menghendaki seseorang
laporan-laporan, pengendali berlesen—
akaun-akaun,
maklumat _(a) mengemukakan kepada Ketua Pengarah dalam_
statistik, masa tiga bulan selepas berakhirnya setiap
dll. tahun kewangan atau apa-apa tempoh yang lebih

panjang sebagaimana yang dibenarkan oleh
Ketua Pengarah—

(i) suatu laporan mengenai kendaliannya

dalam tahun kewangan itu yang

mengandungi apa-apa maklumat yang
perlu untuk membolehkan Kerajaan
membuat suatu penilaian termaklum
tentang kendalian itu; dan

(ii) kunci kira-kira dan akaun untung rugi

tahunannya yang telah diaudit dan
lap or an-laporan juruaudit dan pengarah-
pengarahnya;

_(b) mengemukakan kepada Ketua Pengarah—_

(i) apa-apa maklumat statistik berhubungan

dengan kendaliannya sebagaimana yang
dikehendaki oleh Kerajaan dari semasa
ke semasa;

(ii) ramalannya tentang bilangan haiwan

yang akan disembelih bagi sesuatu
tempoh yang dinyatakan, dan ramalan itu
hendaklah dalam apa-apa bentuk yang
ditentukan oleh Ketua Pengarah dari
semasa ke semasa; dan

(iii) rancangan-rancangan pembangunan

masa depan berhubungan dengan apa-apa
perkhidmatan atau kemudahan yang
mesti diadakan olehnya di bawah syarat-
syarat lesen.

(2) Ketua Pengarah boleh menghendaki seseorang

pengendali berlesen untuk mengemukakan apa-apa
maklumat lanjut atau tambahan sebagaimana yang
difikirkannya perlu sama ada dengan cara penjelasan,
penghuraian atau selainnya berkenaan dengan apa-apa
laporan atau maklumat yang dimajukan oleh pengendali


-----

**RUMAH PENYEMBELIHAN (PENSWASTAAN)** **9**

# berlesen itu di bawah subseksyen (1) dan maklumat itu
hendaklah dikemukakan dalam apa-apa tempoh dan
mengikut apa-apa cara yang dikehendaki oleh Ketua
Pengarah.

**BAHAGIAN IV**

**CAJ DAN FEE**

8. Walau apa pun peruntukan Akta ini atau Akta Kuasa
Prosedur Kewangan 1957, semua caj dan fee yang pengendali

berlesen

ditetapkan di bawah kaedah-kaedah yang dibuat menurut untuk
perenggan 11 (2) (f) bagi mengadakan perkhidmatan- memungut
perkhidmatan rumah penyembelihan hendaklah dipungut _Akta 61caj dan fee._
oleh dan menjadi sebahagian daripada pendapatan
pengendali berlesen.

9. (1) Seseorang pengendali berlesen boleh menge- Pengemukaan
mukakan kepada Menteri bagi kelulusannya suatu memorandum

bagi

memorandum yang mengandungi cadangan-cadangan perubahan
bagi apa-apa perubahan pada caj dan fee yang sedia ada pada caj dan

fee yang

yang ditetapkan di bawah perenggan 11 (2) (f). sedia ada.

(2) Menteri hendaklah menimbang memorandum

yang dikemukakan itu dalam masa enam bulan dari
pengemukaannya.

(3) Menteri boleh—

_(a) meluluskan memorandum itu tertakluk kepada_

apa-apa ubahsuaian kepada cadangan-cadangan
yang terkandung dalam memorandum itu
sebagaimana yang difikirkannya layak dan
patut;

_(b) menolak memorandum itu._

(4) Jika Menteri menolak memorandum itu,

pengendali berlesen itu boleh, jika terdapat perubahan
# dalam hal keadaan berhubungan dengan cadangan dalam
memorandum itu, memohon kepada Menteri untuk suatu
kajian semula:

Dengan syarat bahawa permohonan untuk kajian

semula itu hendaklah dibuat sebelum tamatnya tempoh


-----

**10** **RANG UNDANG-UNDANG**

tiga puluh hari dari tarikh notis penolakan memorandum
itu.

(5) Menteri hendaklah menimbang permohonan

untuk kajian semula dalam masa tiga bulan dari
pengemukaannya.

Menteri 10. Jika Menteri meluluskan sesuatu memorandum,
hendaklahmembuat dengan atau tanpa apa-apa ubahsuaian, dia hendaklah,
pindaan dengan seberapa segera yang praktik, membuat pindaan-
kepada pindaan yang perlu kepada kaedah-kaedah yang dibuat
kaedah-
kaedah menurut perenggan 11 (2) (f) berkenaan dengan
berkenaan perubahan pada caj dan fee yang sedia ada.
dengan
perubahan
pada caj dan
fee.

**BAHAGIAN V**

**KAEDAH-KAEDAH, PENALTI AM, KESALAHAN OLEH**

**PERTUBUHAN PERBADANAN DAN PENJALANAN**

**PENDAKWAAN**

Kaedah- 11. (1) Menteri boleh, dari semasa ke semasa, membuat
kaedah. apa-apa kaedah sebagaimana yang perlu atau

suaimanfaat bagi melaksanakan atau mencapai tujuan-
tujuan dan maksud-maksud Akta ini.

(2) Tanpa menjejaskan keluasan subseksyen (1),

kaedah-kaedah boleh dibuat—

_(a) untuk mengadakan peruntukan bagi kawalan_

oleh Ketua Pengarah tentang apa-apa projek
yang dijalankan oleh seseorang pengendali
berlesen untuk memajukan dan membangunkan
kemudahan-kemudahan dan perkhidmatan-
perkhidmatan di mana-mana rumah penyem-
belihan;

_(b) untuk mengadakan peruntukan bagi rekabentuk_

dan spesifikasi rumah-rumah penyembelihan
yang baru;

_(c) untuk mengawalselia penggunaan selamat_

rumah-rumah penyembelihan dan premis yang
di bawah kawalan seseorang pengendali
berlesen;


-----

**RUMAH PENYEMBELIHAN (PENSWASTAAN) 11**

rumah-rumah penyembelihan dan premis dalam
kawasan rumah-rumah penyembelihan, dan
untuk mencegah pencemaran kawasan
sekeliling;

_(e) untuk mengadakan peruntukan bagi keselamatan_
orang-orang yang bekerja dalam sesuatu rumah
penyembelihan;

_(f) untuk menetapkan apa-apa fee atau caj_
sebagaimana yang perlu bagi maksud-maksud
Akta ini;

_(g) untuk memastikan kawalan yang sepatutnya ke_
atas penyembelihan haiwan; dan

_(h) secara amnya untuk memberi kuatkuasa kepada_
peruntukan-peruntukan Akta ini.

12. Mana-mana pengendali berlesen yang melanggar Penalti am.
atau gagal mematuhi apa-apa syarat lesen atau mana-
mana peruntukan Akta ini atau mana-mana kaedah yang
dibuat di bawahnya yang baginya tiada penalti
diperuntukkan secara nyata adalah melakukan suatu
kesalahan dan, apabila disabitkan, boleh didenda tidak
melebihi lima puluh ribu ringgit atau dipenjarakan
selama tempoh tidak melebihi lima tahun atau kedua-
duanya.

13. Jika sesuatu kesalahan di bawah Akta ini atau di Kesalahan
bawah mana-mana kaedah yang dibuat di bawahnya dilakukanoleh
telah dilakukan oleh sesuatu pertubuhan perbadanan pertubuhan
(sama ada pertubuhan perbadanan itu telah didakwa atau perbadanan.
tidak), tiap-tiap pengarah, setiausaha atau pengurus
pertubuhan perbadanan itu hendaklah disifatkan
bersalah atas kesalahan itu melainkan jika dia
membuktikan bahawa kesalahan itu telah dilakukan
tanpa persetujuan atau pembiarannya dan bahawa dia
telah menjalankan segala usaha wajar untuk menghalang
perlakuan kesalahan itu sebagaimana yang patut
dijalankan olehnya memandangkan jenis fungsi-
fungsinya atas sifat itu dan kepada segala hal keadaan
kes itu.


-----

**12** **RANG UNDANG-UNDANG**

Penjalanan 14. Pendakwaan-pendakwaan berkenaan dengan
pendakwaan. kesalahan-kesalahan yang dilakukan di bawah Akta ini

atau apa-apa kaedah yang dibuat di bawahnya boleh
dijalankan oleh Ketua Pengarah atau mana-mana
pegawai atau pengkhidmat Kerajaan yang diberikuasa
secara khusus bagi maksud itu oleh Ketua Pengarah.

**BAHAGIAN VI**

**PELBAGAI**

Kuasa-kuasa, 15. (1) Ketua Pengarah hendaklah, sebagai tambahan
fungsi-fungsidan tugas- kepada kuasa-kuasa yang diberikan dan fungsi-fungsi
tugas Ketua dan tugas-tugas yang dikenakan ke atasnya oleh mana-
Pengarah. mana undang-undang bertulis, menjalankan fungsi-

fungsi pengawalseliaan berkenaan dengan pengadaan
perkhidmatan-perkhidmatan rumah penyembelihan dan
pengurusan kemudahan-kemudahan rumah penyem-
belihan oleh seseorang pengendali berlesen.

(2) Ketua Pengarah hendaklah, dengan kelulusan

Menteri, melalui kaedah-kaedah, menetapkan apa-apa
standard prestasi mengenai pengadaan perkhidmatan-
perkhidmatan rumah penyembelihan yang, pada
pendapatnya, patut dicapai oleh seseorang pengendali
berlesen.

Kuasa 16. Ketua Pengarah dan mana-mana pegawai yang
pemeriksaan diberikuasa dengan sewajarnya olehnya secara bertulis
Ketua
Pengarah. boleh, bagi maksud-maksud Akta ini atau mana-mana

kaedah yang dibuat di bawahnya, memasuki mana-mana
premis yang diduduki oleh seseorang pengendali
berlesen untuk meneliti dan memeriksa keadaan premis
itu atau mana-mana bangunan atau kemudahan di
dalamnya.

Kuasa-kuasa 17. (1) Yang di-Pertuan Agong boleh, apabila
khas semasa berlakunya apa-apa wabak penyakit, kekacauan
darurat.

perindustrian, mogok, sekat-masuk atau apa-apa
kejadian lain yang menimbulkan keadaan darurat, atau


-----

**RUMAH PENYEMBELIHAN (PENSWASTAAN)** **13**

demi kepentingan keselamatan awam, memberikuasa
Menteri untuk—

_(a) menggantung lesen seseorang pengendali_
berlesen dan mengambil milikan sementara
mana-mana rumah penyembelihan seseorang
pengendali berlesen;

_(b) menarik balik sama ada sebahagian atau_
keseluruhan penggunaan mana-mana perkhidmatan atau kemudahan rumah penyembelihan
daripada mana-mana orang atau golongan orang
atau daripada orang awam pada umumnya.

(2) Yang di-Pertuan Agong boleh juga memberikuasa Menteri atau mana-mana pegawai lain yang
bekerja dengan Kerajaan untuk mengendalikan rumah
penyembelihan yang diambil milikan di bawah
perenggan ( 1 ) (a).

(3) Pengendali berlesen hendaklah memberi segala
bantuan yang perlu apabila dikehendaki berbuat
demikian oleh Menteri atau mana-mana pegawai yang
diberikuasa untuk mengendalikan rumah penyembelihan
di bawah subseksyen (2).

(4) Jika apa-apa keraguan berbangkit tentang
kewujudan sesuatu darurat atau sama ada apa-apa
tindakan yang dibuat di bawah subseksyen (1) adalah
demi kepentingan keselamatan awam, maka suatu
perakuan yang ditandatangani oleh Yang di-Pertuan
Agong dan dipamerkan di mana-mana tempat
sebagaimana yang difikirkan patut oleh Menteri
hendaklah menjadi bukti muktamad mengenainya.

(5) Jika Kerajaan mengambil milikan mana-mana
rumah penyembelihan di bawah perenggan (1) (a)
pengendali berlesen itu hendaklah dibayar pampasan
mencukupi yang hendaklah ditentukan oleh Ketua
Pengarah selepas memberikan pengendali berlesen itu
peluang untuk didengar atas perkara itu.

(6) Mana-mana pengendali berlesen yang tidak
# berpuas hati dengan penentuan atau keputusan Ketua
Pengarah boleh merayu kepada Menteri terhadap
penentuan atau keputusan itu.


-----

**14** **RANG UNDANG-UNDANG**

Penyampaian 18. Apa-apa notis yang dikehendaki disampaikan
notis.

kepada seseorang perigendali berlesen di bawah Akta ini
hendaklah disampaikan—

_(a) dengan menghantarserahkan notis itu kepada_

pengendali berlesen itu sendiri; atau

_(b) dengan mengeposkan notis itu melalui pos_

berdaftar yang dialamatkan kepada pengendali
berlesen itu.

(2) Jika sesuatu notis telah diposkan mengikut

perenggan (1) (b), notis itu hendaklah disifatkan telah
disampaikan kepada pengendali berlesen itu apabila
habisnya tempoh satu minggu dari tarikh notis itu
diposkan.

Pengesahan, 19. Apa-apa fee yang dipungut dan dipegangsimpan

oleh mana-mana orang berkenaan dengan pengendalian

mana-mana rumah penyembelihan menurut apa-apa
perjanjian, pajakan atau penyewaan yang telah dibuat

sebelum tarikh mula berkuatkuasanya Akta ini di antara
Kerajaan Malaysia dan orang itu adalah dengan ini
disahkan dan disifatkan telah dipungut dan

dipegangsimpan dengan sahnya oleh orang itu.

Orang-orang 20. (1) Mana-mana orang yang telah membuat
yangdisifatkan perjanjian, pajakan atau penyewaan dengan Kerajaan
sebagai Malaysia berkenaan dengan pengendalian sesuatu rumah
pemegang-pemegang penyembelihan, yang sedang berkuatkuasa pada tarikh
lesen. mula berkuatkuasanya Akta ini, hendaklah disifatkan

sebagai pemegang lesen di bawah Akta ini.

(2) Menteri hendaklah, dalam masa enam puluh hari

dari mula berkuatkuasanya Akta ini, mengeluarkan
kepada pemegang lesen di bawah subseksyen (1) suatu
lesen yang hendaklah—

_(a) sah bagi suatu tempoh yang tidak kurang_

daripada tempoh yang tinggal di bawah
perjanjian, pajakan atau penyewaan; dan

_(b) mengandungi terma-terma dan syarat-syarat_

yang tidak kurang baiknya daripada yang


-----

**RUMAH PENYEMBELIHAN (PENSWASTAAN)** **15**

diperuntukkan dalam perjanjian, pajakan atau
penyewaan,

yang telah dibuat di antara pihak-pihak itu.

**JADUAL**
(Seksyen 2)

Lembu/Kerbau
Kambing/Biri-biri

Babi/Babi Betina

**HURAIAN**

Rang Undang-Undang ini bertujuan memudahkan penswastaan
rumah-rumah penyembelihan.

2. _Fasal I mengadakan peruntukan mengenai tajuk ringkas dan_
tarikh mula berkuatkuasa, sementara fasal 2 adalah berhubungan
dengan tafsiran.

3. Fasal 3 memperuntukkan bahawa Menteri boleh memberi lesen
kepada mana-mana orang atau kumpulan orang yang tender atau
cadangannya untuk menjalankan perkhidmatan-perkhidmatan
rumah penyembelihan telahpun disetujuterima oleh Kerajaan.
_Subfasal 2 menyatakan butir-butir yang akan ada dalam setiap lesen_
yang dikeluarkan.

4. Fasal 4 memberi kepada Menteri kuasa untuk menggantung
atau membatalkan mana-mana lesen yang dikeluarkan jika
pengendali berlesen sedang melanggar, atau telah melanggar dan
berkemungkinan melanggar lagi, mana-mana syarat lesen yang
dikeluarkan kepadanya.

5. Fasal 5 memberi kepada Menteri kuasa untuk menggantung
atau membatalkan mana-mana lesen yang dikeluarkan jika
pengendali berlesen telah melanggar atau telah gagal mematuhi
peruntukan-peruntukan Rang Undang-Undang ini atau mana-mana
kaedah yang dibuat di bawahnya.

6. Fasal 6 mengadakan peruntukan mengenai tugas-tugas am
seseorang pengendali berlesen.


-----

**16** **RANG UNDANG-UNDANG**

7. Fasal 7 menghendaki seseorang pengendali berlesen
mengemukakan kepada Ketua Pengarah dalam masa tiga bulan
selepas berakhirnya setiap tahun kewangan suatu laporan mengenai
kendaliannya dalam tahun itu dan juga kunci kira-kira dan akaun
untung rugi tahunannya yang telah diaudit dan laporan juruaudit
dan pengarah-pengarahnya. Pengendali berlesen itu hendaklah juga
mengemukakan maklumat statistik dan rancangan-rancangan
pembangunan masa depan, apabila dikehendaki berbuat demikian.

_Subfasal (2) memberi kepada Ketua Pengarah kuasa untuk_

mendapatkan maklumat lanjut atau tambahan dengan cara suatu
penjelasan, penghuraian atau selainnya tentang apa-apa laporan
atau maklumat yang dimajukan oleh seseorang pengendali berlesen.

8. _Fasal 8 mengadakan peruntukan mengenai kuasa seseorang_

pengendali berlesen untuk memungut caj dan fee.

9. _Fasal 9 membuat peruntukan bagi seseorang pengendali_

berlesen mengemukakan kepada Menteri, bagi kelulusannya, suatu
memorandum bagi apa-apa perubahan pada caj dan fee yang sedia
ada. Menteri boleh meluluskan memorandum itu, dengan atau tanpa
ubahsuaian, atau dia boleh menolak memorandum itu. Jika
memorandum itu ditolak, pengendali berlesen itu boleh memohon
kepada Menteri untuk suatu kajian semula jika terdapat perubahan
dalam hal keadaan yang berhubungan dengan cadangan-cadangan
dalam memorandum itu.

10. Jika Menteri meluluskan sesuatu memorandum, fasal 10

menghendaki Menteri membuat pindaan-pindaan yang perlu kepada
kaedah-kaedah yang dibuat berkenaan dengan caj dan fee.

11. Fasal 11 memberi kepada Menteri kuasa membuat apa-apa

kaedah-kaedah sebagaimana yang perlu atau suaimanfaat bagi
melaksanakan atau mencapai tujuan atau maksud Akta ini.

12. Fasal 12 mengadakan peruntukan mengenai penalti am bagi

apa-apa kesalahan di bawah Rang Undang-Undang ini.

13. _Fasal 13 memperkatakan kesalahan-kesalahan yang dilakukan_

oleh sesuatu pertubuhan perbadanan.

14. _Fasal 14 membolehkan Ketua Pengarah atau mana-mana_

pegawai atau pengkhidmat Kerajaan yang diberikuasa secara
khusus bagi maksud itu oleh Ketua Pengarah untuk menjalankan
pendakwaan berkenaan dengan kesalahan-kesalahan di bawah Rang
Undang-Undang atau kaedah-kaedah yang dibuat di bawahnya.

15. _Fasal 15 memperuntukkan bahawa sebagai tambahan kepada_

kuasa, fungsi dan tugas yang dikenakan atau diberikan kepada
Ketua Pengarah oleh mana-mana undang-undang bertulis, dia
hendaklah juga menjalankan fungsi-fungsi pengawalseliaan


-----

**RUMAH PENYEMBELIHAN (PENSWASTAAN)** **17**

berkenaan dengan pengadaan perkhidmatan-perkhidmatan rumah
penyembelihan dan pengurusan kemudahan-kemudahan rumah
penyembelihan oleh seseorang pengendali berlesen.

_Subfasal (2) memberi kepada Ketua Pengarah kuasa untuk_
membuat kaedah-kaedah untuk menetapkan standard prestasi yang
patut dicapai oleh seseorang pengendali berlesen.

16. Fasal 16 bertujuan membolehkan Ketua Pengarah dan manamana pegawai yang diberikuasa dengan sewajarnya olehnya secara
bertulis memasuki mana-mana premis yang diduduki oleh
seseorang pengendali berlesen untuk meneliti dan memeriksa
keadaan premis itu.

17. _Fasal 17 bertujuan memberi kuasa-kuasa khas kepada Yang_
di-Pertuan Agong untuk memberikuasa Menteri dalam hal darurat
atau demi kepentingan keselamatan awam untuk menggantung lesen
seseorang pengendali berlesen dan untuk mengambil milikan
sementara rumah penyembelihan itu.

18. Fasal 18 menyatakan cara notis hendak disampaikan.

19. _Fasal 19 bertujuan mengesahkan segala fee yang dipungut_
dan dipegangsimpan oleh mana-mana orang berkenaan dengan
pengendalian mana-mana rumah penyembelihan menurut apa-apa
perjanjian, pajakan atau penyewaan yang telah dibuat sebelum
tarikh mula berkuatkuasanya Akta ini di antara Kerajaan Malaysia
dan orang itu.

20. _Fasal 20 bertujuan menyifatkan orang-orang yang telah_
membuat perjanjian, pajakan atau penyewaan dengan Kerajaan
Malaysia berkenaan dengan pengendalian sesuatu rumah
penyembelihan, yang masih berkuatkuasa pada tarikh mula
berkuatkuasanya Rang Undang-Undang ini, sebagai pemegangpemegang lesen. Fasal ini juga membuat peruntukan bagi Menteri
mengeluarkan suatu lesen kepada pemegang lesen dan lesen
tersebut hendaklah mengandungi terma-terma dan syarat-syarat
yang tidak kurang baiknya daripada terma-terma dan syarat-syarat
yang diperuntukkan dalam perjanjian, pajakan atau penyewaan itu,
mengikut mana-mana yang berkenaan.

**_IMPLIKASI_** **_KEWANGAN_**

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1688.]


-----

