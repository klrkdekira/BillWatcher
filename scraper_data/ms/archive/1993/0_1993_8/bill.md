---
Year: 1993
Bill: D.R.09/1993 - Rang Undang-Undang Perlembagaan (Pindaan) (No. 3) 1993 (Lulus)
Title: D.R.09/1993 - Rang Undang-Undang Perlembagaan (Pindaan) (No. 3) 1993 (Lulus)
Download URL: https://www.parlimen.gov.my/files/billindex/pdf/1993/DR091993.pdf
URL: https://www.parlimen.gov.my/files/billindex/pdf/1993/DR091993.pdf
---
---
Reading:
D.R.09/1993
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 9/93**

**Naskhah Sahih—Bahasa Inggeris**

**RANG UNDANG-UNDANG**

**_b e r n a tn a_**

Suatu Akta untuk meminda Perlembagaan Persekutuan.

[ ]

**MAKA INILAH DIPERBUAT UNDANG-UNDANG**

oleh Duli Yang Maha Mulia Seri Paduka Baginda Yang
di-Pertuan Agong dengan nasihat dan persetujuan
Dewan Rakyat dan Dewan Negara yang bersidang dalam
Parlimen, dan dengan kuasa daripadanya, seperti
berikut:

1. Akta ini bolehlah dinamakan Akta Perlembagaan Tajuk
(Pindaan) (No. 3) 1993. ringkas-

2. Perlembagaan Persekutuan adalah dipinda dengan Pindaan
memansuhkan Fasal (8) Perkara 43. Perkara 43.

3. Perkara 54 Perlembagaan Persekutuan adalah Pindaan
dipinda, dalam Fasal (1)— Perkara 54.

_(a) dengan_ menggantikan perkataan "oleh

Suruhanjaya Pilihanraya adanya kekosongan"
dengan perkataan "oleh Yang Dipertua Dewan
Negara bahawa adanya kekosongan atau oleh
Suruhanjaya Pilihanraya bahawa adanya
kekosongan luar jangka, mengikut mana-mana
yang berkenaan"; dan


-----

**2** **RANG UNDANG-UNDANG**

_(b) dengan menggantikan proviso yang kedua_
dengan proviso baru yang berikut:

"Dengan syarat selanjutnya bahawa, jika
kekosongan luar jangka di Dewan Rakyat
dipastikan pada suatu tarikh dalam masa dua
tahun dari tarikh Parlimen hendaklah, mengikut
Fasal (3) Perkara 55, menjadi bubar, maka
# kekosongan luar jangka itu tidak boleh diisi
melainkan jika Yang Dipertua Dewan Rakyat
memberitahu Suruhanjaya Pilihanraya secara
bertulis bahawa kekuatan dari segi bilangan
parti yang membentuk majoriti semua ahli
Dewan Rakyat terjejas oleh kekosongan itu, dan
dalam keadaan sedemikian kekosongan itu
hendaklah diisi dalam masa enam puluh hari
dari tarikh pemberitahuan itu diterima.".

Pmdaan 4. Jadual Kelapan kepada Perlembagaan Persekutuan
Jadual adalah dipinda dalam seksyen 9 dengan menggantikan
Kelapan.

proviso kepada subseksyen (5) dengan proviso baru
yang berikut:
"Dengan syarat bahawa jika kekosongan luar
jangka itu dipastikan pada suatu tarikh dalam masa
dua tahun dari tarikh Dewan Undangan hendaklah,
mengikut subseksyen (3) menjadi bubar, maka keko-
songan luar jangka itu tidak boleh diisi melainkan jika
Speaker memberitahu Suruhanjaya Pilihanraya secara
bertulis bahawa kekuatan dari segi bilangan parti yang
membentuk majoriti semua ahli Dewan Undangan
terjejas oleh kekosongan itu, dan dalam keadaan itu
kekosongan itu hendaklah diisi dalam masa enam
puluh hari dari tarikh pemberitahuan itu diterima.".

Pindaan 5. Jadual Kesebelas kepada Perlembagaan Persekutuan
Jadual adalah dipinda dengan rnemasukkan dalam ruang
Kesebelas.

pertama di tempat yang dikehendaki mengikut susunan
bilangan angka "39" dan bersetentangan dengannya,
dalam ruang kedua, yang berikut:

_"Pentafsiran kuasa untuk melanjutkan masa—_
# Jika dalam mana-mana undang-undang bertulis
masa ditetapkan untuk melakukan apa-apa


-----

**PERLEMBAGAAN (PINDAAN) (NO. 3)** **3**

perbuatan atau mengambil apa-apa presiding dan
kuasa diberikan kepada sesuatu mahkamah atau
pihak berkuasa lain untuk melanjutkan masa itu,
maka, melainkan jika terdapat niat yang ber-
lawanan, kuasa itu boleh dijalankan oleh mahkamah
atau pihak berkuasa lain itu walaupun permohonan
# bagi pelanjutan masa itu tidak dibuat sehingga
selepas habis masa yang ditetapkan.".

**HURAIAN**

Rang Undang-Undang ini bertujuan meminda Perlembagaan
Persekutuan.

2. Fasal 2 bertujuan meminda Perkara 43 Perlembagaan dengan
memotong Fasal (8). Pindaan ini membolehkan seseorang yang
menjadi ahli Dewan Undangan Negeri untuk terus menjadi ahli
sedemikian walaupun dia dilantik menjadi Menteri.

3. Fasal 3 bertujuan meminda Fasal ( I ) Perkara 54 untuk
membolehkan Yang Dipertua Dewan Negara memastikan bahawa
ada kekosongan di Dewan Negara. Sebagai tambahan./a^a/ (3) juga
bertujuan menggantikan proviso kedua kepada Fasal (1) dengan
memperuntukkan bahawa dalam hal jika kekosongan luar jangka di
Dewan Rakyat dipastikan pada suatu tarikh dalam masa dua tahun
dari tarikh Parlimen hendaklah, mengikut Fasal (3) Perkara 55,
menjadi bubar, maka kekosongan itu tidak boleh diisi melainkan
jika Yang Dipertua Dewan Rakyat memberitahu Suruhanjaya
Pilihanraya bahawa kekosongan luar jangka itu menjejaskan
kekuatan dari segi bilangan parti yang membentuk majoriti semua
ahli Dewan Rakyat, dan dalam hal itu kekosongan itu hendaklah
diisi dalam masa enam puluh hari dari penerimaan pemberitahuan
itu.

4. Fasal 4 bertujuan meminda seksyen 9 Jadual Kelapan untuk
mengadakan proviso kepada subseksyen (5) yang bersamaan
dengan proviso kedua dalam Fasal (8) Perkara 54. Ini adalah untuk
memastikan bahawa Perlembagaan Negeri-Negeri akan konsisten
dengan peruntukan Perlembagaan Persekutuan berkenaan dengan
pengisian kekosongan luar jangka.

5. _Fasal 5 bertujuan untuk meminda Jadual Kesebelas kepada_
Perlembagaan Persekutuan untuk memasukkan seksyen 39 Ordinan
Tafsiran dan Fasal-Fasal Am 1948 ke dalamnya supaya peruntukan
seksyen itu akan juga terpakai bagi maksud pentafsiran
Perlembagaan Persekutuan.


-----

**4** **RANG UNDANG-UNDANG**

**_1MPLIKASI_** **_KEWANGAN_**

Rang Undang-Undang ini akan melibatkan Kerajaan dalam
perbelanjaan kewangan tambahan yang amaunnya tidak dapat
ditentukan sekarang ini. [PN. (U[2]) 1765]


-----

