---
Year: 1993
Bill: D.R.05/1993 - Rang Undang-Undang Perlembagaan (Pindaan) (No. 2) 1993 (Lulus)
Title: D.R.05/1993 - Rang Undang-Undang Perlembagaan (Pindaan) (No. 2) 1993 (Lulus)
Download URL: https://www.parlimen.gov.my/files/billindex/pdf/1993/DR051993.pdf
URL: https://www.parlimen.gov.my/files/billindex/pdf/1993/DR051993.pdf
---
---
Reading:
D.R.05/1993
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 5/93

**Naskhah Sahih—Bahasa Inggeris**

RANG UNDANG-UNDANG

_b e r n a m a_

Suatu Akta untuk meminda Perlembagaan Persekutuan.

[ ]

**MAKA INILAH DIPERBUAT UNDANG-UNDANG**
oleh Duli Yang Maha Mulia Seri Paduka Baginda Yang
di-Pertuan Agong dengan nasihat dan persetujuan Dewan
Negara dan Dewan Rakyat yang bersidang dalam
Parlimen, dan dengan kuasa daripadanya, seperti berikut:

1. (1) Akta ini bolehlah dinamakan Akta Perlembagaan Tajuk ringkas
(Pindaan) (No. 2) 1993. dan mula

berkuatkuasa.

(2) Seksyen 2 dan 4 Akta ini hendaklah disifatkan
telah mula berkuatkuasa pada 20hb November 1992.

_2. Perkara 113 Perlembagaan Persekutuan adalah_ Pindaan
dipinda— Perkara 113.

_(a) dengan_ memasukkan, selepas perkataan
"Suruhanjaya Pilihanraya hendaklah" dalam
perenggan (i) Fasal (3A), perkataan ", tertakluk
kepada Fasal (3B),"; dan

_(b) dengan memasukkan, selepas Fasal (3A) Fasal_
baru yang berikut:

"(3s) Jika sesuatu pindaan kepada Perkara
46 atau suatu undang-undang diperbuat oleh


-----

**2** **RANG UNDANG-UNDANG**

Dewan Undangan sesuatu Negeri yang disebut
dalam perenggan (i) Fasal (3A) mula berkuatkuasa selepas lapan tahun berlalu dari tarikh
siapnya kajian semula yang terakhir di bawah
Fasal (2) dan Suruhanjaya Pilihanraya
berpendapat bahawa adalah perlu dijalankan
suatu kajian semula di bawah Fasal (2), maka
Suruhanjaya Pilihanraya tidak boleh menjalankan kajian semula di bawah perenggan (i)
Fasal (3A) tetapi sebaliknya hendaklah
menjalankan kajian semula di bawah Fasal (2)
dan dalam mengendalikan kajian semula
sedemikian hendaklah mengambil kira manamana kawasan yang tersentuh berikutan
dengan pindaan atau undang-undang yang
disebut dalam perenggan (i) Fasal (3A).".

3. Jadual Kelapan kepada Perlembagaan Persekutuan
adalah dipinda dengan memasukkan, selepas perkataan
"seksyen 1(2)," dalam seksyen 22, perkataan "seksyen
lA,".

4. Akta Perlembagaan (Pindaan) 1992 adalah dipinda—

_(a) dengan memansuhkan seksyen 3 seolah-olah_
seksyen itu tidak pernah menjadi sebahagian
daripada Akta itu; dan

_(b) dalam seksyen 4, dengan memotong perkataan_
"berikutan dengan kajian semula yang
dijalankan menurut Fasal (3A) Perkara 113
Perlembagaan Persekutuan dan Jadual Ketiga
Belas tersebut".

**HURAIAN**

Rang Undang-Undang ini bertujuan meminda Perkara 113 dan
Jadual Kelapan kepada Perlembagaan Persekutuan, serta juga
memansuhkan seksyen 3 Akta Perlembagaan (Pindaan) 1992.

2. Fasal 2 Rang Undang-Undang ini bertujuan meminda Perkara
113 Perlembagaan dengan menambahkan Fasal baru {3e). Fasal baru


Pindaan
Jadual
Kelapan.

Pindaan
_Akta A837._


-----

**PERLEMBAGAAN (PINDAAN) (NO. 2)** **3**

ini bertujuan memperuntukkan bahawa jika pertambahan dibuat
kepada keanggotaan Dewan Rakyat di bawah Perkara 46
Perlembagaan Persekutuan atau keanggotaan sesuatu Dewan
Undangan Negeri melalui suatu undang-undang yang dibuat oleh
Badan Perundangan Negeri itu, dan pertambahan sedemikian berlaku
selepas lapan tahun berlalu dari tarikh siapnya kajian semula yang
terakhir yang dijalankan menurut Fasal (2) Perkara 113, maka, jika
Suruhanjaya Pilihanraya berpendapat bahawa suatu kajian semula
di bawah Fasal (2) Perkara 113 adalah perlu, Suruhanjaya
Pilihanraya diberi kuasa untuk menjalankan kajian semula di bawah
Fasal (2) tanpa mengira bahawa pertambahan sedemikian akan
memerlukan Suruhanjaya mengendalikan kajian semula mengikut
Fasal (3A) Perkara 113 Perlembagaan Persekutuan. Dalam
mengendalikan kajian semula itu Suruhanjaya Pilihanraya hendaklah
mengambil kira kawasan mana-mana bahagian pilihanraya yang
tersentuh oleh pertambahan itu.

3. Fasal 3 Rang Undang-Undang ini bertujuan meminda seksyen
22 Jadual Kelapan untuk memasukkan sebutan mengenai seksyen
1A yang peruntukan-peruntukannya tidak terpakai bagi Negeri-
Negeri Melaka, Pulau Pinang, Sabah dan Sarawak.

4. Fasal 4 Rang Undang-Undang ini bertujuan meminda Akta
Perlembagaan (Pindaan) 1992 untuk memansuhkan seksyen 3 Akta
itu. Pemansuhan ini hendaklah mula berkuatkuasa secara
kebelakangan pada tarikh yang sama dengan tarikh Akta pindaan
itu mula berkuatkuasa. Pindaan lain, yang dibuat kepada seksyen
4 Akta itu, ialah pindaan berbangkit.

**_IMPLIKASI_** **_KEWANGAN_**

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[:]) 1754.]


-----

