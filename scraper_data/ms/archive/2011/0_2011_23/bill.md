---
Year: 2011
Bill: D.R.24/2011 - Rang Undang-Undang Keganasan Rumah Tangga (Pindaan) 2011 (Lulus)
Title: D.R.24/2011 - Rang Undang-Undang Keganasan Rumah Tangga (Pindaan) 2011 (Lulus)
Download URL: https://www.parlimen.gov.my/files/billindex/pdf/2011/DR242011.pdf
URL: https://www.parlimen.gov.my/files/billindex/pdf/2011/DR242011.pdf
---
---
Reading:
D.R.24/2011
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:04/10/2011
Dibentang Oleh:Y.B. Senator Puan Heng Seai Kie, Timbalan Menteri Pembangunan Wanita, Keluarga dan Masyarakat
---

_Keganasan Rumah Tangga (Pindaan)_ 1

**D.R. 24/2011**

RANG UNDANG-UNDANG

_b e r n a m a_

Suatu Akta untuk meminda Akta Keganasan Rumah Tangga
1994.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Keganasan Rumah**
Tangga (Pindaan) 2011.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Keganasan Rumah Tangga 1994 [Akta 521], yang disebut
“Akta ibu” dalam Akta ini, dipinda dalam seksyen 2—

_(a)_ dalam takrif “keganasan rumah tangga”—

(i) dengan menggantikan perkataan “mana-mana

perbuatan” dengan perkataan “satu perbuatan atau
lebih”;


-----

_Rang Undang-Undang_

(ii) dengan memotong perkataan “atau” di hujung

perenggan _(d);_

(iii) dalam perenggan (e), dengan menggantikan koma

dengan koma bertitik;

(iv) dengan memasukkan selepas perenggan (e) perenggan

yang berikut:

“(f) menyebabkan penderaan psikologi yang

termasuklah kecederaan emosi kepada
mangsa;

_(g)_ menyebabkan mangsa mengalami delusi

dengan menggunakan apa-apa bahan yang
memabukkan atau apa-apa bahan lain tanpa
kerelaan mangsa atau jika kerelaan diberikan,
kerelaan itu diperoleh dengan cara yang
menyalahi undang-undang; atau

_(h)_ dalam hal jika mangsa adalah seorang kanak
kanak, menyebabkan mangsa mengalami
delusi dengan menggunakan apa-apa bahan
yang memabukkan atau apa-apa bahan
lain,”; dan

(v) dengan memasukkan selepas perkataan “oleh

seseorang” perkataan “, sama ada dengan sendiri
atau melalui pihak ketiga,”;

_(b)_ dengan menggantikan takrif “orang dewasa tidak

berkeupayaan” dengan takrif yang berikut:

‘ “orang dewasa tidak berkeupayaan” ertinya
seseorang yang pada keseluruhannya atau sebahagiannya
tidak berkeupayaan atau lemah, oleh sebab
kehilangupayaan fizikal atau mental secara kekal
atau sementara atau tidak sihat atau usia tua, yang
tinggal sebagai seorang anggota keluarga orang yang
dikatakan telah melakukan keganasan rumah tangga


-----

_Keganasan Rumah Tangga (Pindaan)_ 3

itu, dan termasuklah mana-mana orang yang telah
dikurung atau ditahan oleh orang yang dikatakan telah
melakukan keganasan rumah tangga itu;’;

_(c)_ dengan memasukkan selepas takrif “orang dilindungi”

takrif yang berikut:

‘ “pegawai kebajikan masyarakat” ertinya seseorang
pegawai kebajikan masyarakat Kementerian atau Jabatan
yang bertanggungjawab bagi perkhidmatan kebajikan
dan termasuklah seseorang penolong pegawai kebajikan
masyarakat;’;

_(d)_ dalam takrif “pegawai penguat kuasa”, dengan menggantikan

perkataan “pegawai kebajikan daripada Jabatan Kebajikan
Masyarakat” dengan perkataan “pegawai kebajikan
masyarakat”;

_(e)_ dengan memasukkan selepas takrif “pegawai penguat

kuasa” takrif yang berikut:

‘ “pegawai polis” mempunyai erti yang sama
yang diberikan kepadanya dalam Akta Polis 1967

[Akta 344];’;

_(f)_ dalam takrif “perintah perlindungan”, dengan

menggantikan perkataan “Bahagian II” dengan perkataan
“seksyen 5”;

_(g)_ dengan memasukkan selepas takrif “perintah perlindungan”

takrif yang berikut:

‘ “perintah perlindungan interim” ertinya perintah
yang dikeluarkan di bawah seksyen 4;’;

_(h)_ dengan memasukkan selepas takrif “saudara” takrif yang

berikut:

‘ “tempat berlindung” ertinya mana-mana rumah,
institusi atau mana-mana tempat lain yang sesuai yang
penghuni atau pemunyanya bersedia untuk menerima
seseorang mangsa buat sementara waktu;’; dan


-----

4 _Rang Undang-Undang_

_(i)_ dengan menggantikan takrif ‘ “tempat selamat” atau tempat

berlindung” ’ dengan takrif yang berikut:

‘ “tempat selamat” ertinya mana-mana rumah atau
institusi yang disenggarakan atau diuruskan oleh
Kementerian atau Jabatan yang bertanggungjawab
bagi perkhidmatan kebajikan atau oleh mana-mana
agensi lain atau organisasi sukarela yang diluluskan
oleh Menteri bagi maksud Akta ini.’.

**Penggantian seksyen 3**

**3.** Akta ibu dipinda dengan menggantikan seksyen 3 dengan
seksyen yang berikut:

“Akta hendaklah dibaca bersama dengan Kanun Keseksaan,

**dsb.**

**3.** Akta ini hendaklah dibaca bersama dengan Kanun

Keseksaan [Akta 574] atau mana-mana undang-undang bertulis
lain yang melibatkan kesalahan yang berhubungan dengan
keganasan rumah tangga.”.

**Pindaan Bahagian II**

**4.** Tajuk Bahagian II Akta ibu dipinda dengan memasukkan
sebelum perkataan “PERINTAH PERLINDUNGAN” perkataan
“PERINTAH PERLINDUNGAN INTERIM DAN”.

**Pindaan seksyen 4**

**5.** Seksyen 4 Akta ibu dipinda—

_(a)_ dengan menggantikan subseksyen (2) dengan subseksyen

yang berikut:

“(2) Suatu perintah perlindungan interim hendaklah
dibuat melalui suatu permohonan kepada mahkamah.”;
dan


-----

_Keganasan Rumah Tangga (Pindaan)_ 5

_(b)_ dengan memasukkan selepas subseksyen (2) subseksyen

yang berikut:

“(3) Mahkamah dalam membuat suatu perintah
perlindungan interim di bawah subseksyen (1) boleh
memasukkan peruntukan yang melarang orang yang
terhadapnya perintah itu dibuat daripada menghasut
mana-mana orang lain untuk melakukan keganasan
rumah tangga terhadap isteri atau suami atau bekas
isteri atau suami atau kanak-kanak atau orang dewasa
tidak berkeupayaan atau mana-mana anggota lain
keluarga orang yang terhadapnya perintah itu dibuat,
mengikut mana-mana yang berkenaan.

(4) Sesuatu perintah perlindungan interim hendaklah
terhenti berkuat kuasa—

_(a)_ setelah selesai penyiasatan itu; atau

_(b)_ apabila prosiding jenayah yang berhubungan

dengan perlakuan suatu kesalahan yang
melibatkan keganasan rumah tangga dimulakan
terhadap orang yang terhadapnya perintah itu
dibuat.”.

**Pindaan seksyen 5**

**6.** Seksyen 5 Akta ibu dipinda—

_(a)_ dalam subseksyen (1), dengan menggantikan perkataan

“prosiding” dengan perkataan “sesuatu permohonan”;
dan

_(b)_ dengan menggantikan subseksyen (2) dengan subseksyen

yang berikut:

“(2) Mahkamah dalam membuat suatu perintah
perlindungan di bawah perenggan (1)(a), _(b) atau_ _(c)_
boleh memasukkan peruntukan yang melarang
orang yang terhadapnya perintah itu dibuat daripada
menghasut mana-mana orang lain untuk melakukan
keganasan rumah tangga terhadap orang yang dilindungi
itu ”


-----

6 _Rang Undang-Undang_

**Pindaan seksyen 6**

**7. Subseksyen 6(1) Akta ibu dipinda—**

_(a)_ dengan menggantikan perenggan _(b) dengan perenggan_

yang berikut:

“(b) melarang atau menyekat orang yang terhadapnya

perintah itu dibuat daripada—

(i) memasuki tempat selamat, tempat berlindung,

tempat kediaman atau kediaman bersama
atau kediaman alternatif, mengikut manamana yang berkenaan, mana-mana orang
dilindungi;

(ii) memasuki tempat kerja atau sekolah mana
mana orang dilindungi;

(iii) memasuki mana-mana institusi lain

yang mana-mana orang dilindungi
ditempatkan;

(iv) menghampiri mana-mana orang dilindungi

pada jarak sekurang-kurangnya lima
puluh meter atau pada apa-apa jarak yang
difikirkan munasabah oleh mahkamah;
atau

(v) membuat hubungan diri dengan orang

dilindungi itu selain dalam kehadiran
seorang pegawai penguat kuasa atau seorang
lain yang dinyatakan atau diperihalkan
dalam perintah itu;” dan

_(b)_ dalam perenggan _(d), dengan menggantikan perkataan_

“perhubungan bertulis atau telefon” dengan perkataan
“perhubungan melalui apa jua cara”.

**Pindaan seksyen 7**

**8. Seksyen 7 Akta ibu dipinda—**

_(a)_ dalam subseksyen (1), dengan menggantikan perkataan

“boleh” dengan perkataan “hendaklah”; dan


-----

_Keganasan Rumah Tangga (Pindaan)_ 7

_(b)_ dengan menggantikan subseksyen (2) dengan subseksyen

yang berikut:

“(2) Jika suatu kuasa menangkap disertakan
menurut kuasa subseksyen (1), seseorang pegawai
polis hendaklah menangkap tanpa waran orang yang
terhadapnya perintah itu dibuat apabila berlaku satu
keadaan atau lebih yang berikut:

_(a)_ apabila terdapat suatu laporan keganasan

rumah tangga dibuat oleh orang dilindungi
di bawah perintah perlindungan interim atau
perintah perlindungan kepada mana-mana
pegawai polis;

_(b) apabila pegawai polis itu mempunyai sebab_

yang munasabah untuk mempercayai bahawa
orang yang terhadapnya perintah itu dibuat
telah melanggar—

(i) perintah yang dikeluarkan di bawah

subseksyen 4(1) atau 5(1); atau

(ii) mana-mana perintah yang dibuat

menurut perenggan 6(1)(a) atau _(b);_
atau

_(c)_ apabila orang yang terhadapnya perintah itu

dibuat memasuki mana-mana tempat yang
dilarang di bawah perintah itu.”.

**Pindaan seksyen 10**

**9. Seksyen 10 Akta ibu dipinda dengan menggantikan**
perenggan 10(2)(a) dengan perenggan yang berikut:

“(a) kesakitan dan penderitaan mangsa itu, dan jenis dan

takat kecederaan fizikal atau penderaan psikologi yang
termasuklah kecederaan emosi yang dialami;”.


-----

8 _Rang Undang-Undang_

**Pindaan seksyen 11**

**10.** Seksyen 11 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Mahkamah boleh, dalam apa-apa permohonan
yang perintah perlindungan diminta, sebagai ganti
atau sebagai tambahan kepada mengeluarkan perintah
perlindungan, membuat suatu perintah untuk merujukkan
pihak-pihak yang berkenaan kepada suatu badan
pendamai.”;

_(b)_ dengan memasukkan selepas subseksyen (1) subseksyen

yang berikut:

“(1 a) Badan pendamai yang disebut dalam
subseksyen (1) hendaklah mengemukakan suatu laporan
berserta dengan syornya kepada mahkamah dalam
tempoh satu bulan dari tarikh rujukan itu.

(1b) Mahkamah boleh, setelah menimbang laporan
dan syor yang dikemukakan kepadanya di bawah
subseksyen (1a), memerintahkan satu pihak atau lebih
dirujukkan kepada terapi pemulihan, psikoterapi atau
apa-apa kaunseling pendamaian yang difikirkannya
sesuai.”;

_(c) dalam subseksyen (2), dengan menggantikan perkataan_

“perenggan (1)(a) atau (b)” dengan perkataan “subseksyen
(1) atau (1b)”; dan

_(d)_ dalam subseksyen (3), dengan memasukkan selepas

perkataan “subseksyen (1)” perkataan “atau (1b)”.

**Pindaan Bahagian IV**

**11.** Tajuk Bahagian IV Akta ibu dipinda dengan memasukkan
selepas perkataan “TATACARA MENGENAI” dengan perkataan
“PERINTAH PERLINDUNGAN INTERIM DAN”.


-----

_Keganasan Rumah Tangga (Pindaan)_ 9

**Seksyen baru 12a dan 12b**

**12.** Akta ibu dipinda dengan memasukkan selepas seksyen 12
seksyen yang berikut:

“Permohonan **_ex-parte_**

**12a.** Suatu perintah perlindungan interim yang diminta
di bawah seksyen 12 hendaklah dibuat secara _ex-parte_
oleh—

_(a)_ pemohon;

_(b)_ peguam pemohon itu; atau

_(c)_ seorang pegawai kebajikan masyarakat bagi pihak

pemohon itu.

**Mengetepikan perintah perlindungan interim**

**12b. Orang yang terhadapnya perintah perlindungan interim**
itu dibuat boleh memohon untuk mengetepikan perintah
itu dalam masa empat belas hari dari tarikh perintah itu
disampaikan.”.

**Penggantian seksyen 14**

**13.** Akta ibu dipinda dengan menggantikan seksyen 14 dengan
seksyen yang berikut:

“Memfailkan permohonan

**14. Walau apa pun peruntukan mana-mana undang-undang**
bertulis mengenai bidang kuasa wilayah mahkamah, suatu
permohonan bagi suatu perintah perlindungan atau perintah
perlindungan interim yang melibatkan aduan keganasan
rumah tangga boleh difailkan di dalam mana-mana daerah
di mana—

_(a)_ pengadu itu tinggal;

_(b)_ orang yang terhadapnya perlindungan yang diminta

itu tinggal;


-----

10 _Rang Undang-Undang_

_(c)_ keganasan yang dikatakan itu berlaku; atau

_(d)_ pengadu itu ditempatkan buat sementara,

dan permohonan itu hendaklah didengar oleh mahkamah secepat
yang dapat dilaksanakan.”.

**Pindaan seksyen 15**

**14. Seksyen 15 Akta ibu dipinda—**

_(a)_ dalam nota bahu, dengan menggantikan perkataan “Aduan”

dengan perkataan “Permohonan”; dan

_(b)_ dengan menggantikan perkataan “aduan, aduan” dengan

perkataan “suatu permohonan di bawah seksyen 14,
permohonan”.

**Pindaan seksyen 16**

**15. Seksyen 16 Akta ibu dipinda dengan menggantikan perkataan**
“aduan”, di mana jua terdapat, dengan perkataan “permohonan”.

**Penggantian seksyen 17**

**16.** Akta ibu dipinda dengan menggantikan seksyen 17 dengan
seksyen yang berikut:

“Bukti penyampaian perintah perlindungan

**17.** (1) Dalam masa dua puluh empat jam dari pengeluaran
sesuatu perintah perlindungan atau perintah perlindungan
interim, mengikut mana-mana yang berkenaan, mahkamah yang
mengeluarkan perintah itu hendaklah mengemukakan suatu
salinan perintah itu kepada pegawai yang bertanggungjawab
bagi daerah polis di mana pesalah itu tinggal atau manamana pegawai polis di bawah perintahnya.

(2) Pegawai yang bertanggungjawab bagi daerah polis
atau mana-mana pegawai polis di bawah perintahnya yang
disebut dalam subseksyen (1) hendaklah memfailkan bukti
penyampaian perintah itu dengan mahkamah itu dalam masa
tujuh hari selepas penyampaiannya.”.


-----

_Keganasan Rumah Tangga (Pindaan)_ 11

**Seksyen baru 17a**

**17.** Akta ibu dipinda dengan memasukkan selepas seksyen 17
seksyen yang berikut:

“Penyampaian ganti

**17** **a. (1) Sekiranya pegawai yang bertanggungjawab**
bagi daerah polis atau mana-mana pegawai polis lain di
bawah perintahnya yang disebut dalam seksyen 17 tidak
dapat menyampaikan salinan perintah perlindungan atau
perintah perlindungan interim itu kepada pesalah itu sendiri
selepas tiga kali cubaan, pegawai yang berkenaan hendaklah
dengan serta-merta membuat permohonan bertulis kepada
mahkamah bagi suatu perintah penyampaian ganti perintah
itu.

(2) Apabila permohonan di bawah subseksyen (1)
diterima, mahkamah hendaklah membuat suatu perintah
bagi penyampaian ganti perintah perlindungan atau perintah
perlindungan interim itu—

_(a)_ dengan meninggalkan suatu salinan perintah itu

di alamat pesalah itu yang terakhir diketahui;

_(b)_ dengan menampalkan suatu salinan perintah itu

di papan notis mahkamah; atau

_(c)_ dengan apa-apa cara lain yang diarahkan oleh

mahkamah.

(3) Penyampaian ganti salinan perintah yang dibuat
di bawah subseksyen (2) hendaklah dilaksanakan
oleh mahkamah dan hendaklah disifatkan sebagai
penyampaian perintah itu yang baik dan mencukupi kepada
pesalah itu.

(4) Penyampaian ganti yang dilaksanakan di bawah
subseksyen (3) hendaklah dimaklumkan kepada pemohon
oleh mahkamah secepat yang dapat dilaksanakan.”.


-----

12 _Rang Undang-Undang_

**Seksyen baru 18a**

**18.** Akta ibu dipinda dengan memasukkan selepas seksyen 18
seksyen yang berikut:

“Kesalahan boleh tangkap

**18a.** Kesalahan melibatkan keganasan rumah tangga

hendaklah disifatkan sebagai kesalahan boleh tangkap.”.

**Pindaan seksyen 19**

**19. Perenggan 19(1)(a)** Akta ibu dipinda dengan menggantikan
perkataan “aduan” dengan perkataan “suatu permohonan bagi
perintah perlindungan interim”.

**Pindaan seksyen 20**

**20.** Perenggan 20(2)(b) Akta ibu dipinda dengan menggantikan
perkataan “aduan” dengan perkataan “permohonan”.

HURAIAN

Rang Undang-undang ini bertujuan untuk meminda Akta Keganasan Rumah
Tangga 1994 (“Akta 521”).

2. _Fasal 1 mengandungi tajuk ringkas dan kuasa Menteri untuk menetapkan_

tarikh permulaan kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 521 untuk memasukkan_

takrif baru dan meminda takrif tertentu yang sedia ada yang digunakan
dalam Akta 521. Antara lain, takrif “keganasan rumah tangga” dipinda untuk
memasukkan perbuatan yang menyebabkan penderaan psikologi yang termasuklah
kecederaan emosi kepada mangsa dan menyebabkan mangsa mengalami delusi
dengan menggunakan apa-apa bahan yang memabukkan.

4. _Fasal 3 bertujuan untuk meminda seksyen 3 Akta 521 untuk menyatakan_

dengan khusus bahawa peruntukan Akta 521 hendaklah dibaca bersama dengan
peruntukan Kanun Keseksaan atau mana-mana undang-undang bertulis lain
yang melibatkan keganasan rumah tangga.

5. _Fasal 4 bertujuan untuk meminda Bahagian II Akta 521 untuk menggambarkan_

ruang lingkup perkara yang dimaksudkan oleh Bahagian II.


-----

_Keganasan Rumah Tangga (Pindaan)_ 13

6. _Fasal 5 bertujuan untuk meminda seksyen 4 Akta 521 untuk menyatakan_

cara yang dengannya suatu perintah perlindungan interim boleh diminta. Dalam
membuat perintah demikian, mahkamah diberi kuasa untuk memasukkan
peruntukan yang melarang orang yang terhadapnya perintah itu dibuat daripada
menghasut mana-mana orang lain untuk melakukan keganasan rumah tangga
terhadap isteri atau suaminya, bekas isteri atau bekas suaminya atau anaknya
atau orang dewasa tidak berkeupayaan atau mana-mana anggota keluarganya
yang lain. Pindaan ini juga bertujuan untuk memperuntukkan keadaan bila
perintah perlindungan interim terhenti berkuat kuasa.

7. _Fasal 7_ bertujuan untuk meminda subseksyen 6(1) Akta 521 untuk

memperluas ruang lingkup suatu perintah perlindungan. Dengan pindaan itu,
tempat selamat dan tempat berlindung dimasukkan ke dalam senarai tempat
yang orang yang terhadapnya perintah perlindungan itu dibuat dilarang atau
disekat daripada memasukinya. Juga, suatu perintah boleh dibuat untuk melarang
atau menyekat orang itu daripada berhubung melalui apa-apa jua cara dengan
orang dilindungi.

8. _Fasal 8 bertujuan untuk meminda seksyen 7 Akta 521 untuk mewajibkan_

mahkamah melampirkan waran tangkap bersama dengan perintah perlindungan
atau perintah perlindungan interim sekiranya mahkamah berpuas hati bahawa
orang yang terhadapnya perintah itu dibuat berkemungkinan akan menyebabkan
kecederaan fizikal sebenar kepada orang yang dilindungi. Ia juga bertujuan
untuk menyatakan hal keadaan yang membolehkan seseorang pegawai polis
menangkap tanpa waran orang yang terhadapnya perintah itu dibuat.

9. _Fasal 9 bertujuan untuk meminda seksyen 10 Akta 521 untuk membolehkan_

mangsa keganasan rumah tangga membuat tuntutan pampasan bagi penderaan
psikologi yang termasuklah kecederaan emosi yang dialaminya.

10. _Fasal 10 bertujuan untuk meminda seksyen 11 Akta 521 untuk memberi_

mahkamah kuasa untuk membuat perintah bagi merujukkan pihak-pihak dalam
permohonan perintah perlindungan kepada suatu badan pendamai. Ia juga
bertujuan untuk menghuraikan peranan badan pendamai dalam mengesyorkan
pihak-pihak yang dirujukkan kepadanya oleh mahkamah untuk menjalani terapi
atau kaunseling yang bersesuaian.

11. _Fasal 11_ bertujuan untuk meminda tajuk Bahagian IV Akta 521 untuk

menggambarkan ruang lingkup perkara yang dimaksudkan oleh Bahagian
itu.

12. _Fasal 12_ bertujuan untuk memasukkan seksyen baru 12a dan 12b ke

dalam Akta 521. Seksyen 12a menyatakan bahawa permohonan bagi perintah
perlindungan interim hendaklah dibuat secara ex-parte dan seksyen 12b adalah
berhubung dengan pengetepian perintah yang diperoleh itu.

13. _Fasal 13_ bertujuan untuk menggantikan seksyen 14 Akta 521 bagi

membenarkan permohonan bagi perintah perlindungan atau perintah perlindungan
interim difailkan di mana-mana mahkamah tanpa mengira bidang kuasa wilayah
mahkamah itu supaya memudahkan pemohon mendapatkan bantuan undangundang. Dalam hal ini, mahkamah dikehendaki mendengar permohonan itu
secepat yang dapat dilaksanakan.


-----

14 _Rang Undang-Undang_

14. _Fasal 16_ bertujuan untuk meminda seksyen 17 Akta 521 untuk

membenarkan mana-mana pegawai polis lain di bawah perintah pegawai yang
bertanggungjawab bagi daerah polis di mana pesalah tinggal selain pegawai
yang bertanggungjawab bagi daerah polis itu sendiri untuk menyampaikan suatu
salinan perintah itu kepada pesalah. Ia juga bertujuan untuk membenarkan supaya
mahkamah lebih fleksibel dalam menetapkan mana-mana pegawai mahkamah
dan tidak semestinya Pendaftar untuk mengeluarkan perintah sedemikian
sebagaimana yang diperuntukkan dalam seksyen 17 Akta 521 yang sedia ada.
Pindaan ini memudahkan penyampaian perintah perlindungan dan pemfailan
bukti penyampaian perintah itu dengan mahkamah oleh pihak polis.

15. _Fasal 17 bertujuan untuk memasukkan seksyen baru 17a ke dalam Akta_

521 bagi membenarkan penyampaian perintah perlindungan dan perintah
perlindungan interim dibuat melalui penyampaian ganti.

16. _Fasal 18 bertujuan untuk memasukkan seksyen baru 18a ke dalam Akta_

521 untuk memperuntukkan bahawa suatu kesalahan keganasan rumah tangga
hendaklah disifatkan sebagai suatu kesalahan boleh tangkap.

17. Pindaan lain yang tidak diperkatakan secara khusus dalam Huraian ini

merupakan pindaan kecil dan berbangkit.

_IMPLIKASI KEWANGAN_

Rang Undang-undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2748]


-----

