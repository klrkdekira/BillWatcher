---
Year: 2011
Bill: D.R.01/2011 - Rang Undang-Undang Veteran 2011 (Lulus)
Title: D.R.01/2011 - Rang Undang-Undang Veteran 2011 (Lulus)
Download URL: https://www.parlimen.gov.my/files/billindex/pdf/2011/DR012011.pdf
URL: https://www.parlimen.gov.my/files/billindex/pdf/2011/DR012011.pdf
---
---
Reading:
D.R.01/2011
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:04/10/2011
Dibentang Oleh:Y.B. Dato Seri Dr. Ahmad Zahid Hamidi, Menteri Pertahanan
---

_Veteran_ 1

**D.R. 1/2011**

RANG UNDANG-UNDANG veteran 2011

susunan fasal

Bahagian I

PERMULAAN

Fasal

1. Tajuk ringkas dan permulaan kuat kuasa

2. Tafsiran

Bahagian II

PENUBUHAN DAN FUNGSI MAJLIS VETERAN KEBANGSAAN

3. Majlis Veteran Kebangsaan

4. Fungsi Majlis

5. Elaun

6. Majlis dibantu oleh Jabatan

Bahagian III

PENDAFTARAN VETERAN

7. Pendaftar

8. Daftar veteran

9. Permohonan untuk pendaftaran

10. Kuasa Pendaftar untuk menghendaki pemohon memberikan dokumen
atau maklumat tambahan

11. Pendaftaran atau penolakan untuk mendaftar

12. Pengeluaran Kad Veteran


-----

_Rang Undang-Undang_

Bahagian IV

PENDAFTARAN DAN PENYELIAAN PERSATUAN VETERAN

Fasal

13. Permohonan untuk didaftarkan bagi menjalankan aktiviti veteran

14. Pendaftaran persatuan veteran

15. Daftar persatuan veteran

16. Perakuan pendaftaran

17. Persatuan yang berdaftar di bawah Akta Pertubuhan 1966

18. Pembatalan atau penggantungan pendaftaran oleh Pendaftar

19. Rayuan

20. Arahan untuk meneruskan fungsi persatuan

21. Tatacara dalaman bagi menyelesaikan pertikaian

22. Rujukan pertikaian kepada Menteri

23. Kesan penolakan, pembatalan atau penggantungan pendaftaran

Bahagian V

AM

24. Kuasa untuk membuat peraturan-peraturan

Jadual


-----

_Veteran_ 3

RANG UNDANG-UNDANG

_b e r n a m a_

Suatu Akta untuk menubuhkan Majlis Veteran Kebangsaan, untuk
membuat peruntukan bagi pendaftaran veteran dan persatuan
veteran, dan untuk membuat peruntukan bagi perkara-perkara
yang berkaitan dengannya.

[ ]

**DIPERBUAT** oleh Parlimen Malaysia seperti yang berikut:

Bahagian I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Veteran 2011.**

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Tafsiran**

**2.** Dalam Akta ini, melainkan jika konteksnya menghendaki
makna yang lain—

“aktiviti veteran” termasuklah aktiviti yang berikut:

_(a) menganjurkan apa-apa program kebajikan dan sosioekonomi_

bagi veteran dan tanggungannya;

_(b) menganjurkan apa-apa kempen berhubung dengan_

kepentingan veteran dan tanggungannya;


-----

4 _Rang Undang-Undang_

_(c) mendapatkan dana, derma atau sumbangan kewangan_

bagi kebajikan veteran atau ahli mana-mana persatuan
veteran;

_(d) menganjurkan apa-apa program penghargaan dan_

pengiktirafan bagi veteran;

_(e) menganjurkan atau menggalakkan apa-apa program_

kesedaran bagi kepentingan dan faedah veteran; dan

_(f) menyertai persidangan, mesyuarat, perjumpaan atau program_

berhubung dengan veteran yang diadakan di Malaysia
atau di tempat lain;

“Jabatan” ertinya Jabatan Hal Ehwal Veteran Angkatan Tentera
Malaysia;

“Majlis” ertinya Majlis Veteran Kebangsaan;

“Menteri” ertinya Menteri yang dipertanggungkan dengan
tanggungjawab bagi pertahanan;

“Pendaftar” ertinya Pendaftar yang dilantik di bawah seksyen 7;

“persatuan” ertinya mana-mana organisasi, pertubuhan, persatuan,
kelab atau badan yang keahliannya terdiri daripada sekurangkurangnya lima puluh peratus dari kalangan bekas anggota Angkatan
Tentera Malaysia atau Angkatan Tentera Komanwel yang pernah
berkhidmat di Malaysia;

“persatuan veteran” ertinya apa-apa persatuan yang didaftarkan
di bawah Akta ini;

“veteran” ertinya warganegara Malaysia yang telah berkhidmat
sepenuh masa dan tidak pernah dibersarakan atau diberhentikan
daripada perkhidmatan atas alasan salah laku dalam mana-mana
Angkatan yang berikut:

_(a) angkatan tetap Angkatan Tentera Malaysia;_

_(b) angkatan sukarela yang dikerah sepenuh masa oleh Angkatan_

Tentera Malaysia tanpa mengira tempoh perkhidmatan;

_(c) Force 136;_

_(d)_ Tentera British yang telah berkhidmat di Malaya, Malaysia

atau Singapura; dan

_(e) Sarawak Rangers._


-----

_Veteran_ 5

Bahagian II

PENUBUHAN DAN FUNGSI MAJLIS VETERAN KEBANGSAAN

**Majlis Veteran Kebangsaan**

**3. (1) Suatu badan yang dikenali sebagai Majlis Veteran Kebangsaan**
hendaklah ditubuhkan bagi maksud Akta ini.

(2) Majlis hendaklah terdiri daripada anggota yang berikut:

_(a) Menteri yang hendaklah menjadi Pengerusi;_

_(b) Ketua Setiausaha Kementerian Pertahanan yang hendaklah_

menjadi Timbalan Pengerusi;

_(c) Ketua Pengarah Jabatan Hal Ehwal Veteran Angkatan_

Tentera Malaysia yang hendaklah menjadi Setiausaha;

_(d) Assisten Ketua Staf (Perkhidmatan Anggota) Markas_

Angkatan Tentera Malaysia; dan

_(e) tidak lebih daripada lima orang yang mempunyai_

pengalaman, pengetahuan atau kepakaran dalam perkara
yang berhubungan dengan hal ehwal veteran yang
hendaklah dilantik oleh Menteri.

(3) Seorang anggota Majlis yang dilantik di bawah perenggan
(2)(e) hendaklah, melainkan jika dia terlebih dahulu meletakkan
atau mengosongkan jawatannya atau pelantikannya terlebih dahulu
dibatalkan, memegang jawatan selama tempoh yang tidak melebihi
dua tahun dan layak untuk dilantik semula bagi tempoh yang
tidak melebihi dua penggal berturut-turut.

**Fungsi Majlis**

**4.** (1) Fungsi Majlis adalah seperti yang berikut:

_(a) merumuskan dasar utama dan pelan tindakan yang_

berhubungan dengan hal ehwal veteran;

_(b) menyelia pelaksanaan dasar dan pelan tindakan yang_

berhubungan dengan hal ehwal veteran;

_(c) menyelaraskan dan memantau pelaksanaan dasar dan_

pelan tindakan yang berhubungan dengan veteran dengan
kementerian, agensi, badan atau organisasi kerajaan yang
berkaitan dan sektor swasta;


-----

6 _Rang Undang-Undang_

_(d) menasihatkan dan membuat syor mengenai pembuatan_

mana-mana perundangan atau pindaan mana-mana
perundangan sedia ada supaya dapat menjamin kebajikan
dan kepentingan veteran;

_(e) menasihatkan Kerajaan mengenai isu hal ehwal veteran_

termasuklah perkembangan di peringkat antarabangsa;

_(f) menjadi badan pemantau bagi semua persatuan veteran_

di Malaysia; dan

_(g) melaksanakan apa-apa fungsi lain sebagaimana yang_

diarahkan oleh Menteri bagi pelaksanaan Akta ini dengan
sewajarnya.

(2) Majlis hendaklah mempunyai kuasa untuk melakukan semua
perkara yang suai manfaat atau semunasabahnya perlu bagi, atau
berkaitan dengan, pelaksanaan fungsinya.

(3) Majlis hendaklah mengawal selia prosidingnya sendiri.

**Elaun**

**5.** Anggota Majlis yang dilantik dalam subseksyen 3(2) boleh dibayar
apa-apa elaun sebagaimana yang ditentukan oleh Menteri.

**Majlis dibantu oleh Jabatan**

**6. Majlis hendaklah dibantu oleh Jabatan dalam melaksanakan**
fungsinya dan menjalankan kuasanya di bawah Akta ini.

Bahagian III

PENDAFTARAN VETERAN

**Pendaftar**

**7. Ketua Pengarah Jabatan Hal Ehwal Veteran Angkatan Tentera**
Malaysia hendaklah menjadi Pendaftar.

**Daftar veteran**

**8. (1) Pendaftar hendaklah menyimpan dan menyenggarakan atau**
menyebabkan supaya disimpan dan disenggarakan suatu daftar
veteran mengikut cara dan bentuk yang ditetapkan.


-----

_Veteran_ 7

(2) Apa-apa daftar veteran yang disimpan dan disenggarakan
oleh Kementerian Pertahanan dan Jabatan sebelum sahaja Akta
ini mula berkuat kuasa hendaklah, apabila Akta ini mula berkuat
kuasa, disifatkan sebagai daftar yang disimpan dan disenggarakan di
bawah subseksyen (1) dan hendaklah disifatkan sebagai sebahagian
daripada daftar veteran sedemikian.

**Permohonan untuk pendaftaran**

**9.** (1) Sesuatu permohonan untuk pendaftaran sebagai seorang
veteran hendaklah dibuat secara bertulis kepada Pendaftar.

(2) Tiap-tiap permohonan di bawah subseksyen (1) hendaklah
disertakan dengan apa-apa dokumen atau maklumat yang
ditetapkan.

**Kuasa Pendaftar untuk menghendaki pemohon memberikan**
**dokumen atau maklumat tambahan**

**10. (1) Pendaftar boleh, berhubung dengan mana-mana permohonan**
yang dibuat di bawah seksyen 9, menghendaki pemohon itu
memberikan apa-apa dokumen atau maklumat tambahan dalam
masa yang dinyatakan oleh Pendaftar.

(2) Jika pemohon itu tidak memberikan dokumen atau maklumat
tambahan yang dikehendaki oleh Pendaftar di bawah subseksyen
(1) dalam masa yang dinyatakan atau apa-apa masa lanjutan
yang dinyatakan oleh Pendaftar, permohonan itu disifatkan telah
ditarik balik dan tiada tindakan boleh diambil terhadapnya oleh
Pendaftar, tetapi tanpa menjejaskan suatu permohonan baru dibuat
oleh pemohon.

**Pendaftaran atau penolakan untuk mendaftar**

**11.** (1) Selepas menimbangkan sesuatu permohonan di bawah
seksyen 9 dan apa-apa dokumen atau maklumat tambahan yang
telah diberikan di bawah seksyen 10, Pendaftar boleh meluluskan
atau menolak permohonan itu.

(2) Jika permohonan itu diluluskan, Pendaftar hendaklah
mendaftarkan pemohon itu dengan memasukkan butir-butir pemohon
dalam daftar veteran yang disebut dalam seksyen 8.


-----

8 _Rang Undang-Undang_

(3) Jika permohonan itu ditolak, pemohon itu boleh membuat
rayuan kepada Menteri yang keputusannya adalah muktamad.

(4) Walau apa pun subseksyen (1), dan seksyen 9 dan 10, manamana orang yang sebelum sahaja Akta ini mula berkuat kuasa
telah didaftarkan sebagai seorang veteran dengan Jabatan Arah
Rekod dan Pencen Markas Angkatan Tentera Malaysia hendaklah,
apabila Akta ini mula berkuat kuasa, disifatkan sebagai seorang
veteran yang telah didaftarkan di bawah Akta ini.

**Pengeluaran Kad Veteran**

**12.** (1) Pendaftar hendaklah mengeluarkan suatu Kad Veteran
kepada orang yang telah berdaftar sebagai seorang veteran di
bawah seksyen 11.

(2) Kad Veteran yang dikeluarkan di bawah subseksyen (1)
hendaklah menjadi keterangan konklusif bagi semua maksud
bahawa orang itu telah didaftarkan dengan sewajarnya sebagai
seorang veteran di bawah Akta ini.

(3) Mana-mana orang yang kepadanya suatu Kad Bekas Tentera
telah dikeluarkan oleh Jabatan Arah Rekod dan Pencen Markas
Angkatan Tentera Malaysia sebelum sahaja Akta ini mula berkuat
kuasa dan disifatkan sebagai seorang veteran di bawah subseksyen
11(4) hendaklah dikeluarkan suatu Kad Veteran di bawah Akta ini.

Bahagian IV

PENDAFTARAN DAN PENYELIAAN PERSATUAN VETERAN

**Permohonan untuk didaftarkan bagi menjalankan aktiviti**
**veteran**

**13.** (1) Tiada persatuan boleh menjalankan apa-apa aktiviti veteran
melainkan jika persatuan itu didaftarkan sebagai suatu persatuan
veteran di bawah Akta ini.

(2) Sesuatu persatuan yang berniat untuk menjalankan apaapa aktiviti veteran hendaklah memohon kepada Pendaftar untuk
pendaftaran di bawah Akta ini mengikut cara dan bentuk yang
ditetapkan.

(3) Pendaftar boleh menghendaki pemohon untuk memberikan
apa-apa dokumen atau maklumat yang ditetapkan.


-----

_Veteran_ 9

**Pendaftaran persatuan veteran**

**14.** (1) Selepas menimbangkan permohonan daripada suatu
persatuan di bawah seksyen 13, Pendaftar boleh meluluskan atau
menolak permohonan untuk pendaftaran.

(2) Tanpa menjejaskan keluasan subseksyen (1), jika Pendaftar
berpuas hati bahawa persatuan itu ialah suatu organisasi bukan
politik bagi pemajuan kebajikan veteran dan bahawa perlembagaan
persatuan itu mengandungi peruntukan bagi perkara yang telah
dihuraikan dalam Jadual, Pendaftar hendaklah meluluskan
pendaftaran persatuan itu sebagai suatu persatuan veteran di
bawah Akta ini.

**Daftar persatuan veteran**

**15. (1) Jika permohonan untuk pendaftaran diluluskan oleh**
Pendaftar, dia hendaklah mendaftarkan persatuan itu sebagai suatu
persatuan veteran dalam daftar persatuan veteran yang disimpan
dan disenggarakan oleh Pendaftar mengikut cara dan bentuk yang
ditetapkan.

(2) Pendaftar boleh mengenakan apa-apa syarat, termasuk
pembayaran apa-apa fi, yang difikirkannya sesuai ke atas persatuan
veteran berdaftar itu.

(3) Suatu persatuan veteran yang berdaftar di bawah Akta ini
hendaklah, jika perlembagaannya tidak mengandungi perkara
seperti yang dihuraikan dalam Jadual, meminda perlembagaannya
dalam tempoh dua puluh satu hari selepas pendaftarannya untuk
memasukkan perkara sedemikian.

**Perakuan pendaftaran**

**16. (1) Pendaftar hendaklah mengeluarkan suatu perakuan**
pendaftaran kepada persatuan veteran yang didaftarkan di bawah
seksyen 15 dalam bentuk yang ditetapkan.

(2) Suatu perakuan pendaftaran, melainkan jika dibuktikan telah
dibatalkan kemudiannya, hendaklah menjadi keterangan konklusif
bagi semua maksud bahawa persatuan itu telah didaftarkan dengan
sewajarnya oleh Pendaftar sebagai suatu persatuan veteran di
bawah Akta ini.


-----

10 _Rang Undang-Undang_

**Persatuan berdaftar di bawah Akta Pertubuhan 1966**

**17. Mana-mana persatuan yang berdaftar di bawah Akta Pertubuhan**
1966 [Akta 335] pada tarikh Akta ini mula berkuat kuasa hendaklah
terhenti daripada didaftarkan di bawah Akta Pertubuhan 1966 dan
hendaklah dalam tempoh tiga bulan selepas itu memohon kepada
Pendaftar untuk didaftarkan di bawah Akta ini sebagai suatu
persatuan veteran untuk menjalankan apa-apa aktiviti veteran; dan
persatuan itu hendaklah terus menjalankan operasi sebagai suatu
persatuan sehinggalah diberitahu sebaliknya oleh Pendaftar.

**Pembatalan atau penggantungan pendaftaran oleh**
**Pendaftar**

**18.** (1) Pendaftar boleh membatalkan atau menggantung
pendaftaran suatu persatuan veteran jika Pendaftar berpuas hati
bahawa persatuan veteran itu—

_(a) telah didaftarkan akibat daripada suatu fraud, kesilapan_

atau salah nyataan;

_(b)_ tidak mematuhi apa-apa syarat yang dikenakan oleh

Pendaftar di bawah seksyen 15;

_(c) telah melanggar mana-mana peruntukan Akta ini atau_

mana-mana peraturan-peraturan yang dibuat di bawah
Akta ini;

_(d) tidak aktif atau bukan lagi suatu entiti yang sesuai dan_

layak untuk didaftarkan bagi mewakili veteran di Malaysia
atau di tempat lain;

_(e) menghalang pemajuan veteran dan pembatalan atau_

penggantungan pendaftarannya adalah demi kepentingan
awam;

_(f) tidak atau abai untuk meremedikan apa-apa amalan salah,_

salah laku atau ketidakteraturan di pihak pemegang jawatan
atau ahlinya dalam tempoh yang dinyatakan dalam notis
bertulis yang diberikan oleh Pendaftar; atau

_(g) tidak aktif, tidak bekerjasama atau menjadi penghalang_

dalam pelaksanaan peraturan-peraturan, dasar atau garis
panduan yang dibuat di bawah Akta ini.

(2) Sebelum membatalkan atau menggantung pendaftaran suatu
persatuan veteran di bawah subseksyen (1), Pendaftar hendaklah
memberi peluang kepada persatuan itu untuk mengemukakan
alasan, jika ada, menentang pembatalan atau penggantungan yang
dicadangkan itu.


-----

_Veteran_ 11

**Rayuan**

**19. (1) Mana-mana persatuan yang terkilan dengan keputusan**
Pendaftar—

_(a) menolak untuk mendaftarkan persatuan itu;_

_(b) mengenakan syarat ke atas pendaftaran persatuan itu;_

atau

_(c) membatalkan atau menggantung pendaftaran persatuan_

itu,

boleh, dalam tempoh tiga puluh hari dari tarikh pemberitahuan
keputusan Pendaftar, merayu kepada Menteri yang keputusannya
adalah muktamad.

(2) Sebelum membuat apa-apa keputusan di bawah subseksyen
(1), Menteri boleh merujuk perkara itu kepada Majlis untuk
mendapatkan nasihatnya.

**Arahan untuk meneruskan fungsi persatuan**

**20.** Menteri boleh, sebelum membuat keputusan mengenai suatu
rayuan di bawah seksyen 19, memberikan apa-apa arahan untuk
membolehkan persatuan itu meneruskan fungsinya dan boleh
melantik suatu jawatankuasa ad hoc untuk menguruskan hal ehwal
persatuan itu selama tempoh tidak melebihi dua belas bulan.

**Tatacara dalaman bagi menyelesaikan pertikaian**

**21. Tiap-tiap persatuan veteran hendaklah menyelesaikan apa-apa**
pertikaian yang berbangkit di kalangan ahli atau jawatankuasa atau
badan pengelolanya mengikut tatacara dalaman yang ditetapkan
dalam peraturan-peraturan.

**Rujukan pertikaian kepada Menteri**

**22. (1) Jika suatu pertikaian tidak boleh diselesaikan mengikut**
tatacara dalaman yang disebut dalam seksyen 21, mana-mana ahli
yang terkilan atau persatuan veteran itu sendiri boleh merujuk
pertikaian itu kepada Menteri untuk penyelesaian.


-----

12 _Rang Undang-Undang_

(2) Walau apa pun subseksyen (1), Menteri boleh, atas nasihat
Pendaftar atau pada bila-bila masa difikirkannya perlu dan suai
manfaat, menghendaki mana-mana persatuan veteran untuk merujuk
apa-apa pertikaian kepadanya untuk penyelesaian.

(3) Keputusan Menteri di bawah seksyen ini adalah muktamad;
tetapi Menteri boleh meminta nasihat daripada Majlis atau manamana jawatankuasa yang ditubuhkan oleh Menteri untuk tujuan
itu sebelum membuat keputusannya.

**Kesan penolakan, pembatalan atau penggantungan**
**pendaftaran**

**23. Apabila Pendaftar menolak untuk mendaftarkan mana-mana**
persatuan di bawah seksyen 17 atau apabila pembatalan atau
penggantungan pendaftaran mana-mana persatuan veteran di bawah
Akta ini, peruntukan yang berikut hendaklah terpakai:

_(a) persatuan itu tidak boleh menganjurkan, menjalankan,_

membenarkan atau menyertai mana-mana aktiviti veteran
atau apa-apa acara atau forum yang berhubungan dengan
hal ehwal veteran sama ada di dalam atau di luar Malaysia;
dan

_(b) persatuan itu tidak boleh menerima atau terus menerima_

pembiayaan bagi apa-apa aktiviti veteran atau apa-apa
perkara yang berkaitan dengan kepentingan, hal ehwal
atau kebajikan veteran daripada Kerajaan atau manamana badan berkanun.

Bahagian V

AM

**Kuasa untuk membuat peraturan-peraturan**

**24. (1) Menteri boleh, selepas rundingan dengan Majlis, membuat**
apa-apa peraturan-peraturan yang suai manfaat atau perlu bagi
melaksanakan maksud Akta ini.

(2) Tanpa menjejaskan keluasan subseksyen (1), peraturanperaturan itu boleh menetapkan mana-mana atau semua yang
berikut:

_(a) kewajipan Pendaftar;_

_(b) bentuk dan kandungan daftar veteran dan daftar persatuan_

veteran dan cara dan bentuk daftar itu hendaklah
disimpan;


-----

_Veteran_ 13

_(c) cara dan borang apabila suatu permohonan untuk pendaftaran_

hendaklah dibuat;

_(d) bentuk apa-apa perakuan atau dokumen lain yang dikehendaki_

di bawah Akta ini;

_(e) tatacara dalaman yang hendak diikuti berhubung dengan_

penyelesaian pertikaian yang diadakan di bawah Akta
ini;

_(f) tatacara yang hendak diikuti berhubung dengan rayuan_

oleh mana-mana persatuan;

_(g) apa-apa perkara yang berkaitan dengan peruntukan bantuan_

kebajikan dan perubatan kepada veteran; dan

_(h) apa-apa perkara lain yang dikehendaki oleh Akta ini_

supaya ditetapkan atau yang perlu atau suai manfaat
untuk ditetapkan bagi melaksanakan Akta ini.

Jadual

[Seksyen 14]

PERLEMBAGAAN PERSATUAN VETERAN

Perkara yang berikut hendaklah diperuntukkan dalam perlembagaan sesuatu
persatuan veteran:

**1.** Persatuan hendaklah mempunyai matlamat dan tujuan yang berikut:

_(a) untuk pemajuan kebajikan veteran;_

_(b) untuk mengekalkan hubungan dan kedudukan yang baik dengan_

Jabatan;

_(c) untuk memastikan bahawa perlembagaannya dipatuhi dan diikuti oleh_

semua anggotanya; dan

_(d) untuk mengawal dan menjalankan bidang kuasa ke atas semua aktiviti_

berhubung dengan hal ehwal veteran.

**2. Aktivitinya dijalankan tanpa diskriminasi tentang jantina, bangsa, agama,**
asal usul, bahasa, kecenderungan politik atau apa-apa pandangan lain yang
dipegang oleh anggotanya.

**3. Tatacara pemilihan bagi ahli jawatankuasa dalam persatuannya itu adalah**
terbuka dan adil.

**4. Akaun terauditnya dengan laporan tentang semua aktiviti dan penggunaan**
dan perbelanjaan semua wangnya bagi tahun kewangan yang sebelumnya
hendaklah dikemukakan kepada Pendaftar berserta dengan apa-apa laporan
lain yang kehendaki oleh Pendaftar.


-----

14 _Rang Undang-Undang_

HURAIAN

Rang Undang-Undang ini bertujuan untuk mengadakan peruntukan bagi
penubuhan Majlis Veteran Kebangsaan, untuk mengadakan peruntukan bagi
pendaftaran veteran dan persatuan veteran dan bagi perkara yang berkaitan
dengannya.

2. Bahagian I memperkatakan perkara permulaan.

_Fasal 1_ mengandungi tajuk ringkas dan permulaan kuat kuasa Akta yang

dicadangkan.

_Fasal 2 mengandungi takrif istilah tertentu yang digunakan dalam Akta_

yang dicadangkan.

3. Bahagian II mengandungi peruntukan mengenai penubuhan Majlis Veteran
Kebangsaan.

_Fasal 3 mengadakan peruntukan bagi penubuhan Majlis manakala_ _fasal 4_

memperkatakan fungsinya.

_Fasal 5_ mengadakan peruntukan bagi pembayaran elaun kepada anggota

Majlis sebagaimana yang ditentukan oleh Menteri.

_Fasal 6 memperuntukkan bahawa Majlis hendaklah dibantu oleh Jabatan_

dalam pelaksanaan fungsinya dan penjalanan kuasanya.

4. Bahagian III mengandungi peruntukan yang berhubungan dengan pendaftaran
veteran.

_Fasal 7 mengadakan peruntukan bagi pelantikan Pendaftar._

_Fasal 8 mengadakan peruntukan bagi penyimpanan dan penyenggaraan_

daftar veteran.

_Fasal 9_ memperkatakan permohonan untuk pendaftaran.

_Fasal 10 memberi Pendaftar kuasa untuk meminta dokumen atau maklumat_

tambahan daripada seorang pemohon.

_Fasal 11_ memberi Pendaftar kuasa untuk meluluskan atau menolak untuk

meluluskan permohonan bagi pendaftaran seorang pemohon.

_Fasal 12 memperkatakan pengeluaran Kad Veteran kepada seorang veteran_

berdaftar.

5. Bahagian IV mengandungi peruntukan yang berhubungan dengan pendaftaran
dan penyeliaan persatuan veteran.

_Fasal 13 memperkatakan permohonan untuk pendaftaran persatuan veteran._

Tiada persatuan boleh menjalankan apa-apa aktiviti veteran melainkan jika
persatuan itu telah didaftarkan sebagai suatu persatuan veteran di bawah Akta
ini.


-----

_Veteran_ 15

_Fasal 14_ memberi Pendaftar kuasa untuk meluluskan atau menolak untuk

meluluskan permohonan bagi pendaftaran oleh pemohon sebagai suatu persatuan
veteran.

_Fasal 15_ mengadakan peruntukan bagi penyimpanan dan penyenggaraan

daftar persatuan veteran.

_Fasal 16 memperkatakan pengeluaran perakuan pendaftaran kepada persatuan_

veteran.

_Fasal 17_ memperkatakan mana-mana persatuan yang menjalankan aktiviti

veteran yang didaftarkan di bawah Akta Pertubuhan 1966. Persatuan itu
hendaklah terhenti daripada didaftarkan di bawah Akta Pertubuhan 1966 dan
hendaklah didaftarkan di bawah Akta ini.

_Fasal 18_ menghuraikan keadaan yang Pendaftar boleh membatalkan atau

menggantung mana-mana persatuan veteran berdaftar.

_Fasal 19_ memperkatakan rayuan kepada Menteri oleh sesuatu persatuan

yang terkilan dengan keputusan Pendaftar.

_Fasal 20 bertujuan untuk membolehkan Menteri mengeluarkan arahan bagi_

penerusan fungsi sesuatu persatuan dalam hal jika suatu rayuan oleh persatuan
itu masih belum selesai.

_Fasal 21 mensyaratkan bahawa suatu persatuan veteran mesti menyelesaikan_

pertikaiannya mengikut tatacara dalaman yang ditetapkan.

_Fasal 22 memperkatakan rujukan pertikaian kepada Menteri._

_Fasal 23 memperkatakan kesan penolakan pendaftaran dan pembatalan atau_

penggantungan pendaftaran.

6. Bahagian V mengandungi peruntukan am.

_Fasal 24 memberi Menteri kuasa untuk membuat peraturan-peraturan._

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2726]


-----

