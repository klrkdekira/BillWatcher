---
Year: 2011
Bill: D.R.12/2011 - Rang Undang-Undang Pihak Berkuasa Peranti Perubatan 2011 (Lulus)
Title: D.R.12/2011 - Rang Undang-Undang Pihak Berkuasa Peranti Perubatan 2011 (Lulus)
Download URL: https://www.parlimen.gov.my/files/billindex/pdf/2011/DR122011.pdf
URL: https://www.parlimen.gov.my/files/billindex/pdf/2011/DR122011.pdf
---
---
Reading:
D.R.12/2011
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:03/10/2011
Dibentang Oleh:Y.B. Dato Sri Liow Tiong Lai, Menteri Kesihatan
---

_Pihak Berkuasa Peranti Perubatan_

**D.R. 12/2011**

RANG UNDANG-UNDANG PIHAK BERKUASA PERANTI

PERUBATAN 2011

SUSUNAN FASAL

Bahagian I

PERMULAAN

_Fasal_

1. Tajuk ringkas dan permulaan kuat kuasa

2. Tafsiran

Bahagian II

PIHAK BERKUASA

3. Penubuhan Pihak Berkuasa

4. Keanggotaan Pihak Berkuasa

5. Tempoh jawatan

6. Elaun

7. Pengerusi

8. Pembatalan pelantikan dan peletakan jawatan

9. Pengosongan jawatan

10. Jawatankuasa

11. Penzahiran kepentingan

Bahagian III

FUNGSI dan kuasa PIHAK BERKUASA

12. Fungsi dan kuasa Pihak Berkuasa

13. Pewakilan fungsi dan kuasa Pihak Berkuasa

14. Kuasa Menteri untuk memberikan arahan

15. Penyata, laporan, akaun dan maklumat


-----

2 _Rang Undang-Undang_

Bahagian IV

PEGAWAI DAN PEKHIDMAT PIHAK BERKUASA

_Fasal_

16. Ketua Eksekutif

17. Pelantikan pegawai dan pekhidmat lain

18. Pinjaman dan wang pendahuluan

19. Pembayaran faedah persaraan, dsb.

20. Pihak Berkuasa boleh menerima pakai peraturan-peraturan, dsb.

21. Pengambilan khidmat

22. Penerusan dan penyelesaian prosiding tatatertib

Bahagian V

KEWANGAN

23. Kumpulan Wang

24. Perbelanjaan yang hendaklah dipertanggungkan pada Kumpulan Wang

25. Pemeliharaan Kumpulan Wang

26. Perbelanjaan dan penyediaan anggaran

27. Akaun bank

28. Kuasa untuk meminjam

29. Pelaburan

30. Tatacara kewangan

31. Tahun kewangan

32. Akaun dan laporan

33. Bayaran kepada Kumpulan Wang Disatukan Persekutuan

Bahagian VI

AM

34. Pemulaan pendakwaan

35. Pekhidmat awam

36. Akta Perlindungan Pihak Berkuasa Awam 1948

37. Kewajipan kerahsiaan

38. Pewakilan dalam prosiding sivil

39. Kuasa untuk mengambil khidmat

40. Peraturan-peraturan

41. Perkara yang dilakukan pada menjangkakan pembuatan Akta ini

Jadual


-----

_Pihak Berkuasa Peranti Perubatan_ 3

raNG UNDANG-UNDANG

_b e r n a m a_

Suatu Akta untuk mengadakan peruntukan bagi penubuhan Pihak
Berkuasa Peranti Perubatan untuk mengawal dan mengawal selia
peranti perubatan, industri peranti perubatan dan aktivitinya, dan
menguatkuasakan undang-undang peranti perubatan, dan bagi
perkara-perkara yang berkaitan dengannya.

[ ]

**DIPERBUAT oleh Parlimen Malaysia seperti yang berikut:**

Bahagian I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pihak Berkuasa Peranti**
Perubatan 2011.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Tafsiran**

**2. Dalam Akta ini, melainkan jika konteksnya menghendaki**
makna yang lain—

“anggota” ertinya anggota Pihak Berkuasa di bawah seksyen 4;


-----

4 _Rang Undang-Undang_

“jawatankuasa” ertinya suatu jawatankuasa yang ditubuhkan di
bawah seksyen 10;

“Kumpulan Wang” ertinya Kumpulan Wang yang ditubuhkan
di bawah seksyen 23;

“Menteri” ertinya Menteri yang dipertanggungkan dengan
tanggungjawab bagi kesihatan;

“Pengerusi” ertinya Ketua Pengarah Kesihatan;

“Pihak Berkuasa” ertinya Pihak Berkuasa Peranti Perubatan
yang ditubuhkan di bawah seksyen 3;

“tarikh yang ditetapkan” ertinya tarikh yang ditetapkan di bawah
subseksyen 1(2);

“undang-undang peranti perubatan” ertinya Akta ini dan Akta
Peranti Perubatan 2011 [Akta  ], dan termasuklah mana-mana
perundangan subsidiari yang dibuat di bawah undang-undang ini.

Bahagian II

PIHAK BERKUASA

**Penubuhan Pihak Berkuasa**

**3. (1) Suatu pertubuhan perbadanan dengan nama “Pihak Berkuasa**
Peranti Perubatan” ditubuhkan.

(2) Pihak Berkuasa adalah kekal turun-temurun dan hendaklah
mempunyai suatu meterai perbadanan.

(3) Pihak Berkuasa boleh membawa guaman dan dibawa guaman
atas nama perbadanannya.

(4) Tertakluk kepada dan bagi maksud Akta ini, Pihak Berkuasa,
boleh, atas apa-apa terma yang disifatkannya patut—

_(a)_ membuat kontrak;

_(b) memperoleh, membeli, mengambil, mencagar, memegang,_

menjual dan menikmati apa-apa jenis harta alih dan tak
alih; dan


-----

_Pihak Berkuasa Peranti Perubatan_ 5

_(c)_ memindahkan, menyerahhakkan, menyerahkan,

memulangkan, menggadaikan, menggadai janji, mendemis,
menyerahhakkan semula, memindahkan, atau selainnya
melupuskan, atau memperlakukan mana-mana harta alih
atau harta tak alih atau apa-apa kepentingan dalamnya
yang terletak hak pada Pihak Berkuasa.

**Keanggotaan Pihak Berkuasa**

**4. (1) Pihak Berkuasa hendaklah terdiri daripada anggota yang**
berikut:

_(a)_ Ketua Pengarah Kesihatan sebagai Pengerusi;

_(b) Ketua Eksekutif;_

_(c)_ seorang wakil Kementerian Kewangan;

(d) seorang wakil Kementerian Kesihatan; dan

_(e) tidak lebih daripada lima orang yang mempunyai kepakaran_

dan berpengalaman dalam hal perkara peranti perubatan
yang dilantik oleh Menteri.

(2) Peruntukan dalam Jadual hendaklah terpakai bagi Pihak
Berkuasa.

(3) Menteri boleh meminda peruntukan dalam Jadual melalui
perintah yang disiarkan dalam _Warta._

**Tempoh jawatan**

**5. (1) Tertakluk kepada apa-apa syarat sebagaimana yang dinyatakan**
dalam surat cara pelantikannya, tiap-tiap anggota Pihak Berkuasa
yang dilantik di bawah perenggan 4(1)(e) hendaklah, melainkan
jika dia terlebih dahulu meletakkan atau mengosongkan jawatannya
atau pelantikannya dibatalkan terlebih dahulu, memegang jawatan
selama tempoh tidak melebihi tiga tahun.

(2) Tiap-tiap anggota Pihak Berkuasa yang dilantik di bawah
perenggan 4(1)(e) hendaklah layak untuk dilantik semula tetapi
tiada anggota boleh memegang jawatan lebih daripada dua penggal
berturut-turut.


-----

6 _Rang Undang-Undang_

**Elaun**

**6.** (1) Pengerusi hendaklah dibayar apa-apa elaun yang ditentukan
oleh Menteri selepas berunding dengan Menteri Kewangan.

(2) Semua anggota lain Pihak Berkuasa, selain Ketua Eksekutif,
hendaklah dibayar apa-apa elaun pada kadar yang ditentukan oleh
Menteri selepas berunding dengan Menteri Kewangan.

**Pengerusi**

**7.** (1) Pengerusi Pihak Berkuasa hendaklah mempengerusikan
semua mesyuarat Pihak Berkuasa.

(2) Semasa ketiadaan Pengerusi atas apa-apa sebab, Menteri
hendaklah melantik Timbalan Ketua Pengarah Kesihatan untuk
melaksanakan tugas-tugas Pengerusi.

**Pembatalan pelantikan dan peletakan jawatan**

**8.** (1) Pelantikan mana-mana anggota Pihak Berkuasa selain
anggota yang dilantik di bawah perenggan 4(1)(a), _(b),_ _(c) dan_
_(d) boleh, pada bila-bila masa, dibatalkan oleh Menteri tanpa_
memberikan apa-apa sebab.

(2) Seseorang anggota selain Ketua Eksekutif boleh pada bilabila masa meletakkan jawatannya dengan memberi notis bertulis
yang dialamatkan kepada Menteri.

**Pengosongan jawatan**

**9. Jawatan seseorang anggota Pihak Berkuasa, selain Ketua**
Eksekutif hendaklah menjadi kosong—

_(a) jika dia mati;_

_(b) jika telah dibuktikan terhadapnya atau jika dia telah_

disabitkan atas suatu pertuduhan berkenaan dengan—

(i) kesalahan melibatkan penipuan, kecurangan atau

keburukan akhlak;


-----

_Pihak Berkuasa Peranti Perubatan_ 7

(ii) kesalahan di bawah mana-mana undang-undang

yang berhubungan dengan rasuah; atau

(iii) apa-apa kesalahan lain yang boleh dihukum dengan

pemenjaraan (sama ada pemenjaraan sahaja atau
sebagai tambahan kepada denda atau sebagai ganti
denda) selama lebih daripada dua tahun;

_(c)_ jika kelakuannya, sama ada yang berkaitan dengan tugasnya

sebagai anggota Pihak berkuasa atau selainnya, ialah
kelakuan yang memburukkan nama Pihak Berkuasa;

_(d) jika dia menjadi bankrap;_

_(e)_ jika dia tidak sempurna akal atau selainnya tidak berupaya

menunaikan tugasnya;

_(f)_ dalam hal Pengerusi, jika dia tidak menghadiri mesyuarat

Pihak Berkuasa tiga kali berturut-turut tanpa kebenaran
Menteri;

_(g) dalam hal seseorang anggota Pihak Berkusa selain Pengerusi,_

jika dia tidak menghadiri mesyuarat Pihak Berkuasa tiga
hati berturut-turut tanpa kebenaran Pengerusi;

_(h) jika peletakan jawatannya diterima oleh Menteri; atau_

_(i) jika pelantikannya dibatalkan oleh Menteri._

(2) Jika seseorang anggota yang dilantik di bawah perenggan 4(1)(e)
terhenti menjadi anggota Pihak Berkuasa, Menteri boleh melantik
seorang lain untuk mengisi kekosongan itu bagi baki tempoh
yang anggota yang mengosongkan jawatan itu dilantik mengikut
peruntukan yang terpakai.

**Jawatankuasa**

**10.** (1) Pihak Berkuasa boleh menubuhkan apa-apa jawatankuasa
yang difikirkannya perlu atau suai manfaat untuk membantu
melaksanakan fungsinya.

(2) Pihak Berkuasa boleh melantik mana-mana anggotanya
untuk menjadi pengerusi sesuatu jawatankuasa yang ditubuhkan
di bawah subseksyen (1).

(3) Pihak Berkuasa boleh melantik mana-mana orang menjadi
anggota sesuatu jawatankuasa.


-----

8 _Rang Undang-Undang_

(4) Seseorang anggota jawatankuasa hendaklah memegang
jawatan selama tempoh yang dinyatakan dalam surat pelantikannya
dan layak untuk dilantik semula.

(5) Pihak Berkuasa boleh, pada bila-bila masa membatalkan
pelantikan mana-mana anggota jawatankuasa.

(6) Seseorang anggota jawatankuasa boleh, pada bila-bila masa,
meletakkan jawatannya dengan memberikan notis secara bertulis
kepada pengerusi jawatankuasa itu.

(7) Pihak Berkuasa boleh, pada bila-bila masa, memberhentikan
atau mengubah keanggotaan sesuatu jawatankuasa.

(8) Sesuatu jawatankuasa boleh mengawal selia tatacaranya sendiri.

(9) Sesuatu jawatankuasa adalah tertakluk kepada, dan hendaklah
bertindak mengikut apa-apa arahan yang diberikan kepadanya
oleh Pihak Berkuasa.

(10) Mesyuarat sesuatu jawatankuasa hendaklah diadakan pada
masa dan tempat yang ditentukan oleh pengerusi jawatankuasa
itu.

(11) Sesuatu jawatankuasa hendaklah menyebabkan
supaya—

_(a) minit semua mesyuaratnya disenggarakan dan disimpan_

dalam bentuk yang sepatutnya; dan

_(b) salinan minit mesyuaratnya hendaklah dikemukakan_

kepada Pihak Berkuasa dengan secepat yang dapat
dilaksanakan.

(12) Sesuatu jawatankuasa boleh mengundang mana-mana
orang untuk menghadiri mesyuaratnya bagi maksud menasihatinya
tentang apa-apa perkara yang sedang dibincangkan tetapi orang
itu tidak berhak untuk mengundi pada mesyuarat itu.

(13) Anggota sesuatu jawatankuasa dan mana-mana orang yang
diundang di bawah subseksyen (12) hendaklah dibayar apa-apa
elaun dan belanja lain yang ditentukan oleh Pihak Berkuasa.


-----

_Pihak Berkuasa Peranti Perubatan_ 9

**Penzahiran kepentingan**

**11. (1) Seseorang anggota Pihak Berkuasa atau mana-mana**
jawatankuasa yang ditubuhkan di bawah seksyen 10 yang
mempunyai atau memperoleh suatu kepentingan langsung atau
tidak langsung dengan sendiri, menerusi anggota keluarganya
atau menerusi sekutunya berhubung dengan apa-apa perkara yang
sedang dibincangkan oleh Pihak Berkuasa atau jawatankuasa itu,
mengikut mana-mana yang berkenaan, hendaklah menzahirkan
kepada Pihak Berkuasa atau jawatankuasa itu, mengikut mana-mana
yang berkenaan, hakikat kepentingannya dan jenis kepentingan
itu.

(2) Penzahiran di bawah subseksyen (1) hendaklah direkodkan
dalam minit mesyuarat Pihak Berkuasa atau jawatankuasa itu,
mengikut mana-mana yang berkenaan, yang dalamnya perkara
itu dibincangkan dan, selepas penzahiran itu, anggota itu—

_(a) tidak boleh hadir atau mengambil bahagian dalam mana-_

mana perbincangan atau keputusan Pihak Berkuasa atau
jawatankuasa itu, mengikut mana-mana yang berkenaan,
mengenai perkara itu; dan

_(b) tidak boleh dikira bagi maksud membentuk kuorum_

mesyuarat Pihak Berkuasa atau jawatankuasa itu, mengikut
mana-mana yang berkenaan,

apabila perkara itu dibincangkan atau diputuskan.

(3) Seseorang anggota Pihak Berkuasa atau jawatankuasa yang
tidak menzahirkan kepentingannya sebagaimana yang dikehendaki
di bawah subseksyen (1) melakukan suatu kesalahan dan boleh,
apabila disabitkan, didenda tidak melebihi sepuluh ribu ringgit
atau dipenjarakan selama tempoh tidak melebihi enam bulan atau
kedua-duanya.

(4) Tiada tindakan atau prosiding Pihak Berkuasa atau jawatankuasa
boleh menjadi tidak sah atas alasan bahawa mana-mana anggota
Pihak Berkuasa atau jawatankuasa telah melanggar seksyen ini.

(5) Bagi maksud subseksyen (1)—

“anggota keluarganya” termasuklah—

_(a) suami atau isterinya;_


-----

10 _Rang Undang-Undang_

_(b) ibu atau bapanya (termasuk ibu atau bapa suami_

atau isterinya);

_(c) anaknya (termasuk anak angkat atau anak tiri);_

_(d) adik-beradiknya (termasuk adik-beradik suami atau_

isterinya); dan

_(e) suami atau isteri anaknya atau adik-beradiknya;_

dan

“sekutu” ertinya—

_(a) orang yang merupakan penama atau pekerja anggota_

itu;

_(b) firma yang anggota itu atau mana-mana penamanya_

merupakan seorang pekongsinya;

_(c) pekongsi anggota itu;_

_(d) pemegang amanah sesuatu amanah yang di bawahnya_

anggota itu atau seorang anggota keluarganya
ialah seorang benefisiari; atau

_(e) mana-mana perbadanan mengikut pengertian_

Akta Syarikat 1965 [Akta 125], yang anggota
itu atau mana-mana penamanya atau seseorang
anggota keluarganya ialah seorang pengarah atau
mempunyai pemegangan syer yang substansial
dalam perbadanan itu.

Bahagian III

FUNGSI DAN KUASA PIHAK BERKUASA

**Fungsi dan kuasa Pihak Berkuasa**

**12. (1) Pihak Berkuasa hendaklah mempunyai segala fungsi dan**
kuasa yang dikenakan ke atasnya di bawah undang-undang peranti
perubatan dan hendaklah juga mempunyai fungsi yang berikut:

_(a) melaksanakan dan menguatkuasakan dan menimbangkan_

dan mengesyorkan pembaharuan kepada undang-undang
peranti perubatan;

_(b) untuk mengawal selia semua perkara yang berhubungan_

dengan peranti perubatan, industri peranti perubatan dan
aktivitinya;


-----

_Pihak Berkuasa Peranti Perubatan_ 11

_(c) untuk menggalakkan dan mempromosi pembangunan peranti_

perubatan, industri peranti perubatan dan aktivitinya
termasuklah dalam bidang penyelidikan dan latihan;

_(d) untuk memberi perkhidmatan perundingan dan nasihat_

dan apa-apa perkhidmatan lain berhubung dengan peranti
perubatan, industri peranti perubatan dan aktivitinya;

_(e)_ untuk menggunakan segala harta Pihak Berkuasa, harta

alih dan tak alih, mengikut apa-apa cara yang difikirkan
suai manfaat oleh Pihak Berkuasa termasuk mendapatkan
pinjaman bagi menggadai janji apa-apa harta;

_(f) untuk mengenakan fi atau caj bagi perkhidmatan yang_

diberikan oleh Pihak Berkuasa; dan

_(g) untuk memberi pinjaman dan biasiswa kepada pekhidmat_

Pihak Berkuasa bagi apa-apa maksud sebagaimana yang
diluluskan oleh Menteri.

(2) Pihak Berkuasa hendaklah mempunyai segala kuasa yang
perlu, bagi atau berkaitan atau yang bersampingan dengan
pelaksanaan fungsinya di bawah Akta ini.

**Pewakilan fungsi dan kuasa Pihak Berkuasa**

**13. (1) Pihak Berkuasa boleh, secara bertulis, mewakilkan mana-**
mana fungsi atau kuasanya kecuali kuasa membuat perundangan
subsidiari, kepada—

_(a) Pengerusi;_

_(b) seseorang anggota Pihak Berkuasa; atau_

_(c) suatu jawatankuasa._

(2) Seseorang anggota Pihak Berkuasa atau suatu jawatankuasa
mengikut mana-mana yang berkenaan, yang diwakilkan dengan
fungsi dan kuasa tersebut terikat untuk mematuhi dan mengambil
kira segala syarat dan sekatan yang dikenakan oleh Pihak Berkuasa
dan segala kehendak, tatacara dan perkara yang dinyatakan oleh
Pihak Berkuasa.

(3) Mana-mana fungsi dan kuasa yang diwakilkan di bawah
seksyen ini hendaklah dilaksanakan dan dijalankan atas nama dan
bagi pihak Pihak Berkuasa.


-----

12 _Rang Undang-Undang_

(4) Pewakilan di bawah seksyen ini tidak menghalang Pihak
Berkuasa daripada melaksanakan atau menjalankan sendiri manamana fungsi dan kuasa yang telah diwakilkan itu pada bila-bila
masa.

**Kuasa Menteri untuk memberikan arahan**

**14.** (1) Pihak Berkuasa hendaklah bertanggungjawab kepada
Menteri.

(2) Menteri boleh, dari semasa ke semasa, memberi Pihak
Berkuasa arahan yang bersifat am selaras dengan peruntukan Akta
ini yang berhubungan dengan pelaksanaan fungsi dan kuasa Pihak
Berkuasa dan Pihak Berkuasa hendaklah melaksanakan arahan itu
dengan seberapa segera yang mungkin.

**Penyata, laporan, akaun dan maklumat**

**15.** (1) Pihak Berkuasa hendaklah memberi Menteri apa-apa
penyata, laporan, akaun dan maklumat berkenaan dengan aktiviti
dan kewangannya sebagaimana yang dikehendaki atau diarahkan
oleh Menteri dari semasa ke semasa.

(2) Penyata, laporan, akaun dan maklumat itu hendaklah dalam
apa-apa bentuk dan hendaklah mengandungi apa-apa maklumat
yang berhubungan dengan ulasan dan dasar Pihak Berkuasa dan
apa-apa perkara lain sebagaimana yang dinyatakan oleh Menteri
dari semasa ke semasa.

Bahagian IV

PEGAWAI DAN PEKHIDMAT PIHAK BERKUASA

**Ketua Eksekutif**

**16.** (1) Menteri hendaklah melantik seorang yang mempunyai
kelayakan saintifik, pengetahuan teknikal dan pengalaman dalam
bidang peranti perubatan atau perkara yang berhubungan dengan
peranti perubatan untuk menjadi Ketua Eksekutif bagi menjalankan
fungsi Pihak Berkuasa atas apa-apa terma dan syarat sebagaimana
yang difikirkan wajar.


-----

_Pihak Berkuasa Peranti Perubatan_ 13

(2) Semasa ketiadaan Ketua Eksekutif atas apa-apa sebab,
Menteri hendaklah melantik seorang pegawai Pihak Berkuasa
untuk melaksanakan tugas-tugas Ketua Eksekutif.

(3) Pihak Berkuasa hendaklah meletakhakkan pada Ketua
Eksekutif apa-apa fungsi dan kuasa Pihak Berkuasa di bawah
Akta ini.

(4) Ketua Eksekutif hendaklah bertanggungjawab bagi pentadbiran
dan pengurusan fungsi dan hal ehwal hari ke hari Pihak Berkuasa
pada keseluruhannya.

(5) Ketua Eksekutif hendaklah mempunyai kawalan am ke atas
pegawai dan pekhidmat Pihak Berkuasa.

(6) Ketua Eksekutif hendaklah melaksanakan apa-apa kewajipan
lain yang diarahkan oleh Menteri atau Pihak Berkuasa dari semasa
ke semasa.

**Pelantikan pegawai dan pekhidmat lain**

**17.** (1) Pihak Berkuasa boleh mengambil khidmat apa-apa
bilangan pegawai dan pekhidmat yang difikirkan wajar dan perlu
dan atas apa-apa terma dan syarat yang didapatinya sesuai bagi
menjalankan maksud undang-undang peranti perubatan.

(2) Pihak Berkuasa boleh, dengan kelulusan Menteri, menentukan
syarat perkhidmatan pegawai dan pekhidmatnya.

**Pinjaman dan wang pendahuluan**

**18.** Pihak Berkuasa boleh memberikan pinjaman dan wang
pendahuluan kepada pegawai dan pekhidmatnya bagi apa-apa
maksud dan atas apa-apa terma dan syarat yang ditentukan oleh
Pihak Berkuasa.

**Pembayaran faedah persaraan, dsb.**

**19.** Pihak Berkuasa boleh membuat perkiraan bagi pembayaran
kepada pegawai dan pekhidmatnya dan orang tanggungan mereka
apa-apa faedah persaraan, ganjaran dan elaun lain yang ditentukan
oleh Pihak Berkuasa.


-----

14 _Rang Undang-Undang_

**Pihak Berkuasa boleh menerima pakai peraturan-peraturan,**
**dsb.**

**20.** Pihak Berkuasa boleh, dengan kelulusan Menteri, menerima
pakai dengan apa-apa ubah suaian yang difikirkannya patut apaapa peraturan-peraturan, kaedah-kaedah, dasar, surat pekeliling dan
arahan yang dibuat atau dikeluarkan oleh Kerajaan Persekutuan
berhubung dengan apa-apa perkara di bawah Bahagian ini.

**Pengambilan khidmat**

**21. (1) Pihak Berkuasa hendaklah, pada tarikh yang ditetapkan,**
menerima ke dalam pengambilan khidmatnya tiap-tiap orang yang
sebaik sebelum tarikh itu berada dalam pengambilan khidmat atau
perkhidmatan Biro Peranti Perubatan, Kementerian Kesihatan,
Malaysia dan yang telah diberi pilihan oleh Kerajaan Malaysia
dan telah memilih untuk berkhidmat sebagai pekerja Pihak
Berkuasa.

(2) Tiap-tiap orang yang memilih di bawah subseksyen (1)
untuk berkhidmat sebagai pekerja Pihak Berkuasa hendaklah
diambil khidmat oleh Pihak Berkuasa atas terma dan syarat
perkhidmatan yang tidak kurang baiknya daripada terma dan
syarat perkhidmatan yang kepadanya dia berhak sebaik sebelum
tarikh yang ditetapkan.

(3) Sehingga terma dan syarat perkhidmatan pekerjanya
ditentukan oleh Pihak Berkuasa, skim dan terma dan syarat
perkhidmatan termasuk undang-undang yang terpakai bagi
kelakuan dan tatatertib pekerja Kerajaan hendaklah, secara
_mutatis mutandis terus terpakai bagi tiap-tiap orang yang_
diambil khidmat oleh Pihak Berkuasa di bawah subseksyen (1).

(4) Menteri boleh melalui perintah membuat apa-apa ubah
suaian yang perlu kepada skim dan terma dan syarat perkhidmatan
yang disebut dalam subseksyen (3) bagi maksud menghapuskan
kesulitan yang berbangkit daripada peruntukan subseksyen itu.

**Penerusan dan penyelesaian prosiding tatatertib**

**22. (1) Jika pada tarikh yang ditetapkan apa-apa prosiding tatatertib**
belum selesai atau wujud terhadap mana-mana pekerja Kerajaan
yang telah memilih untuk masuk ke dalam perkhidmatan Pihak
Berkuasa, prosiding itu hendaklah diteruskan dan diselesaikan oleh


-----

_Pihak Berkuasa Peranti Perubatan_ 15

Pihak Berkuasa, dan undang-undang yang terpakai bagi pekerja
itu sebaik sebelum tarikh yang ditetapkan berhubung dengan
prosiding itu hendaklah terpakai bagi prosiding yang diteruskan
dan diselesaikan di bawah seksyen ini.

(2) Sesuatu perintah, keputusan atau arahan yang dibuat atau
diberikan oleh sesuatu pihak berkuasa tatatertib Pihak Berkuasa
menurut seksyen ini hendaklah berkenaan dengan pekerja Kerajaan
itu sedemikian mempunyai kuat kuasa dan kesan yang sama dengan
perintah, keputusan atau arahan yang dibuat atau diberikan oleh
Pihak Berkuasa Tatatertib, Lembaga Tatatertib atau Lembaga
Rayuan Tatatertib, mengikut mana-mana yang berkenaan, di bawah
undang-undang yang disebut dalam subseksyen (1).

(3) Menteri boleh melalui perintah membuat apa-apa ubah
suaian yang perlu kepada undang-undang yang disebut dalam
subseksyen (1) dalam pemakaiannya kepada pekerja Kerajaan itu
jika perlu bagi maksud menghapuskan kesulitan yang berbangkit
daripada peruntukan subseksyen itu.

Bahagian V

KEWANGAN

**Kumpulan Wang**

**23. (1) Suatu Kumpulan Wang yang dinamakan “Kumpulan Wang**
Pihak Berkuasa Peranti Perubatan” ditubuhkan dan hendaklah
ditadbirkan dan dikawal oleh Pihak Berkuasa.

(2) Kumpulan Wang hendaklah terdiri daripada—

_(a) apa-apa wang yang diperuntukkan oleh Parlimen dari_

semasa ke semasa bagi maksud Akta ini dan undangundang peranti perubatan;

_(b) semua atau mana-mana bahagian fi pendaftaran, lesen_

atau fi lain, caj pentadbiran, levi atau caj lain yang
dikenakan oleh atau yang kena dibayar kepada Pihak
Berkuasa di bawah undang-undang peranti perubatan;

_(c)_ semua wang yang diperoleh sebagai pendapatan daripada

pelaburan yang dibuat oleh Pihak Berkuasa;


-----

16 _Rang Undang-Undang_

_(d) semua wang yang diperoleh daripada penjualan, pelupusan,_

pemajakan atau penyewaan, atau apa-apa urusan lain
mengenai, apa-apa harta, gadai janji, gadaian atau debentur
yang terletak hak pada atau yang diperoleh oleh Pihak
Berkuasa;

_(e) semua wang yang didapati daripada perkhidmatan_

perundingan dan nasihat dan apa-apa perkhidmatan lain
yang diberikan oleh Pihak Berkuasa;

_(f) semua wang dan harta lain yang dengan apa-apa cara_

menjadi kena dibayar kepada atau terletak hak pada
Pihak Berkuasa berkenaan dengan apa-apa perkara yang
bersampingan dengan fungsi dan kuasanya;

_(g)_ wang yang dipinjam oleh Pihak Berkuasa di bawah

seksyen 28; dan

_(h) semua wang lain yang diterima secara sah oleh Pihak_

Berkuasa.

**Pembelanjaan hendaklah dipertanggungkan pada Kumpulan**
**Wang**

**24. (1) Kumpulan Wang hendaklah dibelanjakan bagi maksud**
yang berikut—

_(a) membayar apa-apa perbelanjaan yang dilakukan secara_

sah oleh Pihak Berkuasa;

_(b) membayar elaun dan perbelanjaan lain anggota Pihak_

Berkuasa dan anggota jawatankuasa dan saraan dan
perbelanjaan lain pegawai dan pekhidmat Pihak Berkuasa,
termasuklah pemberian pinjaman dan wang pendahuluan,
elaun persaraan, faedah persaraan dan ganjaran;

_(c) membayar apa-apa belanja, kos, perbelanjaan atau bayaran_

lain yang dilakukan atau diterima dengan sepatutnya
oleh Pihak Berkuasa dalam pelaksanaan fungsinya dan
penjalanan kuasanya di bawah undang-undang peranti
perubatan termasuklah pengambilan perunding, fi dan
kos guaman serta caj dan kos lain;


-----

_Pihak Berkuasa Peranti Perubatan_ 17

_(d) membeli atau menyewa kelengkapan, mesin dan apa-apa_

bahan lain, memperoleh tanah dan apa-apa aset, dan
membina bangunan, dan menjalankan apa-apa kerja dan
usaha lain dalam pelaksanaan fungsinya dan penjalanan
kuasa di bawah undang-undang peranti perubatan;

_(e) membayar balik apa-apa wang yang dipinjamkan di bawah_

seksyen 28 dan bunga yang kena dibayar atasnya; dan

_(f) pada amnya membayar apa-apa belanja bagi melaksanakan_

peruntukan undang-undang peranti perubatan.

**Pemeliharaan Kumpulan Wang**

**25.** Pihak Berkuasa berkewajipan memelihara Kumpulan Wang

dengan melaksanakan fungsinya dan penjalanan kuasanya di bawah
Akta ini dengan sedemikian cara supaya dapat dipastikan bahawa
jumlah hasil Pihak Berkuasa mencukupi untuk membayar semua
jumlah wang yang boleh dipertanggungkan dengan sepatutnya
kepada akaun hasilnya, termasuklah susut nilai dan bunga atas
modal, dari setahun ke setahun.

**Perbelanjaan dan penyediaan anggaran**

**26. (1) Perbelanjaan Pihak Berkuasa setakat amaun yang**
dibenarkan oleh Menteri bagi mana-mana satu tahun hendaklah
dibayar daripada Kumpulan Wang.

(2) Sebelum 1 September setiap tahun, Pihak Berkuasa hendaklah
mengemukakan kepada Menteri suatu anggaran perbelanjaan
termasuklah perbelanjaan bagi program penyelidikan dan
pembangunan bagi tahun yang berikutnya dalam apa-apa bentuk
yang mengandungi apa-apa butir sebagaimana yang diarahkan
oleh Menteri.

(3) Menteri hendaklah, sebelum 1 Januari tahun yang berikutnya,
memberitahu Pihak Berkuasa amaun yang dibenarkan bagi
perbelanjaan secara amnya atau amaun yang dibenarkan bagi
setiap jenis perbelanjaan berdasarkan anggaran yang disediakan
di bawah subseksyen (2).


-----

18 _Rang Undang-Undang_

(4) Pihak Berkuasa boleh pada bila-bila masa mengemukakan
kepada Menteri suatu anggaran perbelanjaan tambahannya bagi
mana-mana satu tahun dan Menteri boleh membenarkan keseluruhan
atau mana-mana bahagian perbelanjaan tambahan yang termasuk
dalam anggaran perbelanjaan tambahan itu.

**Akaun bank**

**27.** Pihak Berkuasa hendaklah membuka dan menyenggara

suatu akaun atau akaun-akaun dengan mana-mana institusi atau
institusi-institusi kewangan di Malaysia yang difikirkan patut oleh
Pihak Berkuasa, selepas berunding dengan Menteri; dan tiap-tiap
akaun itu hendaklah dikendalikan seberapa yang boleh melalui
cek yang ditandatangani oleh mana-mana orang yang diberi kuasa
oleh Pihak Berkuasa bagi maksud itu dari semasa ke semasa.

**Kuasa untuk meminjam**

**28.** Pihak Berkuasa boleh, dari semasa ke semasa, meminjam

dalam apa-apa bentuk dan pada apa-apa kadar bunga dan bagi
apa-apa tempoh dan atas apa-apa terma tentang masa dan kaedah
pembayaran balik dan selainnya, sebagaimana yang diluluskan oleh
Menteri dengan persetujuan Menteri Kewangan, apa-apa wang
yang diperlukan oleh Pihak Berkuasa bagi memenuhi mana-mana
obligasinya atau bagi melaksanakan mana-mana kewajipannya.

**Pelaburan**

**29. Wang Pihak Berkuasa hendaklah, setakat yang tidak diperlukan**
untuk dibelanjakan dengan segera oleh Pihak Berkuasa di bawah
Akta ini, dilaburkan mengikut apa-apa cara yang diluluskan oleh
Menteri dengan persetujuan Menteri Kewangan.

**Tatacara kewangan**

**30. Tertakluk kepada peruntukan Akta ini dan kelulusan Menteri,**
Pihak Berkuasa hendaklah menentukan tatacara kewangannya
sendiri.


-----

_Pihak Berkuasa Peranti Perubatan_ 19

**Tahun kewangan**

**31. Tahun kewangan Pihak Berkuasa hendaklah bermula pada**
1 Januari dan berakhir pada 31 Disember setiap tahun.

**Akaun dan laporan**

**32. (1) Pihak Berkuasa hendaklah menyebabkan supaya disimpan**
akaun yang sepatutnya bagi Kumpulan Wang dan laporan
aktivitinya yang sepatutnya disimpan dan hendaklah, dengan
seberapa segera yang mungkin selepas berakhirnya setiap tahun
kewangan, menyebabkan supaya disediakan bagi tahun kewangan
itu—

_(a) suatu penyata akaun Pihak Berkuasa yang hendaklah_

mengandungi suatu kunci kira-kira dan akaun pendapatan
dan perbelanjaan; dan

_(b) suatu pernyataan mengenai aktiviti._

(2) Pihak Berkuasa hendaklah menyebabkan supaya penyata
akaun itu diaudit oleh juruaudit bebas yang dilantik oleh Pihak
Berkuasa.

(3) Pihak Berkuasa hendaklah dengan seberapa segera yang
mungkin menghantar suatu salinan penyata akaun yang diperakui
oleh juruaudit dan suatu salinan laporan juruaudit kepada Menteri
yang hendaklah menyebabkan supaya penyata dan laporan itu
dibentangkan di hadapan kedua-dua Majlis Parlimen.

(4) Akta Badan Berkanun (Akaun dan Laporan Tahunan) 1980

[Akta 240] hendaklah terpakai bagi Pihak Berkuasa.

**Bayaran kepada Kumpulan Wang Disatukan Persekutuan**

**33.** Pihak Berkuasa boleh atas arahan Kerajaan Persekutuan
menyebabkan dibayar kepada Kumpulan Wang Disatukan Persekutuan
suatu amaun tidak melebihi dua puluh peratus daripada lebihan
semasa tahunannya selepas tahun kelima pengendaliannya.


-----

20 _Rang Undang-Undang_

Bahagian VI

AM

**Pendakwaan**

**34. Tiada pendakwaan boleh dimulakan bagi mana-mana kesalahan**
di bawah Akta ini tanpa keizinan secara bertulis daripada Pendakwa
Raya.

**Pekhidmat awam**

**35.** Pengerusi, anggota Pihak Berkuasa dan mana-mana
jawatankuasanya, dan semua pegawai dan ejen Pihak Berkuasa,
semasa menunaikan kewajipan mereka di bawah Akta ini sebagai
Pengerusi, anggota, pegawai atau ejen sedemikian, hendaklah
disifatkan sebagai pekhidmat awam mengikut pengertian Kanun
Keseksaan [Akta 574].

**Akta Perlindungan Pihak Berkuasa Awam 1948**

**36.** Akta Perlindungan Pihak Berkuasa Awam 1948 [Akta 198]
hendaklah terpakai bagi apa-apa tindakan, guaman, pendakwaan
atau prosiding terhadap Pihak Berkuasa, mana-mana anggota Pihak
Berkuasa, mana-mana anggota jawatankuasa, atau mana-mana
pegawai atau ejen Pihak Berkuasa berkenaan dengan apa-apa
perbuatan, keabaian atau keingkaran yang dibuat atau dilakukan
olehnya dengan suci hati atau apa-apa peninggalan yang ditinggalkan
olehnya dengan suci hati, atas sifat sedemikian.

**Kewajipan kerahsiaan**

**37. (1) Kecuali bagi mana-mana maksud Akta ini atau bagi**
maksud apa-apa prosiding sivil atau jenayah di bawah mana-mana
undang-undang bertulis atau jika selainnya dibenarkan oleh Pihak
Berkuasa—

_(a) tiada anggota Pihak Berkuasa atau mana-mana_

jawatankuasanya atau mana-mana pegawai atau ejen
Pihak Berkuasa atau mana-mana orang yang menghadiri
mana-mana mesyuarat Pihak Berkuasa atau mana-mana
jawatankuasanya, sama ada dalam tempoh jawatannya


-----

_Pihak Berkuasa Peranti Perubatan_ 21

atau dalam tempoh pekerjaannya atau selepas itu, boleh
menzahirkan apa-apa maklumat yang didapatinya semasa
melaksanakan tugasnya dan yang tidak disiarkan menurut
Akta ini; dan

_(b) tiada seorang lain pun yang melalui apa-apa cara mempunyai_

akses kepada apa-apa maklumat atau dokumen yang
berhubungan dengan hal ehwal Pihak Berkuasa boleh
menzahirkan maklumat atau dokumen itu.

(2) Mana-mana orang yang melanggar subseksyen (1) melakukan

suatu kesalahan dan boleh, apabila disabitkan, didenda tidak
melebihi sepuluh ribu ringgit atau dipenjarakan selama suatu
tempoh tidak melebihi enam bulan atau kedua-duanya.

**Pewakilan dalam prosiding sivil**

**38.** Walau apa pun dalam mana-mana undang-undang bertulis
yang lain—

_(a)_ dalam mana-mana prosiding sivil oleh atau terhadap Pihak

Berkuasa; atau

_(b) dalam mana-mana prosiding sivil yang lain dalamnya Pihak_

Berkuasa dikehendaki atau dibenarkan oleh mahkamah
untuk diwakili, atau untuk didengar, atau selainnya
berhak untuk diwakili atau didengar,

mana-mana orang yang diberi kuasa oleh Pihak Berkuasa bagi
maksud itu boleh, bagi pihak Pihak Berkuasa, memulakan prosiding
sedemikian atau hadir dalam prosiding itu dan boleh membuat
semua kehadiran dan permohonan dan melakukan segala perbuatan
berkenaan dengan prosiding itu bagi pihak Pihak Berkuasa.

**Kuasa untuk mengambil khidmat**

**39.** Pihak Berkuasa boleh mengambil khidmat dan membayar
ejen, penasihat-penasihat teknikal dan badan penilaian pematuhan,
termasuk peguam bela dan peguam cara, jurubank, perunding
dan orang lain, untuk menjalankan apa-apa urusan atau untuk
melakukan apa-apa perbuatan yang dikehendaki untuk diuruskan
atau dilakukan pada melaksanakan fungsinya atau bagi melaksanakan
maksud Akta ini dengan lebih baik.


-----

22 _Rang Undang-Undang_

**Peraturan-peraturan**

**40. Menteri boleh, selepas berunding dengan Pihak Berkuasa,**
membuat peraturan-peraturan sebagaimana perlu atau suai manfaat
bagi melaksanakan sepenuhnya atau bagi melaksanakan peruntukan
Akta ini.

**Perkara yang dilakukan pada menjangkakan pembuatan**
**Akta ini**

**41.** Segala perkara yang dilakukan oleh mana-mana orang atau
pihak berkuasa bagi pihak Pihak Berkuasa sebagai persediaan
atau ke arah pelaksanaan yang sepatutnya Akta ini, dan apaapa perbelanjaan yang dilakukan berhubung dengannya, pada
menjangkakan pembuatan Akta ini hendaklah disifatkan telah
dibenarkan di bawah Akta ini, dan segala hak yang diperoleh atau
obligasi yang ditanggung bagi pihak Pihak Berkuasa daripada
apa-apa yang dilakukan sedemikian hendaklah apabila Akta ini
mula berkuat kuasa disifatkan sebagai hak dan obligasi Pihak
Berkuasa.

Jadual

[Seksyen 4]

**Masa dan tempat mesyuarat**

**1. (1) Pihak Berkuasa hendaklah mengadakan seberapa banyak mesyuarat yang**
perlu bagi melaksanakan fungsinya dengan cekap dan mesyuarat itu hendaklah
diadakan di tempat dan pada masa yang diputuskan oleh Pengerusi, dengan
syarat bahawa Pengerusi tidak boleh membenarkan lebih daripada dua bulan
berlalu antara mesyuarat.

(2) Pengerusi hendaklah memanggil mesyuarat jika diminta berbuat

demikian secara bertulis oleh Menteri atau oleh sekurang-kurangnya dua orang
anggota Pihak Berkuasa.

**Kuorum**

**2. Pengerusi dan empat anggota Pihak Berkuasa yang lain hendaklah**
membentuk kuorum bagi mana-mana mesyuarat Pihak Berkuasa.


-----

_Pihak Berkuasa Peranti Perubatan_ 23

**Undi pemutus**

**3. Jika mengenai apa-apa persoalan yang hendak ditentukan oleh Pihak**
Berkuasa terdapat bilangan undi yang sama banyak, Pengerusi hendaklah
mempunyai undi pemutus sebagai tambahan kepada undi biasanya.

**Pihak Berkuasa boleh mengundang orang lain untuk menghadiri**
**mesyuarat**

**4. (1) Pihak Berkuasa boleh mengundang mana-mana orang untuk menghadiri**
mana-mana mesyuarat atau pertimbangtelitian Pihak Berkuasa bagi maksud
menasihatinya tentang apa-apa perkara yang sedang dibincangkannya, tetapi
mana-mana orang yang hadir itu tidak berhak untuk mengundi pada mesyuarat
atau pertimbangtelitian itu.

(2) Seseorang yang diundang di bawah subperenggan (1) hendaklah dibayar

apa-apa elaun sebagaimana yang ditentukan oleh Pihak Berkuasa.

**Ketetapan tanpa bermesyuarat**

**5.** (1) Sesuatu ketetapan dianggap telah diluluskan dalam sesuatu mesyuarat
Pihak Berkuasa jika—

_(a) semua anggota Pihak Berkuasa telah dimaklumkan tentang ketetapan_

yang dicadangkan itu, atau usaha yang munasabah telah dibuat untuk
memaklumkan semua anggota Pihak Berkuasa tentang ketetapan yang
dicadangkan itu; dan

_(b)_ tanpa bermesyuarat, semua anggota Pihak Berkuasa menandakan

persetujuan tentang ketetapan itu mengikut cara yang ditentukan
oleh Pihak Berkuasa di bawah subperenggan (2).

(2) Subperenggan (1) terpakai hanya jika Pihak Berkuasa—

_(a) memutuskan bahawa subperenggan itu terpakai; dan_

_(b) memutuskan cara yang dengannya anggota Pihak Berkuasa boleh_

menandakan persetujuan tentang ketetapan itu.

**Meterai perbadanan bagi Pihak Berkuasa**

**6. (1) Pihak Berkuasa hendaklah mempunyai suatu meterai perbadanan yang**
hendaklah mengandungi apa-apa tanda yang diluluskan oleh Pihak Berkuasa
dan meterai itu dari semasa ke semasa boleh ditukar, diubah atau dibuat baharu
sebagaimana yang difikirkan patut oleh Pihak Berkuasa.

(2) Meterai perbadanan itu hendaklah disimpan dalam jagaan Ketua Eksekutif

atau mana-mana pegawai lain yang diberi kuasa oleh Ketua Eksekutif dan
hendaklah disahkan olehnya atau mana-mana orang lain yang diberi kuasa
oleh Ketua Eksekutif secara bertulis.


-----

24 _Rang Undang-Undang_

(3) Segala surat ikatan, dokumen dan surat cara lain yang berupa sebagai

dimeteraikan dengan meterai itu, dan yang disahkan mengikut subseksyen (2),
hendaklah disifatkan telah disempurnakan dengan sah sehingga dibuktikan
sebaliknya.

(4) Walau apapun subseksyen (3), mana-mana surat ikatan, dokumen atau

surat cara yang jika disempurnakan oleh seseorang yang bukan suatu pertubuhan
perbadanan tidak akan dikehendaki supaya dimeteraikan boleh disempurnakan
mengikut cara yang serupa oleh pegawai Pihak Berkuasa yang diberi kuasa
oleh Pihak Berkuasa bagi maksud itu.

(5) Meterai Pihak Berkuasa hendaklah diberi pengiktirafan rasmi dan

kehakiman.

**Minit**

**7. (1) Pihak Berkuasa dan tiap-tiap jawatankuasa hendaklah menyebabkan**
supaya minit kesemua mesyuaratnya disenggarakan dan disimpan dalam bentuk
yang sepatutnya.

(2) Sesuatu jawatankuasa hendaklah menyebabkan salinan minit kesemua

mesyuaratnya dikemukakan kepada Pihak Berkuasa dengan secepat yang dapat
dilaksanakan.

(3) Minit yang dibuat mengenai mesyuarat Pihak Berkuasa atau

sesuatu jawatankuasa, jika ditandatangani dengan sewajarnya, hendaklah
diterima dalam mana-mana prosiding undang-undang sebagai keterangan prima
_facie mengenai fakta yang dinyatakan dalam minit itu tanpa bukti selanjutnya_
dan

(4) Tiap-tiap mesyuarat Pihak Berkuasa atau jawatankuasa yang berkenaan

dengan prosiding yang minitnya telah dibuat sewajarnya mengikut subperenggan
(1) dan (2) hendaklah disifatkan telah dipanggil dan diadakan dengan sewajarnya
dan semua anggota dalam mesyuarat itu layak dengan sewajarnya untuk
bertindak.

**Tatacara**

**8. Pihak Berkuasa boleh mengawal selia tatacaranya sendiri.**

**Kesahan perbuatan dan prosiding**

**9. Tiada perbuatan yang dilakukan atau prosiding yang diambil di bawah**
Akta ini boleh dipersoalkan atas alasan bahawa—

_(a) ada apa-apa kekosongan dalam keanggotaan, atau ada apa-apa kecacatan_

dalam penubuhan Pihak Berkuasa; atau

_(b) apa-apa peninggalan, kecacatan atau ketidakteraturan yang tidak_

menyentuh merit kes itu.


-----

_Pihak Berkuasa Peranti Perubatan_ 25

**Anggota hendaklah menumpukan masa kepada urusan Pihak Berkuasa**

**10.** Anggota Pihak Berkuasa hendaklah menumpukan masa kepada urusan

Pihak Berkuasa sebagaimana yang perlu untuk menunaikan kewajipan mereka
dengan berkesan.

HURAIAN

Akta Peranti Perubatan 2011 yang dicadangkan (“Akta yang dicadangkan”)
bertujuan untuk menubuhkan suatu pertubuhan perbadanan yang dikenali
sebagai “Pihak Berkuasa Peranti Perubatan” (“Pihak Berkuasa”) yang akan
dipertanggungkan dengan tanggungjawab mengawal dan mengawal selia peranti
perubatan, industri peranti perubatan dan aktivitinya, serta melaksanakan dan
menguatkuasakan undang-undang peranti perubatan.

Bahagian I

2. Bahagian I Akta yang dicadangkan mengandungi perkara permulaan.

_Fasal 1 mengandungi tajuk ringkas dan bertujuan membenarkan Menteri_

menetapkan tarikh permulaan kuat kuasa Akta yang dicadangkan.

_Fasal 2 mengandungi takrif pelbagai ungkapan yang digunakan dalam_

Akta yang dicadangkan.

Bahagian II

3. Bahagian II Akta yang dicadangkan mengandungi peruntukan berhubung
dengan penubuhan Pihak Berkuasa Peranti Perubatan.

_Fasal 3 bertujuan mengadakan peruntukan bagi penubuhan Pihak_

Berkuasa.

_Fasal 4 dan 5 mengandungi peruntukan mengenai keanggotaan Pihak_

Berkuasa dan tempoh jawatan anggotanya.

_Fasal 6 mengadakan peruntukan bagi pembayaran elaun kepada anggota_

Pihak Berkuasa.

_Fasal 7_ menyatakan bahawa Pengerusi hendaklah mempengerusikan

mesyuarat Pihak Berkuasa.

_Fasal 8 mengadakan peruntukan bagi pembatalan pelantikan anggota Pihak_

Berkuasa.


-----

26 _Rang Undang-Undang_

_Fasal 9 menyatakan keadaan yang menjadikan jawatan seseorang anggota_

Pihak Berkuasa kosong.

_Fasal 10 bertujuan mengadakan peruntukan untuk memberi Pihak Berkuasa_

kuasa menubuhkan jawatankuasa untuk membantu Pihak Berkuasa dalam
melaksanakan fungsi di bawah Akta yang dicadangkan.

_Fasal 11 mengenakan kewajipan ke atas seseorang anggota Pihak Berkuasa_

dan sesuatu jawatankuasa yang ditubuhkan oleh Pihak Berkuasa untuk
menzahirkan kepentingannya dalam apa-apa perkara yang sedang dibincangkan
oleh Pihak Berkuasa atau jawatankuasa.

Bahagian III

4. Bahagian III Akta yang dicadangkan mengandungi peruntukan berhubung
dengan fungsi Pihak Berkuasa.

_Fasal 12 memperkatakan fungsi dan kuasa Pihak Berkuasa._

_Fasal 13 bertujuan mengadakan peruntukan bagi pewakilan fungsi dan_

kuasa Pihak Berkuasa.

_Fasal 14 bertujuan untuk memberi Menteri kuasa bagi mengeluarkan_

arahan kepada Pihak Berkuasa.

_Fasal 15 menghendaki Pihak Berkuasa memberikan penyata, akaun dan_

maklumat kepada Menteri.

Bahagian IV

5. Bahagian IV Akta yang dicadangkan mengandungi peruntukan mengenai
Ketua Eksekutif dan pegawai serta pekhidmat Pihak Berkuasa.

_Fasal 16 mengandungi peruntukan berkenaan dengan kuasa dan kewajipan_

Ketua Eksekutif.

_Fasal 17 bertujuan untuk memberi Pihak Berkuasa kuasa bagi mengambil_

kerja pegawai dan pekhidmat Pihak Berkuasa.

_Fasal 18 bertujuan memberi Pihak Berkuasa kuasa untuk memberi pinjaman_

dan pendahuluan kepada pegawai dan pekhidmatnya.

_Fasal 19 memperkatakan kuasa Pihak Berkuasa untuk membuat bayaran tertentu,_

seperti faedah persaraan dan ganjaran kepada pegawai dan pekhidmatnya.

_Fasal 20 membenarkan Pihak Berkuasa untuk menerima pakai peraturan-_

peraturan, kaedah-kaedah, dasar, dsb. yang dikeluarkan oleh Kerajaan Persekutuan
berhubung dengan apa-apa perkara di bawah Bahagian III Akta yang dicadangkan
yang berkenaan dengan pegawai dan pekhidmat Pihak Berkuasa.

_Fasal 21 dan 22 memperkatakan tentang pengambilan kerja pekhidmat_

kerajaan dan penerusan serta penyelesaian tatacara tatatertib.


-----

_Pihak Berkuasa Peranti Perubatan_ 27

Bahagian V

6. Bahagian V Akta yang dicadangkan mengandungi peruntukan kewangan.

_Fasal 23 mengadakan peruntukan bagi penubuhan Kumpulan Wang Pihak_

Berkuasa Peranti Perubatan (Kumpulan Wang) dan _fasal 24 menyatakan_
perbelanjaan yang boleh dipertanggungkan pada Kumpulan Wang.

_Fasal 25 meletakkan kewajipan ke atas Pihak Berkuasa untuk memelihara_

Kumpulan Wang.

_Fasal 26 memperkatakan tentang perbelanjaan Pihak Berkuasa dan_

penyediaan anggaran perbelanjaan tahunan.

_Fasal 27 menghendaki Pihak Berkuasa membuka dan menyenggarakan_

akaun bank.

_Fasal 28 bertujuan membolehkan Pihak Berkuasa meminjam wang manakala_

_fasal 29 bertujuan membenarkan Pihak Berkuasa melaburkan wang Pihak_
Berkuasa.

_Fasal 30 membenarkan Pihak berkuasa menentukan tatacara kewangannya_

sendiri.

_Fasal 31 berhubung dengan tahun kewangan Pihak Berkuasa yang bermula_

pada 1 Januari dan berakhir pada 31 Disember setiap tahun.

_Fasal 32 memperuntukkan bahawa Akta Badan Berkanun (Akaun dan_

Laporan Tahunan) 1980 terpakai bagi Pihak Berkuasa.

_Fasal 33 memperuntukkan bahawa Pihak Berkuasa dikehendaki membuat_

sejumlah bayaran tertentu kepada Kumpulan Wang Disatukan Persekutuan.

Bahagian VI

7. Bahagain VII Akta yang dicadangkan mengandungi peruntukan am.

_Fasal 34_ bertujuan mengadakan peruntukan pendakwaan.

_Fasal 35 memperuntukkan bahawa tiap-tiap anggota Pihak Berkuasa, atau_

sesuatu jawatankuasa, dan pegawai, pekhidmat dan ejen Pihak Berkuasa hendaklah
disifatkan sebagai pekhidmat awam mengikut pengertian Kanun Tatacara
Jenayah semasa melaksanakan kewajipan di bawah Akta dicadangkan.

_Fasal 36 memperuntukkan bahawa Akta Perlindungan Pihak Berkuasa_

Awam 1948 adalah terpakai bagi apa-apa tindakan guaman, pendakwaan atau
prosiding terhadap Pihak berkuasa, anggotanya, atau mana-mana anggota
sesuatu jawatankuasa.


-----

28 _Rang Undang-Undang_

_Fasal 37 memperuntukan kewajipan menjaga kerahsiaan._

_Fasal 38 memperkatakan pewakilan dalam prosiding sivil._

_Fasal 39 memberi Pihak Berkuasa kuasa untuk mengambil khidmat_

penasihat teknikal dan pakar perunding yang lain.

_Fasal 40 bertujuan memberi Menteri kuasa untuk membuat peraturan-_

peraturan.

_Fasal 41 bertujuan mengadakan peruntukan bagi keesahan tindakan yang_

dibuat pada menjangkakan pembuatan Akta yang dicadangkan.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[2])2609]


-----

