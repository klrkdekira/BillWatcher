---
Year: 2011
Bill: D.R.08/2011 - Rang Undang-Undang Organisasi Antarabangsa (Keistimewaan dan Kekebalan) (Pindaan) 2011 (Lulus)
Title: D.R.08/2011 - Rang Undang-Undang Organisasi Antarabangsa (Keistimewaan dan Kekebalan) (Pindaan) 2011 (Lulus)
Download URL: https://www.parlimen.gov.my/files/billindex/pdf/2011/DR082011.pdf
URL: https://www.parlimen.gov.my/files/billindex/pdf/2011/DR082011.pdf
---
---
Reading:
D.R.08/2011
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:29/06/2011
Dibentang Oleh:Y.B. Datuk Richard Riot Anak Jaem, Timbalan Menteri Luar Negeri
---

_Organisasi Antarabangsa (Keistimewaan dan_ 1

_Kekebalan) (Pindaan)_

**D.R. 8/2011**

RANG UNDANG-UNDANG

_b e r n a m a_

Suatu Akta untuk meminda Akta Organisasi Antarabangsa
(Keistimewaan dan Kekebalan) 1992.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas**

**1. Akta ini bolehlah dinamakan Akta Organisasi Antarabangsa**
(Keistimewaan dan Kekebalan) (Pindaan) 2011.

**Seksyen baru** **1a dan** **1b**

**2.** Akta Organisasi Antarabangsa (Keistimewaan dan Kekebalan)
1992 [Akta 485], yang disebut “Akta ibu” dalam Akta ini, dipinda
dengan memasukkan selepas seksyen 1 seksyen yang berikut:

“Pemakaian Konvensyen mengenai Keistimewaan dan

**Kekebalan Pertubuhan Bangsa-Bangsa Bersatu**

**1a.** Perkara yang dinyatakan dalam Jadual Ketujuh (yang
merupakan Perkara Konvensyen mengenai Keistimewaan dan
Kekebalan Pertubuhan Bangsa-Bangsa Bersatu) hendaklah
mempunyai kuat kuasa undang-undang di Malaysia.


-----

2 _Rang Undang-Undang_

**Pemakaian Konvensyen mengenai Keistimewaan dan**
**Kekebalan Agensi-Agensi Khusus**

**1b.** (1) Perkara yang dinyatakan dalam Jadual Kelapan (yang
merupakan Perkara Konvensyen mengenai Keistimewaan dan
Kekebalan Agensi-Agensi Khusus) hendaklah mempunyai
kuat kuasa undang-undang di Malaysia.

(2) Perenggan 1(ii)(j) Perkara I kepada Konvensyen
hendaklah ditafsirkan sebagai merujuk kepada suatu agensi
yang mempunyai hubungan dengan Pertubuhan BangsaBangsa Bersatu mengikut Perkara 57 dan 63 Piagam dan
yang baginya Malaysia merupakan anggota.”.

**Pindaan seksyen 2**

**3.** Seksyen 2 Akta ibu dipinda dalam subseksyen (1)—

_(a)_ dengan memasukkan sebelum takrif “ketua utusan” takrif

yang berikut:

‘ “ejen diplomatik” mempunyai erti yang sama
yang diberikan kepadanya oleh Akta Keistimewaan
Diplomatik (Konvensyen Vienna) 1966 [Akta 636];’;

_(b) dengan memotong takrif “ketua utusan”;_

_(c) dengan menggantikan noktah di hujung takrif “persidangan_

antarabangsa” dengan koma bernoktah; dan

_(d) dengan memasukkan selepas takrif “persidangan_

antarabangsa” takrif yang berikut:

‘ “Pertubuhan Bangsa-Bangsa Bersatu” ertinya
organisasi yang ditubuhkan oleh Piagam Pertubuhan
Bangsa-Bangsa Bersatu yang ditandatangani di San
Francisco pada 26 Jun 1945.’.

**Pindaan seksyen 3**

**4.** Seksyen 3 Akta ibu dipinda–

_(a) dalam subseksyen (1)—_

(i) dalam perenggan (a), dengan memotong perkataan

“atau” di hujung perenggan itu;


-----

_Organisasi Antarabangsa (Keistimewaan dan_ 3

_Kekebalan) (Pindaan)_

(ii) dalam perenggan (b), dengan menggantikan koma di

hujung perenggan itu dengan perkataan “; atau”;
dan

(iii) dengan memasukkan selepas perenggan (b) perenggan

yang berikut:

“(c) yang mempunyai pejabat di Malaysia dan

yang, pada pendapat Menteri, melaksanakan
fungsi yang memberikan manfaat kepada
Malaysia,”; dan

_(b) dengan memasukkan selepas subseksyen (1) subseksyen_

yang berikut:

“(1a) Peruntukan perenggan (1)(c) tidak terpakai

bagi—

_(a) mana-mana organisasi yang diperbadankan_

atau ditubuhkan di bawah mana-mana
undang-undang di Malaysia; dan

_(b) mana-mana organisasi yang diperbadankan_

a t a u d i t u b u h k a n b a g i m a k s u d
komersial.”.

**Pindaan seksyen 4**

**5. Seksyen 4 Akta ibu dipinda—**

_(a) dalam teks bahasa Inggeris, dalam subsubperenggan_

(1)(c)(i)—

(i) dengan memotong koma selepas perkataan “in

attendance at”; dan

(ii) dengan memasukkan koma selepas perkataan

“convened by”; dan

_(b) dengan memasukkan selepas subseksyen (6) subseksyen_

yang berikut:

“(7) Seseorang pegawai tinggi atau pegawai organisasi
antarabangsa yang merupakan warganegara Malaysia
tidak berhak di bawah seksyen ini kepada apa-apa
keistimewaan atau kekebalan dalam masing-masing
Jadual Kedua dan Keempat, kecuali berkenaan dengan
perbuatan dan benda yang dibuat atas sifatnya sebagai
pegawai sedemikian.”.


-----

4 _Rang Undang-Undang_

**Seksyen baru** **6a dan** **6b**

**6. Akta ibu dipinda dengan memasukkan selepas seksyen 6**
seksyen yang berikut:

“Keistimewaan dan kekebalan Pertubuhan Bangsa-Bangsa

**Bersatu**

**6a.** (1) Walau apa pun mana-mana peruntukan Akta ini dan
tertakluk kepada subseksyen 3(1), 11(3) dan 11(5), Menteri
boleh melalui peraturan-peraturan, sama ada dengan atau tanpa
sekatan atau setakat atau tertakluk kepada syarat-syarat yang
ditetapkan dalam peraturan-peraturan itu, memberi—

_(a) Pertubuhan Bangsa-Bangsa Bersatu keperibadian_

juridikal dan apa-apa keupayaan di sisi undangundang sebagaimana yang perlu bagi penjalanan
kuasanya dan pelaksanaan fungsinya; dan

_(b) Pertubuhan Bangsa-Bangsa Bersatu dan wakil anggota,_

pegawai dan pakar dalam misinya semua atau manamana keistimewaan dan kekebalan yang dinyatakan
dalam Jadual Ketujuh.

**Keistimewaan dan kekebalan Agensi-agensi Khusus**

**6b. (1) Walau apa pun mana-mana peruntukan Akta ini dan**
tertakluk kepada subseksyen 3(1), 11(3) dan 11(5), Menteri
boleh melalui peraturan-peraturan, sama ada dengan atau tanpa
sekatan atau setakat atau tertakluk kepada syarat-syarat yang
ditetapkan dalam peraturan-peraturan itu, memberi—

_(a) Agensi-agensi Khusus keperibadian juridikal dan apa-_

apa keupayaan di sisi undang-undang sebagaimana
yang perlu bagi penjalanan kuasanya dan pelaksanaan
fungsinya; dan

_(b) Agensi-agensi Khusus dan wakil anggota, pegawai_

dan pakar dalam misinya semua atau mana-mana
keistimewaan dan kekebalan yang dinyatakan dalam
Jadual Kelapan.”.


-----

_Organisasi Antarabangsa (Keistimewaan dan_ 5

_Kekebalan) (Pindaan)_

**Seksyen baru** **8a**

**7.** Akta ibu dipinda dengan memasukkan selepas seksyen 8
seksyen yang berikut:

“Penggunaan keistimewaan dan kekebalan dengan

**sepatutnya**

**8a. (1) Keistimewaan dan kekebalan yang diberikan di bawah**
Akta ini diberikan demi kepentingan organisasi antarabangsa
dan organisasi luar negara dan bukan bagi faedah peribadi
individu.

(2) Pihak berkuasa yang berkenaan bagi masing-masing
organisasi antarabangsa dan organisasi luar negara hendaklah
mempunyai hak dan kewajipan untuk mengetepikan keistimewaan
dan kekebalan mana-mana wakil, pegawai atau pakarnya
dalam apa-apa hal jika, pada pendapatnya, keistimewaan
dan kekebalan itu akan menghalang proses keadilan dan
boleh diketepikan tanpa menjejaskan kepentingan organisasi
antarabangsa dan organisasi luar negara itu.

(3) Organisasi antarabangsa dan organisasi luar negara
hendaklah bekerjasama pada setiap masa dengan pihak
berkuasa yang berkenaan di Malaysia untuk−

_(a) memudahkan pentadbiran keadilan yang_

sepatutnya;

_(b) memastikan bahawa semua perundangan domestik_

dipatuhi; dan

_(c) mencegah berlakunya apa-apa penyalahgunaan berkaitan_

dengan keistimewaan dan kekebalan yang diberikan
di bawah Akta ini.”.

**Pindaan seksyen 11**

**8.** Seksyen 11 Akta ibu dipinda—

_(a) dalam subseksyen (3), dengan menggantikan perkataan_

“seksyen 4 dan 5” dengan perkataan “seksyen 4, 5, 6a
dan 6b”; dan


-----

6 _Rang Undang-Undang_

_(b) dalam subseksyen (5), dengan menggantikan perkataan_

“seksyen 4 atau 5” dengan perkataan “seksyen 4, 5, 6a
atau 6b”.

**Pindaan Jadual Pertama**

**9. Jadual Pertama kepada Akta ibu dipinda dengan menggantikan**
perenggan 3 dengan perenggan yang berikut:

“3. Ketidakbolehcabulan dokumen dan arkib.”.

**Pindaan Jadual Kedua, Ketiga dan Kelima**

**10. Bahagian I Jadual Kedua, Ketiga dan Kelima kepada Akta ibu**
dipinda dengan menggantikan perkataan “ketua utusan” dengan
perkataan “ejen diplomatik”.

**Jadual baru Ketujuh dan Kelapan**

**11.** Akta ibu dipinda dengan memasukkan selepas Jadual Keenam
Jadual yang berikut:

“Jadual Ketujuh

[Seksyen 1a dan 6a]

PERKARA KONVENSYEN MENGENAI KEISTIMEWAAN DAN KEKEBALAN

PERTUBUHAN BANGSA-BANGSA BERSATU YANG MEMPUNYAI KUAT KUASA

UNDANG-UNDANG DI MALAYSIA

Perkara I

keperibadian JURIDIKAL

**Seksyen 1**

Pertubuhan Bangsa-Bangsa Bersatu hendaklah mempunyai personaliti juridikal.
Ia hendaklah mempunyai kapasiti—

_(a)_ untuk membuat kontrak;

_(b)_ untuk memperoleh dan melupuskan harta tak alih dan harta alih;

_(c)_ untuk memulakan prosiding undang-undang.


-----

_Organisasi Antarabangsa (Keistimewaan dan_ 7

_Kekebalan) (Pindaan)_

Perkara II

HARTA, DANA DAN ASET

**Seksyen 2**

Pertubuhan Bangsa-Bangsa Bersatu, harta dan asetnya di mana-mana jua terletak
dan oleh sesiapa jua dipegang, hendaklah menikmati kekebalan daripada tiaptiap bentuk proses perundangan kecuali setakat yang dalam mana-mana hal
tertentu ia telah mengetepikan kekebalannya secara nyata. Walau bagaimanapun,
difahamkan bahawa tiada pengetepian kekebalan boleh diberikan kepada manamana langkah pelaksanaan.

**Seksyen 3**

Premis Pertubuhan Bangsa-Bangsa Bersatu tidak boleh dicabul. Harta dan
aset Pertubuhan Bangsa-Bangsa Bersatu, di mana-mana jua terletak dan oleh
sesiapa jua dipegang, adalah kebal daripada penggeledahan, rekuisisi, rampasan,
ekspropriasi dan apa-apa bentuk gangguan yang lain, sama ada melalui tindakan
eksekutif, pentadbiran, kehakiman atau perundangan.

**Seksyen 4**

Arkib Pertubuhan Bangsa-Bangsa Bersatu, dan secara amnya segala dokumen
yang dimiliki atau dipegang olehnya, di mana-mana jua terletak tidak boleh
dicabul.

**Seksyen 5**

Tanpa disekat oleh apa-apa jenis kawalan kewangan, peraturan-peraturan atau
penangguhan—

_(a)_ Pertubuhan Bangsa-Bangsa Bersatu boleh memegang apa-apa jenis

dana, emas atau mata wang dan mengendalikan akaun dalam apa-apa
mata wang;

_(b)_ Pertubuhan Bangsa-Bangsa Bersatu adalah bebas untuk memindahkan

dana, emas atau mata wangnya dari satu negara ke negara lain atau
di dalam mana-mana negara dan untuk menukar apa-apa mata wang
yang dipegang olehnya kepada mana-mana mata wang lain.

**Seksyen 6**

Dalam menjalankan haknya di bawah seksyen 5 di atas, Pertubuhan BangsaBangsa Bersatu hendaklah memberikan perhatian yang sewajarnya kepada
apa-apa representasi yang dibuat oleh Kerajaan mana-mana Anggota setakat
yang dianggap bahawa kuat kuasa dapat diberikan kepada representasi itu
tanpa menjejaskan kepentingan Pertubuhan Bangsa-Bangsa Bersatu.


-----

8 _Rang Undang-Undang_

**Seksyen 7**

Pertubuhan Bangsa-Bangsa Bersatu, aset, pendapatan dan harta lainnya
hendaklah—

_(a)_ dikecualikan daripada semua cukai langsung; walau bagaimanapun,

difahamkan bahawa, Pertubuhan Bangsa-Bangsa Bersatu tidak akan
menuntut pengecualian daripada cukai yang, sebenarnya, merupakan
caj bagi perkhidmatan kemudahan awam;

_(b)_ dikecualikan daripada duti kastam dan larangan dan sekatan ke atas

import dan eksport berkenaan dengan barang yang diimport atau
dieksport oleh Pertubuhan Bangsa-Bangsa Bersatu bagi kegunaan
rasminya. Walau bagaimanapun, difahamkan bahawa, barang yang
diimport di bawah pengecualian tersebut tidak akan dijual di dalam
negara di mana barang itu diimport kecuali di bawah syarat-syarat
yang dipersetujui dengan Kerajaan negara itu;

_(c)_ dikecualikan daripada duti kastam dan larangan dan sekatan ke atas

import dan eksport berkenaan dengan penerbitannya.

**Seksyen 8**

Walaupun Pertubuhan Bangsa-Bangsa Bersatu tidak akan, secara amnya,
menuntut pengecualian daripada duti eksais dan daripada cukai ke atas
penjualan harta alih dan harta tak alih yang menjadi sebahagian daripada
harga yang kena dibayar, namun apabila Pertubuhan Bangsa-Bangsa Bersatu
membuat pembelian penting harta bagi kegunaan rasmi yang ke atasnya duti
dan cukai telah dikenakan atau boleh dikenakan, Anggota akan, bilamana
mungkin, membuat perkiraan pentadbiran yang bersesuaian bagi peremitan
atau pemulangan amaun duti atau cukai itu.

Perkara III

KEMUDAHAN BERKENAAN DENGAN KOMUNIKASI

**Seksyen 9**

Pertubuhan Bangsa-Bangsa Bersatu hendaklah menikmati bagi komunikasi
rasminya di dalam wilayah setiap Anggota, layanan yang tidak kurang daripada
layanan yang diberikan oleh Kerajaan Anggota itu kepada mana-mana Kerajaan
lain termasuk misi diplomatiknya dalam hal keutamaan, kadar dan cukai ke
atas surat, kabel, telegram, radiogram, telefoto, telefon dan komunikasi yang
lain; dan kadar media bagi maklumat kepada media dan radio. Tiada penapisan
boleh dikenakan terhadap surat-menyurat rasmi dan komunikasi rasmi yang
lain Pertubuhan Bangsa-Bangsa Bersatu.

**Seksyen 10**

Pertubuhan Bangsa-Bangsa Bersatu hendaklah mempunyai hak untuk
menggunakan kod dan menghantar dan menerima surat-menyuratnya melalui
perkhidmatan kurir atau di dalam beg, yang hendaklah mempunyai kekebalan
dan keistimewaan yang sama sebagaimana perkhidmatan kurir diplomatik dan
beg diplomatik.


-----

_Organisasi Antarabangsa (Keistimewaan dan_ 9

_Kekebalan) (Pindaan)_

Perkara IV

WAKIL ANGGOTA

**Seksyen 11**

Wakil Anggota kepada organ utama dan subsidiari Pertubuhan Bangsa-Bangsa
Bersatu dan kepada persidangan yang diadakan oleh Pertubuhan Bangsa-Bangsa
Bersatu, hendaklah, semasa menjalankan fungsi mereka dan semasa perjalanan
mereka ke dan dari tempat mesyuarat, menikmati keistimewaan dan kekebalan
yang berikut:

_(a)_ kekebalan daripada penangkapan atau penahanan diri dan daripada

penyitaan bagasi peribadi mereka, dan, berkenaan dengan perkataan
yang ditutur atau ditulis dan segala perbuatan yang dilakukan oleh
mereka atas sifat mereka sebagai wakil, kekebalan daripada tiap-tiap
jenis proses perundangan;

_(b)_ ketidakbolehcabulan bagi semua kertas dan dokumen;

_(c)_ hak untuk menggunakan kod dan menerima kertas atau surat-menyurat

melalui perkhidmatan kurir atau di dalam beg bermeterai;

_(d)_ pengecualian bagi mereka dan suami atau isteri mereka daripada

sekatan imigresen, pendaftaran orang asing atau obligasi khidmat
negara di dalam negara yang dilawati oleh mereka atau yang dilalui
oleh mereka dalam menjalankan fungsi mereka;

_(e)_ kemudahan yang sama dari segi sekatan mata wang atau pertukaran

seperti yang diberikan kepada wakil kerajaan asing dalam misi rasmi
sementara;

_(f)_ kekebalan dan kemudahan yang sama berkenaan dengan bagasi peribadi

seperti yang diberikan kepada utusan diplomatik; dan

_(g)_ apa-apa keistimewaan, kekebalan dan kemudahan lain yang tidak

bertentangan dengan yang sebelum ini seperti yang dinikmati oleh
utusan diplomatik, kecuali mereka tidak berhak untuk menuntut
pengecualian daripada duti kastam ke atas barangan yang diimport
(selain sebahagian daripada bagasi peribadi mereka) atau daripada
duti eksais atau cukai jualan.

**Seksyen 12**

Untuk menjamin kebebasan bercakap sepenuhnya dan kebebasan sepenuhnya
dalam melaksanakan tugas bagi wakil Anggota kepada organ utama dan
subsidiari Pertubuhan Bangsa-Bangsa Bersatu dan kepada persidangan yang
diadakan oleh Pertubuhan Bangsa-Bangsa Bersatu, kekebalan daripada proses
perundangan berkenaan dengan perkataan yang ditutur atau ditulis dan segala
perbuatan mereka dalam melaksanakan tugas mereka hendaklah terus diberikan,
walaupun orang yang berkenaan bukan lagi wakil Anggota.


-----

10 _Rang Undang-Undang_

**Seksyen 13**

Jika beban apa-apa bentuk pencukaian bergantung kepada pemastautinan, tempoh
yang dalamnya wakil Anggota kepada organ utama dan subsidiari Pertubuhan
Bangsa-Bangsa Bersatu dan persidangan yang diadakan oleh Pertubuhan
Bangsa-Bangsa Bersatu berada di dalam sesuatu negeri bagi melaksanakan
tugas mereka tidaklah boleh dianggap sebagai tempoh pemastautinan.

**Seksyen 14**

Keistimewaan dan kekebalan diberikan kepada wakil Anggota bukan untuk
faedah peribadi individu itu, tetapi untuk memelihara kebebasan mereka dalam
melaksanakan fungsi yang berkaitan dengan Pertubuhan Bangsa-Bangsa Bersatu.
Oleh itu, sesuatu Anggota bukan sahaja mempunyai hak tetapi mempunyai
kewajipan untuk mengetepikan kekebalan wakilnya dalam apa-apa hal jika
pada pendapat Anggota itu kekebalan itu akan menghalang proses keadilan,
dan kekebalan boleh diketepikan tanpa menjejaskan maksud yang baginya
kekebalan itu diberikan.

**Seksyen 15**

Peruntukan seksyen 11,12 dan 13 tidak terpakai antara seorang wakil dengan
pihak berkuasa Negara yang dia ialah seorang warganegara atau yang dia ialah
atau telah menjadi wakil.

**Seksyen 16**

Dalam Perkara ini, ungkapan “wakil” hendaklah disifatkan merangkumi semua
wakil, timbalan wakil, penasihat, pakar teknikal dan setiausaha perwakilan.

Perkara V

PEGAWAI

**Seksyen 17**

Setiausaha Agung akan menentukan kategori pegawai yang baginya peruntukan
Perkara ini dan Perkara VII hendaklah terpakai. Setiausaha Agung hendaklah
menyerahkan kategori tersebut kepada Perhimpunan Agung. Kemudian daripada
itu kategori tersebut hendaklah disampaikan kepada Kerajaan semua Anggota.
Nama pegawai yang dimasukkan ke dalam kategori itu hendaklah dari semasa
ke semasa diberitahukan kepada Kerajaan Anggota.

**Seksyen 18**

Pegawai Pertubuhan Bangsa-Bangsa Bersatu hendaklah—

_(a)_ kebal daripada proses perundangan berkenaan dengan perkataan yang

ditutur atau ditulis dan segala perbuatan yang dilaksanakan oleh
mereka dalam tugas rasmi mereka;


-----

_Organisasi Antarabangsa (Keistimewaan dan_

_Kekebalan) (Pindaan)_


11


_(b)_ dikecualikan daripada percukaian ke atas gaji dan emolumen yang

dibayar kepada mereka oleh Pertubuhan Bangsa-Bangsa Bersatu;

_(c)_ kebal daripada obligasi khidmat negara;

_(d)_ kebal, bersama-sama dengan suami atau isteri mereka dan saudara

yang bergantung kepada mereka, daripada sekatan imigresen dan
pendaftaran orang asing;

_(e)_ diberi keistimewaan yang sama berkenaan dengan kemudahan pertukaran

seperti yang diberikan kepada pegawai yang berpangkat setara yang
menjadi sebahagian daripada misi diplomatik kepada Kerajaan yang
berkenaan;

_(f)_ diberi, bersama-sama dengan suami atau isteri mereka dan saudara

yang bergantung kepada mereka, kemudahan repatriasi yang sama
pada masa krisis antarabangsa seperti misi diplomatik;

_(g)_ mempunyai hak untuk mengimport perabot dan barang-barang mereka

bebas daripada duti pada masa mereka mula-mula menyandang jawatan
mereka di dalam negara yang berkenaan.

**Seksyen 19**

Sebagai tambahan kepada kekebalan dan keistimewaan yang dinyatakan
dalam seksyen 18, Setiausaha Agung dan semua Penolong Setiausaha Agung
hendaklah diberi berkenaan dengan diri mereka, suami atau isteri mereka
dan anak di bawah umur mereka, keistimewaan dan kekebalan, pengecualian
dan kemudahan yang diberikan kepada utusan diplomatik, mengikut undangundang antarabangsa.

**Seksyen 20**

Keistimewaan dan kekebalan diberikan kepada pegawai bagi kepentingan
Pertubuhan Bangsa-Bangsa Bersatu dan bukan untuk faedah peribadi individu
itu sendiri. Setiausaha Agung hendaklah mempunyai hak dan kewajipan
untuk mengetepikan kekebalan mana-mana pegawai dalam apa-apa hal jika,
pada pendapatnya, kekebalan itu akan menghalang proses keadilan dan boleh
diketepikan tanpa menjejaskan kepentingan Pertubuhan Bangsa-Bangsa Bersatu.
Dalam hal Setiausaha Agung, Majlis Keselamatan hendaklah mempunyai hak
untuk mengetepikan kekebalan.

**Seksyen 21**

Pertubuhan Bangsa-Bangsa Bersatu hendaklah bekerjasama dengan pihak
berkuasa Anggota yang berkenaan pada setiap masa untuk membantu pentadbiran
keadilan yang sepatutnya, menjamin kepatuhan pada peraturan-peraturan polis
dan mencegah daripada berlakunya apa-apa penyalahgunaan berkenaan dengan
keistimewaan, kekebalan dan kemudahan yang disebut dalam Perkara ini.


-----

12 _Rang Undang-Undang_

Perkara VI

PAKAR DALAM MISI BAGI PERTUBUHAN BANGSA-BANGSA BERSATU

**Seksyen 22**

Pakar (selain pegawai dalam ruang lingkup Perkara V) yang menjalankan misi
bagi Pertubuhan Bangsa-Bangsa Bersatu hendaklah diberi apa-apa keistimewaan
dan kekebalan yang perlu bagi penjalanan bebas fungsi mereka ketika tempoh
misi mereka, termasuk masa yang digunakan dalam perjalanan yang berkenaan
dengan misi mereka. Secara khususnya, mereka hendaklah diberi—

_(a)_ kekebalan daripada penangkapan atau penahanan diri dan daripada

penyitaan bagasi peribadi mereka;

_(b)_ berkenaan dengan perkataan yang ditutur atau ditulis dan perbuatan

yang dilakukan oleh mereka dalam menjalankan misi mereka,
kekebalan daripada tiap-tiap jenis proses perundangan. Kekebalan
daripada proses perundangan ini hendaklah terus diberikan walaupun
orang yang berkenaan tidak lagi bekerja untuk misi bagi Pertubuhan
Bangsa-Bangsa Bersatu;

_(c)_ ketidakbolehcabulan semua kertas dan dokumen;

_(d)_ bagi maksud komunikasi mereka dengan Pertubuhan Bangsa-Bangsa

Bersatu, hak untuk menggunakan kod dan menerima kertas atau
surat-menyurat melalui perkhidmatan kurir atau di dalam beg
bermeterai;

_(e)_ kemudahan yang sama berkenaan dengan sekatan mata wang atau

sekatan pertukaran seperti yang diberikan kepada wakil kerajaan
asing dalam misi rasmi sementara;

_(f)_ kekebalan dan kemudahan yang sama berkenaan dengan bagasi peribadi

mereka seperti yang diberikan kepada utusan diplomatik.

**Seksyen 23**

Keistimewaan dan kekebalan diberikan kepada pakar untuk kepentingan
Pertubuhan Bangsa-Bangsa Bersatu dan bukan untuk faedah peribadi individu itu.
Setiausaha Agung hendaklah mempunyai hak dan kewajipan untuk mengetepikan
kekebalan mana-mana pakar dalam keadaan jika, pada pendapatnya, kekebalan
itu akan menghalang proses keadilan dan boleh diketepikan tanpa menjejaskan
kepentingan Pertubuhan Bangsa-Bangsa Bersatu.

Perkara VII

_LAISSEZ-PASSER PERTUBUHAN BANGSA-BANGSA BERSATU_

**Seksyen 24**

Pertubuhan Bangsa-Bangsa Bersatu boleh mengeluarkan _laissez-passer_
Pertubuhan Bangsa-Bangsa Bersatu kepada pegawainya. _Laissez-passer itu_
hendaklah diiktiraf dan diterima sebagai dokumen perjalanan yang sah oleh
pihak berkuasa Anggota, dengan mengambil kira peruntukan seksyen 25.


-----

_Organisasi Antarabangsa (Keistimewaan dan_

_Kekebalan) (Pindaan)_

**Seksyen 25**


13


Permohonan visa (apabila dikehendaki) daripada pemegang _laissez-passer_
Pertubuhan Bangsa-Bangsa Bersatu, apabila disertai dengan perakuan bahawa
perjalanan mereka adalah atas urusan Pertubuhan Bangsa-Bangsa Bersatu,
hendaklah dikendalikan dengan seberapa segera yang mungkin. Sebagai tambahan,
orang tersebut hendaklah dibenarkan kemudahan perjalanan segera.

**Seksyen 26**

Kemudahan yang serupa seperti yang dinyatakan dalam seksyen 25 hendaklah
diberikan kepada pakar dan orang lain yang, walaupun bukan pemegang
_laissez-passer Pertubuhan Bangsa-Bangsa Bersatu, mempunyai perakuan bahawa_
perjalanan mereka adalah atas urusan Pertubuhan Bangsa-Bangsa Bersatu.

**Seksyen 27**

Setiausaha Agung, Penolong Setiausaha Agung dan Pengarah yang berjalan
atas laissez-passer Pertubuhan Bangsa-Bangsa Bersatu bagi urusan Pertubuhan
Bangsa-Bangsa Bersatu hendaklah diberi kemudahan yang sama seperti yang
diberikan kepada utusan diplomatik.

**Seksyen 28**

Peruntukan Perkara ini boleh terpakai bagi pegawai agensi khusus yang setara
jika perjanjian bagi perhubungan yang dibuat di bawah Perkara 63 Piagam
membenarkan sedemikian.

Perkara VIII

PENYELESAIAN PERTIKAIAN

**Seksyen 29**

Pertubuhan Bangsa-Bangsa Bersatu hendaklah membuat peruntukan untuk cara
penyelesaian yang sesuai bagi—

_(a)_ pertikaian yang timbul daripada kontrak atau pertikaian lain yang

bersifat undang-undang peribadi yang Pertubuhan Bangsa-Bangsa
Bersatu merupakan pihak kepadanya;

_(b)_ pertikaian yang melibatkan mana-mana pegawai Pertubuhan Bangsa
Bangsa Bersatu yang menikmati kekebalan disebabkan oleh jawatan
rasminya, jika kekebalan tidak diketepikan oleh Setiausaha Agung.


-----

14 _Rang Undang-Undang_

**Seksyen 30**

Semua perbezaan yang timbul daripada pentafsiran atau pemakaian konvensyen
ini hendaklah dirujukkan kepada Mahkamah Keadilan Antarabangsa, melainkan
jika dalam apa-apa kes telah dipersetujui oleh pihak-pihak untuk menggunakan
cara penyelesaian yang lain. Jika perbezaan timbul antara Pertubuhan BangsaBangsa Bersatu di suatu pihak dengan Anggota di pihak yang satu lagi,
permintaan bagi nasihat undang-undang ke atas apa-apa soalan undang-undang
yang terlibat hendaklah dibuat mengikut Perkara 96 Piagam dan Perkara 65
Statut Mahkamah. Pandangan yang diberikan oleh Mahkamah hendaklah
diterima sebagai muktamad oleh pihak-pihak.

Perkara Akhir

**Seksyen 31**

Konvensyen ini diserahkan kepada tiap-tiap Anggota Pertubuhan Bangsa-Bangsa
Bersatu untuk kesertaan.

**Seksyen 32**

Kesertaan hendaklah diberi kesan dengan menyimpan surat cara dengan
Setiausaha Agung Pertubuhan Bangsa-Bangsa Bersatu dan Konvensyen itu
hendaklah berkuat kuasa berkenaan dengan setiap Anggota pada tarikh setiap
surat cara kesertaan disimpan.

**Seksyen 33**

Setiausaha Agung hendaklah memaklumkan semua Anggota Pertubuhan BangsaBangsa Bersatu tentang penyimpanan setiap kesertaan.

**Seksyen 34**

Difahamkan bahawa, apabila suatu surat cara kesertaan disimpan bagi pihak
mana-mana Anggota, Anggota itu boleh di bawah undang-undangnya memberi
kesan kepada terma-terma Konvensyen ini.

**Seksyen 35**

Konvensyen ini hendaklah terus berkuat kuasa antara Pertubuhan BangsaBangsa Bersatu dengan tiap-tiap Anggota yang telah menyimpan surat cara
kesertaan selagi Anggota itu kekal sebagai Anggota Pertubuhan Bangsa-Bangsa
Bersatu, atau sehingga suatu konvensyen am yang telah disemak diluluskan
oleh Perhimpunan Agung dan Anggota itu menjadi pihak kepada konvensyen
yang telah disemak ini.


-----

_Organisasi Antarabangsa (Keistimewaan dan_

_Kekebalan) (Pindaan)_

**Seksyen 36**


15


Setiausaha Agung boleh membuat perjanjian tambahan dengan mana-mana
Anggota atau Anggota-Anggota yang menyelaraskan peruntukan Konvensyen
ini setakat yang berkenaan bagi Anggota atau Anggota-Anggota itu. Perjanjian
tambahan ini hendaklah dalam setiap hal tertakluk kepada kelulusan Perhimpunan
Agung.

Jadual Kelapan

[Seksyen 1b dan 6b]

PERKARA KONVENSYEN MENGENAI KEISTIMEWAAN DAN KEKEBALAN AGENSI
AGENSI KHUSUS YANG MEMPUNYAI KUAT KUASA UNDANG-UNDANG

DI MALAYSIA

Perkara I

TAKRIF DAN SKOP

**Seksyen 1**

Dalam Konvensyen ini—

(i) Perkataan “fasal am” merujuk kepada peruntukan Perkara II hingga

IX.

(ii) Perkataan “agensi khusus” ertinya—

_(a)_ Pertubuhan Buruh Antarabangsa;

_(b)_ Pertubuhan Makanan dan Pertanian Pertubuhan Bangsa-Bangsa

Bersatu;

_(c)_ Pertubuhan Pelajaran, Sains dan Kebudayaan Bangsa-Bangsa

Bersatu;

_(d)_ Pertubuhan Penerbangan Awam Antarabangsa;

_(e)_ Tabung Kewangan Antarabangsa;

_(f)_ Bank Antarabangsa untuk Pemulihan dan Pembangunan;

_(g)_ Pertubuhan Kesihatan Sedunia;

_(h)_ Kesatuan Pos Sedunia;

_(i)_ Kesatuan Telekomunikasi Antarabangsa; dan

_(j)_ Apa-apa agensi lain yang mempunyai hubungan dengan Pertubuhan

Bangsa-Bangsa Bersatu menurut Perkara 57 dan 63 Piagam.

(iii) Perkataan “Konvensyen” ertinya, berhubungan dengan mana-mana

agensi khusus tertentu, fasal am sebagaimana yang diubahsuaikan oleh
teks muktamad (atau yang disemak) bagi lampiran yang dikemukakan
oleh agensi itu mengikut Seksyen 36 dan 38.


-----

16 _Rang Undang-Undang_

(iv) Bagi maksud Perkara III, perkataan “harta dan aset” hendaklah termasuk

harta dan dana yang ditadbirkan oleh suatu agensi khusus dalam
melaksanakan fungsi perlembagaannya.

(v) Bagi maksud Perkara V dan VII, ungkapan “wakil anggota” hendaklah

disifatkan termasuk semua wakil, pengganti, penasihat, pakar teknikal
dan setiausaha perwakilan.

(vi) Dalam Seksyen 13, 14, 15 dan 25, ungkapan “mesyuarat yang dipanggil

oleh suatu agensi khusus” ertinya mesyuarat—

_(a)_ perhimpunan dan badan eksekutifnya (walau bagaimana dinamakan

sekalipun);

_(b)_ mana-mana suruhanjaya yang diperuntukkan dalam

perlembagaannya;

_(c)_ mana-mana persidangan antarabangsa yang dipanggil olehnya;

dan

_(d)_ mana-mana jawatankuasa mana-mana badan ini.

(vii) Istilah “ketua eksekutif” ertinya pegawai eksekutif utama agensi

khusus yang berkenaan, sama ada dinamakan “Ketua Pengarah” atau
selainnya.

**Seksyen 2**

Setiap Negara pihak kepada Konvensyen ini berkenaan dengan mana-mana
agensi khusus yang baginya Konvensyen ini terpakai mengikut seksyen 37
hendaklah memberikan kepada, atau berhubungan dengan, agensi itu keistimewaan
dan kekebalan yang dinyatakan dalam fasal am tentang syarat-syarat yang
dinyatakan dalamnya, tertakluk kepada apa-apa ubah suaian kepada fasal yang
terkandung dalam peruntukan lampiran yang muktamad (atau yang disemak)
yang berhubungan dengan agensi itu dan dikemukakan mengikut seksyen 36
atau 38.

Perkara II

keperibadian JURIDIKAL

**Seksyen 3**

Agensi-agensi khusus hendaklah mempunyai keperibadian juridikal. Agensiagensi itu hendaklah mempunyai kapasiti—

_(a)_ untuk membuat kontrak;

_(b)_ untuk memperoleh dan melupuskan harta tak alih dan harta alih;

_(c)_ untuk memulakan prosiding undang-undang.


-----

_Organisasi Antarabangsa (Keistimewaan dan_

_Kekebalan) (Pindaan)_

Perkara III

HARTA, DANA DAN ASET


17


**Seksyen 4**

Agensi-agensi khusus, harta dan asetnya di mana-mana jua terletak dan oleh
sesiapa jua dipegang, hendaklah menikmati kekebalan daripada tiap-tiap bentuk
proses perundangan kecuali setakat yang dalam mana-mana hal tertentu telah
mengetepikan kekebalannya secara nyata. Walau bagaimanapun, difahamkan
bahawa tiada pengetepian kekebalan boleh diberikan kepada mana-mana
langkah pelaksanaan.

**Seksyen 5**

Premis agensi-agensi khusus tidak boleh dicabul. Harta dan aset agensi-agensi
khusus, di mana-mana jua terletak dan oleh sesiapa jua dipegang, adalah
kebal daripada penggeledahan, rekuisisi, rampasan, ekspropriasi dan apa-apa
bentuk gangguan yang lain, sama ada melalui tindakan eksekutif, pentadbiran,
kehakiman atau perundangan.

**Seksyen 6**

Arkib agensi-agensi khusus, dan secara amnya segala dokumen yang dimiliki atau
dipegang olehnya, di mana-mana jua terletak adalah tidak boleh dicabul.

**Seksyen 7**

Tanpa disekat oleh apa-apa jenis kawalan kewangan, peraturan-peraturan atau
penangguhan—

_(a)_ agensi-agensi khusus boleh memegang apa-apa jenis dana, emas atau

mata wang dan mengendalikan akaun dalam apa-apa mata wang;

_(b)_ agensi-agensi khusus adalah bebas untuk memindahkan dana, emas

atau mata wangnya dari satu negara ke negara lain atau di dalam
mana-mana negara dan untuk menukar apa-apa mata wang yang
dipegang olehnya kepada mana-mana mata wang lain.

**Seksyen 8**

Setiap agensi khusus hendaklah, dalam menjalankan haknya di bawah seksyen
7 di atas, memberikan perhatian yang sewajarnya kepada apa-apa representasi
yang dibuat oleh Kerajaan mana-mana Negara pihak kepada Konvensyen ini
setakat yang dianggap bahawa kuat kuasa dapat diberikan kepada representasi
itu tanpa menjejaskan kepentingan agensi itu.


-----

18 _Rang Undang-Undang_

**Seksyen 9**

Agensi-agensi khusus, aset, pendapatan dan harta lainnya hendaklah—

_(a)_ dikecualikan daripada semua cukai langsung; walau bagaimanapun,

difahamkan bahawa, agensi-agensi khusus itu tidak akan menuntut
pengecualian daripada cukai yang, sebenarnya, merupakan caj bagi
perkhidmatan kemudahan awam;

_(b) dikecualikan daripada duti kastam dan larangan dan sekatan ke atas_

import dan eksport berkenaan dengan barang yang diimport atau
dieksport oleh agensi-agensi khusus itu bagi kegunaan rasminya;
walau bagaimanapun, difahamkan bahawa, barang yang diimport
di bawah pengecualian tersebut tidak akan dijual di dalam negara
di mana barang itu diimport kecuali di bawah syarat-syarat yang
dipersetujui dengan Kerajaan negara itu;

_(c)_ dikecualikan daripada duti dan larangan dan sekatan ke atas import

dan eksport berkenaan dengan penerbitannya.

**Seksyen 10**

Walaupun agensi-agensi khusus tidak akan, secara amnya, menuntut pengecualian
daripada duti eksais dan daripada cukai ke atas penjualan harta alih dan harta
tak alih yang menjadi sebahagian daripada harga yang kena dibayar, namun
apabila agensi-agensi khusus itu membuat pembelian penting harta bagi
kegunaan rasmi yang ke atasnya duti dan cukai telah dikenakan atau boleh
dikenakan, Negara pihak kepada Konvensyen ini akan, bila mungkin, membuat
perkiraan pentadbiran yang bersesuaian bagi peremitan atau pemulangan amaun
duti atau cukai.

Perkara IV

KEMUDAHAN BERKENAAN DENGAN KOMUNIKASI

**Seksyen 11**

Setiap agensi khusus hendaklah menikmati, di dalam wilayah setiap Negara
pihak kepada Konvensyen ini berkenaan dengan agensi itu, bagi komunikasi
rasminya, layanan yang tidak kurang daripada layanan yang diberikan
oleh Kerajaan Negara itu kepada mana-mana Kerajaan lain, termasuk misi
diplomatiknya dalam hal keutamaan, kadar dan cukai ke atas surat, kabel,
telegram, radiogram, telefoto, telefon dan komunikasi yang lain, dan kadar
media bagi maklumat kepada media dan radio.

**Seksyen 12**

Tiada penapisan boleh dikenakan terhadap surat-menyurat rasmi dan komunikasi
rasmi yang lain agensi-agensi khusus itu.


-----

_Organisasi Antarabangsa (Keistimewaan dan_

_Kekebalan) (Pindaan)_


19


Agensi-agensi khusus itu hendaklah mempunyai hak untuk menggunakan
kod dan menghantar dan menerima surat-menyuratnya melalui perkhidmatan
kurir atau di dalam beg bermeterai, yang hendaklah mempunyai kekebalan
dan keistimewaan yang sama sebagaimana perkhidmatan kurir diplomatik dan
beg diplomatik.

Tiada apa-apa di dalam seksyen ini boleh ditafsirkan untuk menghalang
penerimapakaian pengawasan keselamatan yang sewajarnya yang akan ditentukan
oleh perjanjian antara suatu Negara pihak kepada Konvensyen ini dengan
suatu agensi khusus.

Perkara V

WAKIL ANGGOTA

**Seksyen 13**

Wakil anggota di mesyuarat yang diadakan oleh suatu agensi khusus hendaklah,
semasa menjalankan fungsi mereka dan semasa perjalanan mereka ke dan dari
tempat mesyuarat, menikmati keistimewaan dan kekebalan yang berikut:

_(a)_ kekebalan daripada penangkapan atau penahanan diri dan daripada

penyitaan bagasi peribadi mereka, dan berkenaan dengan perkataan
yang ditutur atau ditulis dan segala perbuatan yang dilakukan oleh
mereka dalam tugas rasmi mereka, kekebalan daripada tiap-tiap jenis
proses perundangan;

_(b)_ ketidakbolehcabulan bagi semua kertas dan dokumen;

_(c)_ hak untuk menggunakan kod dan menerima kertas atau surat-menyurat

melalui perkhidmatan kurir atau di dalam beg bermeterai;

_(d)_ pengecualian bagi mereka dan suami atau isteri mereka daripada

sekatan imigresen, pendaftaran orang asing atau obligasi khidmat
negara di dalam negara yang dilawati oleh mereka atau yang dilalui
oleh mereka dalam menjalankan fungsi mereka;

_(e)_ kemudahan yang sama dari segi sekatan mata wang atau sekatan

pertukaran seperti yang diberikan kepada wakil Kerajaan asing dalam
misi rasmi sementara;

_(f)_ kekebalan dan kemudahan yang sama berkenaan dengan bagasi

peribadi seperti yang diberikan kepada anggota misi diplomatik yang
setara.

**Seksyen 14**

Untuk menjamin kebebasan bercakap sepenuhnya dan kebebasan sepenuhnya
dalam melaksanakan tugas bagi wakil anggota agensi-agensi khusus di mesyuarat
yang diadakan oleh mereka, kekebalan daripada proses perundangan berkenaan
dengan perkataan yang ditutur atau ditulis dan segala perbuatan mereka dalam
melaksanakan tugas mereka hendaklah terus diberikan, walaupun orang yang
berkenaan bukan lagi terlibat dalam pelaksanaan tugas itu.


-----

20 _Rang Undang-Undang_

**Seksyen 15**

Jika beban apa-apa bentuk pencukaian bergantung kepada pemastautinan,
tempoh yang dalamnya wakil anggota kepada agensi-agensi khusus menghadiri
persidangan yang diadakan olehnya berada di dalam suatu Negara anggota
bagi melaksanakan tugas mereka tidaklah boleh dianggap sebagai tempoh
pemastautinan.

**Seksyen 16**

Keistimewaan dan kekebalan diberikan kepada wakil anggota, bukan untuk
faedah peribadi individu itu, tetapi untuk memelihara kebebasan mereka
dalam melaksanakan fungsi yang berkaitan dengan agensi-agensi khusus itu.
Oleh itu, sesuatu anggota bukan sahaja mempunyai hak tetapi mempunyai
kewajipan untuk mengetepikan kekebalan wakilnya dalam apa-apa hal jika
pada pendapat anggota itu kekebalan itu akan menghalang proses keadilan,
dan kekebalan boleh diketepikan tanpa menjejaskan maksud yang baginya
kekebalan itu diberikan.

**Seksyen 17**

Peruntukan seksyen 13,14 dan 15 tidak terpakai berhubung dengan pihak
berkuasa sesuatu Negara yang orang itu ialah seorang warganegara atau yang
dia ialah atau telah menjadi wakil.

Perkara VI

PEGAWAI

**Seksyen 18**

Setiap agensi khusus akan menentukan kategori pegawai yang baginya peruntukan
Perkara ini dan Perkara VIII hendaklah terpakai. Agensi khusus itu hendaklah
menyampaikan kategori tersebut kepada Kerajaan semua Negara pihak kepada
Konvensyen ini berkenaan dengan agensi itu dan kepada Setiausaha Agung
Pertubuhan Bangsa-Bangsa Bersatu. Nama pegawai-pegawai yang dimasukkan
ke dalam kategori itu hendaklah dari semasa ke semasa diberitahukan kepada
Kerajaan yang disebut di atas.

**Seksyen 19**

Pegawai agensi-agensi khusus hendaklah—

_(a)_ kebal daripada proses perundangan berkenaan dengan perkataan yang

ditutur atau ditulis dan segala perbuatan yang dilaksanakan oleh
mereka dalam tugas rasmi mereka;

_(b)_ menikmati pengecualian cukai yang sama berkenaan dengan gaji dan

emolumen yang dibayar kepada mereka oleh agensi-agensi khusus
dan atas syarat-syarat yang sama seperti yang dinikmati oleh pegawai
Pertubuhan Bangsa-Bangsa Bersatu;


-----

_Organisasi Antarabangsa (Keistimewaan dan_

_Kekebalan) (Pindaan)_


21


_(c)_ kebal, bersama-sama dengan suami atau isteri mereka dan saudara
mara yang bergantung kepada mereka, daripada sekatan imigresen
dan pendaftaran orang asing;

_(d)_ diberi keistimewaan yang sama berkenaan dengan kemudahan

pertukaran seperti yang diberikan kepada pegawai misi diplomatik
yang berpangkat setara;

_(e)_ diberi, bersama-sama dengan suami atau isteri mereka dan saudara
mara yang bergantung kepada mereka, kemudahan repatriasi yang
sama pada masa krisis antarabangsa seperti yang diberikan kepada
pegawai misi diplomatik yang berpangkat setara;

_(f)_ mempunyai hak untuk mengimport perabot dan barang-barang mereka

bebas daripada duti pada masa mereka mula-mula menyandang jawatan
mereka di dalam negara yang berkenaan.

**Seksyen 20**

Pegawai agensi-agensi khusus hendaklah dikecualikan daripada obligasi khidmat
negara, dengan syarat bahawa berhubung dengan negara yang mana mereka
merupakan warganegara, pengecualian itu hendaklah terbatas kepada pegawai
agensi-agensi khusus yang nama mereka telah, oleh sebab tugas mereka,
diletakkan dalam senarai yang dibuat oleh ketua eksekutif agensi khusus itu
dan diluluskan oleh Negara yang berkenaan.

Jika pegawai lain agensi-agensi khusus dipanggil untuk khidmat negara,

Negara yang berkenaan hendaklah, atas permintaan agensi khusus yang
berkenaan, memberikan penangguhan sementara kepada pegawai yang dipanggil
itu sebagaimana perlu untuk mengelak gangguan dalam meneruskan kerja yang
penting.

**Seksyen 21**

Sebagai tambahan kepada kekebalan dan keistimewaan yang dinyatakan
dalam seksyen 19 dan 20, ketua eksekutif setiap agensi khusus, termasuklah
mana-mana pegawai yang bertindak bagi pihaknya semasa dia tidak hadir
bertugas, hendaklah diberi berkenaan dengan dirinya, suami atau isterinya
dan anaknya yang di bawah umur, keistimewaan dan kekebalan, pengecualian
dan kemudahan yang diberikan kepada utusan diplomatik, mengikut undangundang antarabangsa.

**Seksyen 22**

Keistimewaan dan kekebalan diberikan kepada pegawai bagi kepentingan
agensi-agensi khusus itu sahaja dan bukan untuk faedah peribadi individu
itu sendiri. Setiap agensi khusus hendaklah mempunyai hak dan kewajipan
untuk mengetepikan kekebalan mana-mana pegawai dalam apa-apa hal jika,
pada pendapatnya, kekebalan itu akan menghalang proses keadilan dan boleh
diketepikan tanpa menjejaskan kepada kepentingan agensi khusus itu.


-----

22 _Rang Undang-Undang_

**Seksyen 23**

Setiap agensi khusus hendaklah bekerjasama dengan pihak berkuasa Negara
pihak yang berkenaan pada setiap masa untuk membantu pentadbiran keadilan
yang sepatutnya, menjamin kepatuhan kepada peraturan-peraturan polis dan
mencegah daripada berlakunya apa-apa penyalahgunaan berkenaan dengan
keistimewaan, kekebalan dan kemudahan yang disebut dalam Perkara ini.

Perkara VII

PENYALAHGUNAAN KEISTIMEWAAN

**Seksyen 24**

Jika mana-mana Negara pihak kepada Konvensyen ini menganggap bahawa
terdapat penyalahgunaan sesuatu keistimewaan atau kekebalan yang diberikan
oleh Konvensyen ini, perundingan hendaklah diadakan antara Negara itu dengan
agensi khusus yang berkenaan untuk menentukan sama ada penyalahgunaan itu
telah berlaku, dan, jika ya, untuk berusaha bagi memastikan bahawa perkara
itu tidak berulang. Jika perundingan itu gagal untuk mencapai suatu keputusan
yang memuaskan kepada Negara dan agensi khusus yang berkenaan, persoalan
sama ada suatu penyalahgunaan keistimewaan atau kekebalan telah berlaku
hendaklah diserahkan kepada Mahkamah Keadilan Antarabangsa mengikut
Seksyen 32. Jika Mahkamah Keadilan Antarabangsa mendapati bahawa suatu
penyalahgunaan telah berlaku, Negara pihak kepada Konvensyen ini yang
terjejas oleh penyalahgunaan itu berhak, selepas memberitahu agensi khusus
yang berkenaan, untuk tidak memberikan kepada agensi khusus yang berkenaan
faedah keistimewaan atau kekebalan yang telah disalahgunakan itu.

**Seksyen 25**

1. Wakil anggota di mesyuarat yang dipanggil oleh agensi-agensi khusus,
apabila menjalankan fungsi mereka dan semasa perjalanan mereka ke dan
daripada tempat mesyuarat itu, dan pegawai dalam maksud seksyen 18, tidak
dikehendaki oleh pihak berkuasa wilayah untuk meninggalkan negara yang
dalam mana mereka sedang menjalankan fungsi mereka berdasarkan apa-apa
aktiviti oleh mereka dalam tugas rasmi mereka. Walau bagaimanapun, dalam
hal di mana terdapat penyalahgunaan keistimewaan tempat tinggal yang
dilakukan oleh mana-mana orang dalam aktiviti di dalam negara itu di luar
daripada fungsi rasminya, dia boleh dikehendaki untuk meninggalkan negara
itu oleh Kerajaan negara itu dengan syarat:

2. (I) Wakil anggota, atau orang yang berhak kepada kekebalan diplomatik di
bawah Seksyen 21, tidak dikehendaki untuk meninggalkan negara itu melainkan
mengikut tatacara diplomatik yang terpakai kepada utusan diplomatik yang
ditauliahkan ke negara itu.

(II) Dalam hal pegawai yang mana Seksyen 21 tidak terpakai kepadanya, tiada

perintah untuk meninggalkan negara itu boleh dikeluarkan melainkan dengan
kelulusan Menteri Luar negara yang berkenaan, dan kelulusan itu hendaklah
diberikan hanya setelah perundingan dengan ketua eksekutif agensi khusus yang


-----

_Organisasi Antarabangsa (Keistimewaan dan_

_Kekebalan) (Pindaan)_


23


berkenaan: dan jika prosiding pemecatan diambil terhadap seseorang pegawai,
ketua eksekutif agensi khusus itu berhak untuk hadir dalam prosiding itu bagi
pihak orang yang terhadapnya prosiding itu dimulakan.

Perkara VIII

_LAISSEZ-PASSER_

**Seksyen 26**

Pegawai agensi-agensi khusus berhak untuk menggunakan _laissez-passer_
Pertubuhan Bangsa-Bangsa Bersatu selaras dengan perkiraan pentadbiran yang
akan dibuat antara Setiausaha Agung Pertubuhan Bangsa-Bangsa Bersatu dengan
pihak berkuasa berwibawa agensi-agensi khusus, yang mana kuasa khas untuk
mengeluarkan laissez-passer boleh diwakilkan kepada agensi itu. Setiausaha
Agung Pertubuhan Bangsa-Bangsa Bersatu hendaklah memberitahu setiap
Negara pihak kepada Konvensyen ini mengenai setiap perkiraan pentadbiran
yang telah dibuat.

**Seksyen 27**

Negara pihak kepada Konvensyen ini hendaklah mengiktiraf dan menerima
_laissez-passer Pertubuhan Bangsa-Bangsa Bersatu yang dikeluarkan kepada_
pegawai agensi-agensi khusus sebagai dokumen perjalanan yang sah.

**Seksyen 28**

Permohonan visa, apabila dikehendaki, daripada pegawai agensi-agensi
khusus yang memegang _laissez-passer Pertubuhan Bangsa-Bangsa Bersatu,_
apabila disertai dengan perakuan bahawa perjalanan mereka adalah atas
urusan agensi khusus, hendaklah dikendalikan dengan seberapa segera yang
mungkin. Sebagai tambahan, orang tersebut hendaklah dibenarkan kemudahan
perjalanan segera.

**Section 29**

Kemudahan yang sama seperti yang dinyatakan dalam seksyen 28 hendaklah
diberikan kepada pakar dan orang lain yang, walaupun bukan pemegang
_laissez-passer Pertubuhan Bangsa-Bangsa Bersatu, mempunyai perakuan bahawa_
perjalanan mereka adalah atas urusan suatu agensi khusus.

**Seksyen 30**

Ketua eksekutif, penolong ketua eksekutif, ketua jabatan dan pegawai lain
yang bertaraf tidak rendah daripada ketua jabatan agensi-agensi khusus yang
berjalan atas _laissez-passer Pertubuhan Bangsa-Bangsa Bersatu bagi urusan_
agensi-agensi khusus hendaklah diberi kemudahan perjalanan yang sama seperti
yang diberikan kepada pegawai misi diplomatik yang setara.


-----

24 _Rang Undang-Undang_

Perkara IX

PENYELESAIAN PERTIKAIAN

**Seksyen 31**

Setiap agensi khusus hendaklah membuat peruntukan untuk cara penyelesaian
yang sesuai bagi—

_(a)_ pertikaian yang timbul daripada kontrak atau pertikaian lain yang

bersifat peribadi yang mana agensi khusus itu merupakan pihak
kepadanya;

_(b)_ pertikaian yang melibatkan mana-mana pegawai agensi khusus yang

menikmati kekebalan disebabkan oleh jawatan rasminya, jika kekebalan
tidak diketepikan mengikut peruntukan Seksyen 22.

**Seksyen 32**

Semua perbezaan yang timbul daripada pentafsiran atau pemakaian Konvensyen
ini hendaklah dirujukkan kepada Mahkamah Keadilan Antarabangsa, melainkan
jika dalam apa-apa kes telah dipersetujui oleh pihak-pihak untuk menggunakan
cara penyelesaian yang lain. Jika perbezaan timbul antara suatu agensi khusus di
satu pihak, dengan suatu anggota di pihak yang satu lagi, permintaan hendaklah
dibuat bagi nasihat undang-undang ke atas apa-apa soalan undang-undang yang
terlibat mengikut Perkara 96 Piagam dan Perkara 65 Statut Mahkamah dan
peruntukan berkaitan perjanjian yang dibuat antara Pertubuhan Bangsa-Bangsa
Bersatu denagan agensi khusus yang berkenaan. Pandangan yang diberikan oleh
Mahkamah hendaklah diterima sebagai muktamad oleh pihak-pihak.

Perkara X

LAMPIRAN-LAMPIRAN DAN PEMAKAIAN KEPADA AGENSI-AGENSI KHUSUS

INDIVIDU

**Seksyen 33**

Dalam pemakaiannya bagi setiap agensi khusus, fasal-fasal am adalah terpakai
tertakluk kepada apa-apa ubah suaian yang dinyatakan dalam teks muktamad
(atau disemak) lampiran yang berhubungan dengan agensi itu, sebagaimana
yang diperuntukkan dalam Seksyen 36 dan 38.

**Seksyen 34**

Peruntukan Konvensyen yang berhubung dengan mana-mana agensi khusus
hendaklah ditafsirkan berdasarkan fungsi yang telah diamanahkan kepada
agensi itu oleh surat cara perlembagaannya.


-----

_Organisasi Antarabangsa (Keistimewaan dan_

_Kekebalan) (Pindaan)_

**Seksyen 35**


25


Draf Lampiran I hingga IX adalah disyorkan kepada agensi-agensi khusus

yang dinamakan di situ. Dalam hal di mana mana-mana agensi khusus tidak
disebut namanya dalam Seksyen 1, Setiausaha Agung Pertubuhan Bangsa-bangsa
Bersatu hendaklah mengemukakan kepada agensi itu suatu draf lampiran yang
disyorkan oleh Majlis Ekonomi dan Sosial.

**Seksyen 36**

Teks muktamad setiap lampiran hendaklah yang diluluskan oleh agensi khusus
yang berkenaan mengikut tatacara perlembagaannya. Suatu salinan lampiran itu
sebagaimana yang diluluskan oleh setiap agensi khusus hendaklah dikemukakan
oleh agensi yang berkenaan kepada Setiausaha Agung Pertubuhan BangsaBangsa Bersatu dan lampiran itu hendaklah terus menggantikan draf yang
disebut dalam seksyen 35.

**Seksyen 37**

Konvensyen sedia ada menjadi terpakai kepada setiap agensi khusus apabila
agensi khusus itu menyampaikan kepada Setiausaha Agung Pertubuhan BangsaBangsa Bersatu teks muktamad lampiran yang berkaitan dan memaklumkan
kepadanya bahawa agensi itu menerimapakai fasal-fasal am, sebagaimana yang
diubahsuai oleh lampiran ini, dan mengakujanji untuk memberi kesan kepada
seksyen 8, 18, 22, 23, 24, 31, 32, 42 dan 45 (tertakluk kepada apa-apa ubah
suaian kepada seksyen 32 yang mungkin didapati perlu bagi menjadikan teks
muktamad lampiran itu selaras dengan surat cara perlembagaan agensi itu.
Setiausaha Agung hendaklah memaklumkan kepada semua Anggota Pertubuhan
Bangsa-Bangsa Bersatu dan kepada Negara anggota lain tentang salinan
semua lampiran agensi khusus yang diperakui dan dikemukakan kepadanya
di bawah seksyen ini dan lampiran yang disemak dan yang dikemukakan di
bawah seksyen 38.

**Seksyen 38**

Jika mana-mana agensi khusus meluluskan apa-apa pindaan kepada lampiran
yang muktamad mengikut tatacara perlembagaannya selepas lampiran muktamad
itu dikemukakan di bawah seksyen 36, suatu lampiran yang disemak hendaklah
dikemukakan olehnya kepada Setiausaha Agung Pertubuhan Bangsa-Bangsa
Bersatu.

**Seksyen 39**

Peruntukan Konvensyen ini tidak dalam apa-apa cara pun mengehadkan atau
menjejaskan keistimewaan dan kekebalan yang telah, atau akan diberikan oleh
mana-mana Negara kepada mana-mana agensi-agensi khusus atas sebab ibu
pejabat atau pejabat wilayah agensi itu terletak di dalam wilayah Negara itu.


-----

26 _Rang Undang-Undang_

Konvensyen ini tidaklah dianggap menghalang tercapainya persetujuan antara
mana-mana Negara pihak dan mana-mana agensi khusus mengenai perjanjian
tambahan yang membetulkan peruntukan Konvensyen ini atau meluaskan atau
mengehadkan keistimewaan dan kekebalan yang telah diberi.

**Seksyen 40**

Adalah difahamkan bahawa fasal-fasal am, sebagaimana yang diubahsuaikan
dalam teks muktamad sesuatu lampiran yang dihantar oleh suatu agensi khusus
kepada Setiausaha Agung Pertubuhan Bangsa-Bangsa Bersatu di bawah seksyen
36 (atau apa-apa lampiran yang disemak yang dihantar di bawah seksyen 38),
hendaklah selaras dengan peruntukan surat cara perlembagaan agensi berkenaan
yang sedang berkuatkuasa, dan jika apa-apa pindaan kepada surat cara itu
perlu bagi maksud menjadikan surat cara perlembagaan itu selaras, pindaan
itu akan berkuatkuasa mengikut tatacara perlembagaan agensi itu sebelum
lampiran yang muktamad (atau disemak) dihantar.

Konvensyen ini tidak akan secara sendiri bertindak untuk memansuhkan atau

menjejaskan apa-apa peruntukan surat cara perlembagaan mana-mana agensi
khusus atau apa-apa hak atau obligasi yang agensi itu mungkin selainnya
memperoleh atau mengambil alih.

Perkara XI

PERKARA AKHIR

**Seksyen 41**

Kesertaan kepada Konvensyen ini oleh suatu Anggota Pertubuhan Badan-badan
Bersatu dan (tertakluk kepada seksyen 42), oleh mana-mana Negara anggota
suatu agensi khusus hendaklah diberi kesan dengan menyimpan surat cara
kesertaan dengan Setiausaha Agung Pertubuhan Bangsa-Bangsa Bersatu dan
hendaklah berkuat kuasa pada tarikh surat cara kesertaan itu disimpan.

**Seksyen 42**

Setiap agensi khusus yang berkenaan hendaklah memaklumkan kepada
anggotanya yang bukan Anggota Pertubuhan Bangsa-Bangsa Bersatu tentang
teks Konvensyen ini bersama-sama dengan lampiran yang dan hendaklah
menjemput mereka untuk menyertai Konvensyen ini berkenaan dengan agensi
itu dengan menyimpan suatu surat cara kesertaan kepada Konvensyen ini sama
ada dengan Setiausaha Agung Pertubuhan Bangsa-Bangsa Bersatu atau dengan
ketua eksekutif agensi khusus itu.

**Seksyen 43**

Setiap negara pihak kepada Konvensyen ini hendaklah menunjukkan dalam
surat cara kesertaannya agensi atau agensi-agensi khusus yang ia mengakujanji
untuk mengenakan peruntukan Kinvensyen ini. Setiap Negara pihak kepada
Konvensyen ini boleh melalui pemberitahuan bertulis kemudiannya kepada


-----

_Organisasi Antarabangsa (Keistimewaan dan_

_Kekebalan) (Pindaan)_


27


Setiausaha Agung Pertubuhan Bangsa-Bangsa Bersatu mengakujanji untuk
mengenakan peruntukan Konvensyen ini kepada satu atau lebih agensi-agensi
khusus.Pemberitahuan ini hendaklah berkuatkuasa pada tarikh ia diterima oleh
Setiausaha Agung.

**Seksyen 44**

Konvensyen ini hendaklah mula berkuatkuasa bagi setiap Negara pihak kepada
Konvensyen ini berkenaan dengan suatu agensi khusus apabila ia menjadi
terpakai kepada agensi itu mengikut seksyen 37 dan Negara pihak itu telah
mengakujanji untuk memakai peruntukan Konvensyen kepada agensi itu
mengikut seksyen 43.

**Seksyen 45**

Setiausaha Agung Pertubuhan Bangsa-Bangsa Bersatu hendaklah memaklumkan
semua Anggota Pertubuhan Bangsa-Bangsa Bersatu, dan juga semua anggota
agensi-agensi khusus, dan ketua-ketua eksekutif agensi-agensi khusus, tentang
penyimpanan setiap surat cara kesertaan yang diterima di bawah seksyen 41
dan pemberitahuan selanjutnya yang diterima di bawah seksyen 43. Ketua
eksekutif agensi-agensi khusus hendaklah memaklumkan kepada Setiausaha
Agung Pertubuhan Bangsa-Bangsa Bersatu dan anggota agensi yang berkenaan
tentang penyimpanan apa-apa surat cara kesertaan yang disimpan dengannya
di bawah seksyen 42.

**Seksyen 46**

Difahamkan bahawa apabila suatu surat cara kesertaan atau suatu pemberitahuan
lanjut disimpan bagi pihak mana-mana Negara, Negara ini boleh di bawah undangundangnya memberi kesan kepada terma-terma Konvensyen ini, sebagaimana
yang diubahsuai oleh teks muktamad mana-mana lampiran yang berhubungan
dengan agensi-agensi yang diliputi oleh kesertaan atau pemberitahuan itu.

**Seksyen 47**

1. Tertakluk kepada peruntukan perenggan 2 dan 3 seksyen ini, setiap
Negara pihak kepada Konvensyen ini mengakujanji untuk memakai Konvesyen
ini berkenaan dengan setiap agensi khusus yang terikat oleh kesertaan atau
pemberitahuan lanjutnya, sehingga suatu masa yang suatu konvensyen atau
lampiran yang disemak akan terpakai kepada agensi itu dan Negara itu telah
menerima konvensyen atau lampiran yang disemak itu. Dalam hal suatu
lampiran yang disemak, penerimaan Negara-Negara itu hendaklah melalui
suatu pemberitahuan yang dialamatkan kepada Setiausaha Agung Pertubuhan
Bangsa-Bangsa Bersatu yang akan berkuatkuasa pada tarikh penerimaanya
oleh Setiausaha Agung.

2. Setiap Negara pihak kepada Konvensyen ini, walau bagaimanapun,
yang bukan atau telah berhenti menjadi anggota suatu agensi khusus, boleh
mengalamatkan suatu pemberitahuan bertulis kepada Setiausaha Agung Pertubuhan
Bangsa-Bangsa Bersatu dan ketua eksekutif agensi yang berkenaan bahawa ia


-----

28 _Rang Undang-Undang_

bercadang untuk menahan daripada agensi itu faedah konvensyen ini mulai
dari suatu tarikh yang dinyatakan, yang tidak akan lebih awal dari tiga bulan
daripada tarikh penerimaan pemberitahuan itu.

3. Setiap Negara pihak kepada Konvensyen ini boleh menahan faedah
konvensyen ini daripada mana-mana agensi khusus yang terhenti mempunyai
hubungan dengan Pertubuhan Bangsa-Bangsa Bersatu.

4. Setiausaha Agung Pertubuhan Bangsa-Bangsa Bersatu akan memaklumkan
semua Negara pihak kepada Konvensyen ini berkenaan dengan apa-apa
pemberitahuan yang dihantar kepadanya di bawah peruntukan seksyen ini.

**Seksyen 48**

Setiausaha Agung Pertubuhan Bangsa-Bangsa Bersatu akan memanggil suatu
persidangan yang bertujuan untuk menyemak Konvensyen ini apabila diminta
oleh satu pertiga Negara pihak kepada Konvensyen ini.

**Seksyen 49**

Setiausaha Agung Pertubuhan Bangsa-Bangsa Bersatu akan menghantar salinan
Konvensyen ini kepada setiap agensi khusus dan Kerajaan setiap Anggota
Pertubuhan Bangsa-Bangsa Bersatu.

LAMPIRAN-LAMPIRAN

LAMPIRAN I

PERTUBUHAN BURUH ANTARABANGSA

Dalam pemakaiannya kepada Pertubuhan Buruh Antarabangsa, fasal am
hendaklah berkuat kuasa tertakluk kepada peruntukan yang berikut:

1. Perkara V (selain perenggan (c) seksyen 13) dan seksyen 25, perenggan
1 dan 2(I), Perkara VII hendaklah diperluas kepada anggota majikan dan
anggota pekerja dan timbalan anggota kepada Badan Pentadbir Pertubuhan
Buruh Antarabangsa dan pengganti mereka, kecuali bahawa apa-apa
pengetepian kekebalan mana-mana orang anggota di bawah seksyen 16
hendaklah oleh Badan Pentadbir itu.

2. Keistimewaan, kekebalan, pengecualian dan kemudahan yang disebut
dalam seksyen 21 tentang fasal am hendaklah diberikan juga kepada Timbalan
Ketua Pengarah Pejabat Buruh Antarabangsa dan mana-mana Penolong
Ketua Pengarah Pejabat Buruh Antarabangsa.

3. (i) Pakar (selain pegawai yang termasuk dalam ruang lingkup perkara VI)
yang berkhidmat dalam jawatankuasa, atau menjalankan misi bagi, Pertubuhan
hendaklah diberikan keistimewaan dan kekebalan yang berikut setakat yang


-----

_Organisasi Antarabangsa (Keistimewaan dan_

_Kekebalan) (Pindaan)_


29


perlu bagi penjalanan fungsi mereka dengan berkesan, termasuklah masa
yang diambil bagi perjalanan yang berkaitan dengan perkhidmatan dalam
jawatankuasa atau misi tersebut:

_(a) Kekebalan daripada penangkapan diri atau daripada rampasan bagasi_

peribadi;

_(b) Berkenaan dengan perkataan yang ditutur atau ditulis atau perbuatan_

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

_(c) Kemudahan yang sama dari segi sekatan mata wang dan sekatan_

pertukaran dan berkenaan bagasi peribadi mereka seperti yang diberikan
kepada pegawai Kerajaan asing dalam misi rasmi sementara;

_(d) Ketidakbolehcabulan bagi semua kertas dan dokumen mereka yang_

berkaitan dengan kerja mereka bagi Pertubuhan itu;

(ii) Berkaitan dengan _(d)_ 3 (i) di atas, prinsip yang terkandung dalam

ayat terakhir seksyen 12 fasal am hendaklah terpakai.

(iii) Keistimewaan dan kekebalan diberikan kepada pakar dalam Pertubuhan

itu untuk faedah Pertubuhan dan bukan untuk faedah peribadi individu itu
sendiri. Pertubuhan itu mempunyai hak dan kewajipan untuk mengetepikan
kekebalan mana-mana pakar dalam mana-mana kes jika pada pendapatnya
kekebalan itu akan menghalang proses keadilan, dan ia boleh diketepikan
tanpa menjejaskan kepentingan Pertubuhan itu.

LAMPIRAN II

PERTUBUHAN MAKANAN DAN PERTANIAN PERTUBUHAN BANGSA-BANGSA

BERSATU

Dalam pemakaiannya kepada Pertubuhan Makanan Dan Pertanian Pertubuhan
Bangsa-Bangsa Bersatu (kemudian daripada ini disebut “Pertubuhan itu”), fasal
am hendaklah berkuat kuasa tertakluk kepada peruntukan yang berikut:

1. Perkara V dan seksyen 25, perenggan 1 dan 2 (I), perkara VII hendaklah
diperluas kepada Pengerusi Majlis Pertubuhan itu, kecuali bahawa apa-apa
penepian kekebalan Pengerusi itu di bawah seksyen 16 hendaklah oleh
Majlis Pertubuhan itu

2. (i) Pakar (selain pegawai yang termasuk dalam ruang lingkup perkara VI)
yang berkhidmat dalam jawatankuasa, atau menjalankan misi bagi, Pertubuhan
itu hendaklah diberikan keistimewaan dan kekebalan yang berikut setakat
yang perlu bagi penjalanan fungsi mereka dengan berkesan, termasuklah
masa yang diambil bagi perjalanan yang berkaitan dengan perkhidmatan
dalam jawatankuasa atau misi tersebut;

_(a) Kekebalan daripada penangkapan diri atau daripada rampasan bagasi_

peribadi;


-----

30 _Rang Undang-Undang_

_(b) Berkenaan dengan perkataan yang ditutur atau ditulis atau perbuatan_

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

_(c) Kemudahan yang sama dari segi sekatan mata wang dan sekatan_

pertukaran dan berkenaan bagasi peribadi mereka seperti yang diberikan
kepada pegawai Kerajaan asing dalam misi rasmi sementara;

_(d) Ketidakbolehcabulan bagi semua kertas dan dokumen mereka yang_

berkaitan dengan kerja mereka bagi Pertubuhan itu;

(ii) Berkaitan dengan _(d) 2 (i) di atas, prinsip yang terkandung dalam_

ayat terakhir seksyen 12 fasal am hendaklah terpakai.

(iii) Keistimewaan dan kekebalan diberikan kepada pakar itu untuk faedah

Pertubuhan dan bukan untuk faedah peribadi individu itu sendiri. Pertubuhan
itu mempunyai hak dan kewajipan untuk mengetepikan kekebalan man-mana
pakar dalam mana-mana kes jika pada pendapatnya kekebalan itu akan
menghalang proses keadilan, dan ia boleh diketepikan tanpa menjejaskan
kepentingan Pertubuhan itu.

3. Keistimewaan, kekebalan, pengecualian dan kemudahan yang disebut
dalam seksyen 21 fasal am hendaklah diberikan juga kepada Timbalan
Ketua Pengarah Pertubuhan itu.

LAMPIRAN II

(Teks disemak)

PERTUBUHAN MAKANAN DAN PERTANIAN PERTUBUHAN BANGSA-BANGSA

BERSATU

Dalam pemakaiannya kepada Pertubuhan Makanan Dan Pertanian Pertubuhan
Bangsa-Bangsa Bersatu (kemudian daripada ini disebut “Pertubuhan itu”), fasal
am hendaklah berkuat kuasa tertakluk kepada peruntukan yang berikut:

1. Perkara V dan seksyen 25, perenggan 1 dan 2 (I), perkara VII hendaklah
diperluas kepada Pengerusi Majlis Pertubuhan itu dan kepada wakil Anggota
Bersekutu, kecuali bahawa apa-apa penepian kekebalan Pengerusi itu di
bawah seksyen 16 hendaklah oleh Majlis Pertubuhan itu.

2. (i) Pakar (selain pegawai yang termasuk dalam ruang lingkup perkara
VI) yang berkhidmat dalam jawatankuasa, atau menjalankan misi bagi,
Pertubuhan hendaklah diberikan keistimewaan dan kekebalan yang berikut
setakat yang perlu bagi penjalanan fungsi mereka dengan berkesan, termasuklah
masa yang diambil bagi perjalanan yang berkaitan dengan khidmat dalam
jawatankuasa atau misi tersebut:

_(a) kekebalan daripada penangkapan diri atau daripada rampasan bagasi_

peribadi;


-----

_Organisasi Antarabangsa (Keistimewaan dan_

_Kekebalan) (Pindaan)_


31


_(b) berkenaan dengan perkataan yang ditutur atau ditulis atau perbuatan_

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

_(c) kemudahan yang sama dari segi sekatan mata wang dan sekatan_

pertukaran dan berkenaan bagasi peribadi mereka seperti yang diberikan
kepada pegawai kerajaan asing dalam misi rasmi sementara;

_(d) ketidakbolehcabulan bagi kertas dan dokumen mereka yang berkaitan_

dengan kerja mereka bagi Pertubuhan itu dan; bagi maksud komunikasi
mereka dengan Pertubuhan itu, hak untuk menggunakan kod dan
menerima kertas atau surat-menyurat melalui perkhidmatan kurir
atau di dalam beg bermeterai;

(ii) Berkaitan dengan _(d) 2 (i) di atas, prinsip yang terkandung dalam_

ayat terakhir seksyen 12 fasal am hendaklah terpakai.

(iii) Keistimewaan dan kekebalan diberikan kepada pakar itu untuk faedah

Pertubuhan dan bukan untuk faedah peribadi individu itu sendiri. Pertubuhan
itu mempunyai hak dan kewajipan untuk mengetepikan kekebalan manamana pakar dalam mana-mana kes jika pada pendapatnya kekebalan itu akan
menghalang proses keadilan, dan ia boleh diketepikan tanpa menjejaskan
kepentingan Pertubuhan itu.

3. Keistimewaan, kekebalan, pengecualian dan kemudahan yang disebut
dalam seksyen 21 fasal am hendaklah diberikan juga kepada Timbalan
Ketua Pengarah Pertubuhan itu.

LAMPIRAN II

(Teks disemak _kedua)_

PERTUBUHAN MAKANAN DAN PERTANIAN PERTUBUHAN BANGSA-BANGSA

BERSATU

Dalam pemakaiannya kepada Pertubuhan Makanan Dan Pertanian Pertubuhan
Bangsa-Bangsa Bersatu (kemudian daripada ini disebut “Pertubuhan itu”), fasal
am hendaklah berkuat kuasa tertakluk kepada peruntukan yang berikut:

1. Perkara V dan seksyen 25, perenggan 1 dan 2 (I), perkara VII hendaklah
diperluas kepada Pengerusi Majlis Pertubuhan itu dan kepada wakil Anggota
Bersekutu, kecuali bahawa apa-apa penepian kekebalan Pengerusi itu di
bawah seksyen 16 hendaklah oleh Majlis Pertubuhan itu.

2. (i) Pakar (selain pegawai yang termasuk dalam ruang lingkup perkara
VI) yang berkhidmat dalam jawatankuasa, atau menjalankan misi bagi,
Pertubuhan hendaklah diberikan keistimewaan dan kekebalan yang berikut
setakat yang perlu bagi penjalanan fungsi mereka dengan berkesan, termasuklah


-----

32 _Rang Undang-Undang_

masa yang diambil bagi perjalanan yang berkaitan dengan khidmat dalam
jawatankuasa atau misi tersebut:

_(a)_ kekebalan daripada penangkapan diri atau daripada rampasan bagasi

peribadi;

_(b)_ berkenaan dengan perkataan yang ditutur atau ditulis atau perbuatan

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

_(c) kemudahan yang sama dari segi sekatan mata wang dan sekatan_

pertukaran dan berkenaan bagasi peribadi mereka seperti yang diberikan
kepada pegawai kerajaan asing dalam misi rasmi sementara;

_(d)_ ketidakbolehcabulan bagi kertas dan dokumen mereka yang berkaitan

dengan kerja mereka bagi Pertubuhan itu dan; bagi maksud komunikasi
mereka dengan Pertubuhan itu, hak untuk menggunakan kod dan
menerima kertas atau surat-menyurat melalui perkhidmatan kurir
atau di dalam beg bermeterai.

(ii) Berkaitan dengan _(d) 2 (i) di atas, prinsip yang terkandung dalam_

ayat terakhir seksyen 12 fasal am hendaklah terpakai.

(iii) Keistimewaan dan kekebalan diberikan kepada pakar itu untuk faedah

Pertubuhan dan bukan untuk faedah peribadi individu itu sendiri. Pertubuhan
itu mempunyai hak dan kewajipan untuk mengetepikan kekebalan manamana pakar dalam mana-mana kes jika pada pendapatnya kekebalan itu akan
menghalang proses keadilan, dan ia boleh diketepikan tanpa menjejaskan
kepentingan Pertubuhan itu.

3. Keistimewaan, kekebalan, pengecualian dan kemudahan yang disebut
dalam seksyen 21 fasal am hendaklah diberikan juga kepada Timbalan Ketua
Pengarah dan Penolong Ketua Pengarah Pertubuhan itu.

LAMPIRAN III

PERTUBUHAN PENERBANGAN AWAM ANTARABANGSA

Fasal am hendaklah berkuat kuasa berkenaan dengan Pertubuhan Penerbangan
Awam Antarabangsa (kemudian daripada ini disebut “Pertubuhan itu”), tertakluk
kepada peruntukan yang berikut:

1. Keistimewaan, kekebalan, pengecualian dan kemudahan yang disebut
dalam seksyen 21 fasal am hendaklah diberikan juga kepada Presiden Majlis
Pertubuhan itu.

2. (i) Pakar (selain pegawai yang termasuk dalam ruang lingkup perkara
VI) yang berkhidmat dalam jawatankuasa, atau menjalankan misi bagi,
Pertubuhan hendaklah diberikan keistimewaan dan kekebalan yang berikut


-----

_Organisasi Antarabangsa (Keistimewaan dan_

_Kekebalan) (Pindaan)_


33


setakat yang perlu bagi penjalanan fungsi mereka dengan berkesan, termasuklah
masa yang diambil bagi perjalanan yang berkaitan dengan khidmat dalam
jawatankuasa atau misi tersebut:

_(a) Kekebalan daripada penangkapan diri atau daripada rampasan_

bagasi peribadi;

_(b) Kekebalan daripada apa-apa jenis proses perundangan; berkenaan_

dengan perkataan yang ditutur atau ditulis atau perbuatan yang dibuat
oleh mereka dalam menjalankan fungsi rasmi mereka, kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

_(c) Kemudahan yang sama dari segi sekatan mata wang dan sekatan_

pertukaran dan berkenaan bagasi peribadi mereka seperti yang diberikan
kepada pegawai Kerajaan asing dalam misi rasmi sementara;

_(d) ketidakbolehcabulan bagi semua kertas dan dokumen mereka yang_

berkaitan dengan kerja mereka bagi Pertubuhan itu.

(ii) Berkaitan dengan _(d) 2 (i) di atas, prinsip yang terkandung dalam_

ayat terakhir seksyen 12 fasal am hendaklah terpakai.

(iii) Keistimewaan dan kekebalan diberikan kepada pakar dalam Pertubuhan

itu untuk faedah Pertubuhan dan bukan untuk faedah peribadi individu itu
sendiri. Pertubuhan itu mempunyai hak dan kewajipan untuk mengetepikan
kekebalan mana-mana pakar dalam mana-mana kes jika pada pendapatnya
kekebalan itu akan menghalang proses keadilan, dan ia boleh diketepikan
tanpa menjejaskan kepentingan Pertubuhan itu.

LAMPIRAN IV

PERTUBUHAN PELAJARAN, SAINS DAN KEBUDAYAAN BANGSA-BANGSA BERSATU

Fasal am hendaklah berkuat kuasa berkenaan dengan Pertubuhan Pelajaran,
Sains Dan Kebudayaan Bangsa-Bangsa Bersatu (kemudian daripada ini disebut
“Pertubuhan itu”), tertakluk kepada peruntukan yang berikut:

1. Perkara V dan seksyen 25, perenggan 1 dan 2 (I), perkara VII hendaklah
diperluas kepada Presiden bagi Persidangan dan anggota Lembaga Eksekutif
Pertubuhan itu, pengganti dan penasihat mereka, kecuali bahawa apa-apa
pengetepian kekebalan mana-mana anggota Lembaga Eksekutif di bawah
seksyen 16 hendaklah oleh Lembaga Eksekutif itu.

2. Timbalan Ketua Pengarah Pertubuhan itu, suami atau isterinya dan
anaknya yang di bawah umur hendaklah juga mendapat keistimewaan dan
kekebalan, pengecualian dan kemudahan yang diberikan kepada utusan
diplomatik mengikut undang-undang antarabangsa, yang mana dijamin oleh
perkara VI, seksyen 21 Konvensyen kepada ketua eksekutif bagi setiap
agensi khusus.


-----

34 _Rang Undang-Undang_

3. (i) Pakar (selain pegawai yang termasuk dalam ruang lingkup perkara VI)
yang berkhidmat dalam jawatankuasa, atau menjalankan misi bagi, Pertubuhan
itu hendaklah diberikan keistimewaan dan kekebalan yang berikut setakat
yang perlu bagi penjalanan fungsi mereka dengan berkesan, termasuklah
masa yang diambil bagi perjalanan yang berkaitan dengan khidmat dalam
jawatankuasa atau misi tersebut:

_(a) Kekebalan daripada penangkapan diri atau daripada rampasan bagasi_

peribadi;

_(b) Berkenaan dengan perkataan yang ditutur atau ditulis atau perbuatan_

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

_(c) Kemudahan yang sama dari segi sekatan mata wang dan sekatan_

pertukaran dan berkenaan bagasi peribadi mereka seperti yang diberikan
kepada pegawai Kerajaan asing dalam misi rasmi sementara;

(ii) Keistimewaan dan kekebalan diberikan kepada pakar dalam Pertubuhan

itu untuk faedah Pertubuhan dan bukan untuk faedah peribadi individu itu
sendiri. Pertubuhan itu mempunyai hak dan kewajipan untuk mengetepikan
kekebalan mana-mana pakar dalam mana-mana kes jika pada pendapatnya
kekebalan itu akan menghalang proses keadilan, dan ia boleh diketepikan
tanpa menjejaskan kepentingan Pertubuhan itu.

LAMPIRAN V

TABUNG KEWANGAN ANTARABANGSA

Dalam pemakaiannya kepada Tabung Kewangan Antarabangsa (kemudian
daripada ini disebut “Tabung itu”), Konvensyen ini (termasuklah lampiran ini)
hendaklah berkuat kuasa tertakluk kepada peruntukan yang berikut:

1. Seksyen 32 fasal am hendaklah hanya terpakai kepada perbezaan
yang timbul daripada tafsiran atau pemakaian keistimewaan dan kekebalan
yang diperoleh oleh Tabung semata-mata daripada Konvensyen ini dan
tidak termasuk dalam mana yang boleh dituntut olehnya di bawah Perkara
Perjanjian atau selainnya.

2. Peruntukan Konvensyen ini (termasuklah lampiran ini) tidak mengubah
atau meminda atau menghendaki ubah suaian atau pindaan Perkara Perjanjian
Tabung itu atau mengurangkan atau mengehadkan apa-apa hak, kekebalan,
keistimewaan atau pengecualian yang diberikan ke atas Tabung itu atau
mana-mana anggotanya, Gabenor, Pengarah Eksekutif, pengganti, pegawai
atau pekerja oleh Perkara Perjanjian Tabung itu, atau oleh apa-apa statut,
undang-undang atau peraturan mana-mana anggota Tabung itu atau manamana subbahagian politik mana-mana anggota tersebut, atau selainnya.


-----

_Organisasi Antarabangsa (Keistimewaan dan_

_Kekebalan) (Pindaan)_

LAMPIRAN VI

BANK ANTARABANGSA UNTUK PEMULIHAN DAN PEMBANGUNAN


35


Dalam pemakaiannya kepada Bank Antarabangsa Untuk Pemulihan Dan

Pembangunan (kemudian daripada ini disebut “Bank itu”), Konvensyen ini
(termasuklah lampiran ini) hendaklah berkuat kuasa tertakluk kepada peruntukan
yang berikut:

1. Seksyen 4 hendaklah digantikan dengan yang berikut:

“Tindakan boleh dibawa terhadap Bank itu hanya dalam mahkamah
yang mempunyai bidang kuasa kompeten dalam wilayah sesuatu
anggota Bank itu di mana Bank itu mempunyai pejabat, telah
melantik agen untuk bagi maksud untuk menerima servis atau notis
proses, atau telah mengeluarkan atau menjamin sekuriti. Walau
bagaimanapun, tiada tindakan boleh dibawa oleh anggota atau orang
yang bertindak atau mendapat tuntutan daripada anggota. Harta dan
aset bank itu hendaklah, walau di mana pun terletak dan dipegang
oleh sesiapapun, hendaklah kebal daripada semua bentuk rampasan,
penahanan pelaksanaan sebelum penyampaian penghakiman muktamad
terhadap Bank itu.”

2. Seksyen 32 fasal am hendaklah hanya terpakai kepada perbezaan yang
timbul daripada tafsiran atau pemakaian keistimewaan dan kekebalan yang
diperoleh oleh Bank semata-mata daripada Konvensyen ini dan tidak termasuk
dalam mana yang boleh dituntut olehnya di bawah Perkara Perjanjian atau
selainnya.

3. Peruntukan Konvensyen ini (termasuklah lampiran ini) tidak mengubah
atau meminda atau menghendaki ubah suaian atau pindaan Perkara Perjanjian
Bank itu atau mengurangkan atau mengehadkan apa-apa hak, kekebalan,
keistimewaan atau pengecualian yang diberikan ke atas Bank itu atau
mana-mana anggotanya, Gabenor, Pengarah Eksekutif, pengganti, pegawai
atau pekerja oleh Perkara Perjanjian Bank itu, atau oleh apa-apa statut,
undang-undang atau peraturan mana-mana anggota Bank itu atau mana-mana
subbahagian politik mana-mana anggota tersebut, atau selainnya.

LAMPIRAN VII

PERTUBUHAN KESIHATAN SEDUNIA

Dalam pemakaiannya kepada Pertubuhan Kesihatan Sedunia (kemudian daripada
ini disebut “Pertubuhan itu”), fasal am hendaklah berkuat kuasa tertakluk
kepada ubah suaian yang berikut:

1. Perkara V dan seksyen 25, perenggan 1 dan 2 (I) perkara VII hendaklah

diperluas kepada orang yang dinamakan untuk berkhidmat dalam Lembaga
Eksekutif Pertubuhan itu, pengganti mereka dan penasihat mereka, kecuali
bahawa apa-apa pengetepian kekebalan mana-mana orang orang itu di bawah
seksyen 16 hendaklah oleh Lembaga itu.


-----

36 _Rang Undang-Undang_

2. (i) Pakar (selain pegawai yang termasuk dalam ruang lingkup perkara
VI) yang berkhidmat dalam jawatankuasa, atau menjalankan misi bagi,
Pertubuhan itu hendaklah diberikan keistimewaan dan kekebalan yang
berikut setakat yang perlu bagi penjalanan fungsi mereka dengan berkesan,
termasuklah masa yang diambil bagi perjalanan yang berkaitan dengan
khidmat dalam jawatankuasa atau misi tersebut:

_(a) Kekebalan daripada penangkapan diri atau daripada rampasan bagasi_

peribadi;

_(b) Berkenaan dengan perkataan yang ditutur atau ditulis atau perbuatan_

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

_(c) Kemudahan yang sama dari segi sekatan mata wang dan sekatan_

pertukaran dan berkenaan bagasi peribadi mereka seperti yang diberikan
kepada pegawai Kerajaan asing dalam misi rasmi sementara;

_(d) Ketidakbolehcabulan bagi semua kertas dan dokumen;_

_(e) Hak untuk menggunakan kod dan menerima kertas dan surat-menyurat_

melalui perkhidmatan kurir atau di dalam beg bermeterai bagi
komunikasi mereka dengan Pertubuhan Kesihatan Sedunia.

(ii) Keistimewaan dan kekebalan diberikan kepada pakar dalam Pertubuhan
itu untuk faedah Pertubuhan itu dan bukan untuk faedah peribadi individu itu
sendiri. Pertubuhan itu mempunyai hak dan kewajipan untuk mengetepikan
kekebalan mana-mana pakar dalam mana-mana kes jika pada pendapatnya
kekebalan itu akan menghalang proses keadilan, dan ia boleh diketepikan
tanpa menjejaskan kepentingan Pertubuhan itu.

LAMPIRAN VII

(Teks disemak)

PERTUBUHAN KESIHATAN SEDUNIA

Dalam pemakaiannya kepada Pertubuhan Kesihatan Sedunia (kemudian daripada
ini disebut “Pertubuhan itu”), fasal am hendaklah berkuat kuasa tertakluk
kepada ubah suaian yang berikut:

1. Perkara V dan seksyen 25, perenggan 1 dan 2 (I) perkara VII hendaklah
diperluas kepada orang yang dinamakan untuk berkhidmat dalam Lembaga
Eksekutif Pertubuhan itu, pengganti mereka dan penasihat mereka, kecuali
bahawa apa-apa pengetepian kekebalan mana-mana orang itu di bawah
seksyen 16 hendaklah oleh Lembaga Eksekutif itu.

2. (i) Pakar (selain pegawai yang termasuk dalam ruang lingkup perkara VI)
yang berkhidmat dalam jawatankuasa, atau menjalankan misi bagi, Pertubuhan
itu hendaklah diberikan keistimewaan dan kekebalan yang berikut setakat


-----

_Organisasi Antarabangsa (Keistimewaan dan_

_Kekebalan) (Pindaan)_


37


yang perlu bagi penjalanan fungsi mereka dengan berkesan, termasuklah
masa yang diambil bagi perjalanan yang berkaitan dengan khidmat dalam
jawatankuasa atau misi tersebut:

_(a) Kekebalan daripada penangkapan diri atau daripada rampasan_

bagasi peribadi;

_(b) Berkenaan dengan perkataan yang ditutur atau ditulis atau perbuatan_

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

_(c) Kemudahan yang sama dari segi sekatan mata wang dan sekatan_

pertukaran dan berkenaan bagasi peribadi mereka seperti yang diberikan
kepada pegawai Kerajaan asing dalam misi rasmi sementara;

_(d) Ketidakbolehcabulan bagi semua kertas dan dokumen;_

_(e) Bagi maksud komunikasi mereka dengan Pertubuhan itu, hak untuk_

menggunakan kod dan menerima kertas dan surat-menyurat melalui
perkhidmatan kurir atau di dalam beg bermeterai

(ii) Keistimewaan dan kekebalan yang dinyatakan dalam perenggan _(b)_

dan _(e) di atas hendaklah diberikan kepada orang yang berkhidmat dalam_
Panel Penasihat Pakar Pertubuhan itu dalam menjalankan fungsi mereka
sedemikian.

(iii) Keistimewaan dan kekebalan diberikan kepada pakar dalam Pertubuhan

itu untuk faedah Pertubuhan dan bukan untuk faedah peribadi individu itu
sendiri. Pertubuhan itu mempunyai hak dan kewajipan untuk mengetepikan
kekebalan mana-mana pakar dalam mana-mana kes jika pada pendapatnya
kekebalan itu akan menghalang proses keadilan, dan ia boleh diketepikan
tanpa menjejaskan kepentingan Pertubuhan itu.

3. Perkara V dan seksyen 25, perenggan 1 and 2 (I) perkara VII hendaklah
diperluas kepada wakil anggota bersekutu yang menyertai kerja Pertubuhan
itu mengikut perkara 8 dan 47 Perlembagaan.

LAMPIRAN VII

(Teks disemak _kedua)_

PERTUBUHAN KESIHATAN SEDUNIA

Dalam pemakaiannya kepada Pertubuhan Kesihatan Sedunia (kemudian daripada
ini disebut “Pertubuhan itu”), fasal am hendaklah berkuat kuasa tertakluk
kepada ubah suaian yang berikut:

1. Perkara V dan seksyen 25, perenggan 1 dan 2 (I) perkara VII hendaklah
diperluas kepada orang yang dinamakan untuk berkhidmat dalam Lembaga
Eksekutif Pertubuhan itu, pengganti mereka dan penasihat mereka, kecuali


-----

38 _Rang Undang-Undang_

bahawa apa-apa pengetepian kekebalan mana-mana orang itu di bawah
seksyen 16 hendaklah oleh Lembaga Eksekutif itu.

2. (i) Pakar (selain pegawai yang termasuk dalam ruang lingkup perkara VI)
yang berkhidmat dalam jawatankuasa, atau menjalankan misi bagi, Pertubuhan
itu hendaklah diberikan keistimewaan dan kekebalan yang berikut setakat
yang perlu bagi penjalanan fungsi mereka dengan berkesan, termasuklah
masa yang diambil bagi perjalanan yang berkaitan dengan khidmat dalam
jawatankuasa atau misi tersebut:

_(a) Kekebalan daripada penangkapan diri atau daripada rampasan bagasi_

peribadi;

_(b) Berkenaan dengan perkataan yang ditutur atau ditulis atau perbuatan_

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

_(c) Kemudahan yang sama dari segi sekatan mata wang dan sekatan_

pertukaran dan berkenaan bagasi peribadi mereka seperti yang diberikan
kepada pegawai Kerajaan asing dalam misi rasmi sementara;

_(d) Ketidakbolehcabulan bagi semua kertas dan dokumen;_

_(e) Bagi maksud komunikasi mereka dengan Pertubuhan itu, hak untuk_

menggunakan kod dan menerima kertas dan surat-menyurat melalui
perkhidmatan kurir atau di dalam beg bermeterai.

(ii) Keistimewaan dan kekebalan yang dinyatakan dalam perenggan _(b)_

dan _(e) di atas hendaklah diberikan kepada orang yang berkhidmat dalam_
Panel Penasihat Pakar Pertubuhan itu dalam menjalankan fungsi mereka
sedemikian.

(iii) Keistimewaan dan kekebalan diberikan kepada pakar dalam Pertubuhan

itu untuk faedah Pertubuhan dan bukan untuk faedah peribadi individu itu
sendiri. Pertubuhan itu mempunyai hak dan kewajipan untuk mengetepikan
kekebalan mana-mana pakar dalam mana-mana kes jika pada pendapatnya
kekebalan itu akan menghalang proses keadilan, dan ia boleh diketepikan
tanpa menjejaskan kepentingan Pertubuhan itu.

3. Perkara V dan seksyen 25, perenggan 1 dan 2 (I) perkara VII hendaklah
diperluas kepada wakil anggota bersekutu yang menyertai kerja Pertubuhan
itu mengikut perkara 8 dan 47 Perlembagaan.

4. Keistimewaan, kekebalan, pengecualian dan kemudahan yang disebut di
seksyen 21 fasal am hendaklah juga diberikan kepada mana-mana Penolong
Ketua Pengarah Pertubuhan itu.


-----

_Organisasi Antarabangsa (Keistimewaan dan_

_Kekebalan) (Pindaan)_

LAMPIRAN VII

(Teks disemak _ketiga)_

PERTUBUHAN KESIHATAN SEDUNIA


39


Dalam pemakaiannya kepada Pertubuhan Kesihatan Sedunia (kemudian daripada
ini disebut “Pertubuhan itu”), fasal am hendaklah berkuat kuasa tertakluk
kepada ubah suaian yang berikut:

1. Perkara V dan seksyen 25, perenggan 1 dan 2 (I) perkara VII hendaklah

diperluas kepada orang yang dinamakan untuk berkhidmat dalam Lembaga
Eksekutif Pertubuhan itu, pengganti mereka dan penasihat mereka, kecuali
bahawa apa-apa pengetepian kekebalan mana-mana orang itu di bawah
seksyen 16 hendaklah oleh Lembaga itu.

2. (i) Pakar (selain pegawai yang termasuk dalam ruang lingkup perkara VI)
yang berkhidmat dalam jawatankuasa, atau menjalankan misi bagi, Pertubuhan
itu hendaklah diberikan keistimewaan dan kekebalan yang berikut setakat
yang perlu bagi penjalanan fungsi mereka dengan berkesan, termasuklah
masa yang diambil bagi perjalanan yang berkaitan dengan khidmat dalam
jawatankuasa atau misi tersebut:

_(a) Kekebalan daripada penangkapan diri atau daripada rampasan_

bagasi peribadi;

_(b) Berkenaan dengan perkataan yang ditutur atau ditulis atau perbuatan_

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

_(c) Kemudahan yang sama dari segi sekatan mata wang dan sekatan_

pertukaran dan berkenaan bagasi peribadi mereka seperti yang diberikan
kepada pegawai Kerajaan asing dalam misi rasmi sementara;

_(d) Ketidakbolehcabulan bagi semua kertas dan dokumen;_

_(e) Bagi maksud komunikasi mereka dengan Pertubuhan itu, hak untuk_

menggunakan kod dan menerima kertas dan surat-menyurat melalui
perkhidmatan kurir atau di dalam beg bermeterai.

(ii) Keistimewaan dan kekebalan yang dinyatakan dalam perenggan _(b)_

dan _(e) di atas hendaklah diberikan kepada orang yang berkhidmat dalam_
Panel Penasihat Pakar Pertubuhan itu dalam menjalankan fungsi mereka
sedemikian.

(iii) Keistimewaan dan kekebalan diberikan kepada pakar dalam Pertubuhan

itu untuk faedah Pertubuhan dan bukan untuk faedah peribadi individu itu
sendiri. Pertubuhan itu mempunyai hak dan kewajipan untuk mengetepikan
kekebalan mana-mana pakar dalam mana-mana kes jika pada pendapatnya
kekebalan itu akan menghalang proses keadilan, dan ia boleh diketepikan
tanpa menjejaskan kepentingan Pertubuhan itu.


-----

40 _Rang Undang-Undang_

3. Perkara V dan seksyen 25, perenggan 1 and 2 (I) perkara VII hendaklah
diperluas kepada wakil Anggota Bersekutu yang menyertai kerja Pertubuhan
itu mengikut perkara 8 dan 47 Perlembagaan.

4. Keistimewaan, kekebalan, pengecualian dan kemudahan yang disebut di
seksyen 21 fasal am hendaklah juga diberikan kepada mana-mana Timbalan
Ketua Pengarah, Penolong Ketua Pengarah dan Pengarah Daerah Pertubuhan
itu.

LAMPIRAN VIII

KESATUAN POS SEDUNIA

[Terjemahan]

Fasal am hendaklah terpakai tanpa ubah suaian.

LAMPIRAN IX

KESATUAN TELEKOMUNIKASI ANTARABANGSA

Fasal am hendaklah terpakai tanpa ubah suaian kecuali Kesatuan Telekominikasi
Antarabangsa tidak menuntut baginya layanan istimewa berkenaan dengan
“Kemudahan berkenaan dengan komunikasi” yang diperuntukkan dalam perkara
IV, seksyen 11.

LAMPIRAN X

PERTUBUHAN PELARIAN ANTARABANGSA

Fasal am hendaklah terpakai tanpa ubah suaian.

LAMPIRAN XI

PERTUBUHAN METEOROLOGI SEDUNIA

Fasal am hendaklah terpakai tanpa ubah suaian.

LAMPIRAN XII

PERTUBUHAN KONSULTATIF MARITIM ANTARA KERAJAAN

1. Keistimewaan dan kekebalan, pengecualian dan kemudahan yang disebut
di perkara VI, seksyen 21 fasal am, hendaklah diberikan kepada Setiausaha
Agung Pertubuhan itu dan kepada Setiausaha Jawatankuasa Keselamatan
Maritim, dengan syarat bahawa peruntukan perenggan ini tidak menghendaki
Anggota yang di dalam wilayahnya Pertubuhan itu mempunyai Ibu pejabat
untuk memakai perkara VI, seksyen 21 fasal am ke atas mana-mana orang
yang merupakan warganegaranya.


-----

_Organisasi Antarabangsa (Keistimewaan dan_

_Kekebalan) (Pindaan)_


41


2. _(a) Pakar (selain pegawai yang termasuk dalam ruang lingkup perkara VI)_

yang berkhidmat dalam jawatankuasa, atau menjalankan misi bagi, Pertubuhan
itu hendaklah diberikan keistimewaan dan kekebalan yang berikut setakat yang
perlu bagi penjalanan fungsi mereka dengan berkesan, termasuklah masa yang
diambil bagi perjalanan yang berkaitan dengan khidmat dalam jawatankuasa
atau misi tersebut:

(i) kekebalan daripada penangkapan diri atau daripada rampasan bagasi

peribadi;

(ii) berkenaan dengan perkataan yang ditutur atau ditulis atau perbuatan

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

(iii) kemudahan yang sama dari segi sekatan mata wang dan sekatan

pertukaran dan berkenaan bagasi peribadi mereka seperti yang diberikan
kepada pegawai kerajaan asing dalam misi rasmi sementara;

(iv) ketidakbolehcabulan bagi semua kertas dan dokumen yang berkaitan

dengan kerja mereka bagi Pertubuhan itu;

(v) hak untuk menggunakan kod dan menerima dokumen dan surat
menyurat melalui perkhidmatan kurir atau di dalam beg bermeterai
bagi komunikasi dengan Pertubuhan Konsultatif Maritim Antara
Kerajaan itu.

Berkaitan dengan seksyen 2(a)(iv) dan (v) di atas prinsip yang terkandung
dalam ayat terakhir seksyen 12 fasal am hendaklah terpakai.

_(b) Keistimewaan dan kekebalan diberikan kepada pakar dalam Pertubuhan_

itu untuk faedah Pertubuhan itu dan bukan untuk faedah peribadi individu itu
sendiri. Pertubuhan itu mempunyai hak dan kewajipan untuk mengetepikan
kekebalan mana-mana pakar dalam mana-mana kes jika pada pendapatnya
kekebalan itu akan menghalang proses keadilan, dan ia boleh diketepikan
tanpa menjejaskan kepentingan Pertubuhan itu.

LAMPIRAN XII

(Teks disemak)

PERTUBUHAN KONSULTATIF MARITIM ANTARA KERAJAAN

1. Keistimewaan dan kekebalan, pengecualian dan kemudahan yang disebut di
perkara VI, seksyen 21 fasal am, hendaklah diberikan kepada Setiausaha Agung
Pertubuhan itu, kepada Timbalan Setiausaha Agung dan kepada Setiausaha
Jawatankuasa Keselamatan Maritim, dengan syarat bahawa peruntukan perenggan
ini tidak menghendaki Anggota yang di dalam wilayahnya Pertubuhan itu
mempunyai Ibu pejabat untuk memakai perkara VI, seksyen 21 fasal am ke
atas mana-mana orang yang merupakan warganegaranya.


-----

42 _Rang Undang-Undang_

2. _(a) Pakar (selain pegawai yang termasuk dalam ruang lingkup perkara VI)_

yang berkhidmat dalam jawatankuasa, atau menjalankan misi bagi, Pertubuhan
itu hendaklah diberikan keistimewaan dan kekebalan yang berikut setakat yang
perlu bagi penjalanan fungsi mereka dengan berkesan, termasuklah masa yang
diambil bagi perjalanan yang berkaitan dengan khidmat dalam jawatankuasa
atau misi tersebut:

(i) kekebalan daripada penangkapan diri atau daripada rampasan bagasi

peribadi;

(ii) berkenaan dengan perkataan yang ditutur atau ditulis atau perbuatan

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

(iii) kemudahan yang sama dari segi sekatan mata wang dan sekatan

pertukaran dan berkenaan bagasi peribadi mereka seperti yang diberikan
kepada pegawai kerajaan asing dalam misi rasmi sementara;

(iv) ketidakbolehcabulan bagi semua kertas dan dokumen yang berkaitan

dengan kerja mereka bagi Pertubuhan itu;

(v) hak untuk menggunakan kod dan menerima dokumen dan surat
menyurat melalui perkhidmatan kurir atau di dalam beg bermeterai
bagi komunikasi dengan Pertubuhan Konsultatif Maritim Antara
Kerajaan itu.

Berkaitan dengan seksyen 2 _(a) (iv) dan (v) di atas prinsip yang terkandung_
dalam ayat terakhir seksyen 12 fasal am hendaklah terpakai.

_(b) Keistimewaan dan kekebalan diberikan kepada pakar dalam Pertubuhan_

itu untuk faedah Pertubuhan itu dan bukan untuk faedah peribadi individu itu
sendiri. Pertubuhan itu mempunyai hak dan kewajipan untuk mengetepikan
kekebalan mana-mana pakar dalam mana-mana kes jika pada pendapatnya
kekebalan itu akan menghalang proses keadilan, dan ia boleh diketepikan
tanpa menjejaskan kepentingan Pertubuhan itu.

LAMPIRAN XII

(Teks kedua disemak)

PERTUBUHAN MARITIM ANTARABANGSA

Keistimewaan dan kekebalan, pengecualian dan kemudahan yang disebut
di perkara VI, seksyen 21 fasal am, hendaklah diberikan kepada kepada
Setiausaha Agung Pertubuhan itu, kepada Timbalan Setiausaha Agung, kepada
Setiausaha Jawatankuasa Keselamatan Maritim dan kepada Pengarah Bahagian
Pentadbiran, Bahagian Kerjasama Teknikal, Bahagian Hal Ehwal UndangUndang dan Hubungan Luar, Bahagian Persidangan dan Bahagian Alam Sekitar
Marin, dengan syarat bahawa peruntukan perenggan ini tidak menghendaki
Anggota yang di dalam wilayahnya Pertubuhan itu mempunyai Ibu pejabat
untuk memakai perkara VI, seksyen 21 fasal am ke atas mana-mana orang
yang merupakan warganegaranya. Jika pada bila-bila masa Pertubuhan itu
menukar gelaran mana-mana jawatan Pengarah, pemegang jawatan itu pada
masa itu hendaklah terus diberikan keistimewaan dan kekebalan, pengecualian
dan kemudahan yang disebut di perenggan ini.


-----

_Organisasi Antarabangsa (Keistimewaan dan_

_Kekebalan) (Pindaan)_


43


_(a) Pakar (selain pegawai yang termasuk dalam ruang lingkup perkara VI)_

yang berkhidmat dalam jawatankuasa, atau menjalankan misi bagi, Pertubuhan
itu hendaklah diberikan keistimewaan dan kekebalan yang berikut setakat yang
perlu bagi penjalanan fungsi mereka dengan berkesan, termasuklah masa yang
diambil bagi perjalanan yang berkaitan dengan khidmat dalam jawatankuasa
atau misi tersebut:

(i) kekebalan daripada penangkapan diri atau daripada rampasan bagasi

peribadi;

(ii) berkenaan dengan perkataan yang ditutur atau ditulis atau perbuatan

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

(iii) kemudahan yang sama dari segi sekatan mata wang dan sekatan

pertukaran dan berkenaan bagasi peribadi mereka seperti yang diberikan
kepada pegawai kerajaan asing dalam misi rasmi sementara;

(iv) ketidakbolehcabulan bagi semua kertas dan dokumen yang berkaitan

dengan kerja mereka bagi Pertubuhan itu;

(v) hak untuk menggunakan kod dan menerima dokumen dan surat
menyurat melalui perkhidmatan kurir atau di dalam beg bermeterai
bagi komunikasi dengan Pertubuhan Maritim Antarabangsa.

Berkaitan dengan seksyen 2 _(a) (iv) dan (v) di atas prinsip yang terkandung_
dalam ayat terakhir seksyen 12 fasal am hendaklah terpakai.

_(b) Keistimewaan dan kekebalan diberikan kepada pakar dalam Pertubuhan_

itu untuk faedah Pertubuhan itu dan bukan untuk faedah peribadi individu itu
sendiri. Pertubuhan itu mempunyai hak dan kewajipan untuk mengetepikan
kekebalan mana-mana pakar dalam mana-mana kes jika pada pendapatnya
kekebalan itu akan menghalang proses keadilan, dan ia boleh diketepikan
tanpa menjejaskan kepentingan Pertubuhan itu.

LAMPIRAN XIII

PERBADANAN KEWANGAN ANTARABANGSA

Dalam pemakaiannya kepada Perbadanan Kewangan Antarabangsa (kemudian
daripada ini disebut “Perbadanan itu”), Konvensyen ini (termasuklah lampiran
ini) hendaklah berkuat kuasa tertakluk kepada peruntukan yang berikut:

1. Seksyen 4 hendaklah digantikan dengan yang berikut:

“Tindakan boleh dibawa terhadap Perbadanan itu hanya dalam mahkamah

yang mempunyai bidang kuasa kompeten dalam wilayah sesuatu anggota di
mana Perbadanan itu mempunyai pejabat, telah melantik agen bagi maksud
untuk menerima servis atau notis proses, atau telah mengeluarkan atau
menjamin sekuriti. Walau bagaimanapun, tiada tindakan boleh dibawa oleh


-----

44 _Rang Undang-Undang_

anggota atau orang yang bertindak bagi atau mendapat tuntutan daripada
anggota. Harta dan aset Perbadanan itu hendaklah, walau di mana pun terletak
dan dipegang oleh sesiapapun, hendaklah kebal daripada semua bentuk
rampasan, penahanan atau pelaksanaan sebelum penyampaian penghakiman
muktamad terhadap Perbadanan itu.”

2. Perenggan (b) seksyen 7 fasal am hendaklah terpakai kepada Perbadanan

itu tertakluk kepada perkara III, seksyen 5 Perkara Perjanjian Perbadanan
it.

3. Perbadanan itu mempunyai budi bicara untuk mengetepikan mana-mana

keistimewaan dan kekebalan yang diberikan di bawah perkara VI Perkara
Perjanjiannya sehingga suatu tahap dan atas apa-apa syarat yang boleh
ditentukannya.

4. Seksyen 32 fasal am hendaklah hanya terpakai kepada perbezaan yang

timbul daripada tafsiran atau pemakaian keistimewaan dan kekebalan yang
diperoleh oleh Perbadanan itu semata-mata daripada Konvensyen ini dan
tidak termasuk dalam mana yang boleh dituntut olehnya di bawah Perkara
Perjanjiannya atau selainnya.

5. Peruntukan Konvensyen ini (termasuklah lampiran ini) tidak mengubah

atau meminda atau menghendaki ubah suaian atau pindaan Perkara Perjanjian
Perbadanan itu atau mengurangkan atau mengehadkan apa-apa hak, kekebalan,
keistimewaan atau pengecualian yang diberikan ke atas Perbadanan itu atau
mana-mana anggotanya, gabenor, pengarah eksekutif, pengganti, pegawai
dan pekerjanya oleh Perkara Perjanjian Perbadanan itu, atau oleh apa-apa
statut, undang-undang atau peraturan mana-mana anggota Perbadanan itu
atau mana-mana subbahagian politik mana-mana anggota tersebut, atau
selainnya.

LAMPIRAN XIV

PERTUBUHAN PEMBANGUNAN ANTARABANGSA

Dalam pemakaiannya kepada Pertubuhan Pembangunan Antarabangsa (kemudian
daripada ini disebut “Pertubuhan itu”), Konvensyen ini, termasuklah lampiran
ini, hendaklah berkuat kuasa tertakluk kepada peruntukan yang berikut:

1. Seksyen 4 hendaklah digantikan dengan yang berikut:

“Tindakan boleh dibawa terhadap Pertubuhan itu hanya dalam mahkamah

yang mempunyai bidang kuasa kompeten dalam wilayah sesuatu anggota di
mana Pertubuhan itu mempunyai pejabat, telah melantik agen bagi maksud
untuk menerima servis atau notis proses, atau telah mengeluarkan atau
menjamin sekuriti. Walau bagaimanapun, tiada tindakan boleh dibawa oleh
anggota atau orang yang bertindak bagi atau mendapat tuntutan daripada
anggota. Harta dan aset Pertubuhan itu hendaklah, walau di mana pun terletak
dan dipegang oleh sesiapapun, hendaklah kebal daripada semua bentuk
rampasan, penahanan atau pelaksanaan sebelum penyampaian penghakiman
muktamad terhadap Pertubuhan itu.”


-----

_Organisasi Antarabangsa (Keistimewaan dan_

_Kekebalan) (Pindaan)_


45


2. Seksyen 32 fasal am hendaklah hanya terpakai kepada perbezaan yang
timbul daripada tafsiran atau pemakaian keistimewaan dan kekebalan yang
diperoleh oleh Pertubuhan itu semata-mata daripada Konvensyen ini dan
tidak termasuk dalam mana yang boleh dituntut olehnya di bawah Perkara
Perjanjiannya atau selainnya.

3. Peruntukan Konvensyen ini (termasuklah lampiran ini) tidak mengubah
atau meminda atau menghendaki ubah suaian atau pindaan Perkara Perjanjian
Pertubuhan itu atau mengurangkan atau mengehadkan apa-apa hak, kekebalan,
keistimewaan atau pengecualian yang diberikan ke atas Pertubuhan itu atau
mana-mana anggotanya, gabenor, pengarah eksekutif, pengganti, pegawai
atau pekerjanya oleh Perkara Perjanjian Pertubuhan itu, atau oleh apa-apa
statut, undang-undang atau peraturan mana-mana anggota Pertubuhan itu
atau mana-mana subbahagian politik mana-mana anggota tersebut, atau
selainnya.

LAMPIRAN XV

PERTUBUHAN HARTA INTELEKTUAL SEDUNIA

“Dalam pemakaiannya kepada Pertubuhan Harta Intelektual Sedunia (kemudian
daripada ini disebut “Pertubuhan itu”), fasal am hendaklah berkuat kuasa
tertakluk kepada ubah suaian yang berikut:

“1. Keistimewaan, kekebalan, pengecualian dan kemudahan yang disebut di

perkara VI, seksyen 21, fasal am hendaklah juga diberikan kepada Timbalan
Ketua Pengarah Pertubuhan itu.

“2. _(a) Pakar (selain pegawai yang termasuk dalam ruang lingkup perkara_
VI) yang berkhidmat dalam jawatankuasa, atau menjalankan misi bagi,
Pertubuhan itu hendaklah diberikan keistimewaan dan kekebalan yang
berikut setakat yang perlu bagi penjalanan fungsi mereka dengan berkesan,
termasuklah masa yang diambil bagi perjalanan yang berkaitan dengan
khidmat dalam jawatankuasa atau misi tersebut:

“(i) Kekebalan daripada penangkapan diri atau daripada rampasan bagasi

peribadi;

“(ii) Berkenaan dengan perkataan yang ditutur atau ditulis atau perbuatan

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

“(iii) Kemudahan yang sama dari segi sekatan mata wang dan sekatan

pertukaran dan berkenaan bagasi peribadi mereka seperti yang diberikan
kepada pegawai Kerajaan asing dalam misi rasmi sementara;

“(iv) Ketidakbolehcabulan bagi semua kertas dan dokumen yang berkaitan

dengan kerja mereka bagi Pertubuhan itu;

“(v) Bagi maksud komunikasi mereka dengan Pertubuhan itu, hak

untuk menggunakan kod dan menerima dokumen dan surat-menyurat
melalui perkhidmatan kurir atau di dalam beg bermeterai.


-----

46 _Rang Undang-Undang_

Berkaitan dengan (iv) dan (v) di atas, prinsip yang terkandung dalam ayat
terakhir seksyen 12 fasal am hendaklah terpakai.

“(b) Keistimewaan dan kekebalan diberikan kepada pakar yang disebut

dalam perenggan _(a)_ di atas untuk faedah Pertubuhan itu dan bukan untuk
faedah peribadi individu itu sendiri. Pertubuhan itu mempunyai hak dan
kewajipan untuk mengetepikan kekebalan mana-mana pakar dalam mana-mana
kes jika pada pendapatnya kekebalan itu akan menghalang proses keadilan,
dan ia boleh diketepikan tanpa menjejaskan kepentingan Pertubuhan itu.”

LAMPIRAN XVI

TABUNG PEMBANGUNAN PERTANIAN ANTRABANGSA

Dalam pemakaiannya kepada Tabung Pembangunan Pertanian Antrabangsa
(kemudian daripada ini disebut “Tabung itu”), fasal am hendaklah berkuat
kuasa tertakluk kepada peruntukan yang berikut:

1. Keistimewaan, kekebalan, pengecualian dan kemudahan yang disebut
di seksyen 21 fasal am hendaklah juga diberikan kepada mana-mana Naib
Presiden Tabung itu.

2. (i) Pakar (selain pegawai yang termasuk dalam ruang lingkup perkara VI)
yang berkhidmat dalam jawatankuasa, atau menjalankan misi bagi, Pertubuhan
itu hendaklah diberikan keistimewaan dan kekebalan yang berikut setakat
yang perlu bagi penjalanan fungsi mereka dengan berkesan, termasuklah
masa yang diambil bagi perjalanan yang berkaitan dengan khidmat dalam
jawatankuasa atau misi tersebut:

_(a) kekebalan daripada penangkapan diri atau daripada rampasan bagasi_

peribadi;

_(b) berkenaan dengan perkataan yang ditutur atau ditulis atau perbuatan_

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Tabung itu;

_(c) kemudahan yang sama dari segi sekatan mata wang dan sekatan_

pertukaran dan berkenaan bagasi peribadi mereka seperti yang diberikan
kepada pegawai kerajaan asing dalam misi rasmi sementara;

_(d) ketidakbolehcabulan bagi semua kertas dan dokumen yang berkaitan_

dengan kerja mereka bagi Tabung itu dan, bagi maksud komunikasi
mereka dengan Tabung itu, hak untuk menggunakan kod dan menerima
kertas dan surat-menyurat melalui perkhidmatan kurir atau di dalam
beg bermeterai.

(ii) Berkaitan dengan (d)2(i) di atas, prinsip yang terkandung dalam ayat

terakhir seksyen 12 fasal am hendaklah terpakai.


-----

_Organisasi Antarabangsa (Keistimewaan dan_

_Kekebalan) (Pindaan)_


47


(iii) Keistimewaan dan kekebalan diberikan kepada pakar untuk faedah

Tabung itu dan bukan untuk faedah peribadi individu itu sendiri. Tabung itu
mempunyai hak dan kewajipan untuk mengetepikan kekebalan mana-mana
pakar dalam mana-mana kes jika pada pendapatnya kekebalan itu akan
menghalang proses keadilan, dan ia boleh diketepikan tanpa menjejaskan
kepentingan Tabung itu

LAMPIRAN XVII

PERTUBUHAN PEMBANGUNAN INDUSTRI BANGSA-BANGSA BERSATU

Dalam pemakaiannya kepada Pertubuhan Pembangunan Industri Bangsa-Bangsa
Bersatu (kemudian daripada ini disebut “Pertubuhan itu”), fasal am hendaklah
berkuat kuasa tertakluk kepada ubah suaian yang berikut:

1. _(a) Pakar (selain pegawai yang termasuk dalam ruang lingkup perkara VI)_
yang berkhidmat dalam jawatankuasa, atau menjalankan misi bagi, Pertubuhan
itu hendaklah diberikan keistimewaan dan kekebalan yang berikut setakat
yang perlu bagi penjalanan fungsi mereka dengan berkesan, termasuklah
masa yang diambil bagi perjalanan yang berkaitan dengan khidmat dalam
jawatankuasa atau misi tersebut:

(i) Kekebalan daripada penangkapan diri atau daripada rampasan bagasi

peribadi;

(ii) Berkenaan dengan perkataan yang ditutur atau ditulis atau perbuatan

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam jawatankuasa, atau bekerja dalam misi bagi, Pertubuhan itu;

(iii) Kemudahan yang sama dari segi sekatan mata wang dan sekatan

pertukaran dan berkenaan bagasi peribadi mereka seperti yang
diberikan kepada pegawai Kerajaan asing dalam misi rasmi
sementara;

(iv) Ketidakbolehcabulan bagi semua kertas dan dokumen;

(v) Bagi maksud komunikasi mereka dengan Pertubuhan itu, hak untuk

menggunakan kod dan menerima dokumen dan surat-menyurat melalui
perkhidmatan kurir atau di dalam beg bermeterai;

_(b) Berkaitan dengan subperenggan (iv) dan (v) perenggan 1(a) di atas,_

prinsip yang terkandung dalam ayat terakhir seksyen 12 fasal am hendaklah
terpakai;

_(c) Keistimewaan dan kekebalan diberikan kepada pakar dalam Pertubuhan_

itu untuk faedah Pertubuhan dan bukan untuk faedah peribadi individu itu
sendiri. Pertubuhan itu mempunyai hak dan kewajipan untuk mengetepikan
kekebalan mana-mana pakar dalam mana-mana kes jika pada pendapatnya
kekebalan itu akan menghalang proses keadilan, dan ia boleh diketepikan
tanpa menjejaskan kepentingan Pertubuhan itu.


-----

48 _Rang Undang-Undang_

2. Keistimewaan, kekebalan, pengecualian dan kemudahan yang disebut di
seksyen 21 fasal am hendaklah juga diberikan kepada mana-mana Timbalan
Ketua Pengarah Pertubuhan itu.

LAMPIRAN XVIII

ORGANISASI PELANCONGAN DUNIA

Dalam pemakaiannya kepada Organisasi Pelancongan Dunia (kemudian daripada
ini disebut sebagai “Organisasi itu”), fasal am hendaklah berkuat kuasa tertakluk
kepada ubah suaian yang berikut:

1. Perkara V dan seksyen 25, perenggan 1 dan 2(I), perkara VII Konvensyen
hendaklah diperluas kepada wakil Anggota Bersekutu yang menyertai kerja
Organisai itu mengikut Statut Organisasi Pelancongan (kemudian daripada
ini disebut “Statut itu”).

2. Wakil Anggota Bersekutu, yang menyertai aktiviti Organisasi itu

mengikut Statut itu, hendaklah diberikan:

_(a) Semua kemudahan bagi melindungi penjalanan fungsi rasmi mereka;_

_(b) Kecepatan maksimum dalam memproses permohonan visa mereka, jika_

dikehendaki dan dan apabila diiringi dengan suatu perakuan bahawa
mereka dalam perjalan atas urusan Organisasi itu. Sebagai tambahan,
orang itu hendaklah diberikan kemudahan untuk perjalanan cepat;

_(c) Berkaitan dengan subperenggan (b) di atas, prinsip yang terkandung_

dalam ayat terakhir seksyen 12 fasal am hendaklah terpakai.

3. Pakar, selain pegawai yang termasuk dalam ruang lingkup perkara VI
Konvensyen, yang berkhidmat dalam organ dan badan, atau menjalankan
misi bagi, Organisasi itu hendaklah diberikan keistimewaan dan kekebalan
sebagaimana yang perlu bagi penjalanan fungsi mereka dengan berkesan
dan bebas termasuklah masa yang diambil bagi perjalanan yang berkaitan
dengan khidmat dalam organ dan badan atau misi tersebut. Secara khususnya,
mereka hendaklah diberikan:

_(a) Kekebalan daripada penangkapan diri atau daripada rampasan bagasi_

peribadi;

_(b)_ Berkenaan dengan perkataan yang ditutur atau ditulis atau perbuatan

yang dibuat oleh mereka dalam menjalankan fungsi rasmi mereka,
kekebalan daripada apa-apa jenis proses perundangan; kekebalan itu
berterusan walaupun orang yang berkenaan tidak lagi berkhidmat
dalam organ atau badan atau bekerja dalam misi bagi, Organisasi
itu;

_(c) Ketidakbolehcabulan bagi semua kertas dan dokumen yang berkaitan_

dengan kerja mereka bagi Organisasi ;

_(d) Bagi maksud komunikasi mereka dengan Organisasi itu, hak untuk_

menggunakan kod dan menerima kertas atau surat-menyurat melalui
perkhidmatan kurir atau di dalam beg bermeterai;


-----

_Organisasi Antarabangsa (Keistimewaan dan_

_Kekebalan) (Pindaan)_


49


_(e) Kemudahan yang sama dari segi sekatan mata wang dan sekatan_

pertukaran dan berkenaan bagasi peribadi mereka seperti yang diberikan
kepada pegawai Kerajaan asing dalam misi rasmi sementara.

4. Keistimewaan dan kekebalan diberikan kepada pakar untuk faedah
Organisasi dan bukan untuk faedah peribadi individu itu sendiri. Setiausaha
Agung Organisasi itu mempunyai hak dan kewajipan untuk mengetepikan
kekebalan mana-mana pakar dalam mana-mana kes jika pada pendapatnya
kekebalan itu akan menghalang proses keadilan, dan ia boleh diketepikan
tanpa menjejaskan kepentingan Organisas itu.

5. Walau apapun perenggan 2 di atas, perenggan 3 dan 4 di atas hendaklah
terpakai bagi wakil Anggota Bersekutu yang menjalankan misi bagi Organisasi
itu sebagai pakar.

6. Keistimewaan dan kekebalan yang disebut di Seksyen 21 fasal am
hendaklah juga diberikan kepada Timbalan Setiausaha Agung Organisasi
itu, suami atau isterinya dan anaknya yang di bawah umur.

HURAIAN

Rang Undang-Undang ini bertujuan untuk meminda Akta Organisasi Antarabangsa
(Keistimewaan dan Kekebalan) 1992 (“Akta 485”) khususnya untuk mengadakan
peruntukan bagi perkara yang berhubungan dengan keistimewaan dan kekebalan
Pertubuhan Bangsa-Bangsa Bersatu dan Agensi-Agensi Khusus.

2. _Fasal 1 mengandungi tajuk ringkas Akta yang dicadangkan._

3. _Fasal 2 bertujuan untuk mengadakan peruntukan bagi pemakaian masing-_
masing Konvensyen mengenai Keistimewaan dan Kekebalan Pertubuhan
Bangsa-Bangsa Bersatu dan Konvensyen mengenai Keistimewaan dan Kekebalan
Agensi-Agensi Khusus.

4. _Fasal 3 bertujuan untuk meminda seksyen 2 Akta 485, antara lain_
untuk memasukkan takrif “ejen diplomatik” dan “Pertubuhan Bangsa-Bangsa
Bersatu”.

5. _Fasal 4 bertujuan untuk meminda seksyen 3 untuk membenarkan Menteri_
mengisytiharkan kategori organisasi lain sebagai organisasi antarabangsa
jika organisasi tersebut menjalankan fungsi yang memberikan faedah kepada
Malaysia. _Fasal ini juga memperuntukkan bahawa kategori tersebut tidak_
termasuk organisasi tertentu, iaitu, apabila sesuatu organisasi diperbadankan
atau ditubuhkan di Malaysia atau bagi sesuatu maksud komersial.

6. _Fasal 5 bertujuan untuk mengadakan peruntukan mengenai tahap keistimewaan_
dan kekebalan yang boleh diberikan kepada seseorang pegawai tinggi atau
pegawai organisasi antarabangsa yang merupakan warganegara Malaysia.


-----

50 _Rang Undang-Undang_

7. _Fasal 6_ bertujuan untuk memasukkan seksyen baru 6a dan 6b ke dalam
Akta 485. Seksyen 6a yang dicadangkan itu bertujuan untuk membenarkan
Menteri memberikan apa-apa keistimewaan dan kekebalan mengikut Konvensyen
mengenai Keistimewaan dan Kekebalan Pertubuhan Bangsa-Bangsa Bersatu
1946 sementara seksyen 6b yang dicadangkan itu bertujuan untuk membenarkan
Menteri memberikan apa-apa keistimewaan dan kekebalan mengikut Konvensyen
mengenai Keistimewaan dan Kekebalan Agensi-Agensi Khusus 1947.

8. Fasal 7 bertujuan untuk memasukkan seksyen baru 8a ke dalam Akta 485
untuk mengadakan peruntukan bagi penggunaan dengan sewajarnya keistimewaan
dan kekebalan yang diberikan kepada organisasi antarabangsa dan organisasi
luar negara. Di bawah seksyen 8A yang dicadangkan, keistimewaan dan
kekebalan tersebut tidak diberikan bagi faedah peribadi dan boleh diketepikan
tanpa memudaratkan kepentingan organisasi antarabangsa dan organisasi luar
negara, jika keistimewaan dan kekebalan itu menghalang proses keadilan.

9. _Fasal 8 bertujuan untuk membuat pindaan berbangkit kepada seksyen 11_
Akta 485 kerana kemasukan seksyen 6a dan 6b.

10. _Fasal 9 bertujuan untuk meminda Jadual Pertama kepada Akta 485_

untuk meluaskan kekebalan mengenai hal perkara tidak boleh dicabul kepada
dokumen.

11. _Fasal 10_ bertujuan untuk meminda Bahagian I Jadual Kedua, Ketiga

dan Kelima kepada Akta 485 masing-masing dengan menggantikan perkataan
“ketua misi” dengan perkataan “ejen diplomatik”.

12. _Fasal 11 bertujuan untuk memasukkan Jadual Ketujuh dan Kelapan_

ke dalam Akta 485 yang menyatakan masing-masing Konvensyen mengenai
Keistimewaan dan Kekebalan Pertubuhan Bangsa-Bangsa Bersatu dan Konvensyen
mengenai Keistimewaan dan Kekebalan Agensi-Agensi Khusus.

_IMPLIKASI KEWANGAN_

Rang Undang-Undang ini tidak melibatkan Kerajaan dalam perbelanjaan wang
tambahan.

[PN(U[2])2676]


-----

