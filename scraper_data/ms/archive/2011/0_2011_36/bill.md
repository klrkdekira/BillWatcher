---
Year: 2011
Bill: D.R.37/2011 - Rang Undang-Undang Standard Malaysia (Pindaan) 2011 (Lulus)
Title: D.R.37/2011 - Rang Undang-Undang Standard Malaysia (Pindaan) 2011 (Lulus)
Download URL: https://www.parlimen.gov.my/files/billindex/pdf/2011/DR372011.pdf
URL: https://www.parlimen.gov.my/files/billindex/pdf/2011/DR372011.pdf
---
---
Reading:
D.R.37/2011
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:01/12/2011
Dibentang Oleh:Y.B. Datuk Seri Panglima Dr. Maximus Johnity Ongkili, Menteri Sains, Teknologi dan Inovasi
---

_Standard Malaysia (Pindaan)_ 1

**D.R. 37/2011**

RANG UNDANG-UNDANG

_b e r n a m a_

Suatu Akta untuk meminda Akta Standard Malaysia 1996.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Standard Malaysia
(Pindaan) 2011.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan tajuk panjang**

**2.** Akta Standard Malaysia 1996 [Akta 549], yang disebut “Akta ibu”
dalam Akta ini, dipinda dalam tajuk panjang dengan memasukkan
selepas perkataan “standard” perkataan “, akreditasi”;


-----

2 _Rang Undang-Undang_

**Pindaan am**

**3.** Akta ibu dipinda—

_(a)_ dalam teks bahasa kebangsaan—

(i) dengan menggantikan perkataan “pemerakuan”

di mana-mana jua terdapat dengan perkataan
“pensijilan”;

(ii) dengan menggantikan perkataan “penentuan”

di mana-mana jua terdapat dengan perkataan
“standard”;

(iii) dengan menggantikan perkataan “penentuan standard”

di mana-mana jua terdapat dengan perkataan
“Standard Malaysia”;

(iv) dengan menggantikan perkataan “penilaian ketepatan”

di mana-mana jua terdapat dengan perkataan
“penilaian pematuhan”; dan

(v) dengan menggantikan perkataan “tanda ketepatan”

di mana-mana jua terdapat dengan perkataan
“tanda pematuhan”; dan

_(b) dalam teks bahasa Inggeris—_

(i) dengan menggantikan perkataan “specification”

dan “specifications” di mana-mana jua terdapat
dengan perkataan “standard” dan “standards”,
masing-masing; dan

(ii) dengan menggantikan perkataan “standard

specification” dan “standard specifications”
di mana-mana jua terdapat dengan perkataan
“Malaysian Standard” dan “Malaysian Standards”,
masing-masing.

**Pindaan seksyen 2**

**4.** Seksyen 2 Akta ibu dipinda—

_(a)_ dengan menggantikan takrif “akreditasi” dengan takrif

yang berikut:

‘ “akreditasi” ertinya suatu tatacara yang melaluinya
Jabatan memberikan pengakuan bahawa sesuatu
badan penilaian pematuhan adalah berwibawa untuk
menjalankan aktiviti penilaian pematuhan tertentu;’;


-----

_Standard Malaysia (Pindaan)_ 3

_(b) dengan memasukkan selepas takrif “akreditasi” takrif_

yang berikut:

‘ “badan yang diiktiraf”, berhubung dengan standard,
ertinya suatu entiti undang-undang atau pentadbiran
yang mempunyai tugas dan komposisi tertentu, dengan
kuasa yang diakui bagi menerbitkan standard;’;

_(c) dengan memasukkan selepas takrif “Institut” takrif yang_

berikut:

‘ “Jabatan” ertinya Jabatan Standard, Malaysia yang
bertanggungjawab bagi penstandardan dan akreditasi
kebangsaan;’;

_(d)_ dalam takrif “Menteri”, dengan memasukkan selepas

perkataan “standard” perkataan “dan akreditasi”;

_(e) dengan memasukkan selepas takrif “Menteri” takrif yang_

berikut:

‘ “pegawai diberi kuasa” ertinya seorang pegawai
Jabatan atau mana-mana pegawai awam yang diberi
kuasa di bawah seksyen 21a;’;

_(f)_ dalam teks bahasa kebangsaan, dengan memotong takrif

“pemerakuan”;

_(g) dengan memotong takrif “pendaftaran”;_

_(h) dengan memotong takrif “penentuan”;_

_(i) dengan memotong takrif “penentuan standard”;_

_(j) dengan menggantikan takrif “penilaian pematuhan” dengan_

takrif yang berikut:

‘ “penilaian pematuhan” ertinya suatu aktiviti pengujian,
penentukuran, pemeriksaan, pensijilan atau apa-apa
aktiviti lain sebagaimana yang ditentukan oleh Ketua
Pengarah bagi maksud menunjukkan bahawa kehendak
tertentu yang berhubungan dengan komoditi, proses,
sistem, orang, amalan atau perkhidmatan dipenuhi;’;


-----

_Rang Undang-Undang_

_(k)_ dengan memasukkan selepas takrif “penilaian pematuhan”

takrif yang berikut:

‘ “pensijilan” ertinya suatu tatacara yang melaluinya
pihak ketiga memberikan jaminan bertulis bahawa
kehendak tertentu yang berhubungan dengan komoditi,
proses, sistem, orang, badan, amalan atau perkhidmatan
dipenuhi;’;

_(l)_ dengan memasukkan selepas takrif “peraturan-peraturan”

takrif yang berikut:

‘ “peraturan teknikal” ertinya mana-mana undang-undang
bertulis yang memperuntukkan bagi kehendak teknikal,
sama ada secara langsung atau dengan merujuk kepada
atau menggabungkan kandungan sesuatu standard,
penentuan teknikal atau kod amalan;’;

_(m)_ dengan memasukkan selepas takrif “peraturan teknikal”

takrif yang berikut:

‘ “premis” termasuk apa-apa pondok, bangsal,
struktur, platform, rumah, bangunan, pengangkut dan
tanah sama ada tertutup atau dibina di atasnya;’;

_(n)_ dengan memasukkan selepas takrif “premis” takrif yang

berikut:

‘ “simbol akreditasi” ertinya suatu simbol yang
dilindungi yang digunakan atau dikeluarkan di bawah
sistem akreditasi yang diwujudkan dan dikendalikan
oleh Jabatan;’;

_(o)_ dengan menggantikan takrif “standard” dengan takrif yang

berikut:

‘ “standard” ertinya suatu dokumen yang diwujudkan
secara sepersetujuan dan diluluskan oleh suatu badan
yang diiktiraf, yang memperuntukkan, bagi kegunaan
biasa dan berulang, kaedah-kaedah, garis panduan
atau ciri bagi aktiviti atau keputusan aktiviti itu, yang
matlamatnya ialah pencapaian peringkat susunan yang
optimum dalam sesuatu konteks yang diberikan, yang
pematuhannya tidak mandatori;’;


-----

_Standard Malaysia (Pindaan)_ 5

_(p) dengan memasukkan selepas takrif “standard” takrif yang_

berikut:

‘ “Standard Malaysia” ertinya sesuatu standard yang
diisytiharkan di bawah seksyen 15;’;

_(q)_ dengan menggantikan takrif “Standard Malaysia sementara”

dengan takrif yang berikut:

‘ “Standard Malaysia sementara” ertinya sesuatu
standard yang belum melalui tatacara formal
pertimbangtelitian jawatankuasa teknikal dan komen
awam dan—

_(a)_ yang pada pendapat Majlis diperlukan segera;

atau

_(b)_ yang berkenaan dengannya Menteri berpendapat

bahawa penggunaanya secara cubaan perlu
sebelum ia boleh dimuktamadkan;’;

_(r)_ dalam takrif “tanda pematuhan”, dengan memasukkan

selepas perkataan “proses,” perkataan “sistem, orang,”;
dan

_(s)_ dengan memotong takrif “tanda standard”.

**Pindaan seksyen 10**

**5.** Seksyen 10 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Kewajipan dan fungsi Ketua Pengarah adalah
untuk membangunkan dan memajukan standard, dan
untuk mengakreditasikan badan penilaian pematuhan
sebagai cara untuk memajukan ekonomi negara,
memanfaatkan kesihatan, keselamatan dan kebajikan
awam dan alam sekitar, membantu dan melindungi
pengguna, memajukan kecekapan dan pembangunan
industri, memudahkan perdagangan dalam negeri dan
antarabangsa dan melanjutkan kerjasama antarabangsa
berhubung dengan penstandardan dan akreditasi.”;
dan


-----

_Rang Undang-Undang_

_(b)_ dalam subseksyen (2)—

(i) dengan menggantikan perenggan _(a) dengan_

perenggan yang berikut:

“(a) mewakili Malaysia dalam aktiviti

p e n s t a n d a r d a n d a n a k r e d i t a s i
antarabangsa;”;

(ii) dengan memasukkan selepas perenggan (a) perenggan

yang berikut:

“(aa) melantik, mengikut kriteria yang diluluskan

oleh Majlis, mana-mana organisasi
di Malaysia untuk membangunkan
standard dan untuk menyelaraskan
perwakilan Malaysia dalam aktiviti
penstandardan antarabangsa;”;

(iii) dengan menggantikan perenggan _(b)_ dengan

perenggan yang berikut:

“(b) menggalakkan kerjasama antara organisasi

yang terlibat dengan penstandardan
di Malaysia, jabatan dan agensi Kerajaan
bagi maksud mencapai keserasian dan
penggunaan umum yang maksimum bagi
standard;”;

(iv) dengan menggantikan perenggan _(c) dengan_

perenggan yang berikut:

“(c) melaksanakan kriteria, sebagaimana yang

diluluskan oleh Majlis, yang berhubungan
dengan penyediaan, kelulusan, penerimaan
dan penetapan standard sebagai Standard
Malaysia;”;

(v) dengan menggantikan perenggan _(d)_ dengan

perenggan yang berikut:

“(d) mengesyorkan kepada Menteri standard yang

dikemukakan oleh mana-mana organisasi
yang dilantik di bawah perenggan _(aa)_
sebagai Standard Malaysia, jika sesuai,
dan menyenggara indeks Standard
Malaysia;”;


-----

_Standard Malaysia (Pindaan)_ 7

(vi) dengan menggantikan perenggan (f) dengan perenggan

yang berikut:

“(f) menggalakkan penggunaan Standard

Malaysia;”;

(vii) dengan menggantikan perenggan _(h) dengan_

perenggan yang berikut:

“(h) mengakreditasikan, mengikut kriteria

sebagaimana yang diluluskan oleh Majlis,
badan yang terlibat dalam penilaian
pematuhan dan menyenggara suatu daftar
badan terakredit dan tanda pematuhan
mereka;”;

(viii) dalam perenggan (i), dengan memotong perkataan

“dan pendaftaran”;

(ix) dengan memotong perenggan _(j);_

(x) dengan memotong perenggan _(k);_

(xi) dengan menggantikan perenggan (l) dengan perenggan

yang berikut:

“(l) menetapkan dan mendaftarkan di bawah

Akta Cap Dagangan 1976 simbol
akreditasi Jabatan sendiri;”;

(xii) dalam perenggan _(m), dengan menggantikan_

perkataan “tanda” dengan perkataan “simbol”;

(xiii) dengan menggantikan perenggan _(o) dengan_

perenggan yang berikut:

“(o) menggalakkan perkiraan kerjasama

dengan organisasi yang terlibat dalam
penstandardan dan akreditasi di negara
lain bagi pertukaran maklumat;”;

(xiv) dalam perenggan (p), dengan memotong perkataan

“sukarela”;


-----

8 _Rang Undang-Undang_

(xv) dengan menggantikan perenggan _(q) dengan_

perenggan yang berikut:

“(q) menjalinkan dan mengekalkan hubungan

dengan organisasi tempatan dan luar
negara yang terlibat dalam penstandardan,
akreditasi dan perkara berkaitan
yang lain dalam sektor awam dan
swasta, dan mengekalkan pendedahan
kepada keperluan perindustrian dalam
penstandardan dan akreditasi;”;

(xvi) dengan memotong perkataan “dan” di hujung

perenggan _(q); dan_

(xvii) dengan memasukkan selepas perenggan (q) perenggan

yang berikut:

“(qa) dengan bekerjasama dengan agensi yang

berkaitan, memudahkan pembangunan
peraturan teknikal dan membangunkan
dan memajukan prinsip dan tatacara
bagi pelaksanaan peraturan teknikal dan
penilaian pematuhan; dan”.

**Pindaan seksyen 13**

**6.** Seksyen 13 Akta ibu dipinda—

_(a)_ dengan menggantikan perenggan (1)(e) dengan perenggan

yang berikut:

“(e) tidak lebih daripada dua belas orang anggota

lain yang, pada pendapat Menteri, mempunyai
pengalaman yang luas atau pengetahuan khas dalam
perkara yang berhubungan dengan penstandardan
dan akreditasi.”;

_(b)_ dalam subseksyen (3)—

(i) dalam perenggan _(a), dengan memasukkan_

selepas perkataan “penstandardan” perkataan “dan
akreditasi”;


-----

_Standard Malaysia (Pindaan)_ 9

(ii) dengan menggantikan perenggan _(b)_ dengan

perenggan yang berikut:

“(b) untuk menasihati Menteri berkenaan

dengan program, skim, projek dan aktiviti
untuk menggalakkan kecekapan dan
pembangunan perindustrian, dan bagi
pelindungan pengguna, melalui aktiviti
penstandardan dan akreditasi;”;

(iii) dalam perenggan (c), dengan memotong perkataan

“penentuan”;

(iv) dengan menggantikan perenggan (f) dengan perenggan

yang berikut:

“(f) untuk meluluskan kriteria yang

berhubungan dengan penyediaan,
pelulusan, penerimaan dan penetapan
standard di Malaysia;”;

(v) dengan menggantikan perenggan _(g)_ dengan

perenggan yang berikut:

“(g) untuk meluluskan kriteria yang

berhubungan dengan akreditasi badan
penilaian pematuhan;”;

(vi) dengan memotong perenggan _(h); dan_

(vii) dengan memotong perenggan _(j);_

_(c)_ dengan memasukkan selepas subseksyen (4) subseksyen

yang berikut:

“(4a) Menteri boleh melantik, atas penamaan
seseorang anggota, tidak lebih daripada seorang untuk
menjadi anggota silih ganti bagi anggota itu untuk
menghadiri mesyuarat Majlis bagi menggantikan
anggota itu apabila anggota itu tidak dapat hadir oleh
kerana apa-apa sebab.

(4b) Apabila menghadiri mesyuarat Majlis bagi
menggantikan seseorang anggota, seseorang anggota
silih ganti hendaklah disifatkan sebagai anggota
Majlis.”; dan


-----

10 _Rang Undang-Undang_

_(d) dengan memasukkan selepas subseksyen (5) subseksyen_

yang berikut:

“(6) Dalam keadaan pembahagian undi yang sama
banyak atas apa-apa perkara di hadapan Majlis,
Pengerusi hendaklah mempunyai undi pemutus.”.

**Pindaan tajuk Bahagian V**

**7.** Tajuk Bahagian V Akta ibu dipinda dengan memasukkan selepas
perkataan “STANDARD” perkataan “DAN AKREDITASI”.

**Pindaan seksyen 15**

**8.** Seksyen 15 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Menteri boleh meluluskan dan mengisytiharkan
mana-mana standard yang telah diterima pakai dengan
atau tanpa ubah suaian sebagai suatu Standard Malaysia
atau Standard Malaysia sementara bagi maksud Akta
ini, dan boleh meminda, menyemak atau menarik balik
mana-mana Standard Malaysia atau Standard Malaysia
sementara.”;

_(b) dengan menggantikan_ subseksyen (3) dengan subseksyen

yang berikut:

“(3) Tiada standard boleh diisytiharkan sebagai
Standard Malaysia, dan tiada Standard Malaysia boleh
dipinda, disemak atau ditarik balik, melainkan jika
Menteri berpuas hati bahawa orang yang mungkin
terjejas oleh perisytiharan, pindaan, penyemakan atau
penarikan balik itu telah mendapat peluang untuk
menimbangkannya dan untuk memberikan ulasan
mengenainya melalui suatu mekanisme sebagaimana
yang ditentukan oleh Majlis.”;


-----

_Standard Malaysia (Pindaan)_ 11

_(c)_ dengan menggantikan subseksyen (4) dengan subseksyen

yang berikut:

“(4) Perisytiharan, pindaan, penyemakan atau
penarikan balik sesuatu Standard Malaysia hendaklah
dibuat mengikut cara yang ditetapkan oleh peraturanperaturan atau, jika tiada peraturan-peraturan sedemikian
telah dibuat, mengikut apa-apa cara yang ditentukan
oleh Majlis.”; dan

_(d)_ dengan memotong subseksyen (5) dan (6).

**Pindaan seksyen 16**

**9.** Seksyen 16 Akta ibu dipinda—

_(a)_ dalam nota bahu, dengan memotong perkataan “dan

pendaftaran”;

_(b)_ dengan memotong perkataan “atau pendaftaran”

di mana-mana jua terdapat dalam seksyen itu;

_(c) dengan menggantikan subseksyen (1) dengan subseksyen_

yang berikut:

“(1) Mana-mana orang yang ingin diakreditasikan
sebagai suatu badan penilaian pematuhan boleh
memohon kepada Ketua Pengarah mengikut cara yang
ditetapkan oleh peraturan-peraturan, atau jika tiada
peraturan-peraturan sedemikian telah dibuat, mengikut
apa-apa cara yang ditentukan oleh Majlis.”;

_(d) dengan menggantikan subseksyen (2) dengan subseksyen_

yang berikut:

“(2) Jika Ketua Pengarah, selepas menimbangkan
permohonan yang dibuat di bawah subseksyen (1),
berpuas hati bahawa kriteria dan tatacara yang
berhubungan dengan akreditasi telah dipenuhi, dia boleh
memberikan suatu perakuan akreditasi kepada pemohon
sebagaimana yang ditetapkan oleh peraturan-peraturan,
atau jika tiada peraturan-peraturan sedemikian telah
dibuat, sebagaimana yang ditentukan oleh Majlis.”;


-----

12 _Rang Undang-Undang_

_(e)_ dengan menggantikan subseksyen (5) dengan subseksyen

yang berikut:

“(5) Bagi maksud akreditasi di bawah seksyen ini,
hendaklah kena dibayar kepada Ketua Pengarah oleh
pemohon atau pemegang perakuan akreditasi itu, fi
akreditasi yang ditetapkan dan apa-apa kos lain yang
mungkin semunasabahnya dilakukan berkaitan dengan
akreditasi.”;

_(f)_ dengan menggantikan subseksyen (6) dengan subseksyen

yang berikut:

“(6) Ketua Pengarah hendaklah menyimpan suatu
daftar untuk merekodkan perincian tiap-tiap perakuan
akreditasi yang diberikan di bawah seksyen ini dan
daftar itu hendaklah dijadikan tersedia kepada orang
awam.”; dan

_(g)_ dengan menggantikan subseksyen (7) dengan subseksyen

yang berikut:

“(7) Ketua Pengarah boleh pada bila-bila masa
menggantung atau membatalkan sesuatu perakuan
akreditasi yang diberikan di bawah seksyen ini jika,
pada pendapatnya, mana-mana terma dan syarat yang
berhubung kait dengan perakuan akreditasi itu telah
dimungkiri, tetapi pemegang perakuan akreditasi yang
perakuan akreditasinya telah digantung atau dibatalkan
boleh merayu kepada Majlis.”.

**Pindaan seksyen 17**

**10.** Seksyen 17 Akta ibu dipinda—

_(a) dengan menggantikan subseksyen (1) dengan subseksyen_

yang berikut:

“(1) Tiada kumpulan orang boleh, kecuali dengan
persetujuan Menteri, menjalankan fungsi yang baginya
ia dibentuk di bawah suatu nama yang mengandungi
perkataan “Standard Malaysia” atau “Jabatan Standard,
Malaysia” atau apa-apa singkatan atau singkatan yang
mengelirukan atau apa-apa yang menyerupainya.”;
dan


-----

_Standard Malaysia (Pindaan)_ 13

_(b) dalam subseksyen (4), dengan memasukkan selepas_

perkataan “ringgit” perkataan “atau dipenjarakan selama
tempoh tidak melebihi tiga tahun atau kedua-duanya”.

**Pindaan seksyen 18**

**11.** Akta ibu dipinda dengan menggantikan seksyen 18 dengan
seksyen yang berikut:

“18. (1) Mana-mana orang yang—

_(a)_ membuat apa-apa pernyataan atau representasi,

sama ada secara bertulis atau selainnya, dengan
merujuk kepada apa-apa penilaian pematuhan yang
memberikan atau mungkin memberikan tanggapan
bahawa seseorang yang tidak diakreditasikan di bawah
Akta ini dengan merujuk kepada aktiviti penilaian
pematuhan itu diakreditasikan sedemikian;

_(b)_ membuat apa-apa pernyataan atau representasi, sama

ada secara bertulis atau selainnya, yang memberikan
atau mungkin memberikan tanggapan bahawa sesuatu
penilaian pematuhan mematuhi kehendak akreditasi
sedangkan ia tidak mematuhi sedemikian; atau

_(c) setelah diakreditasikan untuk menggunakan_

sesuatu simbol akreditasi, menggunakan perakuan
akreditasi selepas penarikbalikannya, atau semasa
penggantungannya, atau selainnya dengan melanggar
terma-terma dan syarat-syarat perakuan akreditasi
itu,

melakukan suatu kesalahan dan apabila disabitkan boleh
didenda tidak melebihi satu ratus ribu ringgit atau dipenjarakan
selama tempoh tidak melebihi lima tahun atau kedua-duanya
dan, bagi kesalahan kali kedua atau yang berikutnya, boleh
didenda tidak melebihi dua ratus ribu ringgit atau dipenjarakan
selama tempoh tidak melebihi sepuluh tahun atau keduaduanya.”.


-----

14 _Rang Undang-Undang_

**Seksyen baru 18a**

**12.** Akta ibu dipinda dengan memasukkan selepas seksyen 18
seksyen yang berikut:

“Pemunyaan Standard Malaysia

**18a.** Kesemua Standard Malaysia adalah dipunyai oleh
Kerajaan Malaysia dan tiada bahagian Standard Malaysia
boleh dihasilkan semula dalam apa-apa bentuk tanpa kebenaran
bertulis Ketua Pengarah.”.

**Bahagian Va baru**

**13.** Akta ibu dipinda dengan memasukkan selepas Bahagian V
Bahagian yang berikut:

“Bahagian Va

PENGUATKUASAAN

**Pegawai diberi kuasa**

**21a. Ketua Pengarah boleh, secara bertulis, memberi kuasa**
mana-mana pegawai Jabatan atau pegawai awam untuk
menjalankan kuasa penguatkuasaan di bawah Akta ini.

**Kad kuasa**

**21b. (1) Ketua Pengarah hendaklah mengeluarkan kepada**
setiap pegawai diberi kuasa suatu kad kuasa yang hendaklah
ditandatangani oleh Ketua Pengarah.

(2) Bilamana pegawai diberi kuasa menjalankan mana-mana
kuasa di bawah Akta ini, dia hendaklah, apabila diminta,
mengemukakan kepada orang yang terhadapnya kuasa itu
sedang dijalankan kad kuasa yang dikeluarkan kepadanya
di bawah subseksyen (1).


-----

_Standard Malaysia (Pindaan)_ 15

**Kuasa penyiasatan**

**21c. (1) Seseorang pegawai diberi kuasa hendaklah mempunyai**
semua kuasa yang perlu untuk menjalankan penyiasatan
di bawah Akta ini.

(2) Dalam mana-mana hal yang berhubungan dengan
pelakuan suatu kesalahan di bawah Akta ini, pegawai diberi
kuasa yang menjalankan penyiasatan boleh menjalankan
semua atau mana-mana kuasa berhubung dengan penyiasatan
polis dalam kes boleh tangkap yang diberikan oleh Kanun
Tatacara Jenayah [Akta 593].

**Penggeledahan dan penyitaan dengan waran**

**21d. (1) Jika ternyata pada seseorang Majistret, atas maklumat**
bertulis dengan bersumpah daripada pegawai diberi kuasa
dan selepas apa-apa siasatan sebagaimana yang Majistret itu
fikirkan perlu, bahawa terdapat sebab yang munasabah untuk
mempercayai bahawa mana-mana premis telah digunakan atau
akan digunakan bagi, atau ada di dalam atau pada manamana premis keterangan yang perlu untuk membuktikan
pelakuan suatu kesalahan di bawah Akta ini, Majistret itu
boleh mengeluarkan suatu waran yang memberi kuasa pegawai
diberi kuasa yang dinamakan dalam waran itu, pada bila-bila
masa yang munasabah pada waktu siang atau malam dan
dengan atau tanpa bantuan—

_(a) untuk memasuki premis dan menggeledah bagi,_

menyita dan menahan mana-mana komputer, buku,
rekod, data berkomputer, dokumen atau benda
lain;

_(b) untuk memeriksa, membuat salinan, atau mengambil_

cabutan daripada, mana-mana komputer, buku,
rekod, data berkomputer, dokumen atau benda lain
yang disita dan ditahan;

_(c)_ untuk mengambil milikan, dan memindahkan dari

premis mana-mana komputer, buku, rekod, data
berkomputer, dokumen atau benda lain yang disita
dan menahannya bagi suatu tempoh sebagaimana
yang perlu;


-----

16 _Rang Undang-Undang_

_(d)_ untuk menggeledah mana-mana orang yang

berada di dalam, atau pada, premis itu dan bagi
maksud menggeledah, menahan orang itu dan
memindahkannya ke tempat yang perlu untuk
membantu penggeledahan, dan menyita dan menahan
apa-apa harta atau dokumen yang dijumpai pada
orang itu; atau

_(e)_ untuk memecah buka, memeriksa dan menggeledah

mana-mana komputer, buku, rekod, data berkomputer,
dokumen atau benda lain.

(2) Seseorang pegawai diberi kuasa yang bertindak di bawah
subseksyen (1) boleh, jika perlu berbuat demikian—

_(a) memecah buka mana-mana pintu luar atau dalam_

premis dan memasuki premis itu;

_(b)_ memasuki dengan secara kekerasan premis dan tiap
tiap bahagiannya;

_(c) memindahkan dengan menggunakan kekerasan apa-_

apa halangan kepada kemasukan, penggeledahan,
penyitaan, penahanan atau pemindahan yang dia
diberi kuasa untuk melaksanakan; atau

_(d)_ menahan mana-mana orang yang dijumpai di premis

yang digeledah di bawah subseksyen (1) sehingga
penggeledahan itu selesai.

(3) Jika, oleh sebab jenis, saiz atau amaunnya, adalah
tidak munasabah untuk memindahkan mana-mana komputer,
buku, rekod, data berkomputer, dokumen atau benda lain yang
disita di bawah seksyen ini, pegawai diberi kuasa hendaklah,
dengan apa-apa cara, mengelak komputer, buku, rekod, data
berkomputer, dokumen atau benda lain itu.

(4) Mana-mana orang yang, tanpa kuasa yang sah,
memecahkan, mengganggu atau merosakkan lak yang disebut
dalam subseksyen (3) atau memindahkan komputer, buku,
rekod, data berkomputer, dokumen atau benda lain itu yang
dilak atau cuba untuk berbuat demikian melakukan suatu
kesalahan dan apabila disabitkan boleh didenda tidak melebihi
lima puluh ribu ringgit atau dipenjarakan selama tempoh
tidak melebihi dua tahun atau kedua-duanya.


-----

_Standard Malaysia (Pindaan)_ 17

**Penggeledahan dan penyitaan tanpa waran**

**21e. Jika seseorang pegawai diberi kuasa berpuas hati atas**
maklumat yang diterima bahawa oleh sebab kelengahan dalam
memperoleh waran geledah di bawah seksyen 21d penyiasatan
akan terjejas atau keterangan mengenai pelakuan sesuatu
kesalahan berkemungkinan diganggu, dipindahkan, dirosakkan
atau dimusnahkan, pegawai diberi kuasa itu boleh memasuki
premis itu dan menjalankan dalam, di dan berkenaan dengan
premis itu semua kuasa yang disebut dalam seksyen 21d
dengan cara yang sepenuhnya dan secukupnya seolah-olah
dia telah diberi kuasa untuk berbuat demikian oleh suatu
waran yang dikeluarkan di bawah seksyen itu.

**Waran boleh diterima walau apa pun kerosakan**

**21f.** Sesuatu waran geledah yang dikeluarkan di bawah
Akta ini adalah sah dan boleh dikuatkuasakan walau apa pun
kecacatan, kesilapan atau peninggalan dalamnya atau dalam
permohonan bagi waran itu, dan mana-mana komputer, buku,
rekod, data berkomputer, dokumen atau benda lain yang disita
di bawah waran itu boleh diterima sebagai keterangan dalam
mana-mana prosiding di bawah Akta ini.

**Akses kepada data berkomputer**

**21g. (1) Mana-mana pegawai diberi kuasa yang menjalankan**
penggeledahan di bawah Akta ini hendaklah diberi akses
kepada data berkomputer sama ada yang disimpan dalam
suatu komputer atau selainnya.

(2) Bagi maksud seksyen ini, seseorang pegawai diberi
kuasa hendaklah diberi kata laluan, kod penyulitan, kod
penyahsulitan, perisian atau perkakasan yang perlu dan
apa-apa cara lain yang diperlukan untuk membolehkan data
berkomputer difahami.

**Senarai komputer, buku, rekod, dsb., yang disita**

**21h. (1) Jika apa-apa penyitaan dibuat di bawah Akta ini,**
seseorang pegawai diberi kuasa yang membuat penyitaan
itu hendaklah menyediakan senarai komputer, buku, rekod,
data berkomputer, dokumen atau benda lain yang disita dan
hendaklah menandatangani senarai itu


-----

18 _Rang Undang-Undang_

(2) Senarai yang disediakan mengikut subseksyen (1)
hendaklah diserahkan dengan serta-merta kepada orang yang
mengawal atau bertanggungjawab bagi premis yang telah
digeledah itu.

**Pemeriksaan orang yang mengetahui kes**

**21i.** (1) Seseorang pegawai diberi kuasa yang membuat
penyiasatan di bawah Akta ini boleh memeriksa secara lisan
mana-mana orang yang dijangkakan mengetahui fakta dan
hal keadaan kes itu.

(2) Orang itu adalah terikat untuk menjawab segala
soalan yang berhubungan dengan kes itu yang dikemukakan
kepadanya oleh pegawai diberi kuasa, tetapi dia boleh enggan
untuk menjawab apa-apa soalan yang jawapannya mungkin
mendedahkannya kepada suatu pertuduhan jenayah atau penalti
atau pelucuthakan.

(3) Seseorang yang membuat pernyataan di bawah seksyen
ini adalah terikat di sisi undang-undang untuk menyatakan
yang benar, sama ada atau tidak pernyataan itu dibuat
keseluruhannya atau sebahagiannya bagi menjawab soalan
itu.

(4) Pegawai diberi kuasa yang memeriksa seseorang
di bawah subseksyen (1) hendaklah terlebih dahulu memaklumkan
orang itu mengenai peruntukan subseksyen (2) dan (3).

(5) Suatu pernyataan yang dibuat oleh mana-mana orang
di bawah seksyen ini hendaklah, bilamana mungkin, diubah
ke dalam bentuk bertulis dan ditandatangani oleh orang yang
membuatnya atau dilekatkan dengan cap ibu jarinya, mengikut
mana-mana yang berkenaan—

_(a)_ selepas pernyataan itu dibacakan kepadanya dalam

bahasa pernyataan itu dibuat olehnya; dan

_(b)_ selepas dia diberi peluang untuk membuat apa-apa

pembetulan yang ingin dibuat olehnya.


-----

_Standard Malaysia (Pindaan)_ 19

**Kebolehterimaan pernyataan sebagai keterangan**

**21j. (1) Kecuali sebagaimana yang diperuntukkan dalam**
seksyen ini, tiada pernyataan yang dibuat oleh mana-mana
orang kepada pegawai diberi kuasa semasa penyiasatan
yang dibuat di bawah Akta ini boleh digunakan sebagai
keterangan.

(2) Apabila mana-mana saksi dipanggil bagi pendakwaan
atau bagi pembelaan, selain tertuduh, mahkamah hendaklah,
atas permintaan tertuduh atau pendakwa, merujuk kepada manamana pernyataan yang dibuat oleh saksi itu kepada pegawai
diberi kuasa semasa sesuatu penyiasatan di bawah Akta ini dan
boleh kemudiannya, jika mahkamah berpendapat patut demi
kepentingan keadilan, mengarahkan supaya tertuduh diberikan
suatu salinan pernyataan itu dan pernyataan itu boleh digunakan
untuk mencabar kebolehpercayaan saksi itu mengikut cara
yang diperuntukkan oleh Akta Keterangan 1950 [Akta 56].

(3) Jika tertuduh telah membuat suatu pernyataan semasa
sesuatu penyiasatan, pernyataan itu boleh diterima sebagai
keterangan bagi menyokong pembelaannya semasa perbicaraan.

(4) Tiada apa-apa jua dalam seksyen ini boleh disifatkan
terpakai bagi mana-mana pernyataan yang dibuat semasa
suatu kawad cam atau terangkum dalam seksyen 27 atau
perenggan 32(1)(a), _(i) dan_ _(j) Akta Keterangan 1950._

(5) Apabila mana-mana orang dipertuduh atas apa-apa
kesalahan berhubung dengan pembuatan atau kandungan
apa-apa pernyataan yang dibuat olehnya kepada seseorang
pegawai diberi kuasa semasa sesuatu penyiasatan yang dibuat
di bawah Akta ini, pernyataan itu boleh digunakan sebagai
keterangan dalam kes pendakwaan.

**Kuasa untuk menghendaki kehadiran orang yang**
**mengetahui kes**

**21k.** (1) Seseorang pegawai diberi kuasa yang membuat
penyiasatan di bawah Akta ini boleh, melalui perintah secara
bertulis, menghendaki mana-mana orang yang pada hemat
pegawai diberi kuasa itu mengetahui fakta dan hal keadaan
kes itu supaya hadir di hadapannya, dan orang itu hendaklah
hadir sebagaimana yang dikehendaki.


-----

20 _Rang Undang-Undang_

(2) Jika mana-mana orang sedemikian enggan atau tidak
hadir sebagaimana yang dikehendaki oleh suatu perintah
yang dibuat di bawah subseksyen (1), pegawai diberi kuasa
itu boleh melaporkan keengganan atau ketidakhadiran itu
kepada Majistret yang hendaklah mengeluarkan suatu waran
untuk memastikan kehadiran orang itu sebagaimana yang
dikehendaki oleh perintah itu.

**Pelepasan komputer, buku, rekod, dsb., yang disita**

**21l. (1) Jika mana-mana komputer, buku, rekod, data**
berkomputer, dokumen atau benda lain disita di bawah
Akta ini, pegawai diberi kuasa yang membuat penyitaan itu
boleh, selepas merujuk kepada Ketua Pengarah, melepaskan
komputer, buku, rekod, data berkomputer, dokumen atau
benda lain itu kepada orang yang daripada milikan, jagaan
atau kawalannya ia disita.

(2) Suatu rekod bertulis hendaklah dibuat oleh pegawai diberi
kuasa yang membuat pelepasan komputer, buku, rekod, data
berkomputer, dokumen atau benda lain di bawah subseksyen (1)
yang menyatakan secara terperinci hal keadaan dan sebab
bagi pelepasan itu, dan dia hendaklah menghantarkan suatu
salinan rekod itu kepada Ketua Pengarah dalam tempoh tujuh
hari dari pelepasan itu.

**Kos memegang komputer, buku, rekod, dsb., yang**
**disita**

**21m. Jika mana-mana komputer, buku, rekod, data berkomputer,**
dokumen atau benda lain yang disita di bawah Akta ini
dipegang dalam jagaan pegawai diberi kuasa sementara
menunggu penyelesaian apa-apa prosiding berkenaan dengan
suatu kesalahan di bawah Akta ini, kos bagi memegangnya
dalam jagaan hendaklah, sekiranya mana-mana orang disabitkan
atas kesalahan itu, menjadi hutang yang kena dibayar kepada
Kerajaan oleh orang itu dan bolehlah didapatkan dengan
sewajarnya.


-----

_Standard Malaysia (Pindaan)_ 21

**Tiada kos atau ganti rugi yang berbangkit daripada**
**penyitaan boleh didapatkan**

**21n. Tiada seorang pun, dalam apa-apa prosiding di hadapan**
mana-mana mahkamah berkenaan dengan mana-mana komputer,
buku, rekod, data berkomputer, dokumen atau benda lain
yang disita pada menjalankan atau berupa sebagai penjalanan
mana-mana kuasa yang diberikan di bawah Akta ini, berhak
mendapat kos prosiding itu atau apa-apa ganti rugi atau relief
lain melainkan jika penyitaan itu dibuat tanpa sebab yang
munasabah.

**Kuasa tambahan**

**21o.** Seseorang pegawai diberi kuasa hendaklah, bagi maksud
melaksanakan Akta ini, mempunyai kuasa untuk melakukan
semua atau mana-mana yang berikut:

_(a)_ untuk menghendaki pengemukaan apa-apa komputer,

buku, rekod, data berkomputer, dokumen atau
benda lain yang disimpan oleh mana-mana orang
dan untuk meneliti, memeriksa dan untuk membuat
salinan daripadanya;

_(b)_ untuk menghendaki pengemukaan apa-apa dokumen

pengenalan daripada mana-mana orang berhubung
dengan apa-apa pembuatan atau kesalahan di bawah
Akta ini;

_(c)_ untuk membuat apa-apa siasatan yang perlu untuk

menentukan sama ada peruntukan Akta ini telah
dipatuhi.

**Menghalang pegawai diberi kuasa**

**21p.** Mana-mana orang yang—

_(a)_ mengamang, menghalang, menyekat atau mengganggu

mana-mana pegawai diberi kuasa dalam pelaksanaan
kuasanya di bawah Akta ini;

_(b)_ enggan memberikan akses kepada mana-mana

pegawai diberi kuasa kepada mana-mana premis
yang pegawai diberi kuasa berhak kepadanya
di bawah Akta ini atau dalam melaksanakan
apa-apa kewajipan yang dikenakan atau kuasa yang
diberikan oleh Akta ini; atau


-----

22 _Rang Undang-Undang_

_(c)_ enggan memberikan kepada mana-mana pegawai

diberi kuasa apa-apa maklumat yang berhubungan
dengan kesalahan atau kesalahan yang disyaki
di bawah Akta ini atau apa-apa maklumat lain yang
boleh semunasabahnya dikehendaki daripadanya
dan yang ada dalam pengetahuannya atau yang
dia berkuasa untuk memberikannya,

melakukan suatu kesalahan dan apabila disabitkan boleh didenda
tidak melebihi dua puluh ribu ringgit atau dipenjarakan selama
tempoh tidak melebihi dua tahun atau kedua-duanya.”.

**Pindaan seksyen 22**

**14.** Seksyen 22 Akta ibu dipinda—

_(a)_ dalam subseksyen (2)—

(i) dalam perenggan (c), dengan memasukkan selepas

perkataan “pindaan” perkataan “, penyemakan”;

(ii) dalam perenggan (d), dengan memotong perkataan

“atau pendaftaran”;

(iii) dengan memotong perenggan _(f);_

(iv) dalam perenggan (g), dengan memotong perkataan

“atau pendaftaran”;

(v) dalam perenggan (j), dengan menggantikan noktah

di hujung perenggan itu dengan koma bernoktah;
dan

(vi) dengan memasukkan selepas perenggan (j) perenggan

yang berikut:

“(k) menetapkan kesalahan yang boleh

dikompaun.”; dan


-----

_Standard Malaysia (Pindaan)_ 23

_(b)_ dengan memasukkan selepas subseksyen (2) subseksyen

yang berikut:

“(3) Peraturan-peraturan yang dibuat di bawah
subseksyen (2) boleh menetapkan apa-apa perbuatan
yang melanggar peraturan-peraturan itu menjadi suatu
kesalahan dan boleh menetapkan penalti denda tidak
melebihi dua puluh ribu ringgit atau pemenjaraan
selama tempoh tidak melebihi dua tahun atau keduaduanya.”.

**Pindaan seksyen 25**

**15. Seksyen 25 Akta ibu dipinda dengan memotong**
subseksyen (3).

**Peruntukan kecualian**

**16. (1) Anggota Majlis yang telah dilantik atau dilantik semula**
sebelum permulaan kuat kuasa Akta ini dan yang belum menamatkan
tempoh jawatannya sebaik sebelum permulaan kuat kuasa Akta ini
boleh terus memegang jawatan bagi baki tempoh jawatannya.

(2) Apa-apa permohonan, kelulusan, perisytiharan, penggantungan
atau pembatalan perakuan akreditasi, rayuan atau prosiding undangundang yang belum selesai sebelum tarikh permulaan kuat kuasa
Akta ini tidaklah terjejas oleh Akta ini dan hendaklah diteruskan
seolah-olah Akta ini tidak diperbuat.

HURAIAN

Rang Undang-Undang ini bertujuan untuk meminda Akta Standard Malaysia
1996 (“Akta 549”).

2. _Fasal 1 mengandungi tajuk ringkas dan kuasa Menteri untuk menetapkan_
tarikh permulaan kuat kuasa Akta yang dicadangkan.

3. _Fasal 2 bertujuan untuk meminda tajuk panjang Akta 549 untuk memasukkan_
akreditasi sebagai salah satu peranan dan fungsi Jabatan Standard, Malaysia.


-----

24 _Rang Undang-Undang_

4. _Fasal 4 bertujuan untuk meminda seksyen 2 Akta 549 untuk memastikan_
bahawa takrif di bawah seksyen itu adalah selaras dengan takrif yang diterima
di peringkat antarabangsa dan untuk memastikan bahawa takrif itu adalah tepat
dan sesuai dengan konteks yang digunakan di Malaysia. Cadangan pindaan itu
adalah juga selari dengan pengembangan peranan dan fungsi Jabatan Standard,
Malaysia.

5. _Fasal 5_ bertujuan untuk meminda seksyen 10 Akta 549 untuk menyemak
kewajipan dan fungsi Ketua Pengarah selari dengan peranan Jabatan Standard,
Malaysia sebagai badan standard dan akreditasi. Pindaan ini bertujuan untuk
memotong fungsi mengenai pendaftaran dan untuk memasukkan fungsi baru Ketua
Pengarah tentang kerjasama dengan agensi yang berkaitan dalam memudahkan
pembangunan peraturan teknikal, prinsip dan tatacara yang berhubungan dengan
pelaksanaan peraturan teknikal dan penilaian pematuhan.

Pindaan yang dicadangkan ini juga bertujuan untuk meluaskan perkhidmatan

akreditasi Jabatan ke luar negara agar setanding dengan badan antarabangsa
yang lain dan untuk menggalakkan perkiraan kerjasama dengan organisasi
yang terlibat dalam penstandardan dan akreditasi di peringkat antarabangsa.

6. _Fasal 6 bertujuan untuk meminda seksyen 13 Akta 549 untuk menambah_
keanggotaan Majlis Standard dan Akreditasi Malaysia bagi maksud mengadakan
perwakilan yang lebih menyeluruh. Pindaan yang dicadangkan ini juga
bertujuan untuk menyemak kewajipan Majlis Standard dan Akreditasi Malaysia
untuk meluluskan kriteria yang berhubungan dengan penyediaan, pelulusan,
penerimaan dan penetapan standard di Malaysia, dan akreditasi badan penilaian
pematuhan.

Pindaan yang dicadangkan ini juga bertujuan untuk memasukkan peruntukan

baru tentang pelantikan anggota silih ganti Majlis Standard dan Akreditasi
Malaysia dan peruntukan mengenai undi pemutus.

7. _Fasal 7 bertujuan untuk meminda tajuk Bahagian V Akta 549 bagi_
memasukkan “akreditasi” sebagai salah satu aktiviti utama Jabatan Standard,
Malaysia.

8. _Fasal 8 bertujuan untuk meminda seksyen 15 Akta 549 untuk memasukkan_
peruntukan tentang kelulusan dan perisytiharan Standard Malaysia oleh
Menteri.

Pindaan yang dicadangkan ini juga bertujuan untuk mengadakan peruntukan

bagi penyemakan standard selari dengan amalan antarabangsa bahawa standard
hendaklah disemak secara berkala. Selanjutnya, mana-mana orang yang terjejas
oleh apa-apa perisytiharan, pindaan atau penarikan balik Standard Malaysia
boleh memberikan komen melalui mekanisme yang akan ditentukan oleh Majlis
Standard dan Akreditasi Malaysia.

9. _Fasal 9 bertujuan untuk meminda seksyen 16 Akta 549 untuk mengadakan_
peruntukan bagi permohonan untuk diakreditasikan sebagai badan penilaian
pematuhan. Selanjutnya, cadangan pindaan ini bertujuan untuk mengadakan
peruntukan bahawa fi akreditasi yang ditetapkan hendaklah kena dibayar oleh
badan penilaian pematuhan kepada Ketua Pengarah. Pindaan ini juga bertujuan
untuk mengadakan peruntukan bahawa mana-mana pemegang perakuan akreditasi
yang perakuan akreditasinya telah digantung atau dibatalkan boleh membuat
rayuan kepada Majlis Standard dan Akreditasi Malaysia.


-----

_Standard Malaysia (Pindaan)_ 25

10. _Fasal 10 bertujuan untuk meminda seksyen 17 Akta 549 untuk melindungi_

nama Jabatan Standard, Malaysia daripada disalahgunakan dan untuk memasukkan
hukuman pemenjaraan sebagai penalti di bawah seksyen itu.

11. _Fasal 11 bertujuan untuk menggantikan seksyen 18 Akta 549 dengan_

seksyen 18 yang baru untuk memasukkan hukuman pemenjaraan sebagai
penalti bagi menghukum mana-mana orang yang membuat apa-apa pernyataan
atau representasi yang mengelirukan dengan melanggar Akta 549 dan
yang menggunakan simbol akreditasi dengan melanggar terma-terma dan
syarat-syarat perakuan akreditasi.

12. _Fasal 12 bertujuan untuk mengadakan peruntukan bagi pemunyaan_

Standard Malaysia oleh Kerajaan Malaysia.

13. _Fasal 13 bertujuan untuk memasukkan Bahagian baru Va untuk mengadakan_

peruntukan bagi kuasa yang berhubungan dengan penguatkuasaan, iaitu kuasa
penyiasatan, penggeledahan dan penyitaan. Pindaan yang dicadangkan juga
bertujuan untuk memberi kuasa mana-mana pegawai Jabatan Standard, Malaysia
atau mana-mana pegawai awam untuk menjalankan kuasa penguatkuasaan di
bawah Akta 549.

14. _Fasal 14 bertujuan untuk meminda seksyen 22 Akta 549 dengan meniadakan_

kuasa untuk membuat peraturan-peraturan tentang hal pendaftaran kerana ini bukan
merupakan tugas dan fungsi Jabatan Standard, Malaysia. Pindaan yang dicadangkan
ini juga bertujuan untuk memasukkan subseksyen baru untuk menghukum
apa-apa perbuatan yang dilakukan dengan melanggar peraturan-peraturan
yang dibuat di bawah seksyen 22 Akta 549.

15. _Fasal 15 bertujuan untuk meminda seksyen 25 Akta 549 dengan memotong_

peruntukan tentang lesen untuk menggunakan tanda standard. Peruntukan ini
tidak lagi terpakai di bawah peranan sedia ada Jabatan Standard, Malaysia.

16. _Fasal 16 bertujuan untuk mengadakan peruntukan kecualian._

17. Pindaan lain yang tidak diperkatakan secara khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2516]


-----

