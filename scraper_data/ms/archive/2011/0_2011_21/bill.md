---
Year: 2011
Bill: D.R.22/2011 - Rang Undang-Undang Lembaga Kemajuan Ikan Malaysia (Pindaan) 2011 (Lulus)
Title: D.R.22/2011 - Rang Undang-Undang Lembaga Kemajuan Ikan Malaysia (Pindaan) 2011 (Lulus)
Download URL: https://www.parlimen.gov.my/files/billindex/pdf/2011/DR222011.pdf
URL: https://www.parlimen.gov.my/files/billindex/pdf/2011/DR222011.pdf
---
---
Reading:
D.R.22/2011
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:03/10/2011
Dibentang Oleh:Y.B. Datuk Seri Haji Noh Omar, Menteri Pertanian dan Industri Asas Tani
---

_Lembaga Kemajuan Ikan Malaysia (Pindaan)_ 1

**D.R. 22/2011**

RANG UNDANG-UNDANG

_b e r n a m a_

Suatu Akta untuk meminda Akta Lembaga Kemajuan Ikan Malaysia
1971.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Lembaga Kemajuan**
Ikan Malaysia (Pindaan) 2011.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 4**

**2. Akta Lembaga Kemajuan Ikan Malaysia 1971 [Akta 49], yang**
disebut “Akta ibu” dalam Akta ini, dipinda dalam seksyen 4
dengan memasukkan selepas subseksyen (2) subseksyen yang
berikut:

“(2a) Walau apa pun perenggan (2)(a), lesen bagi pengimport
dan pengeksport ikan hendaklah dikeluarkan oleh Ketua Pengarah
Kuarantin dan Pemeriksaan dan mengikut Akta Perkhidmatan
Kuarantin dan Pemeriksaan Malaysia 2011 [Akta    ].”.


-----

2 _Rang Undang-Undang_

**Seksyen baru 11a**

**3.** Akta ibu dipinda dengan memasukkan selepas seksyen 11
seksyen yang berikut:

“Penguatkuasaan di pintu masuk, stesen kuarantin dan

**premis kuarantin**

**11a. (1) Walau apa pun seksyen 11, penguatkuasaan berhubung**
dengan ikan di pintu masuk, stesen kuarantin dan premis
kuarantin hendaklah dijalankan oleh pegawai penguat kuasa
yang dilantik di bawah Akta Perkhidmatan Kuarantin dan
Pemeriksaan Malaysia 2011 mengikut kuasa di bawah Akta
itu.

(2) Bagi maksud subseksyen (1), “pintu masuk”, “stesen
kuarantin” dan “premis kuarantin” mempunyai erti yang sama
yang diberikan kepada ungkapan itu dalam Akta Perkhidmatan
Kuarantin dan Pemeriksaan Malaysia 2011.”.

**Kecualian**

**4.** Apa-apa perkara yang berhubungan dengan permohonan bagi
dan pengeluaran lesen untuk pengimport atau pengeksport yang
belum selesai sebelum tarikh permulaan kuat kuasa Akta ini
tidaklah terjejas oleh Akta ini dan hendaklah diteruskan seolaholah Akta ini tidak diperbuat.

HURAIAN

Rang Undang-Undang ini bertujuan untuk meminda Akta Lembaga Kemajuan
Ikan Malaysia 1971 (“Akta 49”).

2. _Fasal 1 mengandungi tajuk ringkas dan peruntukan tentang permulaan_
kuat kuasa Akta yang dicadangkan.

3. _Fasal 2 bertujuan untuk memasukkan subseksyen baru (2a) kepada_
seksyen 4 Akta 49 untuk memperuntukkan bahawa lesen bagi pengimport dan
pengeksport ikan hendaklah dikeluarkan oleh Ketua Pengarah Kuarantin dan
Pemeriksaan.


-----

_Lembaga Kemajuan Ikan Malaysia (Pindaan)_ 3

4. _Fasal 3 bertujuan untuk memasukkan seksyen baru 11a ke dalam Akta 49_
untuk membolehkan pegawai penguat kuasa yang dilantik di bawah Akta
Perkhidmatan Kuarantin dan Pemeriksaan Malaysia 2011 [Akta  ] untuk
menjalankan penguatkuasaan berhubung dengan ikan di pintu masuk, stesen
kuarantin dan premis kuarantin.

5. _Fasal_ _4 bertujuan untuk mengadakan peruntukan kecualian._

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2788]


-----

