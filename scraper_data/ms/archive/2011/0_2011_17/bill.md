---
Year: 2011
Bill: D.R.18/2011 - Rang Undang-Undang Suruhanjaya Sekuriti (Pindaan) 2011 (Lulus)
Title: D.R.18/2011 - Rang Undang-Undang Suruhanjaya Sekuriti (Pindaan) 2011 (Lulus)
Download URL: https://www.parlimen.gov.my/files/billindex/pdf/2011/DR182011.pdf
URL: https://www.parlimen.gov.my/files/billindex/pdf/2011/DR182011.pdf
---
---
Reading:
D.R.18/2011
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:28/06/2011
Dibentang Oleh:Y.B. Senator Dato Donald Lim Siang Chai, Timbalan Menteri Kewangan
---

_Suruhanjaya Sekuriti (Pindaan)_ 1

**D.R. 18/2011**

RANG UNDANG-UNDANG

_b e r n a m a_

Suatu Akta untuk meminda Akta Suruhanjaya Sekuriti 1993.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Suruhanjaya Sekuriti
(Pindaan) 2011.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta, dan Menteri_
boleh menetapkan tarikh yang berlainan bagi permulaan kuat
kuasa—

_(a) peruntukan yang berlainan Akta ini; atau_

_(b) semua peruntukan atau peruntukan yang berlainan Akta_
ini berkenaan dengan kelas atau kategori orang atau
sekuriti yang berlainan.


-----

2 _Rang Undang-Undang_

**Pindaan seksyen 2**

**2.** Akta Suruhanjaya Sekuriti 1993 [Akta 498], yang disebut
“Akta ibu” dalam Akta ini, dipinda—

_(a) dalam subseksyen 2(1)—_

(i) dengan memasukkan selepas takrif “bursa” takrif
yang berikut:

‘ “bursa derivatif” mempunyai erti yang
diberikan kepadanya dalam Akta Pasaran Modal
dan Perkhidmatan 2007;’;

(ii) dengan memotong takrif “bursa niaga hadapan”;

(iii) dengan memasukkan selepas takrif “depositori
pusat” takrif yang berikut:

‘ “derivatif” mempunyai erti yang diberikan
kepadanya dalam Akta Pasaran Modal dan
Perkhidmatan 2007;’;

(iv) dengan memotong takrif “kontrak niaga
hadapan”;

(v) dengan memotong takrif “pasaran niaga hadapan”;
dan

(vi) dalam takrif “skim amanah saham”, dengan
menggantikan perkataan “kontrak niaga hadapan”
dengan perkataan “derivatif”; dan

_(b) dengan memotong subseksyen 2(2)._

**Pindaan seksyen 15**

**3.** Subseksyen 15(1) Akta ibu dipinda—

_(a) dalam perenggan_ _(a), dengan menggantikan perkataan_
“niaga hadapan” dengan perkataan “derivatif”;


-----

_Suruhanjaya Sekuriti (Pindaan)_ 3

_(b) dalam perenggan_ _(b), dengan menggantikan perkataan_
“kontrak niaga hadapan” dengan perkataan “derivatif”;

_(c) dengan menggantikan perenggan_ _(e) dengan perenggan_
yang berikut:

“(e) memajukan dan mengawal selia segala perkara yang
berhubungan dengan pengurusan kumpulan wang,
termasuklah skim unit amanah;”;

_(d) dalam perenggan_ _(g), dengan menggantikan perkataan_
“niaga hadapan” dengan perkataan “derivatif”;

_(e) dalam perenggan_ _(i), dengan menggantikan perkataan_
“perdagangan kontrak niaga hadapan, dan pemberian
nasihat pelaburan atau perkhidmatan-perkhidmatan
lain berhubungan dengan sekuriti atau kontrak niaga
hadapan” dengan perkataan “berniaga dalam derivatif,
dan pemberian nasihat pelaburan atau perkhidmatan lain
berhubungan dengan sekuriti atau derivatif”;

_(f) dalam perenggan_ _(j), dengan menggantikan perkataan_
“kontrak niaga hadapan” dengan perkataan “derivatif”;

_(g) dalam perenggan_ _(k),_ dengan menggantikan perkataan
“niaga hadapan” dengan perkataan “derivatif”;

_(h) dalam perenggan_ _(l), dengan menggantikan perkataan_
“niaga hadapan” dengan perkataan “derivatif”;

_(i) dengan menggantikan perenggan (m) dengan perenggan_
yang berikut:

“(m) melesenkan, mendaftarkan, membenarkan dan
mengawasi semua orang yang melibatkan diri dalam
aktiviti terkawal atau menyediakan perkhidmatan
pasaran modal sebagaimana yang diperuntukkan
di bawah mana-mana undang-undang sekuriti;”;

_(j) dalam perenggan_ _(n), dengan menggantikan perkataan_
“niaga hadapan; dan” dengan perkataan “derivatif;”;


-----

4 _Rang Undang-Undang_

_(k) dalam perenggan_ _(o)—_

(i) dengan memasukkan selepas perkataan “mendaftar”
perkataan “atau mengiktiraf”; dan

(ii) dengan menggantikan noktah di hujung perenggan
dengan koma bernoktah; dan

_(l) dengan memasukkan selepas perenggan_ _(o) perenggan_
yang berikut:

“(p) mengambil segala langkah yang munasabah untuk
mengawasi, mengurangkan dan menguruskan
risiko sistemik yang berbangkit daripada pasaran
sekuriti dan derivatif;

_(q) menggalakkan dan mengawal selia tadbir urus_
korporat dan piawaian perakaunan diluluskan
untuk syarikat tersenarai; dan

_(r)_ menentukan dan meluluskan piawaian kelayakan
profesional bagi pasaran sekuriti dan
derivatif.”.

**Pindaan seksyen 22A**

**4. Seksyen 22A Akta ibu dipinda dengan menggantikan perkataan**
“niaga hadapan” dengan perkataan “derivatif”.

**Pindaan seksyen 24**

**5. Seksyen 24 Akta ibu dipinda—**

_(a) dengan menggantikan subseksyen (2) dengan subseksyen_
yang berikut:

“ (2) Dalam hal tiap-tiap derivatif yang dilakukan di
pasaran derivatif sesuatu bursa derivatif, kedua-dua orang
pada setiap kedudukan bagi pesanan berhubung dengan
derivatif tersebut adalah bertanggungan membayar
suatu levi kepada Suruhanjaya dalam amaun yang
ditentukan melalui perintah Menteri yang hendaklah


-----

_Suruhanjaya Sekuriti (Pindaan)_ 5

disiarkan dalam _Warta; dan amaun yang berlainan_
boleh ditentukan berkenaan dengan jenis atau kelas
derivatif yang berlainan atau golongan atau kategori
orang yang berlainan berkenaan dengan derivatif.”;

_(b) dalam subseksyen (2A), dengan menggantikan perkataan_
“kontrak niaga hadapan” dengan perkataan “derivatif”;
dan

_(c) dengan memotong subseksyen (6)._

**Pindaan seksyen 31A**

**6.** Seksyen 31A Akta ibu dipinda—

_(a)_ dengan menggantikan takrif “juruaudit” dengan takrif
yang berikut:

‘ “juruaudit” ertinya seorang juruaudit perseorangan
atau firma audit berdaftar atau diiktirafkan di bawah
seksyen 31O sebagai juruaudit berdaftar atau juruaudit
yang diiktiraf suatu entiti berkepentingan awam;’;

_(b)_ dengan memasukkan selepas takrif “juruaudit” takrif yang
berikut:

‘ “juruaudit berdaftar” ertinya seorang juruaudit atau
firma audit berdaftar di bawah seksyen 31o sebagai
juruaudit suatu entiti berkepentingan awam;’; dan

‘ “juruaudit yang diiktiraf” ertinya seorang juruaudit
perseorangan asing atau firma audit asing diiktirafkan
di bawah seksyen 31O sebagai juruaudit suatu entiti
berkepentingan awam;’; dan

_(c)_ dengan memasukkan selepas takrif “Pegawai Penyiasat”
takrif yang berikut:

‘ “pihak berkuasa asing yang berkaitan” ertinya suatu
pihak berkuasa asing yang menjalankan fungsi yang
bersamaan dengan Lembaga Pemantauan Audit seperti
yang ditetapkan dalam seksyen 31B;’.


-----

6 _Rang Undang-Undang_

**Pindaan seksyen 31C**

**7. Seksyen 31C Akta ibu dipinda dengan memasukkan selepas**
subseksyen (6) subseksyen yang berikut:

“ (7) Pengerusi eksekutif hendaklah diamanahkan dengan
pengurusan hari ke hari Lembaga Pemantauan Audit.”.

**Pindaan seksyen 31E**

**8. Perenggan 31E(1)(b) Akta ibu dipinda dengan memasukkan selepas**
perkataan “mendaftarkan” perkataan “atau mengiktirafkan”.

**Seksyen baru 31EA**

**9.** Akta ibu dipinda dengan memasukkan selepas seksyen 31E
seksyen yang berikut:

“Lembaga Pemantauan Audit boleh menubuhkan
**jawatankuasa**

**31EA. (1) Lembaga Pemantauan Audit boleh menubuhkan**
apa-apa jawatankuasa sebagaimana yang difikirkan perlu
atau suai manfaat untuk membantu dalam melaksanakan
tanggungjawabnya sebagaimana yang ditetapkan di bawah
subseksyen 31E(1).

(2) Lembaga Pemantauan Audit boleh melantik mana-mana
orang untuk menjadi anggota sesuatu jawatankuasa.

(3) Sesuatu jawatankuasa yang ditubuhkan di bawah seksyen
ini boleh memilih mana-mana anggotanya untuk menjadi
pengerusi dan boleh mengawal selia tatacaranya sendiri dan,
dalam melaksanakan tanggungjawabnya, hendaklah tertakluk
kepada dan bertindak mengikut apa-apa arahan yang diberikan
kepada jawatankuasa itu oleh Lembaga Pemantauan Audit.

(4) Mesyuarat sesuatu jawatankuasa hendaklah diadakan
pada bila-bila masa dan di mana-mana tempat sebagaimana
yang ditentukan oleh pengerusi jawatankuasa itu.


-----

_Suruhanjaya Sekuriti (Pindaan)_ 7

(5) Sesuatu jawatankuasa boleh mengundang manamana orang yang bukan anggota untuk menghadiri
mana-mana mesyuarat jawatankuasa itu bagi maksud
menasihatinya mengenai apa-apa perkara yang dibincangkan
tetapi orang itu tidak berhak untuk mengundi dalam mesyuarat itu.

(6) Anggota sesuatu jawatankuasa atau mana-mana orang
yang diundang di bawah subseksyen (5) untuk menghadiri
mana-mana mesyuarat sesuatu jawatankuasa boleh dibayar
apa-apa elaun dan perbelanjaan lain sebagaimana yang
ditentukan oleh Lembaga Pemantauan Audit.

(7) Seseorang anggota jawatankuasa hendaklah memegang
jawatan bagi apa-apa tempoh sebagaimana yang dinyatakan
dalam surat cara pelantikannya dan layak untuk dilantik
semula.

(8) Lembaga Pemantauan Audit boleh pada bila-bila
masa membatalkan pelantikan mana-mana anggota sesuatu
jawatankuasa.

(9) Seseorang anggota jawatankuasa boleh pada bila-bila
masa meletakkan jawatannya melalui suatu notis bertulis
yang dialamatkan kepada pengerusi eksekutif Lembaga
Pemantauan Audit.

(10) Jawatankuasa hendaklah menyebabkan—

_(a) minit semua mesyuaratnya disenggara dan disimpan_
dalam bentuk yang sepatutnya; dan

_(b) salinan minit semua mesyuaratnya diserahkan kepada_
Lembaga Pemantauan Audit seberapa segera yang
boleh dilaksanakan.

(11) Apa-apa minit yang dibuat mengenai mesyuarat
jawatankuasa hendaklah, jika ditandatangani dengan sewajarnya,
boleh diterima sebagai keterangan dalam semua prosiding
undang-undang tanpa bukti selanjutnya.

(12) Tiap-tiap mesyuarat jawatankuasa yang berkenaan
dengan prosidingnya minit telah dibuat menurut subseksyen
(10) dan (11) hendaklah disifatkan telah dipanggil dan diadakan
dengan sewajarnya dan semua anggota dalam mesyuarat itu
layak dengan sewajarnya untuk bertindak.


-----

8 _Rang Undang-Undang_

(13) Seseorang anggota jawatankuasa yang secara langsung
atau tidak langsung, mempunyai sendiri atau melalui anggota
keluarganya, apa-apa kepentingan mengenai apa-apa perkara
yang dibincangkan oleh jawatankuasa hendaklah menzahirkan
kepada jawatankuasa hakikat dan jenis kepentingannya.

(14) Penzahiran di bawah subseksyen (13) hendaklah
direkodkan dalam minit jawatankuasa, dan selepas penzahiran
itu, anggota yang mempunyai kepentingan dalam perkara
itu—

_(a) tidak boleh mengambil bahagian mahu pun hadir dalam_
apa-apa pertimbangan atau keputusan jawatankuasa
itu; dan

_(b) tidak boleh diambil kira bagi maksud membentuk korum_
jawatankuasa berhubung dengan perkara itu.

(15) Walau apa pun subseksyen (13) dan (14), tiada tindakan
atau prosiding jawatankuasa itu boleh menjadi tidak sah atas
alasan mana-mana anggota jawatankuasa itu telah melanggar
peruntukan subseksyen itu.”.

**Pindaan seksyen 31L**

**10.** Subseksyen 31L(4) Akta ibu dipinda—

_(a) dengan menggantikan perkataan “Lembaga Pemantauan_
Audit hendaklah” dengan perkataan “Suruhanjaya
hendaklah”; dan

_(b) dengan menggantikan perkataan “suatu kunci kira-kira”_
dengan perkataan “penyata akaun”.

**Pindaan Penggal 4 Bahagian IIIA**

**11.** Akta ibu dipinda dalam subtajuk Penggal 4 Bahagian IIIA
dengan memasukkan selepas perkataan “Pendaftaran” perkataan
“atau Pengiktirafan”.


-----

_Suruhanjaya Sekuriti (Pindaan)_ 9

**Pindaan seksyen 31N**

**12. Seksyen 31N Akta ibu dipinda—**

_(a) dalam nota bahu, dengan memasukkan selepas perkataan_
“pendaftaran” perkataan “atau pengiktirafan”; dan

_(b) dalam subseksyen (1), dengan memasukkan selepas perkataan_
“didaftarkan” perkataan “sebagai juruaudit berdaftar atau
diiktirafkan sebagai juruaudit yang diiktiraf”.

**Pindaan seksyen 31O**

**13. Seksyen 31O Akta ibu dipinda—**

_(a) dalam nota bahu, dengan menggantikan perkataan_
“pendaftaran dan pembaharuan pendaftaran” dengan
perkataan “pendaftaran, pembaharuan pendaftaran
**dan pengiktirafan”;**

_(b) dengan menggantikan subseksyen (1) dengan subseksyen_
yang berikut:

“ (1) Bagi maksud Akta ini, suatu permohonan
untuk—

_(a) pendaftaran atau pembaharuan pendaftaran sebagai_
juruaudit berdaftar; atau

_(b) pengiktirafan sebagai juruaudit yang diiktiraf,_

hendaklah dibuat kepada Lembaga Pemantauan
Audit.”;

_(c) dengan menggantikan subseksyen (3) dengan subseksyen_
yang berikut:

“ (3) Tertakluk kepada seksyen 31 P, Lembaga
Pemantauan Audit boleh—

_(a) meluluskan atau menolak pendaftaran seseorang_
pemohon sebagai juruaudit berdaftar atau
pembaharuan pendaftaran seseorang juruaudit
berdaftar; atau


-----

10 _Rang Undang-Undang_

_(b) meluluskan atau menolak pemberian pengiktirafan_
seseorang pemohon sebagai juruaudit yang
diiktiraf.”;

_(d) dengan menggantikan subseksyen (4) dengan subseksyen_
yang berikut:

“ (4) Lembaga Pemantauan Audit boleh, selepas—

_(a) pendaftaran seseorang pemohon sebagai juruaudit_
berdaftar;

_(b) pembaharuan pendaftaran seseorang juruaudit_
berdaftar; atau

_(c) pemberian pengiktirafan seseorang pemohon_
sebagai juruaudit yang diiktiraf,

mengenakan apa-apa syarat yang difikirkannya perlu
atau suai manfaat dan dari semasa ke semasa meminda
mana-mana syarat itu atau mengenakan syarat baru
atau syarat tambahan.”; dan

_(e) dalam subseksyen (5), dengan menggantikan perkataan_
“pendaftaran atau pembaharuan pendaftaran,” dengan
perkataan “yang dikenakan di bawah subseksyen (4),”.

**Pindaan seksyen 31P**

**14. Seksyen 31P Akta ibu dipinda—**

_(a) dalam nota bahu, dengan menggantikan perkataan_
“pendaftaran atau pembaharuan pendaftaran” dengan
perkataan “pendaftaran, **pembaharuan pendaftaran**
**atau pemberian pengiktirafan”;**

_(b) dalam subseksyen (1)—_

(i) dengan memasukkan selepas perkataan “seseorang
juruaudit” perkataan “berdaftar”; dan

(ii) dengan memasukkan selepas perkataan “juruaudit”
perkataan “berdaftar”;


-----

_Suruhanjaya Sekuriti (Pindaan)_ 11

_(c) dengan memasukkan selepas subseksyen (1) subseksyen_
yang berikut:

“ (1A) Lembaga Pemantauan Audit boleh menolak
untuk mengiktirafkan seseorang pemohon sebagai
juruaudit yang diiktiraf jika Lembaga Pemantauan
Audit berpuas hati bahawa pemohon itu—

_(a) termasuk dalam perenggan (1)(b), (c), (d) atau_
_(f);_

_(b) telah tertakluk kepada apa-apa hukuman yang_
dikenakan oleh mana-mana pihak berkuasa
asing yang berkaitan;

_(c) belum diluluskan oleh pihak berkuasa asing yang_
berkaitan untuk menyediakan penyata kewangan
teraudit; atau

_(d) tidak diawasi oleh suatu pihak berkuasa asing_
yang berkaitan.”;

_(d) dengan menggantikan subseksyen (2) dengan subseksyen_
yang berikut:

“ (2) Jika Lembaga Pemantauan Audit menolak—

_(a) pendaftaran seseorang pemohon sebagai juruaudit_
berdaftar;

_(b) pembaharuan pendaftaran seseorang juruaudit_
berdaftar; atau

_(c) pemberian pengiktirafan seseorang pemohon_
sebagai juruaudit yang diiktiraf,

Lembaga Pemantauan Audit hendaklah memberi pemohon
atau juruaudit berdaftar tersebut suatu peluang untuk
didengar dengan menyampaikan suatu notis bertulis
kepada pemohon atau juruaudit berdaftar itu yang
menyatakan alasan bagi penolakan tersebut.”; dan

_(e) dengan memotong subseksyen (3)._


-----

12 _Rang Undang-Undang_

**Pindaan seksyen 31Q**

**15. Seksyen 31Q Akta ibu dipinda—**

_(a) dalam nota bahu, dengan menggantikan perkataan_
“membatalkan dan menggantung pendaftaran”
dengan perkataan “membatalkan, menarik balik atau
**menggantung pendaftaran atau pengiktirafan”;**

_(b) dengan menggantikan subseksyen (1) dengan subseksyen_
yang berikut:

“ (1) Lembaga Pemantauan Audit boleh, pada bila-bila
masa—

_(a) membatalkan atau menggantung pendaftaran;_
atau

_(b) menarik balik atau menggantung pengiktirafan,_

seseorang juruaudit jika—

(A) terdapat alasan yang membolehkan Lembaga
Pemantauan Audit menolak sesuatu permohonan
di bawah subseksyen 31P(1) atau (1A); atau

(B) juruaudit itu melanggar mana-mana terma
atau syarat yang dikenakan oleh Lembaga
Pemantauan Audit berkenaan dengan
pendaftarannya atau pengiktirafannya
di bawah Bahagian ini.”;

_(c) dengan menggantikan subseksyen (3) dengan subseksyen_
yang berikut:

“ (3) Jika Lembaga Pemantauan Audit berhasrat
untuk—

_(a) membatalkan atau menggantung pendaftaran;_
atau

_(b) menarik balik atau menggantung pengiktirafan,_

di bawah subseksyen (1) atau (2), ia hendaklah memberi
juruaudit tersebut suatu peluang untuk didengar dengan


-----

_Suruhanjaya Sekuriti (Pindaan)_ 13

menyampaikan suatu notis bertulis kepada juruaudit
berkenaan yang menyatakan alasan bagi pembatalan,
penarikan balik atau penggantungan itu.”;

_(d) dengan memotong subseksyen (4); dan_

_(e) dengan menggantikan subseksyen (5) dengan subseksyen_
yang berikut:

“ (5) Bagi maksud Bahagian ini, seseorang juruaudit
yang pendaftarannya telah dibatalkan atau digantung
atau pengiktirafannya telah ditarik balik atau digantung,
mengikut mana-mana yang berkenaan, hendaklah
disifatkan tidak didaftar atau diiktiraf sebagai
juruaudit dari tarikh pembatalan, penarikan balik atau
penggantungan itu berkuat kuasa atau apa-apa tarikh
lain sebagaimana yang ditetapkan oleh Lembaga
Pemantauan Audit.”.

**Pindaan seksyen 31R**

**16.** Seksyen 31R Akta ibu dipinda dengan menggantikan perkataan
“31P(1) atau 31Q(1)” dengan perkataan “31P(1) atau (1A), atau
perenggan 31Q(1)(bb)”.

**Pindaan seksyen 31S**

**17.** Subseksyen 31S(2) Akta ibu dipinda dengan memasukkan
selepas perkataan “juruaudit” perkataan “berdaftar”.

**Pindaan seksyen 31T**

**18.** Subseksyen 31T(2) Akta ibu dipinda dengan memasukkan
selepas perkataan “didaftarkan” perkataan “atau diiktiraf”.

**Pindaan seksyen 31W**

**19. Subseksyen 31W(1) Akta ibu dipinda dengan memotong perkataan**
“, selepas menjalankan pemeriksaan di bawah seksyen 31V,”.


-----

14 _Rang Undang-Undang_

**Pindaan seksyen 31X**

**20. Subseksyen 31X(10) Akta ibu dipinda dengan memasukkan**
selepas perkataan “subseksyen (8)” perkataan “atau (9)”.

**Pindaan seksyen 31Y**

**21. Seksyen 31Y Akta ibu dipinda dengan menggantikan perkataan**
“subsidiari atau syarikat bersekutu” dengan perkataan “subsidiari,
syarikat bersekutu atau mana-mana entiti yang penyata kewangannya
adalah digabungkan ke dalam”.

**Pemotongan seksyen 31ZA**

**22.** Akta ibu dipinda dengan memotong seksyen 31ZA.

**Pindaan seksyen 31ZB**

**23.** Seksyen 31ZB Akta ibu dipinda—

_(a) dalam subseksyen (1), dengan memasukkan selepas_
perkataan “subseksyen 31P(1)” perkataan “atau (1A)”;
dan

_(b) dalam subseksyen (5), dengan memasukkan selepas_
perkataan “subseksyen 31P(1)” perkataan “atau (1A)”.

**Pindaan seksyen 31ZD**

**24. Seksyen 31ZD Akta ibu dipinda dengan menggantikan**
subseksyen (2) dengan subseksyen yang berikut:

“ (2) Walau apa pun seksyen 31V dan 31W, Lembaga Pemantauan
Audit boleh, berkenaan dengan juruaudit yang diiktiraf, meminta
bantuan daripada pihak berkuasa asing yang berkaitan untuk
menjalankan pemeriksaan atau menyiasat ke dalam kelakuan
seseorang juruaudit yang diiktiraf untuk menilai—

_(a) tahap pematuhan terhadap piawaian audit dan etika yang_
diterima pakai oleh pihak berkuasa asing yang berkaitan
itu oleh juruaudit yang diiktiraf; dan

_(b) kualiti laporan audit yang disediakan oleh juruaudit yang_
diiktiraf itu yang berhubungan dengan penyata kewangan
teraudit.”.


-----

_Suruhanjaya Sekuriti (Pindaan)_ 15

**Pindaan seksyen 126**

**25. Subseksyen 126(1) Akta ibu dipinda—**

_(a) dengan menggantikan perenggan_ _(d) dengan perenggan_
yang berikut:

“(d) suatu bursa derivatif;”;

_(b) dengan menggantikan noktah di hujung perenggan_ _(e)_
dengan koma bernoktah; dan

_(c) dengan memasukkan selepas perenggan_ _(e) perenggan_
yang berikut:

“(f) orang berdaftar selain orang berdaftar yang
ditentukan dalam Bahagian 1 Jadual 4 kepada Akta
Pasaran Modal dan Perkhidmatan 2007; dan

_(g)_ mana-mana orang lain yang melibatkan diri dalam
aktiviti terkawal atau menyediakan perkhidmatan
pasaran modal sebagaimana yang ditentukan oleh
Suruhanjaya.”.

**Pindaan seksyen 134**

**26.** Seksyen 134 Akta ibu dipinda—

_(a) dengan menggantikan subseksyen (3A) dengan subseksyen_
yang berikut:

“ (3A) Dalam suatu pemeriksaan ke atas seseorang
di bawah subseksyen (1), seorang Pegawai Penyiasat
Suruhanjaya atau Pegawai-Pegawai Penyiasat
Suruhanjaya yang memeriksa orang itu boleh melakukan
mana-mana satu atau kedua-duanya yang berikut:

_(a) memberikan arahan tentang siapa yang boleh_
hadir semasa pemeriksaan itu, atau semasa
mana-mana bahagian pemeriksaan itu;

_(b) merekodkan pemeriksaan itu atau mana-mana_
bahagian pemeriksaan itu dengan rakaman audio
atau visual atau kombinasi kedua-duanya.”; dan

_(b) dalam subseksyen (9), dengan memasukkan selepas_
perkataan “subseksyen” perkataan “(6) atau”.


-----

16 _Rang Undang-Undang_

**Pindaan seksyen 146**

**27.** Seksyen 146 Akta ibu dipinda—

_(a) dengan menggantikan subseksyen (1) dengan subseksyen_
yang berikut:

“ (1) Kecuali sebagaimana yang diperuntukkan
selainnya dalam undang-undang sekuriti, mana-mana
orang yang terkilan dengan keputusan Suruhanjaya
boleh merayu kepada Suruhanjaya untuk mengkaji
semula keputusannya.”; dan

_(b) dalam subseksyen (2)—_

(i) dengan menggantikan perkataan “permohonan”
dengan perkataan “rayuan”; dan

(ii) dengan memasukkan selepas perkataan “dibuat”
perkataan “secara bertulis”.

**Pindaan seksyen 147**

**28. Akta ibu dipinda dengan menggantikan seksyen 147 dengan**
seksyen yang berikut:

“Keputusan Menteri atau Suruhanjaya adalah muktamad

**147.** Kecuali sebagaimana yang diperuntukkan selainnya
dalam undang-undang sekuriti—

_(a) apa-apa keputusan yang dibuat oleh Menteri di bawah_
undang-undang sekuriti, sama ada suatu keputusan
asal olehnya atau suatu keputusan Suruhanjaya yang
dirayu kepadanya; atau

_(b) apa-apa keputusan oleh Suruhanjaya di bawah_
undang-undang sekuriti yang dibuat berikutan daripada
suatu rayuan untuk mengkaji semula keputusan
asalnya,

adalah muktamad.”.


-----

_Suruhanjaya Sekuriti (Pindaan)_ 17

**Pindaan seksyen 150A**

**29. Seksyen 150A Akta ibu dipinda—**

_(a) dengan menggantikan subseksyen (4) dengan subseksyen_
yang berikut:

“ (4) Keterangan lisan yang disebut dalam subseksyen (1)
hendaklah boleh diterima sebagai keterangan _prima_
_facie jika orang yang diberi kuasa oleh pihak berkuasa_
menyelia asing itu—

_(a) merekodkan keterangan lisan itu sama ada secara_
bertulis, dengan cara rakaman audio atau visual
atau kombinasi kedua-duanya, mengesahkan
dalam suatu afidavit bahawa keterangan lisan
yang telah direkodkan itu adalah direkod daripada
seseorang yang tahu akan hal keadaan kes itu
dan perekodan keterangan lisan itu telah dibuat
menurut undang-undang yang dikuatkuasakan
atau ditadbirkan oleh pihak berkuasa menyelia
asing itu; atau

_(b) memperoleh suatu afidavit yang disahkan oleh_
seseorang yang mengetahui hal keadaan kes
itu.”; dan

_(b) dalam subseksyen (5), dengan memasukkan selepas perkataan_
“diangkat sumpah” perkataan “atau disahkan”.

**Seksyen baru 150B**

**30.** Akta ibu dipinda dengan memasukkan selepas seksyen 150A
seksyen yang berikut:

“Kebolehterimaan pernyataan dan dokumen orang yang
**sudah mati atau tidak dapat dikesan, dsb.**

**150B.** Walau apa pun mana-mana undang-undang bertulis
yang berlawanan, dalam mana-mana prosiding terhadap
mana-mana orang atas sesuatu kesalahan di bawah
undang-undang sekuriti—

_(a)_ apa-apa pernyataan yang dibuat oleh mana-mana
orang kepada Pegawai Penyiasat Suruhanjaya semasa
sesuatu penyiasatan di bawah undang-undang sekuriti;
dan


-----

18 _Rang Undang-Undang_

_(b) apa-apa dokumen, atau salinan apa-apa dokumen,_
yang disita daripada mana-mana orang oleh Pegawai
Penyiasat Suruhanjaya pada menjalankan kuasanya
di bawah atau menurut kuasa undang-undang
sekuriti,

hendaklah boleh diterima sebagai keterangan dalam
mana-mana prosiding di hadapan mana-mana mahkamah,
jika orang yang membuat pernyataan atau dokumen itu atau
salinan dokumen itu, atau orang yang daripadanya dokumen
itu telah disita, sudah mati, atau tidak dapat dikesan atau
ditemui, atau yang sudah menjadi tidak berupaya untuk
memberikan keterangan, atau yang kehadirannya tidak dapat
diperoleh tanpa kelengahan atau perbelanjaan yang pada
pendapat mahkamah tidak munasabah.”.

**Pindaan seksyen 152A**

**31.** Seksyen 152A Akta ibu dipinda—

_(a) dengan memotong perkataan “atau” di hujung subperenggan_
_(f)(ii);_

_(b) dengan memasukkan selepas perenggan_ _(f) perenggan_
yang berikut:

“(fa) apa-apa tindakan yang diambil di bawah
seksyen 125 Akta Pasaran Modal dan Perkhidmatan
2007;

_(fb)_ apa-apa tindakan yang diambil di bawah
seksyen 220 Akta Pasaran Modal dan
Perkhidmatan 2007; atau”; dan

_(c) dalam perenggan (g), dengan menggantikan perkataan “bursa_
niaga hadapan” dengan perkataan “bursa derivatif”.

**Pindaan seksyen 159**

**32.** Akta ibu dipinda dengan menggantikan seksyen 159 dengan
seksyen yang berikut:

“159. (1) Suruhanjaya boleh, dengan kelulusan Menteri,
membuat peraturan-peraturan yang perlu atau suai manfaat
untuk—

_(a) memberikan kesan sepenuhnya kepada peruntukan_
undang-undang sekuriti;


-----

_Suruhanjaya Sekuriti (Pindaan)_ 19

_(b) menjalankan atau mencapai tujuan dan maksud_
undang-undang sekuriti; atau

_(c) melaksanakan selanjutnya, dengan lebih baik atau_
lebih mudah mana-mana peruntukan undang-undang
sekuriti.

(2) Tanpa menjejaskan keluasan subseksyen (1),
peraturan-peraturan boleh dibuat untuk memperuntukkan
ketakpakaian mana-mana peruntukan undang-undang sekuriti
ke atas mana-mana orang yang ditentukan atau mana-mana
orang yang merupakan ahli suatu golongan orang yang
ditentukan, tertakluk kepada apa-apa terma dan syarat yang
ditetapkan.”.

**Seksyen baru 159A**

**33.** Akta ibu dipinda dengan memasukkan selepas seksyen 159
seksyen yang berikut:

“Kuasa untuk meminda Jadual

**159A.** (1) Menteri boleh, atas syor Suruhanjaya, melalui
perintah yang disiarkan dalam Warta, mengubah, memotong,
menambah atau menggantikan, atau selainnya meminda
mana-mana jadual dalam Akta ini.

(2) Menteri dalam mengubah, memotong, menambah
atau menggantikan mana-mana jadual yang dirujuk dalam
subseksyen (1) boleh mengenakan apa-apa terma dan syarat
yang difikirkannya perlu.

(3) Dalam membuat perintah di bawah subseksyen (1),
Menteri hendaklah memberi perhatian kepada kepentingan
awam.”.

**Pindaan Jadual 1**

**34.** Jadual 1 kepada Akta ibu dipinda dalam perenggan _(g)_
dengan menggantikan perkataan “berdagang dalam kontrak niaga
hadapan” dengan perkataan “berniaga dalam derivatif”.


-----

20 _Rang Undang-Undang_

HURAIAN

Rang Undang-Undang ini bertujuan untuk meminda Akta Suruhanjaya
Sekuriti 1993 (“Akta 498”).

2. Pindaan yang dicadangkan adalah bagi menerangkan dan memperluas
fungsi-fungsi pengawalseliaan Suruhanjaya, bagi memperuntukkan rangka
kerja untuk mengiktiraf juruaudit asing dan firma audit asing oleh Lembaga
Pemantauan Audit, bagi menyelaraskan proses operasi Lembaga Pemantauan
Audit, bagi mempertingkat proses penyiasatan dan pengumpulan keterangan,
pindaan pelbagai dan berbangkit.

3. _Fasal 1 mengandungi tajuk ringkas. Ia juga bertujuan untuk memberi Menteri_
kuasa menetapkan tarikh permulaan kuat kuasa Akta ini dan menetapkan tarikh
yang berlainan bagi permulaan kuat kuasa peruntukan yang berlainan Akta ini,
atau semua atau peruntukan yang berlainan Akta ini berkenaan dengan kelas
atau kategori orang atau sekuriti yang berlainan.

4. _Fasal 2 bertujuan untuk meminda seksyen 2 bagi menggantikan takrif_
“kontrak niaga hadapan”, “pasaran niaga hadapan” dan “bursa niaga hadapan”
dengan takrif “derivatif”, “pasaran derivatif” dan “bursa derivatif”. Seterusnya,
untuk memotong subseksyen 2(2) kerana ia digantikan dengan peruntukan yang
serupa di bawah seksyen baru 159A.

5. _Fasal 3_ bertujuan untuk meminda seksyen 15 seperti yang berikut:

_(a)_ dalam perenggan (a), (b), (g), (i), (j), (k), (l) dan (n) bagi memperluas
pengawasan pengawalseliaan Suruhanjaya untuk merangkumi
derivatif;

_(b)_ dalam perenggan (e) bagi memperluas pengawasan Suruhanjaya untuk
merangkumi semua aktiviti pengurusan kumpulan wang;

_(c)_ dalam perenggan (m) bagi membolehkan Suruhanjaya menyelia semua
orang yang melibatkan diri dalam aktiviti terkawal atau menyediakan
perkhidmatan pasaran modal;

_(d)_ dalam perenggan (o) bagi membolehkan Lembaga Pemantauan Audit
memberikan pengiktirafan kepada juruaudit asing dan firma audit
asing;

_(e)_ untuk memasukkan perenggan baru _(p) bagi memperluas fungsi_
pengawalseliaan Suruhanjaya untuk termasuk pemantauan, pengurangan
dan pengurusan risiko sistemik dalam pasaran modal;

_(f)_ untuk memasukkan perenggan baru (q) bagi mengiktiraf peranan sedia
ada Suruhanjaya dalam menggalakkan dan mengawal selia tadbir
urus korporat dan piawaian perakaunan diluluskan berkenaan dengan
syarikat tersenarai; dan

_(g)_ untuk memasukkan perenggan baru (r) bagi membolehkan Suruhanjaya
menetapkan dan meluluskan piawaian kelayakan profesional dalam
pasaran modal.


-----

_Suruhanjaya Sekuriti (Pindaan)_ 21

6. _Fasal 4_ bertujuan untuk meminda seksyen 22A sejajar dengan perluasan
pengawasan pengawalseliaan Suruhanjaya ke atas derivatif.

7. _Fasal 5 bertujuan untuk meminda seksyen 24 dengan mengeluarkan rujukan_
kepada perkataan “kedudukan panjang” dan “kedudukan pendek”.

8. _Fasal 6_ bertujuan untuk meminda seksyen 31A untuk memasukkan takrif
“pihak berkuasa asing yang berkaitan” yang sekarang ini terdapat dalam
subseksyen 31ZD(2) dan untuk memasukkan takrif “juruaudit yang diiktiraf”
dan “juruaudit berdaftar”.

9. _Fasal 7_ bertujuan untuk memasukkan subseksyen baru 31C(7) untuk
menjelaskan bahawa pengerusi eksekutif akan menjalankan pengurusan hari
ke hari Lembaga Pemantauan Audit.

10. _Fasal 8, 11, 12, 13 dan 14_ bertujuan untuk meminda seksyen 31E, 31N,
31O dan 31P, dan nota bahu Penggal 4 Bahagian IIIA untuk memperluas bidang
kuasa Lembaga Pemantauan Audit kepada pengiktirafan juruaudit asing dan
firma audit asing.

11. _Fasal 9 bertujuan untuk memasukkan seksyen baru 31EA yang membolehkan_
Lembaga Pemantauan Audit menubuhkan jawatankuasa bagi membantunya
dalam melaksanakan tanggungjawabnya sebagaimana yang ditetapkan dalam
Akta 498.

12. _Fasal 10 bertujuan untuk meminda seksyen 31L bagi menjelaskan bahawa_
Suruhanjaya yang akan menyimpan akaun sepatutnya bagi kumpulan wang
Lembaga Pemantauan Audit.

13. _Fasal 15 bertujuan untuk meminda seksyen 31Q bagi mewujudkan suatu_
rangka kerja bagi Lembaga Pemantauan Audit menarik balik atau menggantung
pengiktirafan yang diberikan kepada juruaudit asing atau firma audit asing.

14. _Fasal 16 bertujuan untuk meminda seksyen 31R bagi menghendaki_
juruaudit untuk memberitahu Lembaga Pemantauan Audit jika terdapat apa-apa
situasi yang mungkin memberi kesan kepada kelayakan dan kesesuaiannya.

15. _Fasal 17_ dan 18 adalah pindaan berbangkit kepada pindaan yang dibuat
dalam _fasal 8, 11, 12, 13_ dan 14 berhubung dengan juruaudit yang diiktiraf.

16. _Fasal 19_ bertujuan untuk meminda seksyen 31W bagi membolehkan
Lembaga Pemantauan Audit menjalankan siasatan ke atas juruaudit tanpa perlu
menjalankan pemeriksaan terlebih dahulu.

17. _Fasal 20_ bertujuan untuk meminda seksyen 31X bagi membolehkan
penyampaian ganti suatu notis jika notis itu tidak boleh disampaikan di
bawah keadaan seperti yang dinyatakan dalam subseksyen 31X(8) atau (9).

18. _Fasal 21_ bertujuan untuk meminda seksyen 31Y bagi memperluas kuasa
pemeriksaan dan siasatan Lembaga Pemantauan Audit ke atas entiti yang
penyata kewangannya digabungkan ke dalam penyata kewangan suatu entiti
berkepentingan awam.


-----

22 _Rang Undang-Undang_

19. _Fasal 22 bertujuan untuk memotong seksyen 31ZA kerana kuasa Menteri_
untuk meminda jadual telah diperuntukkan dalam seksyen baru 159A.

20. _Fasal 23_ bertujuan untuk meminda seksyen 31ZB bagi membolehkan
seseorang juruaudit yang diiktiraf membuat rayuan terhadap keputusan Lembaga
Pemantauan Audit.

21. _Fasal 24_ bertujuan untuk meminda seksyen 31ZD bagi memotong takrif
“pihak berkuasa asing yang berkaitan” yang telah dipindahkan ke seksyen 31A.
Seterusnya, subseksyen baru (2) akan membolehkan Lembaga Pemantauan
Audit mendapatkan bantuan daripada pihak berkuasa asing yang berkaitan
untuk menjalankan apa-apa penyiasatan atau pemeriksaan ke atas juruaudit
asing atau firma audit asing jika perlu.

22. _Fasal 25_ bertujuan untuk meminda seksyen 126 bagi membolehkan
Suruhanjaya menjalankan pemeriksaan ke atas orang yang berdaftar atau
mana-mana orang lain yang terlibat dalam aktiviti terkawal atau menyediakan
perkhidmatan pasaran modal sejajar dengan pindaan yang dibuat ke atas
perenggan 15(m) dalam _fasal 3._

23. _Fasal 26_ bertujuan untuk meminda seksyen 134 bagi membolehkan
perekodan keterangan melalui rakaman audio atau visual atau kombinasi
kedua-duanya apabila pernyataan direkodkan di bawah subseksyen 134(1) dan
bagi membolehkan penyampaian ganti suatu notis jika notis itu tidak boleh
diserahkan di bawah keadaan yang dinyatakan dalam subseksyen 134(6) atau (8).

24. _Fasal 27 bertujuan untuk meminda seksyen 146 bagi menyelaraskan semua_
peruntukan rayuan am di bawah undang-undang sekuriti ke dalam Akta 498.

25. _Fasal 28 bertujuan untuk meminda seksyen 147 bagi menyelaraskan_
peruntukan sedia ada mengenai keputusan Menteri dan Suruhanjaya yang
adalah muktamad di bawah undang-undang sekuriti ke dalam Akta 498.

26. _Fasal 29 bertujuan untuk meminda subseksyen 150A(4) bagi membolehkan_
penerimaan pernyataan lisan yang direkodkan oleh pihak berkuasa menyelia
asing melalui cara rakaman audio atau visual atau kombinasi kedua-duanya
dan penerimaan afidavit yang diperakui oleh seseorang saksi tetapi menetap di
luar Malaysia, di mahkamah. Seterusnya pindaan kepada subseksyen 150A(5)
adalah bagi membolehkan afidavit diterima di mahkamah sama ada secara
bersumpah atau diperakui oleh saksi.

27. _Fasal 30 bertujuan untuk memasukkan seksyen 150B bagi membolehkan_
penerimaan pernyataan yang diambil dan dokumen yang disita daripada
seseorang yang sudah mati atau tidak boleh dikesan, dsb., di mahkamah.

28. _Fasal 31_ bertujuan untuk meminda seksyen 152A bagi membolehkan
Suruhanjaya menyiarkan maklumat mengenai tindakan yang diambil oleh
Suruhanjaya di bawah seksyen 125 atau 220 Akta Pasaran Modal dan
Perkhidmatan 2007 (Akta 671).


-----

_Suruhanjaya Sekuriti (Pindaan)_ 23

29. _Fasal 32_ bertujuan untuk meminda seksyen 159 bagi menggabungkan
kuasa untuk membuat peraturan-peraturan yang sedia ada di bawah
undang-undang sekuriti ke dalam Akta 498.

30. _Fasal 33 bertujuan untuk memasukkan seksyen 159A bagi menggabungkan_
kuasa Menteri untuk meminda jadual.

31. _Fasal 34 bertujuan untuk menggantikan perkataan “kontrak niaga hadapan”_
dengan perkataan “derivatif” dalam Jadual 1.

_IMPLIKASI KEWANGAN_

Rang Undang-Undang ini tidak melibatkan Kerajaan dalam apa-apa perbelanjaan
wang tambahan.

[PN(U2)2780]


-----

