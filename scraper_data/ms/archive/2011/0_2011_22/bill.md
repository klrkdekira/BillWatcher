---
Year: 2011
Bill: D.R.23/2011 - Rang Undang-Undang Perikanan (Pindaan) 2011 (Lulus)
Title: D.R.23/2011 - Rang Undang-Undang Perikanan (Pindaan) 2011 (Lulus)
Download URL: https://www.parlimen.gov.my/files/billindex/pdf/2011/DR232011.pdf
URL: https://www.parlimen.gov.my/files/billindex/pdf/2011/DR232011.pdf
---
---
Reading:
D.R.23/2011
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:04/10/2011
Dibentang Oleh:Y.B. Tuan Chua Tee Yong, Timbalan Menteri Pertanian dan Industri Asas Tani
---

_Perikanan (Pindaan)_ 1

**D.R. 23/2011**

RANG UNDANG-UNDANG

_b e r n a m a_

Suatu Akta untuk meminda Akta Perikanan 1985.

[ ]

B a h awa s a n ya adalah suai manfaat untuk meminda
undang-undang bertulis yang berhubungan dengan perikanan di
perairan perikanan Malaysia dan dengan penyu dan penangkapan
ikan di sungai di Malaysia:

Dan Bahawasanya menurut Fasal (1) Perkara 74 Perlembagaan
Persekutuan, Parlimen boleh membuat undang-undang berkenaan
dengan apa-apa perkara yang disenaraikan dalam Senarai Persekutuan
atau Senarai Bersama, dan bahawasanya perikanan, termasuk
penangkapan ikan dan perikanan kelautan dan muara (tidak
termasuk penyu), ialah suatu perkara yang disenaraikan dalam
Senarai Persekutuan di bawah butiran 9 Senarai I dalam Jadual
Kesembilan kepada Perlembagaan Persekutuan dan penangkapan
ikan dan perikanan kelautan dan muara ialah juga perkara-perkara
yang disenaraikan dalam Senarai Bersama di bawah butiran 12
Senarai IIIa Jadual Kesembilan tersebut berkenaan dengan NegeriNegeri Sabah dan Sarawak:

Dan Bahawasanya melalui Fasal (1)(b) Perkara 76 Perlembagaan
Persekutuan, Parlimen boleh membuat undang-undang berkenaan
dengan apa-apa perkara yang disenaraikan dalam Senarai Negeri
bagi maksud menggalakkan persamaan undang-undang bagi dua


-----

2 _Rang Undang-Undang_

Negeri atau lebih, dan bahawasanya penyu dan penangkapan
ikan di sungai ialah perkara yang disenaraikan dalam Senarai
Negeri di bawah butiran 12 Senarai II Jadual Kesembilan kepada
Perlembagaan Persekutuan:

Maka, Oleh Yang Demikian, Inilah **DIPERBUAT oleh Parlimen**
Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Perikanan (Pindaan)
2011.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 40**

**2. Akta Perikanan 1985 [Akta 317] dipinda dalam seksyen 40**
dengan memasukkan selepas subseksyen (2) subseksyen yang
berikut:

“(3) Walau apa pun subseksyen (1) dan (2), permit untuk
mengimport atau mengeksport apa-apa ikan hidup hendaklah
dikeluarkan oleh Ketua Pengarah Kuarantin dan Pemeriksaan
mengikut Akta Perkhidmatan Kuarantin dan Pemeriksaan
Malaysia 2011 [Akta ].

(4) Mana-mana orang yang mengimport atau mengeksport
apa-apa ikan hidup tanpa permit yang dikeluarkan oleh Ketua
Pengarah Kuarantin dan Pemeriksaan melakukan suatu kesalahan
di bawah Akta Perkhidmatan Kuarantin dan Pemeriksaan Malaysia
2011.

(5) Suatu permohonan bagi permit untuk mengimport dan
mengeksport apa-apa ikan hidup hendaklah dibuat mengikut Akta
Perkhidmatan Kuarantin dan Pemeriksaan Malaysia 2011.

(6) Penguatkuasaan berhubung dengan ikan hidup di pintu
masuk, stesen kuarantin dan premis kuarantin hendaklah
dijalankan oleh pegawai penguat kuasa yang dilantik di bawah
Akta Perkhidmatan Kuarantin dan Pemeriksaan Malaysia 2011
mengikut kuasa di bawah Akta itu.


-----

_Perikanan (Pindaan)_ 3

(7) Bagi maksud seksyen ini, “pintu masuk”, “stesen kuarantin”
dan “premis kuarantin” hendaklah mempunyai erti yang sama
yang diberikan kepada ungkapan itu dalam Akta Perkhidmatan
Kuarantin dan Pemeriksaan Malaysia 2011.”.

**Kecualian**

**3.** Apa-apa perkara yang berhubungan dengan permohonan bagi
dan pengeluaran permit untuk mengimport dan mengeksport
apa-apa ikan hidup yang belum selesai sebelum tarikh permulaan
kuat kuasa Akta ini tidaklah terjejas oleh Akta ini dan hendaklah
diteruskan seolah-olah Akta ini tidak diperbuat.

HURAIAN

Rang Undang-Undang ini bertujuan untuk meminda Akta Perikanan 1985
(“Akta 317”).

2. _Fasal 2 bertujuan untuk meminda seksyen 40 Akta 317 dengan kemasukan_
subseksyen baru (3) hingga (7). Subseksyen ini bertujuan untuk memberi
Ketua Pengarah Kuarantin dan Pemeriksaan kuasa untuk mengeluarkan permit
untuk mengimport dan mengeksport ikan hidup mengikut Akta Perkhidmatan
Kuarantin dan Pemeriksaan Malaysia 2011 [Akta   ]. Menjadi suatu kesalahan
bagi mana-mana orang untuk mengimport atau mengeksport ikan hidup tanpa
permit yang dikeluarkan oleh Ketua Pengarah Kuarantin dan Pemeriksaan.

Subseksyen ini juga bertujuan untuk memperuntukkan bahawa permohonan

bagi permit untuk mengimport dan mengeksport ikan hidup hendaklah mengikut
Akta Perkhidmatan Kuarantin dan Pemeriksaan Malaysia 2011. Selanjutnya,
penguatkuasaan berhubung dengan ikan hidup hendaklah dijalankan oleh
pegawai penguat kuasa yang dilantik di bawah Akta Perkhidmatan Kuarantin
dan Pemeriksaan Malaysia 2011. Walau bagaimanapun, kuasa penguatkuasaan
ini adalah terhad kepada pintu masuk, stesen kuarantin dan premis kuarantin
sahaja dan hendaklah dijalankan mengikut Akta Perkhidmatan Kuarantin dan
Pemeriksaan Malaysia 2011.

3. _Fasal 3 bertujuan untuk mengadakan peruntukan kecualian._

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2786]


-----

