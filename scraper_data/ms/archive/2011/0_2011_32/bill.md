---
Year: 2011
Bill: D.R.33/2011 - Rang Undang-Undang Pencen Pihak Berkuasa Berkanun dan Tempatan (Pindaan) 2011 (Lulus)
Title: D.R.33/2011 - Rang Undang-Undang Pencen Pihak Berkuasa Berkanun dan Tempatan (Pindaan) 2011 (Lulus)
Download URL: https://www.parlimen.gov.my/files/billindex/pdf/2011/DR332011.pdf
URL: https://www.parlimen.gov.my/files/billindex/pdf/2011/DR332011.pdf
---
---
Reading:
D.R.33/2011
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:29/11/2011
Dibentang Oleh:Y.B. Datuk Liew Vui Keong, Timbalan Menteri di Jabatan Perdana Menteri
---

_Pencen Pihak Berkuasa Berkanun dan_ 1
_Tempatan (Pindaan)_

**D.R. 33/2011**

RANG UNDANG-UNDANG

_b e r n a m a_

Suatu Akta untuk meminda Akta Pencen Pihak Berkuasa Berkanun
dan Tempatan 1980.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pencen Pihak Berkuasa**
Berkanun dan Tempatan (Pindaan) 2011.

(2) Akta ini mula berkuat kuasa pada 1 Januari 2012.

**Pindaan seksyen 5**

**2. Akta Pencen Pihak Berkuasa Berkanun dan Tempatan 1980**

[Akta 239], yang disebut “Akta ibu” dalam Akta ini, dipinda
dalam seksyen 5 dengan memasukkan selepas subseksyen (2)
subseksyen yang berikut:

“(3) Apa-apa pencen, ganjaran atau faedah lain yang diberikan
kepada seseorang pekerja yang bersara di bawah seksyen 11
hendaklah dihitung mengikut peraturan-peraturan yang jumlah
tempoh perkhidmatan yang boleh dimasuk kira baginya hendaklah
dikira seolah-olah pekerja itu telah berkhidmat sehingga mencapai
umur persaraan paksanya, yang mana jua terpakai baginya.”.


-----

2 _Rang Undang-Undang_

**Pindaan seksyen 6A**

**3. Seksyen 6A Akta ibu dipinda—**

_(a) dalam subseksyen (5), dengan menggantikan perkataan_
“lima puluh lapan” dengan perkataan “enam puluh”;

_(b) dalam subseksyen (5A), dengan menggantikan perkataan_
“1 Julai 2008” dan “lima puluh lapan” masing-masing
dengan perkataan “1 Januari 2012” dan “enam puluh”;

_(c)_ dalam subseksyen (5B)—

(i) dengan menggantikan perkataan “lima puluh lapan”
dan “1 Julai 2008” masing-masing dengan perkataan
“enam puluh” dan “1 Januari 2012”; dan

(ii) dengan memasukkan selepas perkataan “lima puluh
enam tahun” perkataan “atau lima puluh lapan
tahun”; dan

_(d)_ dalam subseksyen (5C), dengan menggantikan perkataan
“lima puluh lapan” dengan perkataan “enam puluh”.

**Pindaan seksyen 10**

**4.** Seksyen 10 Akta ibu dipinda —

_(a) dalam subseksyen (1), dengan menggantikan perkataan_
“lima puluh lapan” dengan perkataan “enam puluh”;

_(b) dalam subseksyen (3) dan (4), dengan menggantikan_
perkataan “atau lima puluh lapan” dengan perkataan
“, lima puluh lapan atau enam puluh”;

_(c) dalam subseksyen (7), dengan menggantikan perkataan_
“lima puluh lapan” dan “1 Julai 2008” masing-masing
dengan perkataan “enam puluh” dan “1 Januari 2012”;

_(d) dalam subseksyen (8), dengan menggantikan perkataan_
“lima puluh lapan” dan “1 Julai 2008”, di mana-mana
jua terdapat, masing-masing dengan perkataan “enam
puluh” dan “1 Januari 2012”; dan

_(e)_ dalam subseksyen (9), dengan menggantikan perkataan
“lima puluh lapan” dengan perkataan “enam puluh”.


-----

_Pencen Pihak Berkuasa Berkanun dan_ 3
_Tempatan (Pindaan)_

**Pindaan seksyen 12**

**5. Seksyen 12 Akta ibu dipinda —**

_(a)_ dalam subseksyen (3), dengan menggantikan perkataan “lima
puluh lapan” dengan perkataan “lima puluh lima”;

_(b)_ dengan memotong subseksyen (3B); dan

_(c) dalam subseksyen (4), dengan menggantikan perkataan_
“, lima puluh lima tahun, lima puluh enam tahun atau
lima puluh lapan tahun” dengan perkataan “atau lima
puluh lima tahun”.

**Pindaan seksyen 13**

**6. Seksyen 13 Akta ibu dipinda—**

_(a) dalam subseksyen (2), dengan menggantikan perkataan_
“lima puluh lapan” dengan perkataan “enam puluh”;
dan

_(b) dengan menggantikan subseksyen (2A) dengan subseksyen_
yang berikut:

“(2A) Jika seseorang pekerja yang disebut dalam
subseksyen (2) yang telah dilantik sebelum 1 Januari
2012 telah diberikan opsyen sebelum tarikh itu dan
tidak memilih umur persaraan paksa enam puluh
tahun, subseksyen (2) hendaklah terpakai baginya
dengan menggantikan perkataan ‘enam puluh’ dengan
perkataan ‘lima puluh lima’ atau ‘lima puluh enam’
atau ‘lima puluh lapan’, mengikut mana-mana yang
berkenaan.”.

**Pindaan seksyen 16**

**7. Seksyen 16 Akta ibu dipinda—**

_(a)_ dalam perenggan (1)(b), dengan menggantikan perkataan
“dua belas tahun setengah”, di mana-mana jua terdapat,
dengan perkataan “dua puluh tahun”; dan

_(b) dalam subseksyen (2), dengan memotong perkataan “22_
atau”.


-----

4 _Rang Undang-Undang_

**Pindaan seksyen 21**

**8. Seksyen 21 Akta ibu dipinda—**

_(a)_ dengan memotong perkataan “atau” di hujung perenggan (a);

_(b) dengan menggantikan noktah di hujung perenggan_ _(b)_
dengan perkataan “; atau”; dan

_(c) dengan memasukkan selepas perenggan (b) perenggan_
yang berikut:

“(c) menunaikan perintah mahkamah yang dikeluarkan
berhubung dengan perkara kebankrapan di bawah
mana-mana undang-undang bertulis yang
berhubungan dengannya.”.

**Pemotongan seksyen 22**

**9. Akta ibu dipinda dengan memotong seksyen 22.**

**Pindaan seksyen 26**

**10. Seksyen 26 Akta ibu dipinda—**

_(a) dalam subseksyen (2), dengan menggantikan perkataan_
“lima puluh lapan” dengan perkataan “enam puluh”;

_(b)_ dengan menggantikan subseksyen (2A) dengan subseksyen
yang berikut:

“(2A) Jika seseorang pekerja yang disebut dalam
subseksyen (2) yang telah dilantik semula sebelum
1 Januari 2012 telah diberikan opsyen sebelum tarikh
itu dan tidak memilih umur persaraan paksa enam
puluh tahun, subseksyen (2) hendaklah terpakai baginya
dengan menggantikan perkataan ‘enam puluh’ dengan
perkataan ‘lima puluh lima’ atau ‘lima puluh enam’
atau ‘lima puluh lapan’, mengikut mana-mana yang
berkenaan.”.


-----

_Pencen Pihak Berkuasa Berkanun dan_ 5
_Tempatan (Pindaan)_

**Kecualian dan peralihan**

**11. (1) Pindaan dalam perenggan 5(a) dan** _(b) Akta ini tidaklah_
menjejaskan pemberian pencen kepada seseorang pekerja yang
sebelum 1 Januari 2012—

_(a)_ telah bersara pilihan;

_(b)_ telah melebihi umur lima puluh lima tahun; dan

_(c)_ telah mencapai umur persaraan paksanya.

(2) Pemberian pencen kepada seseorang pekerja yang sebelum
1 Januari 2012—

_(a) telah bersara pilihan;_

_(b)_ telah melebihi umur lima puluh lima tahun; tetapi

_(c) belum mencapai umur persaraan paksanya,_

hendaklah hanya dibuat mulai 1 Januari 2012.

(3) Pembayaran pencen terbitan atau elaun persaraan terbitan
yang berbangkit daripada pindaan yang dibuat di bawah seksyen 7
Akta ini kepada mana-mana orang yang ditetapkan dalam
peraturan-peraturan, jika tempoh dua belas tahun setengah telah
habis sebelum 1 Januari 2012, hendaklah diuruskan sebagaimana
yang berikut:

_(a)_ tempoh dua puluh tahun itu hendaklah dikira dari tarikh
persaraan pekerja;

_(b)_ orang itu tidak berhak untuk mendapat pembayaran
pencen terbitan atau elaun persaraan terbitan bagi tempoh
selepas habisnya tempoh dua belas tahun setengah hingga
31 Disember 2011; dan

_(c)_ pembayaran pencen terbitan atau elaun persaraan terbitan
itu hendaklah hanya dibuat mulai 1 Januari 2012.

HURAIAN

Rang Undang-Undang ini bertujuan untuk meminda Akta Pencen Pihak Berkuasa
Berkanun dan Tempatan 1980 (“Akta 239”).

2. _Fasal 1 mengandungi tajuk ringkas dan tarikh permulaan kuat kuasa Akta_
yang dicadangkan.


-----

6 _Rang Undang-Undang_

3. _Fasal 2 bertujuan untuk meminda seksyen 5 Akta 239 untuk memasukkan_
peruntukan untuk membolehkan penghitungan faedah persaraan pekerja yang
bersara atas alasan demi kepentingan negara atau demi kepentingan perkhidmatan
pihak berkuasa berkanun atau tempatan dikira mengikut tempoh perkhidmatan
yang boleh dimasuk kira seolah-olah pekerja itu telah berkhidmat sehingga
mencapai umur persaraan paksa yang terpakai baginya.

4. _Fasal 3,_ _6 dan 10 masing -masing bertujuan untuk meminda seksyen 6A,_
13 dan 26 Akta 239 yang berbangkit daripada cadangan untuk melanjutkan
umur persaraan paksa kepada enam puluh tahun sebagaimana yang dipinda
dalam fasal 4. Walau bagaimanapun, pekerja yang berkenaan diberikan opsyen
untuk bersara pada umur persaraan paksa sekarang sama ada lima puluh lima,
lima puluh enam atau lima puluh lapan tahun sebelum 1 Januari 2012.

5. _Fasal 5_ bertujuan untuk meminda umur yang pencen boleh mula dibayar
kepada seseorang pekerja yang dilantik dalam perkhidmatan pada atau selepas
12 April 1991 yang telah bersara pilihan, iaitu daripada umur persaraan paksa
lima puluh lima tahun, lima puluh enam tahun atau lima puluh lapan tahun
yang terpakai bagi pekerja itu kepada lima puluh lima tahun.

6. _Fasal 7 bertujuan untuk meminda seksyen 16 Akta 239 berkenaan dengan_
pelanjutan pemberian pencen terbitan dan elaun persaraan terbitan daripada
dua belas tahun setengah kepada dua puluh tahun dari tarikh persaraan pekerja
kepada orang yang ditetapkan dalam peraturan-peraturan, selain orang yang
dinyatakan dalam proviso kepada seksyen 16 Akta 239.

7. _Fasal 8 dan 9 masing-masing bertujuan untuk meminda seksyen 21 dan_
22 Akta 239 untuk membolehkan pemberian pencen, pencen terbitan, ganjaran
atau faedah lain dibuat kepada pekerja, pesara atau penerima pencen terbitan
yang bankrap. Bagi maksud itu, pemotongan seksyen 22 Akta 239 dicadangkan
dalam fasal 9. Walau bagaimanapun, bagi penunaian perintah mahkamah yang
dikeluarkan berhubung dengan perkara kebankrapan di bawah mana-mana
undang-undang bertulis yang berhubungan dengan kebankrapan, pindaan
kepada seksyen 21 Akta 239 juga dibuat dalam _fasal 8 untuk membolehkan_
pencen, pencen terbitan, ganjaran atau faedah lain yang diberikan diserah hak,
dipindah milik, ditahan, diasingkan atau dilevi.

8. _Fasal 11 memperkatakan peruntukan kecualian dan peralihan._

9. Pindaan lain yang tidak diperkatakan secara khusus dalam Huraian ini
merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang.

[PN(U[2])2821]


-----

