---
Year: 2011
Bill: D.R.03/2011 - Rang Undang-Undang Institut Sukan Negara 2011 (Lulus)
Title: D.R.03/2011 - Rang Undang-Undang Institut Sukan Negara 2011 (Lulus)
Download URL: https://www.parlimen.gov.my/files/billindex/pdf/2011/DR032011.pdf
URL: https://www.parlimen.gov.my/files/billindex/pdf/2011/DR032011.pdf
---
---
Reading:
D.R.03/2011
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:16/06/2011
Dibentang Oleh:Y.B. Dato Razali Ibrahim, Timbalan Menteri Belia dan Sukan
---

_Institut Sukan Negara_

**D.R. 3/2011**

RANG UNDANG-UNDANG institut sukan negara

2011

susunan fasal

Bahagian I

PERMULAAN

_Fasal_

1. Tajuk ringkas dan permulaan kuat kuasa

2. Tafsiran

Bahagian II

INSTITUT SUKAN NEGARA

3. Penubuhan Institut

4. Meterai perbadanan

5. Fungsi Institut

6. Kuasa Institut

7. Keanggotaan Institut

8. Tempoh jawatan

9. Penjalanan sementara fungsi Pengerusi

10. Pembatalan pelantikan dan peletakan jawatan

11. Pengosongan jawatan dan pengisian kekosongan

12. Elaun

13. Setiausaha

14. Arahan oleh Menteri

15. Penyata, laporan, akaun dan maklumat

16. Pewakilan fungsi dan kuasa Institut

17. Institut boleh menubuhkan jawatankuasa


-----

_Rang Undang-Undang_

Bahagian III

KETUA PEGAWAI EKSEKUTIF, PEGAWAI DAN PEKERJA INSTITUT

_Fasal_

18. Kuasa dan kewajipan Ketua Pegawai Eksekutif

19. Pengambilan khidmat pegawai dan pekerja lain Institut

20. Bantuan kewangan kepada pegawai, pekerja dan orang lain

Bahagian IV

PERKHIDMATAN DALAM SAINS SUKAN DAN PERUBATAN SUKAN

21. Perkhidmatan kepada Majlis Sukan Negara

22. Program untuk mengenal pasti atlet yang berpotensi

23. Pangkalan data

Bahagian V

PENYELIDIKAN, PEMBANGUNAN DAN PENGKOMERSIALAN

24. Pusat satelit

25. Penyelidikan dalam sains sukan dan perubatan sukan

26. Harta dalam dapatan penyelidikan

27. Akses kepada dapatan penyelidikan dan kemudahan

28. Pengkomersialan dapatan penyelidikan

Bahagian VI

KEWANGAN

29. Kumpulan Wang Institut Sukan Negara

30. Perbelanjaan yang hendaklah dipertanggungkan kepada Kumpulan
Wang

31. Pemeliharaan Kumpulan Wang

32. Kumpulan wang rizab

33. Perbelanjaan dan penyediaan anggaran


-----

_Institut Sukan Negara_ 3

_Fasal_

34. Tahun kewangan

35. Akaun dan laporan

36. Akaun bank

37. Akta Badan Berkanun (Akaun dan Laporan Tahunan) 1980

Bahagian VII

KUASA LAIN INSTITUT

38. Kuasa untuk meminjam

39. Kuasa untuk melabur

40. Kuasa untuk mengambil khidmat ejen, dsb.

41. Kuasa untuk menubuhkan syarikat

42. Bantuan kewangan kepada syarikat yang ditubuhkan oleh Institut, dsb.

Bahagian VIII

AM

43. Kewajipan untuk mengekalkan kerahsiaan

44. Perlindungan daripada tindakan guaman dan prosiding undang-undang

45. Akta Perlindungan Pihak Berkuasa Awam 1948

46. Pekhidmat awam

47. Kuasa untuk membuat peraturan-peraturan

48. Tindakan yang dilakukan pada menjangkakan pembuatan Akta ini

Jadual


-----

_Rang Undang-Undang_


-----

_Institut Sukan Negara_ 5

RANG UNDANG-UNDANG

_b e r n a m a_

Suatu Akta untuk mengadakan peruntukan mengenai penubuhan
Institut Sukan Negara, untuk menyatakan fungsi dan kuasa Institut,
dan untuk mengadakan peruntukan bagi perkara-perkara lain yang
berkaitan atau bersampingan dengannya.

[ ]

**DIPERBUAT oleh Parlimen Malaysia seperti yang berikut:**

Bahagian I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Institut Sukan Negara**
2011.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Tafsiran**

**2.** Dalam Akta ini, melainkan jika konteksnya menghendaki
makna yang lain—

“ahli sukan” mempunyai erti yang sama yang diberikan kepadanya
oleh Akta Pembangunan Sukan 1997 [Akta 576];


-----

6 _Rang Undang-Undang_

“atlet” ertinya ahli sukan yang menerima latihan dan bertanding
dalam pertandingan atau acara sukan;

“atlet yang berpotensi” ertinya ahli sukan yang mempunyai
keupayaan fizikal yang cemerlang mengikut peringkat umur dan
berkebolehan menguasai kemahiran lokomotor serta boleh menerima
proses pembelajaran kecerdasan emosi dengan baik dan memiliki
semangat daya saing yang tinggi;

“badan sukan” mempunyai erti yang sama yang diberikan
kepadanya oleh Akta Pembangunan Sukan 1997;

“entiti Kerajaan” ertinya—

_(a)_ Kerajaan Persekutuan, mana-mana Kerajaan Negeri atau

kerajaan tempatan; dan

_(b)_ mana-mana kementerian, jabatan, pejabat, agensi, pihak

berkuasa, suruhanjaya, jawatankuasa, lembaga, majlis atau
badan lain, yang diperbadankan atau tidak diperbadankan,
bagi Kerajaan Persekutuan, mana-mana Kerajaan Negeri
atau kerajaan tempatan, sama ada ditubuhkan di bawah
mana-mana undang-undang bertulis atau selainnya;

“Institut” ertinya Institut Sukan Negara yang ditubuhkan
di bawah seksyen 3;

“Ketua Pegawai Eksekutif” ertinya Ketua Pegawai Eksekutif
yang dilantik di bawah subseksyen 18(1) dan termasuklah manamana Timbalan Ketua Pegawai Eksekutif yang diarahkan di bawah
subseksyen 18(6) untuk melaksanakan tugas Ketua Pegawai
Eksekutif;

“Kumpulan Wang” ertinya Kumpulan Wang Institut Sukan
Negara yang ditubuhkan di bawah seksyen 29;

“Majlis Sukan Negara” ertinya Majlis Sukan Negara Malaysia
yang ditubuhkan di bawah Akta Majlis Sukan Negara Malaysia
1971 [Akta 29];

“Menteri” ertinya Menteri yang dipertanggungkan dengan
tanggungjawab bagi sukan;

“Pengerusi” ertinya Pengerusi Institut yang dilantik di bawah
perenggan 7(1)(a);


-----

_Institut Sukan Negara_ 7

“perubatan sukan” ertinya amalan perubatan oleh pengamal
perubatan dalam mencegah, mendiagnos dan mengurus kecederaan
dan keadaan perubatan berhubung dengan sukan dan aktiviti
senaman;

“sains sukan” ertinya bidang yang berkaitan dengan pemakaian
prinsip saintifik bagi memperbaik prestasi kesukanan.

Bahagian II

INSTITUT SUKAN NEGARA

**Penubuhan Institut**

**3. (1) Suatu pertubuhan perbadanan dengan nama “Institut Sukan**
Negara” ditubuhkan.

(2) Institut adalah kekal turun-temurun dan mempunyai suatu
meterai perbadanan dan boleh membawa guaman dan dibawa
guaman terhadapnya atas namanya.

(3) Tertakluk kepada dan bagi maksud Akta ini, Institut boleh,
atas apa-apa terma yang difikirkannya patut—

_(a)_ membuat kontrak;

_(b)_ memperoleh, membeli, mengambil, memegang dan

menikmati apa-apa jenis harta alih dan harta tak alih;
dan

_(c)_ memindahkan, menyerahhakkan, menyerahkan, memulangkan,

menggadai, menggadai janji, mendemis, memajakkan,
menyerahhak semula, memindahkan atau selainnya
melupuskan, atau membuat urusan mengenai apa-apa
harta alih atau harta tak alih atau apa-apa kepentingan
yang terletak hak pada Institut.

**Meterai perbadanan**

**4. (1) Meterai perbadanan Institut hendaklah mempunyai suatu**
peranti yang diluluskan oleh Institut dan meterai itu boleh
dipecahkan, ditukar, diubah dan dibuat baru sebagaimana yang
difikirkan patut oleh Institut.


-----

8 _Rang Undang-Undang_

(2) Meterai perbadanan itu hendaklah disimpan dalam jagaan
Ketua Pegawai Eksekutif atau mana-mana pegawai yang diberi
kuasa oleh Ketua Pegawai Eksekutif, dan hendaklah disahkan
sama ada oleh Ketua Pegawai Eksekutif atau oleh mana-mana
pegawai lain yang diberi kuasa oleh Ketua Pegawai Eksekutif
secara bertulis.

(3) Semua surat ikatan, dokumen dan surat cara lain yang
berupa sebagai dimeteraikan dengan meterai perbadanan itu dan
disahkan mengikut subseksyen (2) hendaklah, sehingga dibuktikan
sebaliknya, disifatkan telah disempurnakan dengan sah.

(4) Apa-apa surat ikatan, dokumen dan surat cara lain yang, jika
disempurnakan oleh seseorang yang bukan pertubuhan perbadanan,
tidak dikehendaki supaya dimeteraikan boleh disempurnakan
mengikut cara yang serupa oleh seorang pegawai atau pekerja
Institut yang diberi kuasa bagi maksud itu.

(5) Meterai perbadanan Institut hendaklah diberi pengiktirafan
rasmi dan kehakiman.

**Fungsi Institut**

**5. Fungsi Institut adalah—**

_(a) untuk menasihati Menteri mengenai apa-apa perkara yang_

berkenaan dengan aspek saintifik berhubung dengan
prestasi atlet;

_(b) untuk merumuskan, mengesyorkan dan mengkaji semula_

kaedah dan langkah saintifik yang meningkatkan prestasi
atlet;

_(c) untuk bekerjasama dengan mana-mana entiti Kerajaan,_

institusi pengajian tinggi awam atau swasta, badan
sukan atau mana-mana organisasi dalam program untuk
mengenal pasti atlet yang berpotensi untuk mencapai
kecemerlangan dalam sukan;

_(d) untuk menyediakan perkhidmatan saintifik, nasihat,_

perundingan dan perkhidmatan yang berkaitan dalam
sains sukan dan perubatan sukan;

_(e) untuk mewujudkan dan mengekalkan hubungan dan kerjasama_

dengan mana-mana orang, badan atau organisasi yang
terlibat dalam pembangunan sains sukan dan perubatan
sukan, di dalam dan di luar Malaysia;


-----

_Institut Sukan Negara_ 9

_(f) untuk menyediakan dan menjalankan pemeriksaan dan_

rawatan perubatan yang perlu untuk ahli sukan;

_(g) untuk menjadi pusat maklumat, pusat sumber dan pusat_

rujukan bagi sains sukan dan perubatan sukan;

_(h) untuk mengumpulkan, menguruskan dan menyebarkan_

maklumat dan menyenggara rekod mengenai semua
perkara yang berhubungan dengan aspek saintifik prestasi
atlet;

_(i) untuk menjalankan dan menyelaraskan aktiviti penyelidikan,_

pembangunan dan inovasi dalam bidang sains sukan,
perubatan sukan dan bidang lain yang berkaitan yang
difikirkannya perlu; dan

_(j) untuk melakukan apa-apa benda lain sebagaimana yang_

difikirkannya patut untuk membolehkannya melaksanakan
fungsinya secara berkesan atau yang bersampingan dengan
pelaksanaan fungsinya.

**Kuasa Institut**

**6. (1) Institut hendaklah mempunyai kuasa untuk melakukan**
semua benda yang suai manfaat atau semunasabahnya perlu atau
yang bersampingan dengan penjalanan fungsinya.

(2) Tanpa menjejaskan keluasan subseksyen (1), kuasa Institut
termasuklah kuasa—

_(a) untuk menjalankan kursus dan program latihan dalam_

bidang sains sukan dan perubatan sukan;

_(b) untuk menstruktur dan menentukan komponen sains_

sukan dan perubatan sukan dalam apa-apa program bagi
persediaan atlet dan membantu dalam pelaksanaannya,
di dalam dan di luar Malaysia;

_(c) untuk menyelia teknik-teknik sains sukan dalam apa-apa_

program bagi persediaan atlet dan menyediakan sokongan
teknikal yang perlu;

_(d) untuk menjalankan dan melaksanakan apa-apa pemeriksaan,_

pengujian dan penilaian fizikal atau selainnya, dalam
apa-apa program untuk mengenal pasti atlet yang
berpotensi;


-----

10 _Rang Undang-Undang_

_(e) untuk memeriksa, menguji dan menilai kompetensi jurulatih_

berkenaan dengan kemahiran dan teknik yang berkaitan
dalam sains sukan;

_(f) tertakluk kepada subseksyen (3), untuk menubuhkan,_

menyenggara dan mentadbir klinik, farmasi, makmal
dan kemudahan lain bagi perubatan sukan;

_(g) untuk menubuhkan dan menyenggara mana-mana tempat_

atau kemudahan di mana perkhidmatan saintifik, nasihat,
perundingan, penyelidikan dan perkhidmatan yang
berkaitan dalam bidang sains sukan dan perubatan sukan
boleh disediakan;

_(h) untuk mengusahakan aktiviti yang berhubungan dengan_

penyelidikan, pembangunan dan inovasi dalam bidang
sains sukan, perubatan sukan dan bidang lain yang
berkaitan;

_(i) untuk memudahkan dan menjalankan latihan dalam sains_

sukan dan perubatan sukan secara bersesama atau secara
bersekutu, secara gabungan atau usaha sama dengan
mana-mana entiti Kerajaan, institusi pengajian tinggi
awam atau swasta, badan sukan atau organisasi;

_(j) untuk membuat rundingan, perjanjian atau perkiraan dengan_

mana-mana orang, badan atau organisasi, di dalam atau
di luar Malaysia, sebagaimana yang difikirkannya patut
bagi menunaikan fungsinya;

_(k) untuk memperoleh, memegang, melupuskan atau memberikan_

hak berkaitan dengan apa-apa dapatan penyelidikan yang
dijalankan oleh atau bagi Institut;

_(l) untuk mengenakan fi atau apa-apa caj lain yang_

difikirkannya patut bagi penggunaan apa-apa kemudahan
yang berhubungan dengan penyelidikan, pengujian,
nasihat atau apa-apa perkhidmatan lain yang diberikan
oleh Institut;

_(m) untuk mengutip dan menerima apa-apa wang berhubung_

dengan penggunaan kemudahannya dan sebagai balasan
bagi perkhidmatan lain yang diberikan oleh Institut;

_(n) untuk membuat sumbangan kepada badan atau organisasi,_

di dalam atau di luar Malaysia, yang Institut merupakan
anggotanya atau kepada mana-mana organisasi yang
berhubungan dengan sains sukan dan perubatan sukan
sebagaimana yang ditentukan oleh Menteri; dan


-----

_Institut Sukan Negara_ 11

_(o)_ untuk membuat semua perkara yang suai manfaat atau perlu

bagi atau bersampingan dengan pelaksanaan fungsinya
di bawah Akta ini.

(3) Kuasa Institut di bawah perenggan (2)(f) hendaklah tertakluk
kepada apa-apa undang-undang bertulis yang berhubungan dengan
penubuhan, penyenggaraan dan pentadbiran mana-mana klinik,
farmasi, makmal dan kemudahan lain.

**Keanggotaan Institut**

**7.** (1) Institut hendaklah terdiri daripada anggota yang berikut:

_(a)_ Pengerusi yang hendaklah dilantik oleh Menteri;

_(b)_ Ketua Pegawai Eksekutif;

_(c) Ketua Setiausaha Kementerian yang dipertanggungkan_

dengan tanggungjawab bagi sukan atau wakilnya;

_(d) Ketua Setiausaha Kementerian yang dipertanggungkan_

dengan tanggungjawab bagi kewangan atau wakilnya;

_(e) Ketua Setiausaha Kementerian yang dipertanggungkan_

dengan tanggungjawab bagi kesihatan atau wakilnya;

_(f)_ Ketua Setiausaha Kementerian yang dipertanggungkan

dengan tanggungjawab bagi pengajian tinggi atau
wakilnya;

_(g)_ Ketua Setiausaha Kementerian yang dipertanggungkan

dengan tanggungjawab bagi pelajaran atau wakilnya;

_(h) Ketua Pengarah Majlis Sukan Negara atau wakilnya;_

_(i) Presiden Majlis Olimpik Malaysia atau wakilnya; dan_

_(j)_ tidak lebih daripada lima orang anggota lain yang

dilantik oleh Menteri, yang pada pendapat Menteri,
mempunyai kemahiran khas, pengalaman, kelayakan
dan profesionalisme dalam perkara yang berhubungan
dengan sains sukan dan perubatan sukan.

(2) Peruntukan Jadual hendaklah terpakai bagi Institut.

(3) Menteri boleh meminda peruntukan Jadual melalui perintah
yang disiarkan dalam _Warta._


-----

12 _Rang Undang-Undang_

**Tempoh jawatan**

**8.** (1) Tertakluk kepada apa-apa syarat yang dinyatakan dalam
surat cara pelantikannya, seorang anggota Institut yang dilantik
di bawah perenggan 7(1)(a) atau _(j) hendaklah, melainkan jika_
dia terlebih dahulu meletakkan atau mengosongkan jawatannya
atau pelantikannya terlebih dahulu dibatalkan, memegang jawatan
bagi suatu tempoh yang tidak melebihi tiga tahun.

(2) Seseorang anggota Institut yang dilantik di bawah perenggan
7(1)(a) atau _(j) adalah layak untuk dilantik semula._

**Penjalanan sementara fungsi Pengerusi**

**9. (1) Menteri boleh melantik secara sementara mana-mana**
anggota Institut, selain Ketua Pegawai Eksekutif untuk bertindak
sebagai Pengerusi dalam tempoh apabila—

_(a)_ jawatan Pengerusi kosong;

_(b)_ Pengerusi tidak hadir bertugas atau tidak ada di Malaysia;

atau

_(c)_ Pengerusi, bagi apa-apa sebab lain, tidak dapat melaksanakan

kewajipan jawatannya.

(2) Seseorang anggota yang dilantik di bawah subseksyen
(1) hendaklah, dalam tempoh dia melaksanakan fungsi sebagai
Pengerusi di bawah seksyen ini, disifatkan sebagai Pengerusi.

**Pembatalan pelantikan dan peletakan jawatan**

**10.** (1) Pelantikan mana-mana anggota Institut yang dilantik
di bawah perenggan 7(1)(a) atau _(j) boleh pada bila-bila masa_
dibatalkan oleh Menteri.

(2) Seseorang anggota Institut boleh pada bila-bila masa
meletakkan jawatannya melalui suatu notis bertulis yang dialamatkan
kepada Menteri.


-----

_Institut Sukan Negara_ 13

**Pengosongan jawatan dan pengisian kekosongan**

**11.** (1) Jawatan seseorang anggota Institut yang dilantik di bawah
perenggan 7(1)(a) atau (j) hendaklah menjadi kosong jika—

_(a) dia mati;_

_(b)_ telah dibuktikan terhadapnya, atau dia telah disabitkan

atas, suatu pertuduhan berkenaan dengan—

(i) suatu kesalahan yang melibatkan fraud, kecurangan

atau keburukan akhlak;

(ii) suatu kesalahan di bawah mana-mana undang
undang yang berhubungan dengan rasuah; atau

(iii) apa-apa kesalahan lain yang boleh dihukum dengan

pemenjaraan (sama ada pemenjaraan sahaja atau
sebagai tambahan kepada atau sebagai ganti denda)
selama tempoh yang melebihi dua tahun;

_(c)_ kelakuannya, sama ada yang berkaitan dengan kewajipannya

sebagai anggota Institut atau selainnya, ialah kelakuan
yang memburukkan nama Institut;

_(d)_ dia menjadi bankrap;

_(e)_ dia tidak sempurna akal atau selainnya tidak berupaya

menunaikan kewajipannya;

_(f)_ dia tidak menghadiri mesyuarat Institut tiga kali berturut
turut tanpa kebenaran Pengerusi atau, dalam hal Pengerusi,
tanpa kebenaran Menteri;

_(g)_ pelantikannya dibatalkan oleh Menteri; atau

_(h)_ peletakan jawatannya diterima oleh Menteri.

(2) Jika seseorang anggota yang dilantik di bawah perenggan
7(1)(a) atau _(j) terhenti menjadi anggota Institut, Menteri boleh_
melantik seorang yang lain untuk mengisi kekosongan itu bagi
baki tempoh yang anggota yang mengosongkan jawatan itu dilantik
mengikut peruntukan yang terpakai.

**Elaun**

**12.** Anggota Institut hendaklah dibayar apa-apa elaun yang ditentukan
oleh Menteri setelah berunding dengan Menteri Kewangan.


-----

14 _Rang Undang-Undang_

**Setiausaha**

**13.** Institut hendaklah melantik seorang setiausaha kepada
Institut.

**Arahan oleh Menteri**

**14.** (1) Institut adalah bertanggungjawab kepada Menteri.

(2) Menteri boleh memberi Institut arahan yang bersifat am
yang selaras dengan peruntukan Akta ini yang berhubungan dengan
pelaksanaan fungsi dan kuasa Institut dan Institut hendaklah
melaksanakan arahan itu.

**Penyata, laporan, akaun dan maklumat**

**15.** Institut hendaklah memberi Menteri apa-apa penyata, laporan,
akaun dan maklumat berkenaan dengan harta dan aktivitinya
sebagaimana yang dikehendaki atau diarahkan oleh Menteri.

**Pewakilan fungsi dan kuasa Institut**

**16.** (1) Institut boleh, tertakluk kepada subseksyen (2) dan apaapa syarat, had atau sekatan sebagaimana yang difikirkannya patut
untuk dikenakan, mewakilkan secara bertulis mana-mana fungsi
atau kuasanya, kecuali kuasa untuk meminjam wang, memberikan
pinjaman, menubuhkan syarikat atau membuat perundangan
subsidiari, kepada—

_(a)_ mana-mana anggota Institut;

_(b)_ mana-mana jawatankuasa yang ditubuhkan oleh Institut;

atau

_(c) mana-mana pegawai atau pekerja Institut,_

dan mana-mana fungsi atau kuasa yang diwakilkan sedemikian
boleh dilaksanakan atau dijalankan oleh anggota, jawatankuasa,
pegawai atau pekerja itu, mengikut mana-mana yang berkenaan,
atas nama dan bagi pihak Institut.

(2) Seseorang anggota, jawatankuasa, pegawai atau pekerja
yang diwakilkan dengan fungsi dan kuasa sedemikian hendaklah
terikat untuk mematuhi dan mengambil perhatian akan semua
syarat, had atau sekatan yang dikenakan oleh Institut.


-----

_Institut Sukan Negara_ 15

(3) Institut boleh mewakilkan kepada Ketua Pegawai Eksekutif
kuasa untuk membenarkan perbelanjaan daripada Kumpulan Wang
atau mana-mana wang lain yang terletak hak pada atau di bawah
kawalan Institut ke takat yang dinyatakan oleh Institut.

(4) Suatu pewakilan di bawah seksyen ini tidak menghalang
Institut sendiri daripada melaksanakan atau menjalankan pada
bila-bila masa mana-mana fungsi atau kuasa yang diwakilkan
itu.

**Institut boleh menubuhkan jawatankuasa**

**17.** (1) Institut boleh menubuhkan apa-apa jawatankuasa
sebagaimana yang difikirkannya perlu atau suai manfaat untuk
membantunya dalam melaksanakan fungsinya di bawah Akta
ini.

(2) Sesuatu jawatankuasa yang ditubuhkan di bawah subseksyen
(1) hendaklah menimbangkan perkara yang dirujuk kepadanya
oleh Institut dan membuat syor yang sesuai mengenainya kepada
Institut.

(3) Institut boleh memilih mana-mana anggotanya atau manamana orang lain menjadi pengerusi sesuatu jawatankuasa yang
ditubuhkan di bawah subseksyen (1).

(4) Institut boleh melantik mana-mana orang untuk menjadi
anggota sesuatu jawatankuasa.

(5) Sesuatu jawatankuasa boleh mengawal selia tatacaranya
sendiri dan, dalam menjalankan kuasanya di bawah subseksyen
ini, jawatankuasa itu hendaklah tertakluk kepada dan bertindak
mengikut apa-apa arahan yang diberikan kepada jawatankuasa itu
oleh Institut.

(6) Mesyuarat sesuatu jawatankuasa hendaklah diadakan pada
bila-bila masa dan di mana-mana tempat sebagaimana yang
ditentukan oleh pengerusi jawatankuasa itu.

(7) Sesuatu jawatankuasa boleh mengundang mana-mana orang
untuk menghadiri mana-mana mesyuarat jawatankuasa itu bagi
maksud menasihatinya mengenai apa-apa perkara yang dibincangkan,
tetapi orang itu tidak berhak untuk mengundi dalam mesyuarat
itu.


-----

16 _Rang Undang-Undang_

(8) Anggota sesuatu jawatankuasa atau mana-mana orang yang
diundang di bawah subseksyen (7) untuk menghadiri mana-mana
mesyuarat sesuatu jawatankuasa boleh dibayar apa-apa elaun dan
perbelanjaan lain sebagaimana yang ditentukan oleh Institut.

(9) Seseorang anggota jawatankuasa hendaklah memegang
jawatan bagi apa-apa tempoh sebagaimana yang dinyatakan dalam
surat cara pelantikannya dan layak untuk dilantik semula.

(10) Institut boleh, pada bila-bila masa membatalkan pelantikan
mana-mana anggota sesuatu jawatankuasa.

(11) Seseorang anggota jawatankuasa boleh pada bila-bila
masa meletakkan jawatannya melalui suatu notis bertulis yang
dialamatkan kepada Pengerusi Institut.

(12) Jawatankuasa hendaklah menyebabkan—

_(a) minit semua mesyuaratnya disenggara dan disimpan dalam_

bentuk yang sepatutnya; dan

_(b) salinan minit semua mesyuaratnya diserahkan kepada_

Institut seberapa segera yang dapat dilaksanakan.

(13) Mana-mana minit yang dibuat mengenai mesyuarat
jawatankuasa hendaklah, jika ditandatangani dengan sewajarnya,
boleh diterima sebagai keterangan dalam semua prosiding undangundang tanpa bukti selanjutnya.

(14) Tiap-tiap mesyuarat jawatankuasa yang berkenaan dengan
prosidingnya minit telah dibuat mengikut subseksyen (12) dan
(13) hendaklah disifatkan telah dipanggil dan diadakan dengan
sewajarnya dan semua anggota dalam mesyuarat itu layak dengan
sewajarnya untuk bertindak.

Bahagian III

KETUA PEGAWAI EKSEKUTIF, PEGAWAI DAN PEKERJA INSTITUT

**Kuasa dan kewajipan Ketua Pegawai Eksekutif**

**18.** (1) Menteri hendaklah melantik seorang Ketua Pegawai
Eksekutif Institut dan apa-apa bilangan Timbalan Ketua Pegawai
Eksekutif atas apa-apa terma dan syarat sebagaimana yang
ditentukan oleh Menteri.


-----

_Institut Sukan Negara_ 17

(2) Institut hendaklah meletak hak pada Ketua Pegawai Eksekutif
apa-apa kuasa dan hendaklah mengenakan ke atasnya apa-apa
kewajipan sebagaimana yang ditentukan oleh Institut.

(3) Ketua Pegawai Eksekutif hendaklah bertanggungjawab bagi
keseluruhan pentadbiran dan pengurusan fungsi dan hal ehwal
hari ke hari Institut.

(4) Ketua Pegawai Eksekutif hendaklah melaksanakan apa-apa
kewajipan tambahan sebagaimana yang diarahkan oleh Menteri
dari semasa ke semasa.

(5) Dalam menunaikan kewajipannya, Ketua Pegawai Eksekutif
hendaklah bertindak di bawah kuasa dan arahan am Institut.

(6) Jika Ketua Pegawai Eksekutif tidak ada buat sementara di
Malaysia atau tidak berupaya untuk sementara oleh sebab sakit
atau oleh apa-apa sebab lain untuk melaksanakan kewajipannya,
atau jika jawatan Ketua Pegawai Eksekutif adalah kosong pada
masa itu, Institut boleh mengarahkan mana-mana Timbalan Ketua
Pegawai Eksekutif untuk melaksanakan kewajipan Ketua Pegawai
Eksekutif semasa ketiadaan atau ketidakupayaan sementara itu.

**Pengambilan khidmat pegawai dan pekerja lain Institut**

**19. (1) Tertakluk kepada mana-mana peraturan yang dibuat di**
bawah subseksyen (4), Institut boleh mengambil khidmat apa-apa
bilangan pegawai dan pekerja lain sebagaimana yang difikirkan
wajar dan perlu oleh Institut dan atas apa-apa terma dan syarat
sebagaimana yang difikirkan sesuai oleh Institut bagi menjalankan
maksud Akta ini.

(2) Ketua Pegawai Eksekutif hendaklah mempunyai kawalan
am ke atas pegawai dan pekerja Institut.

(3) Tiada seorang pun layak untuk diambil berkhidmat
sebagai pegawai atau pekerja Institut jika dia mempunyai, secara
langsung atau tidak langsung, dengan sendirinya atau menerusi
pekongsinya, apa-apa syer atau kepentingan dalam mana-mana
kontrak atau kontrak yang dicadangkan dengan, untuk atau bagi
pihak Institut.


-----

18 _Rang Undang-Undang_

(4) Institut boleh, dengan kelulusan Menteri, membuat peraturanperaturan berkenaan dengan syarat-syarat perkhidmatan pegawai
dan pekerjanya.

(5) Institut boleh menerima pakai, dengan apa-apa ubah suaian
yang difikirkannya patut, apa-apa peraturan, kaedah, dasar,
pekeliling atau arahan yang diperbuat atau dikeluarkan oleh
Kerajaan Persekutuan berhubung dengan apa-apa perkara di bawah
Bahagian ini.

**Bantuan kewangan kepada pegawai, pekerja dan orang lain**

**20. Institut boleh memberikan—**

_(a) bayaran faedah persaraan, gratuiti dan elaun lain sebagaimana_

yang ditentukan oleh Institut kepada pegawai dan pekerja
Institut;

_(b) subsidi, pemberian, kemudahan pembiayaan atau kredit,_

dengan atau tanpa bunga, dan pembiayaan atau pinjaman
ihsan yang lain, kepada pegawai dan pekerja Institut;

_(c) subsidi, pemberian, kemudahan pembiayaan atau kredit,_

dengan atau tanpa bunga, bagi maksud perubatan kepada
pegawai dan pekerja Institut, dan tanggungan mereka;

_(d) kemudahan pembiayaan atau kredit, dengan atau tanpa_

bunga, bagi maksud pendidikan atau biasiswa kepada
pegawai dan pekerja Institut atau mana-mana orang lain;
dan

_(e) derma kepada mana-mana orang,_

atas apa-apa terma dan syarat yang ditentukan oleh Institut.

Bahagian IV

PERKHIDMATAN DALAM SAINS SUKAN DAN PERUBATAN SUKAN

**Perkhidmatan kepada Majlis Sukan Negara**

**21. (1) Institut hendaklah menjadi penyedia utama berkenaan**
dengan perkhidmatan dalam sains sukan dan perubatan sukan
kepada Majlis Sukan Negara.


-----

_Institut Sukan Negara_ 19

(2) Perkhidmatan di bawah subseksyen (1) hendaklah
termasuk—

_(a) menyediakan perkhidmatan sains sukan dan perubatan_

sukan dalam program latihan atlet;

_(b) membuat syor mengenai penggunaan kemahiran dan teknik_

yang relevan berhubung dengan sains sukan dalam apaapa aktiviti, acara atau pertandingan sukan;

_(c) menjalankan apa-apa pemeriksaan, pengujian dan penilaian_

terhadap prestasi seseorang atlet yang dirujuk kepada
Institut oleh Majlis Sukan Negara dan membuat apa-apa
syor bagi memperbaik prestasi atlet itu;

_(d) melaksanakan rawatan yang perlu bagi dan_

pengurusan—

(i) keadaan perubatan seseorang ahli sukan; dan

(ii) kecederaan yang dialami oleh seseorang ahli sukan

dalam apa-apa aktiviti, acara atau pertandingan
sukan; dan

_(e) memantau dan menguruskan perkhidmatan yang diberikan_

di bawah perenggan _(a) hingga_ _(d)._

**Program untuk mengenal pasti atlet yang berpotensi**

**22. Institut boleh menjalankan apa-apa program asas pengenalpastian**
bakat dan program lanjutan.

**Pangkalan data**

**23. (1) Institut hendaklah menyimpan dan menyenggara pangkalan**
data yang mengandungi data, rekod dan maklumat atlet dan atlet
yang berpotensi mengikut bentuk dan cara yang ditetapkan oleh
Menteri.

(2) Institut boleh membuat permintaan bertulis bagi apa-apa
maklumat tambahan yang berhubungan dengan atlet dan atlet
yang berpotensi daripada mana-mana entiti Kerajaan, institusi
pengajian tinggi awam atau swasta, badan atau organisasi sukan
bagi maksud mengemaskinikan pangkalan data itu.


-----

20 _Rang Undang-Undang_

Bahagian V

PENYELIDIKAN, PEMBANGUNAN DAN PENGKOMERSIALAN

**Pusat satelit**

**24. (1) Institut boleh menubuhkan pusat satelit untuk memberikan**
perkhidmatan nasihat, perundingan, penyelidikan dan perkhidmatan
yang berkaitan dalam bidang sains sukan dan perubatan sukan.

(2) Pusat satelit yang ditubuhkan di bawah subseksyen (1)
hendaklah diketuai oleh seseorang yang dilantik oleh Institut.

(3) Ketua pusat satelit hendaklah bertanggungjawab kepada
Institut dan hendaklah melaksanakan apa-apa kewajipan yang
diberikan oleh Institut kepadanya.

(4) Pusat satelit yang menyenggarakan klinik, farmasi, makmal
dan kemudahan lain bagi perubatan sukan hendaklah tertakluk
kepada apa-apa undang-undang bertulis yang berhubungan dengan
penubuhan, penyenggaraan dan pentadbiran klinik, farmasi, makmal,
dan kemudahan lain itu.

(5) Pusat satelit hendaklah menggunakan apa-apa nama yang
diberikan oleh Institut.

**Penyelidikan dalam sains sukan dan perubatan sukan**

**25. (1) Institut hendaklah menjalankan aktiviti penyelidikan dan**
pembangunan dalam sains sukan dan perubatan sukan.

(2) Tanpa menjejaskan keluasan subseksyen (1), Institut boleh
menjalankan aktiviti penyelidikan dan pembangunan berkenaan
dengan sains sukan dan perubatan sukan—

_(a) untuk membangunkan prestasi atlet;_

_(b) untuk mempertingkat prestasi atlet dalam apa-apa aktiviti,_

acara atau pertandingan sukan; dan

_(c) untuk menyediakan tatacara dan teknik bagi menguruskan_

kecederaan yang dialami oleh atlet akibat daripada apaapa aktiviti, acara atau pertandingan sukan.


-----

_Institut Sukan Negara_ 21

**Harta dalam dapatan penyelidikan**

**26. (1) Harta dalam tiap-tiap dapatan penyelidikan yang diusahakan**
oleh Institut yang dibiayai sepenuhnya melalui pemberian yang
dibuat kepada Institut oleh mana-mana entiti Kerajaan hendaklah
terletak hak pada Institut.

(2) Harta dalam apa-apa dapatan penyelidikan yang diusahakan
oleh Institut yang dibiayai oleh mana-mana orang, enterpris swasta
atau organisasi hendaklah terletak hak pada Institut dan manamana orang, enterpris swasta atau organisasi itu secara bersesama,
tertakluk kepada terma dalam apa-apa perjanjian antara Institut
dengan orang, enterpris swasta atau organisasi itu.

(3) Institut boleh menyediakan apa-apa dapatan penyelidikan
yang terletak hak pada Institut menurut kuasa subseksyen (1)
kepada mana-mana orang atau badan, tertakluk kepada apa-apa
syarat dan pembayaran apa-apa fi, royalti atau balasan lain, jika
ada, sebagaimana yang ditentukan oleh Institut.

**Akses kepada dapatan penyelidikan dan kemudahan**

**27. (1) Institut boleh, tertakluk kepada apa-apa syarat, sekatan**
dan had sebagaimana yang ditentukannya, membenarkan manamana orang mendapat akses kepada dapatan penyelidikan dan
kemudahan Institut.

(2) Bagi maksud seksyen ini, “kemudahan” termasuklah peralatan,
makmal dan pangkalan data.

**Pengkomersialan dapatan penyelidikan**

**28. Institut boleh, tertakluk kepada apa-apa terma dan syarat**
dan pembayaran apa-apa fi, royalti atau balasan lain, jika ada,
sebagaimana yang ditentukan oleh Institut, mengkomersialkan atau
menyebabkan supaya dikomersialkan apa-apa apa-apa dapatan
penyelidikan atau menyediakan apa-apa dapatan penyelidikan
kepada mana-mana orang bagi maksud pengkomersialan.


-----

22 _Rang Undang-Undang_

Bahagian VI

KEWANGAN

**Kumpulan Wang Institut Sukan Negara**

**29.** (1) Suatu kumpulan wang yang dikenali sebagai “Kumpulan
Wang Institut Sukan Negara” ditubuhkan.

(2) Kumpulan Wang hendaklah dikawal, disenggara dan
dikendalikan oleh Institut.

(3) Kumpulan Wang hendaklah terdiri daripada—

_(a)_ apa-apa jumlah wang yang diperuntukkan oleh Parlimen

bagi maksud Akta ini dari semasa ke semasa;

_(b)_ wang yang diperoleh melalui pengendalian apa-apa projek,

skim atau perusahaan yang dibiayai daripada Kumpulan
Wang;

_(c)_ wang yang diperoleh atau didapati daripada apa-apa harta,

pelaburan, gadai janji, pajakan, penyewaan, gadaian atau
debentur yang diperoleh oleh atau terletak hak pada
Institut;

_(d)_ apa-apa harta, pelaburan, gadai janji, pajakan, penyewaan,

gadaian atau debentur yang diperoleh oleh atau terletak
hak pada Institut;

_(e)_ jumlah wang yang dipinjam oleh Institut bagi maksud

memenuhi apa-apa obligasinya atau menunaikan apa-apa
kewajipannya;

_(f)_ wang yang diperoleh daripada perkhidmatan perundingan

dan nasihat dan apa-apa perkhidmatan lain yang diberikan
oleh Institut;

_(g)_ wang yang diterima oleh Institut melalui pemberian;

_(h)_ semua wang lain yang diterima secara sah oleh Institut;

dan

_(i)_ semua wang dan harta lain yang boleh mengikut apa
apa cara menjadi kena dibayar kepada atau terletak hak
pada Institut berkenaan dengan apa-apa perkara yang
bersampingan dengan fungsi dan kuasanya.


-----

_Institut Sukan Negara_ 23

**Perbelanjaan yang hendaklah dipertanggungkan pada Kumpulan**
**Wang**

**30. Kumpulan Wang hendaklah dibelanjakan bagi maksud yang**
berikut:

_(a)_ membayar apa-apa perbelanjaan yang dilakukan secara

sah oleh Institut;

_(b)_ membayar saraan, elaun dan perbelanjaan lain anggota

Institut, anggota jawatankuasa, pegawai dan pekerja Institut,
termasuk pemberian pinjaman dan wang pendahuluan,
elaun persaraan, faedah persaraan dan ganjaran;

_(c)_ membiayai aktiviti penyelidikan dan pembangunan;

_(d)_ menyumbang kepada badan atau organisasi, di dalam atau

di luar Malaysia, yang Institut merupakan anggotanya
atau kepada mana-mana organisasi yang berhubungan
dengan sains sukan dan perubatan sukan sebagaimana
yang ditentukan oleh Menteri;

_(e)_ memberikan bantuan kewangan di bawah seksyen 20;

_(f)_ membayar apa-apa belanja, kos atau perbelanjaan lain

berhubung dengan perolehan barang dan perkhidmatan,
termasuk pengambilan perunding, fi dan kos guaman serta
fi dan kos lain, yang dilakukan atau diterima dengan
sewajarnya oleh Institut dalam pelaksanaan fungsinya
dan penjalanan kuasanya di bawah Akta ini;

_(g) membeli atau menyewa kelengkapan, jentera dan apa-apa_

bahan lain, memperoleh tanah dan mendirikan bangunan,
dan menjalankan apa-apa kerja dan pengusahaan lain
dalam pelaksanaan fungsinya dan penjalanan kuasanya
di bawah Akta ini;

_(h)_ membayar balik apa-apa wang yang dipinjam di bawah

seksyen 38 dan bunga yang kena dibayar atas wang itu;
dan

_(i)_ secara amnya, membayar apa-apa belanja bagi melaksanakan

peruntukan Akta ini.


-----

24 _Rang Undang-Undang_

**Pemeliharaan Kumpulan Wang**

**31. Menjadi kewajipan Institut untuk memelihara Kumpulan**
Wang dengan melaksanakan fungsinya dan menjalankan kuasanya
di bawah Akta ini supaya dapat dipastikan bahawa jumlah hasil
Institut mencukupi untuk memenuhi semua jumlah wang yang
boleh dipertanggungkan dengan sepatutnya pada akaun hasilnya,
termasuk susut nilai dan bunga atas modal, dari setahun ke
setahun.

**Kumpulan wang rizab**

**32.** Institut hendaklah menubuhkan dan menyenggara suatu
kumpulan wang rizab dalam Kumpulan Wang.

**Perbelanjaan dan penyediaan anggaran**

**33.** (1) Perbelanjaan Institut setakat amaun yang dibenarkan oleh
Menteri bagi mana-mana satu tahun hendaklah dibayar daripada
Kumpulan Wang.

(2) Sebelum 1 September setiap tahun, Institut hendaklah
mengemukakan kepada Menteri suatu anggaran perbelanjaan,
termasuk perbelanjaan bagi aktiviti penyelidikan dan pembangunan,
bagi tahun yang berikutnya dalam apa-apa bentuk dan mengandungi
apa-apa butir sebagaimana yang diarahkan oleh Menteri.

(3) Menteri hendaklah, sebelum awal tahun yang berikutnya,
memberitahu Institut mengenai amaun yang dibenarkan bagi
perbelanjaan secara amnya atau mengenai amaun yang dibenarkan
bagi setiap perihalan perbelanjaan berdasarkan anggaran yang
disediakan di bawah subseksyen (2).

(4) Institut boleh pada bila-bila masa mengemukakan kepada
Menteri suatu anggaran tambahan perbelanjaannya bagi manamana satu tahun dan Menteri boleh membenarkan keseluruhan
atau mana-mana bahagian perbelanjaan tambahan yang termasuk
dalam anggaran tambahan itu

(5) Menteri boleh mengarahkan Institut supaya mengemukakan
suatu salinan anggaran atau anggaran tambahan itu, mengikut
mana-mana yang berkenaan, kepada mana-mana pihak berkuasa
awam lain sebagaimana yang dinyatakan dalam arahan itu.


-----

_Institut Sukan Negara_ 25

**Tahun kewangan**

**34.** Tahun kewangan Institut hendaklah bermula pada 1 Januari
dan berakhir pada 31 Disember setiap tahun.

**Akaun dan laporan**

**35.** Institut hendaklah menyebabkan supaya akaun yang sewajarnya
bagi Kumpulan Wang disimpan dan hendaklah, seberapa segera
yang dapat dilaksanakan selepas berakhirnya setiap tahun kewangan,
menyebabkan supaya disediakan bagi tahun kewangan itu suatu
penyata akaun Institut yang hendaklah mengandungi kunci kirakira dan akaun pendapatan dan perbelanjaan.

**Akaun bank**

**36. Institut hendaklah membuka dan menyenggara akaun atau**
akaun-akaun dengan mana-mana bank di Malaysia sebagaimana
yang difikirkan patut oleh Institut, dan tiap-tiap akaun hendaklah
dikendalikan setakat yang boleh dilaksanakan melalui cek yang
ditandatangani oleh mana-mana orang yang diberi kuasa oleh
Institut bagi maksud itu dari semasa ke semasa.

**Akta Badan Berkanun (Akaun dan Laporan Tahunan) 1980**

**37.** Akta Badan Berkanun (Akaun dan Laporan Tahunan) 1980

[Akta 240] hendaklah terpakai bagi Institut.

Bahagian VII

KUASA LAIN INSTITUT

**Kuasa untuk meminjam**

**38.** Institut boleh, dengan kelulusan Menteri dan Menteri Kewangan,
meminjam, pada apa-apa kadar bunga dan bagi apa-apa tempoh
dan atas apa-apa terma mengenai masa dan cara pembayaran balik
dan selainnya sebagaimana yang diluluskan oleh Menteri dan
Menteri Kewangan, apa-apa jumlah wang yang dikehendaki oleh
Institut bagi memenuhi mana-mana obligasinya atau menunaikan
mana-mana kewajipannya.


-----

26 _Rang Undang-Undang_

**Kuasa untuk melabur**

**39.** Wang Institut hendaklah, setakat yang tidak dikehendaki
untuk dibelanjakan oleh Institut di bawah Akta ini, dilaburkan
mengikut apa-apa cara yang diluluskan oleh Menteri dan Menteri
Kewangan.

**Kuasa untuk mengambil khidmat ejen, dsb.**

**40.** Institut boleh mengambil khidmat, melantik dan membayar
ejen, kontraktor dan penasihat teknikal, termasuklah peguam bela
dan peguam cara, jurubank, broker saham, juruukur, penilai dan
orang lain, untuk menjalankan apa-apa urusan atau melakukan
apa-apa tindakan yang dikehendaki dijalankan atau dilakukan
dalam pelaksanaan fungsinya, penjalanan kuasanya atau penunaian
kewajipannya atau bagi melaksanakan maksud Akta ini dengan
lebih baik.

**Kuasa untuk menubuhkan syarikat**

**41.** Institut boleh menubuhkan syarikat di bawah Akta Syarikat
1965 [Akta 125] untuk menjalankan dan mempunyai tanggungjawab,
pengendalian dan pengurusan apa-apa projek, skim atau perusahaan
yang telah dirancangkan atau diusahakan oleh Institut dalam
melaksanakan fungsinya dan menjalankan kuasanya.

**Bantuan kewangan kepada syarikat yang ditubuhkan oleh**
**Institut, dsb.**

**42.** Bagi maksud Akta ini, Institut boleh, dengan kelulusan Menteri
dan Menteri Kewangan, memberikan bantuan kewangan—

_(a)_ kepada mana-mana syarikat yang ditubuhkan di bawah

seksyen 41; dan

_(b)_ kepada mana-mana orang yang terlibat dalam menjalankan

aktiviti penyelidikan, pembangunan dan inovasi yang
berhubungan dengan sains sukan dan perubatan sukan,

dengan atau tanpa bunga dan bagi apa-apa tempoh dan atas
apa-apa terma mengenai masa dan cara pembayaran balik dan
selainnya.


-----

_Institut Sukan Negara_ 27

Bahagian VIII

AM

**Kewajipan untuk mengekalkan kerahsiaan**

**43.** (1) Kecuali bagi apa-apa maksud Akta ini atau bagi maksud
apa-apa prosiding sivil atau jenayah di bawah mana-mana
undang-undang bertulis, tiada anggota Institut atau mana-mana
jawatankuasanya, pegawai, pekerja atau ejen Institut atau manamana orang yang menghadiri mana-mana mesyuarat Institut atau
mana-mana jawatankuasanya boleh menzahirkan apa-apa maklumat
yang telah diperolehnya semasa melaksanakan kewajipannya dan
yang tidak disiarkan menurut Akta ini.

(2) Seseorang yang melanggar subseksyen (1) melakukan suatu
kesalahan dan boleh, apabila disabitkan, didenda tidak melebihi
lima puluh ribu ringgit atau dipenjarakan selama tempoh tidak
melebihi dua tahun atau kedua-duanya.

**Perlindungan daripada tindakan guaman dan prosiding**
**undang-undang**

**44.** Tiada tindakan, guaman, pendakwaan atau prosiding lain boleh
diambil atau dibawa, dimulakan atau dikekalkan terhadap—

_(a)_ Institut;

_(b)_ mana-mana anggota Institut atau jawatankuasa, atau mana
mana pegawai, pekerja atau ejen Institut; atau

_(c)_ mana-mana orang lain yang bertindak dengan sah bagi

pihak Institut,

berkenaan dengan apa-apa perbuatan, pengabaian, keingkaran atau
peninggalan yang dibuat atau ditinggalkan olehnya dengan suci
hati atas sifat sedemikian.

**Akta Perlindungan Pihak Berkuasa Awam 1948**

**45.** Akta Perlindungan Pihak Berkuasa Awam 1948 [Akta 198]
hendaklah terpakai bagi apa-apa tindakan, guaman, pendakwaan
atau prosiding terhadap Institut atau terhadap mana-mana anggota
Institut, mana-mana anggota jawatankuasa, atau mana-mana
pegawai, pekerja atau ejen Institut berkenaan dengan apa-apa
perbuatan, pengabaian, keingkaran atau peninggalan yang dibuat
atau ditinggalkan olehnya atas sifat sedemikian


-----

28 _Rang Undang-Undang_

**Pekhidmat awam**

**46.** Tiap-tiap anggota Institut atau sesuatu jawatankuasa, atau
mana-mana pegawai, pekerja atau ejen Institut, semasa menunaikan
kewajipannya di bawah Akta ini sebagai anggota, pegawai, pekerja
atau ejen sedemikian, hendaklah disifatkan sebagai pekhidmat
awam dalam pengertian Kanun Keseksaan [Akta 574].

**Kuasa untuk membuat peraturan-peraturan**

**47.** (1) Menteri boleh membuat apa-apa peraturan sebagaimana
yang perlu atau suai manfaat bagi melaksanakan sepenuhnya atau
menjalankan peruntukan Akta ini.

(2) Tanpa menjejaskan keluasan subseksyen (1), Menteri boleh
membuat peraturan-peraturan bagi—

_(a)_ menetapkan fi dan caj yang kena dibayar kepada Institut

di bawah Akta ini dan cara kutipan dan pembayaran fi
dan caj itu;

_(b)_ menetapkan tatacara yang hendaklah diikuti dalam mentadbir

Kumpulan Wang;

_(c)_ mengadakan peruntukan bagi pelaksanaan program asas

pengenalpastian bakat dan program lanjutan bagi atlet
yang berpotensi; dan

_(d)_ mengadakan peruntukan bagi apa-apa perkara lain yang

dijangkakan oleh, atau yang perlu bagi memberikan kuat
kuasa sepenuhnya peruntukan Akta ini.

**Tindakan yang dilakukan pada menjangkakan pembuatan Akta**
**ini**

**48. Semua tindakan dan perkara yang dilakukan oleh mana-**
mana orang bagi pihak Institut sebagai persediaan bagi atau pada
menjangkakan pembuatan Akta ini dan apa-apa perbelanjaan yang
ditanggung berhubung dengannya hendaklah disifatkan telah
dibenarkan di bawah Akta ini, dengan syarat bahawa tindakan
atau perkara yang dilakukan itu selaras dengan niat dan maksud
am Akta ini; dan semua hak dan obligasi yang diperoleh atau
ditanggung akibat daripada melakukan tindakan atau perkara
itu termasuk apa-apa perbelanjaan yang ditanggung berhubung
dengannya hendaklah, apabila Akta ini mula berkuat kuasa,
disifatkan sebagai hak dan obligasi Institut.


-----

_Institut Sukan Negara_ 29

Jadual

[Subseksyen 7(2)]

**Mesyuarat**

**1.** (1) Institut hendaklah bermesyuarat sekurang-kurangnya sekali tiap-tiap
empat bulan pada bila-bila masa dan di mana-mana tempat yang ditentukan
oleh Pengerusi.

(2) Suatu notis bertulis mengenai mesyuarat itu hendaklah diberikan kepada

anggota Institut.

(3) Pengerusi hendaklah mempengerusikan mesyuarat Institut.

(4) Kuorum Institut ialah lima orang.

(5) Tiap-tiap anggota Institut yang hadir pada mesyuarat adalah berhak

kepada satu undi.

(6) Jika mengenai suatu persoalan untuk ditentukan oleh Institut terdapat

persamaan undi, Pengerusi hendaklah mempunyai undi pemutus.

**Institut boleh mengundang orang lain untuk menghadiri mesyuarat**

**2. (1) Institut boleh mengundang mana-mana orang untuk menghadiri mesyuarat**
atau pertimbangtelitian Institut bagi maksud menasihatinya tentang apa-apa
perkara yang sedang dibincangkan, tetapi orang itu tidak berhak untuk mengundi
pada mesyuarat atau pertimbangtelitian itu.

(2) Seseorang yang diundang di bawah subperenggan (1) boleh dibayar apa
apa elaun dan perbelanjaan lain sebagaimana yang ditentukan oleh Institut.

**Penzahiran kepentingan**

**3.** Seseorang anggota Institut yang mempunyai, secara langsung atau tidak
langsung, dengan sendiri atau melalui pekongsinya, apa-apa kepentingan
dalam mana-mana syarikat atau perusahaan yang dengannya Institut bercadang
untuk membuat apa-apa kontrak atau yang mempunyai apa-apa kepentingan
dalam mana-mana kontrak itu atau dalam apa-apa perkara yang sedang
dibincangkan oleh Institut hendaklah menzahirkan kepada Institut hakikat
dan jenis kepentingannya itu, dan penzahiran itu hendaklah direkodkan dalam
minit Institut dan, melainkan jika dibenarkan secara khusus oleh Pengerusi,
anggota itu tidak boleh mengambil bahagian dalam apa-apa pertimbangtelitian
atau keputusan Institut yang berhubungan dengan kontrak atau perkara itu.


-----

30 _Rang Undang-Undang_

**Minit**

**4.** (1) Institut hendaklah menyebabkan supaya minit semua mesyuaratnya
disenggarakan dan disimpan dalam bentuk yang sepatutnya.

(2) Apa-apa minit yang dibuat mengenai mesyuarat Institut, jika ditandatangani

dengan sewajarnya, hendaklah diterima sebagai keterangan dalam segala
prosiding undang-undang tanpa dibuktikan selanjutnya.

(3) Tiap-tiap mesyuarat Institut yang berkenaan dengan prosidingnya minit

telah dibuat mengikut subperenggan (1) dan (2) hendaklah disifatkan telah
dipanggil dan diadakan dengan sewajarnya dan semua anggota dalam mesyuarat
itu layak dengan sewajarnya untuk bertindak.

**Kesahan tindakan dan prosiding**

**5.** Tiada perbuatan yang dilakukan atau prosiding yang diambil di bawah
Akta ini boleh dipersoalkan atas alasan—

_(a)_ ada kekosongan dalam keanggotaan, atau ada kecacatan dalam penubuhan

Institut;

_(b)_ pelanggaran oleh mana-mana anggota Institut terhadap peruntukan

perenggan 3; atau

_(c)_ sesuatu peninggalan, kecacatan atau ketidakteraturan yang tidak

menyentuh merit hal itu.

**Tatacara**

**6.** Tertakluk kepada Akta ini, Institut hendaklah menentukan tatacaranya
sendiri.

**Anggota hendaklah menumpukan masa kepada urusan Institut**

**7.** Tiap-tiap anggota Institut hendaklah menumpukan masa kepada urusan
Institut sebagaimana yang perlu untuk menunaikan kewajipannya dengan
berkesan.

HURAIAN

Akta Institut Sukan Negara 2011 (“Akta”) yang dicadangkan bertujuan untuk
menubuhkan Institut Sukan Negara, menyatakan fungsi dan kuasa Institut,
dan untuk mengadakan peruntukan bagi perkara-perkara yang berkaitan atau
bersampingan dengannya. Penubuhan Institut Sukan Negara adalah untuk
mengukuhkan penyediaan perkhidmatan dalam bidang sains sukan dan perubatan
sukan ke arah kecemerlangan sukan negara. Perkhidmatan ini akan memberi
faedah bukan sahaja kepada para atlet tetapi juga kepada pembangunan industri
sukan sebagai salah satu penjana ekonomi negara.


-----

_Institut Sukan Negara_ 31

Bahagian I

2. Bahagian I Rang Undang-Undang mengandungi peruntukan permulaan.

3. _Fasal 1_ mengandungi tajuk ringkas dan bertujuan untuk membenarkan
Menteri menetapkan tarikh permulaan kuat kuasa Akta.

4. _Fasal 2_ mengandungi takrif ungkapan tertentu yang digunakan dalam
Akta.

Bahagian II

5. Bahagian II Rang Undang-Undang mengandungi peruntukan yang berhubungan
dengan Institut Sukan Negara.

6. _Fasal 3_ bertujuan untuk mengadakan peruntukan bagi penubuhan Institut
dan _fasal_ _4_ membenarkan Institut untuk mempunyai meterai perbadanan.

7. _Fasal 5 dan_ _6 menyatakan fungsi dan kuasa Institut._

8. _Fasal_ _7_ mengandungi peruntukan mengenai keanggotaan Institut dan
mengadakan peruntukan bagi perkara yang perlu diikuti oleh Institut sebagaimana
yang dinyatakan dalam Jadual.

9. _Fasal_ _8_ memperkatakan tempoh jawatan anggota Institut.

10. _Fasal_ _9 memberi Menteri kuasa untuk melantik secara sementara mana-_

mana anggota Institut, selain Ketua Pegawai Eksekutif, untuk menjalankan
fungsi Pengerusi jika jawatan Pengerusi kosong atau apabila Pengerusi tiada
atau tidak boleh melaksanakan fungsinya.

11. _Fasal_ _10 adalah berkenaan dengan pembatalan pelantikan anggota Institut_

dan peletakan jawatan mereka.

12. _Fasal 11 menyatakan hal keadaan yang menjadikan jawatan seseorang_

anggota Institut kosong.

13. _Fasal_ _12 mengadakan peruntukan bagi pembayaran elaun kepada anggota_

Institut.

14. _Fasal_ _13 memperkatakan pelantikan setiausaha Institut._

15. _Fasal_ _14 bertujuan untuk memberi Menteri kuasa untuk memberikan_

arahan am kepada Institut.

16. _Fasal_ _15 menghendaki Institut untuk memberikan penyata, laporan, akaun_

dan maklumat kepada Menteri sebagaimana yang diarahkan oleh Menteri.

17. _Fasal 16 bertujuan untuk mengadakan peruntukan bagi pewakilan fungsi_

dan kuasa Institut.


-----

32 _Rang Undang-Undang_

18. _Fasal 17_ bertujuan untuk memberi Institut kuasa untuk menubuhkan

jawatankuasa bagi membantunya dalam pelaksanaan fungsinya di bawah
Akta.

Bahagian III

19. Bahagian III Rang Undang-Undang mengandungi peruntukan mengenai

Ketua Pegawai Eksekutif, pegawai dan pekerja Institut.

20. _Fasal 18 mengandungi peruntukan berkenaan dengan kuasa dan kewajipan_

Ketua Pegawai Eksekutif.

21. _Fasal 19 bertujuan untuk memberi Institut kuasa untuk mengambil_

khidmat pegawai dan pekerja lain dan subfasal _19(4) bertujuan untuk memberi_
Institut kuasa, dengan kelulusan Menteri, untuk membuat peraturan-peraturan
berkenaan dengan syarat perkhidmatan pegawai dan pekerjanya.

22. _Fasal_ _20 bertujuan untuk memberi Institut kuasa untuk memberikan_

bantuan kewangan kepada pegawai, pekerjanya dan orang lain.

Bahagian IV

23. Bahagian IV Rang Undang-Undang mengandungi peruntukan mengenai

perkhidmatan dalam sains sukan dan perubatan sukan.

24. _Fasal_ _21 memperuntukkan bahawa Institut hendaklah menjadi penyedia_

utama berkenaan dengan perkhidmatan dalam sains sukan dan perubatan
sukan kepada Majlis Sukan Negara dan _subfasal (2)_ seterusnya menyatakan
perkhidmatan yang disediakan oleh Institut.

25. _Fasal_ _22 memberi Institut kuasa untuk menjalankan program untuk_

mengenalpasti atlet yang berpotensi.

_26._ _Fasal 23 meletakkan kewajipan ke atas Institut untuk menyimpan dan_

mengemas kini pangkalan data atlet dan atlet yang berpotensi.

Bahagian V

27. Bahagian V Rang Undang-Undang mengandungi peruntukan mengenai

penyelidikan, pembangunan dan pengkomersialan.

28. _Fasal_ _24 bertujuan memberi Institut kuasa untuk menubuhkan pusat_

satelit.

29. _Fasal 25_ mengadakan peruntukan mengenai penyelidikan dalam sains

sukan dan perubatan sukan.


-----

_Institut Sukan Negara_ 33

30. _Fasal 26 memperuntukkan bahawa harta dalam dapatan penyelidikan_

yang diusahakan oleh Institut yang dibiayai oleh entiti Kerajaan hendaklah
terletak hak pada Institut manakala harta dalam dapatan penyelidikan yang
diusahakan oleh Institut yang dibiayai oleh mana-mana orang, enterpris swasta
atau organisasi hendaklah terletak hak pada Institut dan mana-mana orang,
enterpris swasta atau organisasi itu secara bersesama, tertakluk kepada terma
dalam apa-apa perjanjian antara Institut dengan orang, enterpris swasta atau
organisasi itu.

31. _Fasal_ _27 bertujuan untuk membenarkan mana-mana orang mendapat_

akses kepada dapatan penyelidikan dan kemudahan Institut tertakluk kepada
syarat, sekatan dan had sebagaimana yang ditentukan oleh Institut.

32. _Fasal_ _28 mengadakan peruntukan bagi pengkomersialan dapatan_

penyelidikan.

Bahagian VI

33. Bahagian VI Rang Undang-Undang mengandungi peruntukan

kewangan.

34. _Fasal 29 mengadakan peruntukan bagi penubuhan “Kumpulan Wang_

Institut Sukan Negara” (“Kumpulan Wang”).

35. _Fasal_ _30 menyatakan perbelanjaan yang boleh dipertanggungkan pada_

Kumpulan Wang.

36. _Fasal_ _31 meletakkan kewajipan ke atas Institut untuk memelihara_

Kumpulan Wang.

37. _Fasal_ _32 menghendaki Institut untuk menubuhkan dan menyenggara_

suatu kumpulan wang rizab.

38. _Fasal_ _33_ memperkatakan perbelanjaan dan penyediaan anggaran.

39. _Fasal_ _34 mengadakan peruntukan bagi tahun kewangan Institut manakala_

_fasal 35_ menghendaki Institut menyebabkan supaya akaun bagi Kumpulan
Wang dan laporan mengenai aktivitinya disimpan dengan sewajarnya.

40. _Fasal 36 menghendaki Institut membuka dan menyenggara akaun di_

Malaysia.

41. _Fasal_ _37 memperuntukkan bahawa Akta Badan Berkanun (Akaun dan_

Laporan Tahunan) 1980 [Akta 240] terpakai bagi Institut.

Bahagian VII

42. Bahagian VII Rang Undang-Undang memperkatakan kuasa lain

Institut.

43. _Fasal_ _38 bertujuan untuk membolehkan Institut untuk meminjam wang_

manakala _fasal_ _39_ bertujuan untuk membenarkan Institut melaburkan wang
Institut.


-----

34 _Rang Undang-Undang_

44. _Fasal_ _40 bertujuan untuk memberi Institut kuasa untuk mengambil khidmat_

dan membayar ejen, kontraktor dan penasihat teknikal, termasuk peguam bela
dan peguam cara, jurubank dan broker saham.

45. Institut dibenarkan untuk menubuhkan syarikat di bawah _fasal_ _41._

46. _Fasal_ _42 bertujuan untuk memberi Institut kuasa, dengan kelulusan_

Menteri dan Menteri Kewangan, untuk memberikan bantuan kewangan kepada
syarikat yang ditubuhkan di bawah fasal 41 dan kepada mana-mana orang yang
terlibat dalam menjalankan aktiviti penyelidikan, pembangunan dan inovasi
yang berhubungan dengan sains sukan dan perubatan sukan.

Bahagian VIII

47. Bahagian VIII Rang Undang-Undang mengandungi peruntukan am.

48. _Fasal 43 memperkatakan peruntukan yang berhubungan dengan kewajipan_

untuk mengekalkan kerahsiaan.

49. _Fasal_ _44 memberikan perlindungan kepada Institut, mana-mana anggota_

Institut, mana-mana anggota jawatankuasa, atau mana-mana pegawai, pekerja
atau ejen Institut dan mana-mana orang lain yang bertindak secara sah bagi
pihak Institut berkenaan dengan apa-apa perbuatan atau peninggalan yang
dilakukan atau ditinggalkan dengan suci hati atas sifat yang sedemikian.

50. _Fasal_ _45 memperuntukkan bahawa Akta Perlindungan Pihak Berkuasa_

Awam 1948 [Akta 198] hendaklah terpakai bagi mana-mana tindakan, guaman,
pendakwaan atau prosiding terhadap Institut atau terhadap mana-mana anggota
Institut, mana-mana anggota jawatankuasa, atau mana-mana pegawai, pekerja
atau ejen Institut.

51. _Fasal_ _46 memperuntukkan bahawa anggota Institut atau anggota_

jawatankuasa, pegawai, pekerja atau ejen Institut hendaklah disifatkan sebagai
pekhidmat awam dalam pengertian Kanun Keseksaan semasa menunaikan
kewajipan mereka di bawah Akta ini.

52. _Fasal_ _47 memberi Menteri kuasa untuk membuat peraturan-peraturan._

53. _Fasal_ _48 bertujuan untuk mengadakan peruntukan bagi pengesahan_

tindakan yang dilakukan pada menjangkakan pembuatan Akta.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2712]


-----

