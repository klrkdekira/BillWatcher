---
Year: 2011
Bill: D.R.10/2011 - Rang Undang-Undang Lembaga Pembangunan Industri Pembinaan Malaysia (Pindaan) 2011 (Lulus)
Title: D.R.10/2011 - Rang Undang-Undang Lembaga Pembangunan Industri Pembinaan Malaysia (Pindaan) 2011 (Lulus)
Download URL: https://www.parlimen.gov.my/files/billindex/pdf/2011/DR102011.pdf
URL: https://www.parlimen.gov.my/files/billindex/pdf/2011/DR102011.pdf
---
---
Reading:
D.R.10/2011
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:29/06/2011
Dibentang Oleh:Y.B. Dato Yong Khoon Seng, Timbalan Menteri Kerja Raya
---

_Lembaga Pembangunan Industri Pembinaan Malaysia_ 1

_(Pindaan)_

**D.R. 10/2011**

RANG UNDANG-UNDANG

_b e r n a m a_

Suatu Akta untuk meminda Akta Lembaga Pembangunan Industri
Pembinaan Malaysia 1994.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Lembaga Pembangunan
Industri Pembinaan Malaysia (Pindaan) 2011.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan kuat
kuasa peruntukan yang berlainan dalam Akta ini.

**Pindaan seksyen 2**

**2.** Akta Lembaga Pembangunan Industri Pembinaan Malaysia
1994 [Akta 520], yang disebut “Akta ibu” dalam Akta ini, dipinda
dengan menggantikan seksyen 2 dengan seksyen yang berikut:

“2. (1) Dalam Akta ini, melainkan jika konteksnya menghendaki

makna yang lain—

“akreditasi” ertinya suatu tatacara yang dengannya Lembaga
atau mana-mana orang yang diberi kuasa oleh Lembaga


-----

_Rang Undang-Undang_

memberikan suatu pengiktirafan rasmi bahawa sesuatu
badan atau seseorang adalah kompeten untuk menjalankan
suatu tugasan khusus yang berhubungan dengan industri
pembinaan;

“Akta ini” termasuklah mana-mana perundangan subsidiari
yang dibuat di bawah Akta ini;

“anggota” ertinya seseorang anggota Lembaga termasuk
Pengerusi;

“bahan binaan” ertinya apa-apa jenis, saiz dan sifat bahan,
permulaan, sementara, pertengahan atau siap, sama ada
dikilangkan secara tempatan atau diimport yang digunakan
bagi maksud industri pembinaan;

“bangunan” ertinya mana-mana bangunan atau struktur
tetap atau sementara termasuklah mana-mana rumah, pondok,
bangsal atau kepungan beratap, sama ada digunakan bagi
maksud kediaman manusia atau selainnya, dan juga manamana dinding, bumbung, pagar, platform, pementasan, pintu
pagar, tiang, pilar, pagar pancang, bingkai, dinding adang,
pelancar, limbungan, dermaga, jeti, pelantar pendaratan, jalan
atau jambatan, atau apa-apa penyokong struktur atau asas
yang menghubungi yang sebelumnya dan apa-apa binaan
lain, sebagaimana yang diisytiharkan oleh Menteri sebagai
bangunan, melalui perintah yang disiarkan dalam _Warta;_

“berurusan” ertinya mengendalikan, menggunakan,
mengilangkan, membekalkan, memasarkan, memindahkan,
menjual atau membeli, sama ada secara borong atau runcit,
mengimport atau mengeksport;

“industri pembinaan” ertinya industri yang berkaitan dengan
kerja pembinaan, termasuklah reka bentuk, pengilangan,
teknologi, bahan dan mutu kerja binaan dan perkhidmatan
bagi maksud pembinaan;

“institusi latihan” ertinya sesuatu institusi, tempat atau
premis yang menyediakan latihan dan aktiviti berkaitan yang
lain bagi personel binaan;


-----

_Lembaga Pembangunan Industri Pembinaan Malaysia_ 3

_(Pindaan)_

“kerja pembinaan” ertinya pembinaan, penyambungan,
pemasangan, pembaikan, penyenggaraan, pembaharuan,
pemindahan, pengubahsuaian, pengubahan, perombakan, atau
perobohan–

_(a) mana-mana bangunan, binaan, bangunan besar,_

struktur, dinding, pagar atau cerobong, sama ada
dibina keseluruhannya atau sebahagiannya di atas
atau di bawah paras bumi;

_(b) mana-mana jalan, kerja pelabuhan, landasan kereta_

api, laluan kabel, terusan atau padang terbang;

_(c) apa-apa kerja elektrik, mekanikal, air, gas, petrokimia_

atau telekomunikasi; atau

_(d) mana-mana jambatan, jejambat, empangan, takungan,_

kerja tanah, talian paip, salur najis, akueduk,
pembetung, pemacu, syaf, terowong atau kerja
penebusgunaan,

dan termasuklah—

(A) apa-apa kerja yang membentuk bahagian yang penting

dan integral atau adalah persediaan atau sementara
bagi kerja-kerja yang diperihalkan dalam perenggan
_(a) hingga_ _(e), termasuk pembersihan tapak,_
penyelidikan dan pembaikan tanah, pemindahan
tanah, penggalian, peletakan batu asas, pemulihan
dan landskap tapak; atau

(B) pemerolehan bahan binaan, kelengkapan atau pekerja,

yang semestinya diperlukan bagi mana-mana kerja
yang diperihalkan dalam perenggan _(a) hingga_
_(e);_

“Ketua Eksekutif” ertinya Ketua Eksekutif yang dilantik
di bawah seksyen 11;

“kod amalan” ertinya mana-mana kod, garis panduan,
standard, kaedah, spesifikasi atau amalan yang diluluskan
oleh Lembaga;

“kontraktor” ertinya seseorang yang menjalankan atau
menyiapkan atau mengaku janji untuk menjalankan atau
menyiapkan apa-apa kerja pembinaan;


-----

_Rang Undang-Undang_

“kontraktor berdaftar” ertinya seseorang kontraktor yang
berdaftar mengikut Akta ini;

“Kumpulan Wang” ertinya kumpulan wang yang ditubuhkan
di bawah seksyen 15;

“latihan” termasuklah menyediakan atau menjalani proses
tertentu untuk meningkatkan kemahiran dan pengetahuan
seseorang berhubungan dengan industri pembinaan;

“Lembaga” ertinya Lembaga Pembangunan Industri
Pembinaan Malaysia yang ditubuhkan di bawah seksyen 3;

“Menteri” ertinya Menteri yang pada masa ini dipertanggungkan
dengan tanggungjawab bagi perkara-perkara yang berhubungan
dengan kerja raya;

“mutu kerja binaan” ertinya teknik, kaedah atau proses
pembinaan, termasuklah produk akhir kerja pembinaan;

“pegawai diberi kuasa” ertinya—

_(a) seorang pegawai Lembaga yang diberi kuasa di bawah_

seksyen 35; atau

_(b) seorang pegawai polis yang berpangkat tidak rendah_

daripada Inspektor di bawah seksyen 35v;

“pekerja binaan am” ertinya mana-mana pekerja atau
golongan pekerja yang tidak mahir dan yang diambil bagi
kerja manual;

“pekerja binaan mahir” ertinya mana-mana pekerja yang
memiliki tahap kemahiran, pengetahuan, kelayakan dan
pengalaman yang diterima bagi satu tred atau lebih sebagaimana
yang ditentukan oleh Lembaga dan yang disenaraikan dalam
Jadual Ketiga;

“pekerja binaan separa mahir” ertinya mana-mana pekerja
yang memiliki tahap kemahiran, pengetahuan, kelayakan
dan pengalaman yang diterima bagi satu tred atau lebih
sebagaimana yang ditentukan oleh Lembaga;


-----

_Lembaga Pembangunan Industri Pembinaan Malaysia_ 5

_(Pindaan)_

“pemerakuan” ertinya suatu tatacara yang dengannya Lembaga
atau mana-mana orang yang diberi kuasa oleh Lembaga
memberikan jaminan bertulis bahawa sesuatu proses, amalan
atau perkhidmatan mematuhi kehendak yang tertentu;

“Pengerusi” ertinya Pengerusi Lembaga yang dilantik
di bawah seksyen 5;

“Pengurus” ertinya mana-mana pegawai Lembaga yang
memegang jawatan yang setara dengan Gred 41 ke atas dalam
perkhidmatan Kerajaan;

“pengurus projek binaan” ertinya mana-mana pekerja yang
memiliki tahap kemahiran, pengetahuan dan pengalaman yang
diterima sebagaimana yang ditentukan dan yang ditugaskan
kepada tapak pembinaan atau mana-mana tempat lain yang
sedemikian untuk mengatur, merancang, mengawal dan
menyelaraskan kerja pembinaan dari awal hingga selesai;

“penyelia tapak binaan” ertinya mana-mana pekerja yang
memiliki tahap kemahiran, pengetahuan dan pengalaman yang
diterima yang ditugaskan kepada suatu tapak pembinaan atau
mana-mana tempat lain yang sedemikian untuk menyelia
kerja pembinaan;

“personel binaan” ertinya—

_(a)_ pekerja binaan am;

_(b)_ pekerja binaan separa mahir;

_(c)_ pekerja binaan mahir;

_(d)_ penyelia tapak binaan;

_(e)_ pengurus projek binaan; dan

_(f)_ mana-mana pekerja lain dalam industri pembinaan

sebagaimana yang ditentukan oleh Lembaga;

“personel binaan berdaftar” ertinya seseorang personel
binaan yang berdaftar atau diperakukan mengikut Akta ini;


-----

6 _Rang Undang-Undang_

“Sistem Binaan Berindustri atau SBB” ertinya teknik
pembinaan yang dengannya komponen dibuat dalam
persekitaran yang terkawal, sama ada di tapak atau luar
tapak dan seterusnya dibawa, ditempatkan dan dipasangkan
ke dalam kerja pembinaan;

“standard” mempunyai erti yang sama seperti yang diberikan
kepadanya dalam Akta Standard Malaysia 1996 [Akta
_549] dan Akta Pembangunan Kemahiran Kebangsaan 2006_

[Akta 652];

“syarikat” mempunyai erti yang sama seperti yang diberikan
kepada “perbadanan” di bawah subsekyen 4(1) Akta Syarikat
1965 [Akta 125].

(2) Bagi maksud Akta ini, mana-mana orang yang telah
diawardkan atau telah menyempurnakan apa-apa kontrak bagi
kerja pembinaan, atau telah mengaku janji untuk menjalankan,
menguruskan atau menyiapkan apa-apa kerja pembinaan,
atau telah menjalankan, menguruskan atau menyiapkan apaapa kerja pembinaan hendaklah disifatkan sebagai seorang
kontraktor melainkan jika dibuktikan sebaliknya.”.

**Pindaan seksyen 3**

**3. Seksyen 3 Akta ibu dipinda dengan memasukkan selepas**
perkataan “Lembaga Pembangunan Industri Pembinaan Malaysia”
perkataan “, dan boleh disebut bagi kesemua maksud dengan
akronim “CIDB”, dan”.

**Pindaan seksyen 4**

**4.** Akta ibu dipinda dengan menggantikan seksyen 4 dengan
seksyen yang berikut:

“Fungsi Lembaga

**4. (1) Fungsi Lembaga ialah—**

_(a)_ memajukan dan merangsang pembangunan, pembaikan

dan pengembangan industri pembinaan;


-----

_Lembaga Pembangunan Industri Pembinaan Malaysia_ 7

_(Pindaan)_

_(b) menasihati dan membuat syor kepada Kerajaan_

Persekutuan dan Kerajaan Negeri mengenai perkaraperkara yang menyentuh atau berkaitan dengan
industri pembinaan;

_(c) memajukan, merangsang dan mengusahakan_

penyelidikan mengenai apa-apa perkara yang
berhubungan dengan industri pembinaan;

_(d) memajukan, merangsang dan membantu dalam_

pengeksportan perkhidmatan berhubungan dengan
industri pembinaan;

_(e) mengadakan perkhidmatan perundingan dan nasihat_

berkenaan dengan industri pembinaan;

_(f) memajukan dan menggalakkan jaminan kualiti dalam_

industri pembinaan;

_(g) mengawal selia pematuhan standard bagi mutu kerja_

binaan dan bahan binaan;

_(h) mendapatkan, menyiarkan, memulakan dan_

menyenggarakan maklumat yang berhubungan
dengan industri pembinaan termasuklah penubuhan
sistem maklumat industri pembinaan;

_(i) mengadakan, memajukan, mengkaji semula dan_

menyelaraskan latihan dalam industri pembinaan;

_(j) mendaftar dan mengakredit kontraktor, mengenakan_

apa-apa syarat pendaftaran dan akreditasi kontraktor
dan membatalkan, menggantung atau mengembalikan
semula pendaftaran dan akreditasi kontraktor itu;

_(k)_ mendaftar, mengakredit dan memperakukan personel

binaan dan membatalkan, menggantung atau
mengembalikan semula pendaftaran, akreditasi dan
pemerakuan personel binaan itu;

_(l)_ mengawal selia pelaksanaan bagi kerja pembinaan

yang berkualiti dan selamat;

_(m)_ mengawal selia pelaksanaan Sistem Binaan Berindustri

dalam industri pembinaan; dan


-----

_Rang Undang-Undang_

_(n)_ menguruskan apa-apa aduan atau laporan yang

dibuat berkenaan dengan apa-apa kegagalan kerja
pembinaan atau kerja pembinaan yang telah siap
yang menyentuh keselamatan awam dan mengambil
tindakan yang sesuai untuk menanganinya.

(2) Lembaga mempunyai kuasa untuk melakukan segala
perkara yang suai manfaat atau yang semunasabahnya perlu
bagi, atau bersampingan dengan, pelaksanaan fungsinya dan,
khususnya, tetapi tanpa menjejaskan keluasan yang tersebut
di atas—
_(a) menjalankan segala aktiviti, khususnya aktiviti yang_

berhubungan dengan industri pembinaan, yang
penjalanannya didapati oleh Lembaga adalah perlu,
berfaedah atau sesuai bagi atau berkaitan dengan
pelaksanaan fungsinya;

_(b) memberikan pengiktirafan rasmi dan jaminan bertulis_

termasuk mengawardkan perakuan bagi maksud
pemerakuan;

_(c) dengan kelulusan Menteri dan Menteri_

Kewangan—

(i) membuat apa-apa perkongsian, usaha sama,

program penswastaan, skim, perusahaan,
pengusahaan atau apa-apa bentuk kerjasama
atau perkiraan yang lain bagi perkongsian
keuntungan atau menjalankan aktivitinya secara
bersekutu dengan, atau selainnya, mana-mana
orang, pihak berkuasa awam atau Kerajaan;

(ii) memperoleh syer atau sekuriti dalam mana-mana

pihak berkuasa awam, perbadanan atau badan
lain dan melupuskan atau memegang syer atau
sekuriti itu;

(iii) menubuhkan suatu perbadanan dengan nama

yang difikirkan patut oleh Lembaga untuk
menjalankan dan mempunyai jagaan, pengelolaan
dan pengurusan ke atas mana-mana projek,
skim atau perusahaan yang telah dirancang atau
diusahakan oleh Lembaga sama ada di bawah
kawalan atau sebahagian kawalan Lembaga;


-----

_Lembaga Pembangunan Industri Pembinaan Malaysia_ 9

_(Pindaan)_

(iv) menubuhkan atau memajukan penubuhan syarikat

di bawah Akta Syarikat 1965 dan menjalankan
atau mengambil dan mempunyai jagaan,
pengelolaan dan pengurusan ke atas manamana projek, skim atau perusahaan yang telah
dirancang atau diusahakan oleh Lembaga sama
ada di bawah kawalan atau sebahagian kawalan
Lembaga;

_(d) mengadakan bantuan kewangan dalam bentuk pinjaman_

atau selainnya kepada orang yang terlibat dalam
industri pembinaan bagi maksud menggalakkan
industri tersebut dan mengadakan apa-apa jaminan
bagi pihak mereka;

_(e) menugaskan mana-mana orang atau badan untuk_

menjalankan penyelidikan atau pembangunan,
atau kedua-duanya, berhubungan dengan industri
pembinaan;

_(f)_ mengenakan fi atau apa-apa caj lain yang difikirkannya

patut untuk melaksanakan mana-mana fungsi atau
kuasanya;

_(g) menerima atau membayar sebagai balasan bagi apa-_

apa perkhidmatan yang diberikan olehnya atau
mana-mana orang yang memberikan perkhidmatan
itu, apa-apa komisen atau pembayaran sebagaimana
yang dipersetujui dengan mana-mana orang; dan

_(h) melakukan apa-apa benda lain yang difikirkannya_

patut untuk membolehkannya menjalankan fungsi
dan kuasanya dengan berkesan.

(3) Jadual Kedua terpakai bagi tiap-tiap perbadanan yang
ditubuhkan oleh Lembaga di bawah subperenggan (2)(c)
(iii).

(4) Tertakluk kepada seksyen 7, menjadi tanggungjawab
Lembaga dalam melaksanakan fungsinya di bawah Akta ini
untuk memastikan bahawa fungsi itu dilaksanakan mengikut
apa-apa cara yang akan menjayakan dasar Kerajaan yang
sedang berkuat kuasa dan khususnya dasar yang berhubungan
dengan industri pembinaan.”.


-----

10 _Rang Undang-Undang_

**Pindaan seksyen 11**

**5.** Seksyen 11 Akta ibu dipinda dengan memotong perkataan
“Pegawai” di mana-mana jua terdapat.

**Pindaan seksyen 15**

**6.** Seksyen 15 Akta ibu dipinda—

_(a) dalam perenggan (2)(g), dengan menggantikan perkataan_

“kontraktor dan akreditasi, pemerakuan dan pendaftaran
pekerja binaan mahir dan penyelia tapak binaan” dengan
perkataan “akreditasi, pemerakuan dan latihan kontraktor
dan personel binaan di bawah Akta ini”;

_(b)_ dengan memotong perkataan “dan” di hujung

perenggan (2)(h); dan

_(c)_ dengan memasukkan selepas perenggan (2)(h) perenggan

yang berikut:

“(ha) wang yang dipungut dan diterima di bawah

seksyen 38c; dan”.

**Pindaan seksyen 20**

**7.** Seksyen 20 Akta ibu dipinda dengan memasukkan selepas
perkataan “Menteri” di mana-mana jua terdapat perkataan “dan
Menteri Kewangan”.

**Pindaan seksyen 21**

**8.** Seksyen 21 Akta ibu dipinda dengan memasukkan selepas
perkataan “Menteri” di mana-mana jua terdapat perkataan “dan
Menteri Kewangan”.

**Pindaan seksyen 22**

**9.** Seksyen 22 Akta ibu dipinda dengan memasukkan selepas
perkataan “Menteri” di mana-mana jua terdapat perkataan “dan
Menteri Kewangan”.


-----

_Lembaga Pembangunan Industri Pembinaan Malaysia_

_(Pindaan)_

**Pindaan seksyen 23**


11


**10.** Seksyen 23 Akta ibu dipinda dengan memasukkan selepas
perkataan “mengambil khidmat” perkataan “atau melantik”.

**Penggantian seksyen 24**

**11.** Akta ibu dipinda dengan menggantikan seksyen 24 dengan
seksyen yang berikut:

“Pewakilan fungsi dan kuasa Lembaga

**24.** (1) Lembaga boleh, tertakluk kepada apa-apa syarat, had
atau sekatan yang difikirkannya patut dikenakan, mewakilkan
mana-mana fungsi dan kuasanya, kecuali kuasa untuk
meminjam wang, memberikan pinjaman, melabur, membuat
peraturan-peraturan, atau kuasa yang dinyatakan di bawah
perenggan 4(2)(c) kepada—

_(a)_ mana-mana anggota Lembaga;

_(b)_ mana-mana jawatankuasa yang ditubuhkan oleh

Lembaga; atau

_(c)_ mana-mana pegawai atau pekhidmat Lembaga,

dan mana-mana fungsi atau kuasa yang diwakilkan sedemikian
boleh dilaksanakan, dijalankan atau ditunaikan oleh anggota,
jawatankuasa, pegawai atau pekhidmat itu, mengikut manamana yang berkenaan, atas nama dan bagi pihak Lembaga.

(2) Sesuatu pewakilan di bawah seksyen ini tidaklah
menghalang Lembaga sendiri daripada melaksanakan atau
menjalankan pada bila-bila masa mana-mana fungsi dan kuasa
yang diwakilkan.”.

**Pindaan Bahagian VI**

**12.** Bahagian VI Akta ibu dipinda dalam kepala, dengan
memasukkan selepas perkataan “PENDAFTARAN” perkataan
“DAN AKREDITASI”.


-----

12 _Rang Undang-Undang_

**Pindaan seksyen 25**

**13.** Seksyen 25 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Tiada seorang pun boleh menjalankan atau
menyiapkan, mengaku janji untuk menjalankan
atau menyiapkan mana-mana kerja pembinaan atau
mengaku dirinya sebagai kontraktor, melainkan jika
dia berdaftar dengan Lembaga dan memegang suatu
perakuan pendaftaran yang sah yang dikeluarkan oleh
Lembaga di bawah Akta ini.”; dan

_(b)_ dengan memasukkan selepas subseksyen (2) subseksyen

yang berikut:

“(3) Lembaga boleh, bagi maksud pendaftaran
kontraktor, mengenakan apa-apa syarat yang
difikirkannya patut.

(4) Lembaga boleh menggantung, membatalkan,
mengembalikan semula atau menolak mana-mana
pendaftaran mana-mana orang di bawah Akta ini.

(5) Seseorang yang terkilan dengan keputusan
Lembaga yang dibuat di bawah subseksyen (4)
boleh, dalam tempoh tiga puluh hari selepas tarikh
keputusan Lembaga dimaklumkan kepadanya, merayu
kepada Menteri secara bertulis terhadap keputusan
itu dan keputusan yang dibuat oleh Menteri adalah
muktamad.”.

**Seksyen baru** **25a**

**14.** Akta ibu dipinda dengan memasukkan selepas seksyen 25
seksyen yang berikut:

“Akreditasi kontraktor

**25a.** (1) Lembaga boleh mengakredit kontraktor mengikut
cara dan bentuk yang ditetapkan di bawah peraturan-peraturan
yang dibuat di bawah Akta ini.


-----

_Lembaga Pembangunan Industri Pembinaan Malaysia_

_(Pindaan)_


13


(2) Lembaga boleh, bagi maksud akreditasi kontraktor
mengenakan apa-apa syarat yang difikirkannya patut.”.

**Pindaan seksyen 26**

**15.** Seksyen 26 Akta ibu dipinda dengan menggantikan perkataan
“yang hendaklah mengandungi nama, alamat perniagaan dan
butir-butir lain kontraktor yang didaftarkan sebagai kontraktor
berdaftar” dengan perkataan “kontraktor berdaftar dan diakredit
di bawah Akta ini”.

**Pindaan seksyen 27**

**16.** Seksyen 27 Akta ibu dipinda—

_(a)_ dalam subseksyen (1)—

(i) dengan memasukkan selepas perkataan “mana
mana orang” perkataan “untuk menzahirkan dan”;
dan

(ii) dengan menggantikan perkataan “mana-mana

kontraktor atau kerja pembinaan” dengan perkataan
“industri pembinaan atau apa-apa yang dikehendaki
di bawah Akta”;

_(b)_ dalam subseksyen (2), dengan menggantikan perkataan

“kepada orang itu di tapak binaan, tempat kerjanya atau
di kediamannya” dengan perkataan “melalui penyampaian
kendiri atau secara pos berdaftar”;

_(c)_ dalam subseksyen (3), dengan memasukkan selepas perkataan

“maklumat” perkataan “dizahirkan atau”; dan

_(d) dalam subseksyen (4), dengan memasukkan selepas_

perkataan “maklumat” perkataan “di bawah seksyen
ini”.


-----

14 _Rang Undang-Undang_

**Penggantian seksyen 29**

**17.** Akta ibu dipinda dengan menggantikan seksyen 29 dengan
seksyen yang berikut:

“Penalti bagi menjalankan kerja pembinaan tanpa

**didaftarkan**

**29. Mana-mana orang yang melanggar subseksyen 25(1)**
melakukan suatu kesalahan dan apabila disabitkan, boleh
didenda tidak kurang daripada sepuluh ribu ringgit tetapi
tidak melebihi satu ratus ribu ringgit.”.

**Pindaan seksyen 30**

**18.** Seksyen 30 Akta ibu dipinda—

_(a)_ dalam nota bahu, dengan memotong perkataan “kepada

kontraktor tidak berdaftar”;

_(b)_ dengan menggantikan subseksyen (1) dengan subseksyen

yang berikut:

“(1) Jika Lembaga mendapati bahawa kerja pembinaan
sedang dijalankan atau telah disiapkan, atau telah diaku
janji untuk dijalankan atau disiapkan oleh mana-mana
orang yang tidak berdaftar dengan Lembaga di bawah
Akta ini, Lembaga hendaklah melalui notis bertulis yang
disampaikan kepada orang itu menghendaki orang itu
untuk berhenti daripada memulakan atau meneruskan
kerja pembinaan atau daripada mengaku janji untuk
menjalankan atau menyiapkan kerja pembinaan itu,
dengan atau tanpa syarat.”;

_(c)_ dengan memasukkan selepas subseksyen (1) subseksyen

yang berikut:

“(1 a) Jika Lembaga mendapati bahawa kerja
pembinaan sedang dijalankan atau disiapkan, atau
telah diaku janji untuk dijalankan atau disiapkan,
oleh seorang kontraktor berdaftar berlanggaran dengan
mana-mana peruntukan Akta ini, Lembaga boleh,
melalui notis bertulis yang disampaikan kepada orang
itu, menghendaki orang itu untuk berhenti daripada
memulakan atau meneruskan kerja pembinaan atau


-----

_Lembaga Pembangunan Industri Pembinaan Malaysia_

_(Pindaan)_


15


mengaku janji untuk menjalankan atau menyiapkan
kerja pembinaan itu dengan atau tanpa syarat.”; dan

_(d) dalam subseksyen (2)—_

(i) dengan memasukkan selepas perkataan “subseksyen

(1)” perkataan “atau subseksyen (1a)”; dan

(ii) dengan menggantikan perkataan “boleh didenda

tidak melebihi lima ratus ringgit, dan dalam
hal kesalahan yang berterusan, didenda tidak
melebihi lima ratus ringgit” dengan perkataan
“boleh didenda tidak melebihi lima ribu ringgit
dan dalam hal kesalahan yang berterusan, didenda
tidak melebihi satu ribu ringgit”.

**Pindaan seksyen 31**

**19.** Akta ibu dipinda dengan menggantikan seksyen 31 dengan
seksyen yang berikut:

“Kontraktor tertakluk kepada Akta ini

**31.** Tiap-tiap kontraktor, sama ada berdaftar di bawah Akta
ini atau tidak, adalah tertakluk kepada Akta ini.”.

**Penggantian Bahagian VII**

**20.** Akta ibu dipinda dengan menggantikan Bahagian VII dengan
Bahagian yang berikut:

“Bahagian VII

PENDAFTARAN, AKREDITASI, PEMERAKUAN DAN LATIHAN

PERSONEL BINAAN

**Tafsiran**

**32. Bagi maksud Bahagian ini, “tred” ertinya tred atau**
pekerjaan yang pada kebiasaannya dikaitkan dengan pekerja
binaan mahir.


-----

16 _Rang Undang-Undang_

**Pendaftaran personel binaan**

**33.** (1) Seseorang tidak boleh terlibat atau diambil atau
mengaku janji untuk terlibat atau diambil sebagai personel
binaan melainkan jika dia berdaftar dengan Lembaga dan
memegang suatu perakuan pendaftaran yang sah yang
dikeluarkan oleh Lembaga di bawah Akta ini.

(2) Subseksyen (1) tidaklah terpakai bagi mana-mana
personel binaan yang mempunyai kelayakan profesional dan
berdaftar di bawah mana-mana undang-undang bertulis.

(3) Lembaga hendaklah menyimpan dan menyenggarakan
suatu Daftar yang hendaklah mengandungi nama, alamat, tred,
kemahiran dan butir-butir lain personel binaan berdaftar.

(4) Seseorang yang melanggar subseksyen (1) melakukan
suatu kesalahan dan boleh, apabila disabitkan, didenda tidak
melebihi lima ribu ringgit.

**Akreditasi dan pemerakuan penyelia tapak binaan dan**
**pekerja binaan mahir**

**33a. (1) Tiada penyelia tapak binaan atau pekerja binaan**
mahir boleh terlibat atau diambil, atau mengaku janji untuk
terlibat atau diambil sebagai penyelia tapak binaan atau pekerja
binaan mahir melainkan jika dia diakredit dan diperakukan
oleh Lembaga dan memegang suatu perakuan yang sah yang
dikeluarkan oleh Lembaga di bawah Akta ini.

(2) Bagi maksud Akta ini, pekerja binaan mahir adalah
sebagaimana yang dinyatakan dalam Jadual Ketiga.

(3) Menteri boleh, melalui perintah yang disiarkan dalam
_Warta, meminda Jadual Ketiga._

(4) Lembaga hendaklah menyimpan dan menyenggarakan
suatu Daftar yang hendaklah mengandungi nama, alamat,
tred, kemahiran dan butir-butir lain penyelia tapak binaan dan
pekerja binaan mahir yang diakreditkan dan diperakukan.


-----

_Lembaga Pembangunan Industri Pembinaan Malaysia_

_(Pindaan)_


17


(5) Seseorang yang melanggar subseksyen (1) melakukan
suatu kesalahan dan boleh, apabila disabitkan, didenda tidak
melebihi lima ribu ringgit.

(6) Mana-mana orang yang mengambil mana-mana penyelia
tapak binaan atau pekerja binaan mahir yang tidak diakreditkan
dan diperakukan oleh Lembaga untuk menjalankan apa-apa
kerja pembinaan melakukan suatu kesalahan dan boleh, apabila
disabitkan, didenda tidak melebihi lima ribu ringgit.

**Institusi latihan, dsb.**

**33b.** (1) Lembaga, bagi maksud latihan, akreditasi dan
pemerakuan personel binaan boleh—

_(a) menubuhkan, memajukan, dan mengakredit institusi_

latihan;

_(b)_ menubuhkan suatu badan untuk menjalankan penilaian

atau penaksiran atau untuk menjalankan pemeriksaan
ke atas institusi latihan itu;

_(c)_ menubuhkan suatu badan untuk membangunkan,

memantau dan mengubahsuaikan kurikulum kursus
pengajian, standard dan program latihan yang
ditawarkan oleh institusi latihan itu;

_(d)_ memberikan pengiktirafan rasmi dan jaminan bertulis

termasuk mengawardkan perakuan atau apa-apa
kelayakan lain kepada institusi latihan itu;

_(e)_ menggantung atau membatalkan akreditasi institusi

latihan kerana melanggar atau tidak mematuhi syarat
akreditasi; dan

_(f)_ melakukan apa-apa benda lain yang disifatkan suai

manfaat atau perlu oleh Lembaga bagi maksud
Bahagian ini.”.


-----

18 _Rang Undang-Undang_

**Bahagian baru** **VIIa**

**21.** Akta ibu dipinda dengan memasukkan selepas Bahagian VII
Bahagian yang berikut:

“Bahagian VIIa

STANDARD DAN KOD AMALAN DALAM INDUSTRI PEMBINAAN

**Lembaga hendaklah memperakukan bahan binaan**

**33c.** (1) Lembaga hendaklah, mengikut cara yang ditentukan
oleh Lembaga, memperakukan bahan binaan yang digunakan
dalam industri pembinaan dan yang dinyatakan dalam Jadual
Keempat mengikut standard yang dinyatakan dalam Jadual
itu.

(2) Menteri boleh, melalui perintah yang disiarkan dalam
_Warta, meminda Jadual Keempat._

(3) Lembaga boleh menyimpan dan menyenggarakan suatu
Daftar mengenai butir-butir dan rekod kesemua bahan binaan
yang diperakukan.

(4) Lembaga boleh, bagi maksud pemerakuan di bawah
subseksyen (1), mengenakan syarat yang difikirkannya
patut.

(5) Lembaga boleh menggantung, membatalkan,
mengembalikan semula atau menolak pemerakuan dalam
hal keadaan yang ditentukan oleh Lembaga.

**Berurusan dengan bahan binaan yang tidak**
**diperakukan**

**33d. (1) Seseorang tidak boleh berurusan atau mengaku**
janji untuk berurusan, sama ada secara langsung atau tidak
langsung, dengan bahan binaan yang dinyatakan dalam Jadual
Keempat melainkan jika bahan binaan itu telah diperakukan
oleh Lembaga.


-----

_Lembaga Pembangunan Industri Pembinaan Malaysia_

_(Pindaan)_


19


(2) Mana-mana orang yang berurusan atau mengaku janji
untuk berurusan dengan bahan binaan yang dinyatakan dalam
Jadual Keempat tanpa pemerakuan Lembaga melakukan suatu
kesalahan dan boleh, apabila disabitkan, didenda tidak kurang
daripada sepuluh ribu ringgit tetapi tidak melebihi lima ratus
ribu ringgit.

**Notis oleh Lembaga bagi orang yang berurusan dengan**
**bahan binaan yang tidak diperakukan**

**33e. (1) Jika mana-mana bahan binaan yang tidak diperakukan**
mengikut Akta ini sedang diuruskan atau sedang diakui janji
untuk diuruskan oleh atau akan diuruskan oleh mana-mana
orang, Lembaga boleh, melalui notis dalam bentuk yang
ditetapkan, menyampaikan kepada orang itu menghendaki
orang itu supaya berhenti memulakan atau meneruskan,
melibatkan diri dalam atau terlibat dalam atau mengaku janji
untuk melibatkan diri atau terlibat dalam berurusan dengan
bahan binaan yang tidak diperakukan itu.

(2) Mana-mana orang yang tidak mematuhi kehendak
notis di bawah subseksyen (1) melakukan suatu kesalahan
dan boleh, apabila disabitkan, didenda tidak melebihi lima
puluh ribu ringgit dan dalam hal kesalahan yang berterusan,
boleh didenda tidak melebihi lima ratus ringgit bagi setiap
hari atau sebahagian daripada sehari yang kesalahan itu
berterusan selepas sabitan.

**Kod amalan bagi industri pembinaan**

**33f.** Lembaga atau mana-mana badan lain yang diberi
kuasa oleh undang-undang boleh, dari semasa ke semasa,
merumuskan, membangunkan, menyemak semula dan
meluluskan mana-mana kod amalan yang sesuai dan perlu
bagi industri pembinaan.”.


-----

20 _Rang Undang-Undang_

**Pindaan seksyen 34**

**22.** Akta ibu dipinda dengan menggantikan seksyen 34 dengan
seksyen yang berikut:

“Pengenaan levi

**34.** (1) Tiap-tiap kontraktor hendaklah mengisytiharkan dan
mengemukakan kepada Lembaga, mengikut cara yang ditetapkan
oleh Lembaga, apa-apa kontrak yang telah diawardkan
kepadanya mengenai apa-apa kerja pembinaan.

(2) Bagi tiap-tiap kontrak yang disebut dalam subseksyen
(1), sama ada disetemkan atau tidak, yang mempunyai jumlah
kontrak yang melebihi lima ratus ribu ringgit, kontraktor
hendaklah bertanggungan untuk membayar kepada Lembaga
suatu levi pada kadar suku peratus daripada jumlah kontrak
itu.

(3) Tiap-tiap kontraktor hendaklah menzahirkan sepenuhnya
kepada Lembaga semua fakta dan hal keadaan yang menyentuh
liabilitinya untuk membayar levi itu.

(4) Lembaga hendaklah memberitahu kontraktor amaun levi
yang kena dibayar dalam apa-apa tempoh yang ditetapkan
oleh Lembaga dan pemberitahuan oleh Lembaga itu hendaklah
menjadi keterangan _prima facie tentang amaun levi yang_
kena dibayar oleh kontraktor.

(5) Menteri boleh, melalui perintah yang disiarkan
dalam _Warta, mengubah kadar levi yang dinyatakan dalam_
subseksyen (2).

(6) Dalam keadaan apabila terdapat lebih daripada seorang
kontraktor yang merupakan pihak kepada suatu kontrak yang
disebut dalam subseksyen (1), setiap dan tiap-tiap kontraktor
itu adalah bertanggungan bersesama dan berasingan untuk
membayar levi itu, melainkan jika dibuktikan sebaliknya
sehingga memuaskan hati Lembaga.

(7) Jika Lembaga mempunyai sebab untuk mempercayai
bahawa mana-mana syarat dalam mana-mana kontrak yang


-----

_Lembaga Pembangunan Industri Pembinaan Malaysia_

_(Pindaan)_


21


disebut dalam subseksyen (1) mempunyai kesan secara
langsung atau tidak langsung yang—

_(a)_ mengubah jumlah kontrak yang dikenakan levi yang

kena dibayar atau yang jika tidak kerana itu akan
menjadi kena dibayar;

_(b) melepaskan mana-mana orang daripada apa-apa liabiliti_

yang telah timbul atau yang jika tidak kerana itu
akan timbul untuk membayar levi itu;

_(c) menghindari atau mengelakkan daripada apa-apa_

kewajipan atau liabiliti yang dikenakan atau yang
jika tidak kerana itu akan dikenakan ke atas manamana orang oleh Akta ini; atau

_(d) menghalang atau mencegah kuat kuasa Akta ini dalam_

mana-mana hal,

Lembaga boleh, tanpa menjejaskan kesahan yang dipunyainya
dalam apa-apa hal lain atau bagi apa-apa maksud, untuk tidak
mengambil kira atau untuk mengubah syarat itu dan membuat
apa-apa penyesuaian sebagaimana yang difikirkannya patut,
dengan tujuan untuk mengurangkan keseluruhan atau manamana bahagian kesan langsung atau tidak langsung syarat
sedemikian dalam kontrak itu.

(8) Pada menjalankan kuasanya di bawah subseksyen (7),
Lembaga boleh—

_(a) menganggap nilai keseluruhan mana-mana kerja_

pembinaan atau mana-mana bahagian daripadanya
sebagai nilai bagi jumlah kontrak;

_(b) membuat apa-apa pengiraan atau pindaan mengenai_

apa-apa nilai mana-mana kerja pembinaan atau kontrak
sebagaimana yang perlu untuk menyemak semula
liabiliti mana-mana orang untuk membayar levi
atau mengenakan apa-apa liabiliti untuk membayar
levi ke atas mana-mana orang mengikut penjalanan
kuasa itu olehnya; dan

_(c) membuat apa-apa pindaan sebagaimana yang perlu_

bagi menyemak semula liabiliti mana-mana orang
untuk membayar levi atau mengenakan apa-apa
liabiliti untuk membayar levi ke atas mana-mana
orang mengikut penjalanan kuasa itu olehnya.


-----

22 _Rang Undang-Undang_

(9) Jika seseorang kontraktor tidak membayar apa-apa
levi yang kena dibayar dalam tempoh yang ditetapkan oleh
Lembaga, kontraktor itu melakukan suatu kesalahan dan boleh,
apabila disabitkan, didenda tidak melebihi lima puluh ribu
ringgit atau empat kali ganda amaun levi yang kena dibayar
itu, mengikut mana-mana yang lebih tinggi.

(10) Seseorang kontraktor yang melanggar subseksyen (1) atau
(3) melakukan suatu kesalahan dan boleh, apabila disabitkan,
didenda tidak melebihi lima puluh ribu ringgit.”.

**Seksyen baru** **34a**

**23.** Akta ibu dipinda dengan memasukkan selepas seksyen 34
seksyen yang berikut:

“Levi kena dibayar sebagai hutang sivil yang kena dibayar

**kepada Lembaga**

**34a.** Walau apa pun mana-mana undang-undang bertulis
yang lain, amaun apa-apa levi yang kena dibayar di bawah
Bahagian ini boleh didapatkan kembali sebagai hutang sivil
yang kena dibayar kepada Lembaga.”.

**Bahagian baru** **VIIIa**

**24.** Akta ibu dipinda dengan memasukkan selepas Bahagian VIII
Bahagian yang berikut:

“Bahagian VIIIa

KEWAJIPAN KONTRAKTOR

**Kewajipan kontraktor**

**34b. (1) Seseorang kontraktor yang mengusahakan apa-apa**
kerja pembinaan hendaklah—

_(a) memberitahu dan mengemukakan kepada Lembaga_

apa-apa maklumat dan dokumen, termasuk apaapa dokumen sokongan yang berhubungan dengan
kerja pembinaan itu, sama ada baru atau sebaliknya,
mengikut Akta ini;


-----

_Lembaga Pembangunan Industri Pembinaan Malaysia_

_(Pindaan)_


23


_(b) memastikan kerja pembinaan dijalankan mengikut_

peruntukan Akta ini, mana-mana peraturan, terma
dan syarat yang dikenakan oleh Lembaga dan manamana undang-undang bertulis yang lain; dan

_(c) memastikan keselamatan bangunan dan kerja pembinaan_

sama ada semasa atau selepas kerja pembinaan.

(2) Bagi maksud seksyen ini, “memastikan keselamatan
bangunan dan kerja pembinaan” ertinya memastikan bahawa
mana-mana bangunan atau kerja pembinaan yang sedang
dijalankan atau telah dijalankan dengan apa-apa cara
yang—

_(a) tidak menyebabkan, atau mengancam untuk_

menyebabkan risiko kecederaan kepada mana-mana
orang atau kerosakan kepada apa-apa harta; atau

_(b) tidak menyebabkan atau mengancam untuk menyebabkan_

keruntuhan keseluruhan atau sebahagian—

(i) bangunan yang berkenaan dengannya kerja

pembinaan itu sedang dijalankan atau telah
dijalankan; atau

(ii) apa-apa bangunan, jalan atau pembentukan

semula jadi yang bertentangan, selari,
bersebelahan atau rapat dengan mana-mana
bahagian bangunan atau kerja pembinaan
itu.

**Pelanggaran kewajipan oleh kontraktor**

**34c. (1) Jika Lembaga berpendapat bahawa seseorang**
kontraktor telah melanggar mana-mana kewajipannya
di bawah subseksyen 34b(1), Lembaga boleh membuat sama
ada salah satu atau semua yang berikut:

_(a) mengambil orang yang berkelayakan atau pakar_

untuk menjalankan apa-apa penyiasatan dan ujian
sebagaimana yang perlu dan untuk menasihati
Lembaga tentang semua perkara yang berhubungan
dengan keselamatan bangunan yang berkenaan
dengannya kerja pembinaan sedang dijalankan atau
telah dijalankan;


-----

24 _Rang Undang-Undang_

_(b) mengenakan ke atas kontraktor itu, semua atau mana-_

mana arahan dalam subseksyen (2);

_(c) mengenakan penalti yang tidak melebihi lima ratus_

ribu ringgit ke atas kontraktor itu.

(2) Lembaga boleh, bagi maksud keselamatan awam atau
mencegah apa-apa situasi yang disebut dalam subseksyen
34b(2), mengeluarkan suatu arahan bertulis kepada kontraktor
kerja pembinaan itu, supaya kontraktor itu—

_(a) serta-merta menghentikan kerja pembinaan itu;_

_(b)_ menjalankan atau menyebabkan supaya dijalankan

dengan kos kepada kontraktor apa-apa pemeriksaan
sebagaimana yang ditentukan oleh Lembaga;

_(c)_ menjalankan atau menyebabkan supaya dijalankan

dengan kos kepada kontraktor apa-apa kerja pembinaan
sebagaimana yang ditentukan oleh Lembaga;

_(d) memusnahkan atau menyebabkan supaya dimusnahkan_

dengan kos kepada kontraktor bangunan yang cacat,
atau apa-apa kegagalan atau kejadian lain yang
berlaku yang berkenaan dengannya kerja pembinaan
itu sedang dijalankan atau telah dijalankan atau manamana bahagian daripadanya, dan mengalihkan apaapa sisa runtuhan akibat pemusnahan itu; atau

_(e) membatalkan atau menggantung pendaftaran kontraktor_

itu yang diberikan di bawah Akta ini.

(3) Jika mana-mana kontraktor tidak mematuhi arahan yang
dikeluarkan oleh Lembaga di bawah seksyen ini dalam masa
yang dinyatakan, Lembaga boleh menjalankan arahan itu
mengikut apa-apa cara yang difikirkan patut oleh Lembaga
dan mendapatkan dalam mahkamah yang berbidang kuasa
berwibawa, sebagai hutang yang kena dibayar kepada Lembaga,
semua perbelanjaan yang dilakukan dengan munasabah oleh
Lembaga dalam berbuat demikian daripada kontraktor itu.

(4) Tanpa menjejaskan hak Lembaga untuk menjalankan
kuasanya di bawah subseksyen (3), mana-mana kontraktor
yang tanpa alasan yang munasabah, tidak mematuhi manamana arahan yang dikeluarkan kepadanya di bawah subseksyen
(2) melakukan suatu kesalahan dan boleh, apabila disabitkan


-----

_Lembaga Pembangunan Industri Pembinaan Malaysia_

_(Pindaan)_


25


didenda tidak melebihi lima ratus ribu ringgit dan berkenaan
dengan ketidakpatuhan yang berterusan, dikenakan denda
tambahan tidak melebihi sepuluh ribu ringgit bagi setiap hari
atau sebahagian daripada sehari yang kesalahan itu berterusan
selepas sabitan.

(5) Mana-mana kontraktor yang kepadanya suatu arahan
di bawah subseksyen (2) telah dikeluarkan, semasa arahan itu
berkuat kuasa, hendaklah mempamerkan suatu salinan arahan
itu pada tiap-tiap pintu masuk bangunan yang dengannya
arahan itu berhubungan, dan salinan itu hendaklah dipamerkan
dengan cara yang boleh dibaca dengan mudah oleh orang
di luar bangunan itu.

(6) Mana-mana kontraktor yang melanggar subseksyen (5)
melakukan suatu kesalahan di bawah Akta ini.

(7) Lembaga boleh memerintahkan kontraktor kerja
pembinaan yang dinyatakan dalam subseksyen (1) untuk
membayar atau membayar balik kepada Lembaga, keseluruhan
atau sebahagian daripada perbelanjaan yang dilakukan oleh
Lembaga bagi pengambilan orang yang berkelayakan atau
pakar di bawah perenggan (1)(a) dan sekiranya kontraktor
tidak membayar amaun yang kena dibayar itu, Lembaga
boleh mendapatkan dalam mahkamah yang berbidang kuasa
berwibawa, sebagai suatu hutang yang kena dibayar kepada
Lembaga, sekian banyak amaun yang kena dibayar oleh
kontraktor itu.

**Kematian yang disebabkan oleh pelanggaran kewajipan**
**oleh kontraktor**

**34d. (1) Mana-mana kontraktor yang melanggar kewajipannya**
di bawah perenggan 34b(1)(c), dan yang pelanggaran kewajipan
itu menyebabkan kematian, melakukan suatu kesalahan dan
boleh, apabila disabitkan, didenda tidak melebihi lima ratus
ribu ringgit atau dipenjarakan selama tempoh tidak melebihi
dua tahun atau kedua-duanya.

(2) Seksyen 34c terpakai bagi seksyen ini kecuali perenggan
34c(1)(c).


-----

26 _Rang Undang-Undang_

(3) Suatu kesalahan di bawah seksyen ini hendaklah menjadi
kesalahan boleh tangkap bagi maksud Kanun Tatacara Jenayah

[Akta 593].

**Kewajipan orang yang menguruskan atau mengawal**
**tapak pembinaan**

**34e.** (1) Mana-mana orang yang mempunyai hak dan kuasa
untuk menguruskan atau mengawal mana-mana tapak pembinaan
hendaklah mempunyai kewajipan untuk memastikan, setakat
yang munasabah dapat dilaksanakan, bahawa tapak pembinaan
dan cara-cara memasuki dan keluar dari tapak pembinaan itu
adalah selamat dan tidak berbahaya kepada kesihatan.

(2) Kewajipan di bawah subsekyen (1) hanya terpakai
berhubungan dengan perkara yang orang itu mempunyai hak
dan kuasa untuk menguruskan atau mengawal.

(3) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi lima puluh ribu ringgit atau
dipenjarakan selama tempoh tidak melebihi dua tahun atau
kedua-duanya.”.

**Penggantian Bahagian IX**

**25.** Akta ibu dipinda dengan menggantikan Bahagian IX dengan
Bahagian yang berikut:

“Bahagian IX

PENGUATKUASAAN DAN PENYIASATAN

**Pemberiankuasaan kepada pegawai**

**35.** Pengerusi boleh, secara bertulis, memberi kuasa mana-mana
pegawai Lembaga untuk menjalankan kuasa penguatkuasaan
di bawah Akta ini.


-----

_Lembaga Pembangunan Industri Pembinaan Malaysia_

_(Pindaan)_

**Kuasa penyiasatan**


27


**35a.** (1) Seseorang pegawai diberi kuasa hendaklah mempunyai
segala kuasa yang perlu untuk menjalankan penyiasatan di
bawah Akta ini.

(2) Apabila selesai penyiasatannya, pegawai diberi kuasa
hendaklah serta-merta memberikan segala maklumat yang
berhubungan dengan pelakuan mana-mana kesalahan kepada
seorang pegawai yang menjaga suatu balai polis dan seorang
pegawai polis boleh, dengan waran, menangkap mana-mana
orang yang mungkin telah melakukan suatu kesalahan di
bawah Akta ini atau mana-mana peraturan yang dibuat di
bawahnya.

**Kad kuasa**

**35b.** (1) Pengerusi hendaklah mengeluarkan kepada setiap
pegawai diberi kuasa suatu kad kuasa yang hendaklah
ditandatangani oleh Pengerusi.

(2) Bilamana pegawai sedemikian menjalankan mana-mana
kuasa di bawah Akta ini, dia hendaklah, apabila diminta,
mengemukakan kepada orang yang terhadapnya kuasa itu
sedang dijalankan kad kuasa yang dikeluarkan kepadanya di
bawah subseksyen (1).

**Penggeledahan dan penyitaan dengan waran**

**35c.** (1) Jika ternyata pada seorang Majistret, berdasarkan
maklumat bertulis secara bersumpah dan selepas apa-apa
siasatan sebagaimana yang difikirkan perlu oleh Majistret itu
bahawa terdapat sebab yang munasabah untuk mempercayai
bahawa—

_(a) mana-mana premis atau tapak pembinaan telah_

digunakan atau akan digunakan bagi; atau

_(b) terdapat dalam mana-mana premis atau tapak_

pembinaan, keterangan yang perlu kepada pengendalian
penyiasatan terhadap,


-----

28 _Rang Undang-Undang_

pelakuan sesuatu kesalahan di bawah Akta ini atau manamana peraturan atau kaedah yang dibuat di bawah Akta ini,
Majisret itu boleh mengeluarkan suatu waran yang memberi
kuasa seorang pegawai diberi kuasa yang dinamakan dalamnya,
pada bila-bila masa yang munasabah pada waktu siang atau
malam dan dengan atau tanpa bantuan untuk memasuki premis
atau tapak pembinaan itu dan jika perlu dengan menggunakan
kekerasan.

(2) Tanpa menjejaskan keluasan subseksyen (1), waran
yang dikeluarkan oleh Majistret boleh memberi kuasa pegawai
diberi kuasa untuk—

_(a)_ menggeledah dan menyita apa-apa bahan binaan,

kelengkapan, alatan, buku, rekod, dokumen, dokumen
berkomputer, barang atau benda lain yang dengan
semunasabahnya dipercayai memberikan keterangan
mengenai pelakuan kesalahan itu;

_(b) mengambil sampel apa-apa bahan binaan atau benda_

yang dijumpai di premis atau tapak pembinaan itu
bagi maksud menentukan, dengan ujian atau selainnya,
sama ada kesalahan itu telah dilakukan;

_(c) membuat salinan atau mengambil cabutan daripada_

mana-mana buku, rekod, dokumen, dokumen
berkomputer, barang atau benda lain yang dijumpai
di premis atau tapak pembinaan itu; dan

_(d)_ mengarahkan bahawa premis atau tapak pembinaan

itu atau mana-mana bahagian daripadanya atau apaapa benda di dalamnya, hendaklah dibiarkan tanpa
disentuh, sama ada secara am atau khusus, dengan
melekatkan suatu lak.

(3 Seseorang pegawai diberi kuasa yang memasuki manamana premis atau tapak pembinaan di bawah seksyen ini boleh
membawa bersamanya mana-mana orang dan kelengkapan
lain sebagaimana yang difikirkannya perlu.

(4) Seseorang pegawai diberi kuasa boleh, pada menjalankan
kuasanya di bawah seksyen ini, jika perlu—

_(a) memecah buka mana-mana pintu luar atau dalam premis_

atau tapak pembinaan itu atau apa-apa halangan ke
premis atau tapak pembinaan itu untuk masuk ke
dalam premis atau tapak pembinaan itu;


-----

_Lembaga Pembangunan Industri Pembinaan Malaysia_

_(Pindaan)_


29


_(b) mengalihkan dengan kekerasan apa-apa halangan_

kepada kemasukan, penggeledahan, penyitaan atau
pengalihan yang pegawai diberi kuasa itu diberi
kuasa untuk melaksanakannya di bawah seksyen
ini; dan

_(c) menahan mana-mana orang yang di dalam premis_

atau tapak pembinaan itu sehingga penggeledahan
itu selesai.

(5) Jika, oleh sebab jenis, saiz atau amaunnya, adalah
tidak munasabah untuk mengalihkan apa-apa bahan binaan,
kelengkapan, alatan, buku, rekod, dokumen, dokumen
berkomputer, borang atau benda lain yang disita di bawah
seksyen ini, pegawai diberi kuasa itu hendaklah, dengan
apa-apa cara, mengelak bahan binaan, kelengkapan, alatan,
buku, rekod, dokumen, dokumen berkomputer, borang atau
benda lain itu di premis atau tapak pembinaan yang di
dalamnya bahan binaan, kelengkapan, alatan, buku, rekod,
dokumen, dokumen berkomputer, artikel atau benda lain itu
dijumpai.

**Penggeledahan dan penyitaan tanpa waran**

**35d.** Seseorang pegawai diberi kuasa, selepas menerima
maklumat, yang mempunyai sebab munasabah untuk
mempercayai bahawa oleh sebab kelengahan dalam mendapatkan
suatu waran geledah di bawah seksyen 35c—

_(a) penyiasatan itu akan terjejas;_

_(b) matlamat kemasukan itu akan terkecewa;_

_(c) mana-mana bahan binaan, kelengkapan, alatan, buku,_

rekod, dokumen, dokumen berkomputer, borang
atau benda lain yang dipercayai dengan munasabah
memberikan keterangan bagi pelakuan kesalahan
yang diminta itu boleh dipindahkan atau diganggu;
atau

_(d) keterangan yang diminta itu boleh diganggu atau_

dimusnahkan,


-----

30 _Rang Undang-Undang_

boleh menjalankan berkenaan dengan premis atau tapak
pembinaan itu, segala kuasa yang disebut dalam seksyen
35c dengan sepenuhnya dan secukupnya seolah-olah dia
diberi kuasa untuk berbuat demikian oleh suatu waran yang
dikeluarkan di bawah seksyen itu.

**Pemeriksaan atau pengujian bahan binaan, dsb., yang**
**disita**

**35e.** (1) Jika terdapat keperluan untuk menguji mana-mana
bahan binaan atau apa-apa benda lain yang disita di premis
atau tapak pembinaan di bawah Akta ini, adalah mencukupi
dengan hanya menguji suatu sampel yang tidak melebihi lima
peratus daripada nilai atau berat bahan binaan atau benda
yang dijumpai di premis atau tapak pembinaan itu.

(2) Mahkamah hendaklah menganggap bahawa bahan binaan
atau apa-apa benda lain yang dijumpai di premis atau tapak
pembinaan itu adalah yang sama jenis, kuantiti dan kualiti
dengan bahan binaan atau apa-apa benda lain yang disita.

**Pelantikan juruanalisis**

**35f. Lembaga boleh melantik mana-mana orang yang**
berkelayakan untuk menjadi juruanalisis bagi maksud
menjalankan suatu analisis terhadap mana-mana bahan binaan
atau mana-mana benda lain dan untuk memperakukan keadaan,
jenis, kaedah pengilangan, kualiti, standard dan grednya.

**Perakuan analisis**

**35g.** (1) Suatu perakuan analisis yang ditandatangani oleh
seorang juruanalisis hendaklah, apabila dikemukakan oleh
Lembaga dalam mana-mana perbicaraan di bawah Akta ini,
menjadi keterangan yang mencukupi mengenai fakta yang
dinyatakan dalam perakuan itu melainkan jika tertuduh
menghendaki supaya juruanalisis itu dipangil sebagai seorang
saksi, dan dalam hal itu dia hendaklah memberikan notis
bertulis kepada Lembaga tidak kurang daripada tiga hari
genap sebelum permulaan perbicaraan itu.


-----

_Lembaga Pembangunan Industri Pembinaan Malaysia_

_(Pindaan)_


31


(2) Jika Lembaga berhasrat untuk memberikan apaapa perakuan yang disebut dalam subseksyen (1) sebagai
keterangan, Lembaga hendaklah menyerahkan suatu salinan
perakuan itu kepada tertuduh tidak kurang daripada sepuluh
hari genap sebelum permulaan perbicaraan itu.

**Kuasa untuk memasuki premis**

**35h.** Walau apa pun seksyen 35c dan 35d, seorang pegawai
diberi kuasa boleh pada bila-bila masa memasuki mana-mana
premis atau tapak pembinaan bagi maksud—

_(a) memeriksa apa-apa bahan binaan, kelengkapan, alatan,_

buku, rekod, dokumen, dokumen berkomputer, barang
atau benda lain sebagaimana yang difikirkan perlu
oleh pegawai diberi kuasa itu;

_(b) menentusahkan ketepatan rekod atau pernyataan_

maklumat yang diberikan kepada pegawai diberi
kuasa atau kepada Lembaga; atau

_(c) memungut sampel yang dikehendaki di bawah Akta_

ini.

**Pemeriksaan orang**

**35i.** Tiada seorang pun boleh diperiksa kecuali oleh seorang
yang lain yang sama jantinanya dengannya, dan pemeriksaan
itu hendaklah dijalankan dengan penuh kesopanan.

**Capaian kepada data berkomputer**

**35j.** (1) Seseorang pegawai diberi kuasa yang menjalankan
penggeledahan di bawah Akta ini hendaklah diberi capaian
kepada data berkomputer sama ada yang disimpan dalam
suatu komputer atau selainnya.

(2) Bagi maksud seksyen ini, capaian hendaklah diberikan
dengan kata laluan, kod penyulitan, kod penyahsulitan,
perisian atau perkakasan yang perlu dan apa-apa cara lain
yang dikehendaki untuk membolehkan pemahaman data
berkomputer itu.


-----

32 _Rang Undang-Undang_

**Waran boleh diterima walau apa pun kecacatan**

**35k.** Sesuatu waran penggeledahan yang dikeluarkan di bawah
Akta ini adalah sah dan boleh dikuatkuasakan walau apa
pun apa-apa kecacatan, kesilapan atau peninggalan dalamnya
atau dalam permohonan bagi waran itu dan mana-mana
bahan binaan, kelengkapan, alatan, buku, rekod, dokumen,
dokumen berkomputer, barang atau benda lain yang dijumpai
di premis atau tapak pembinaan di bawah waran itu boleh
diterima sebagai keterangan dalam mana-mana prosiding di
bawah Akta ini.

**Senarai benda yang disita**

**35l.** (1) Jika apa-apa penyitaan dibuat di bawah Bahagian
ini, pegawai diberi kuasa hendaklah menyediakan suatu senarai
bahan binaan, kelengkapan, alatan, buku, rekod, dokumen,
dokumen berkomputer, barang dan benda lain yang disita dan
mengenai premis atau tapak pembinaan yang di dalamnya ia
dijumpai dan hendaklah menandatangani senarai itu.

(2) Suatu salinan senarai yang disediakan mengikut
subseksyen (1) hendaklah diserahkan dengan serta merta
kepada penduduk premis atau tapak pembinaan di mana
bahan binaan, kelengkapan, alatan, buku, rekod, dokumen,
dokumen berkomputer, barang atau benda lain itu dijumpai
atau kepada ejen atau pekhidmatnya di premis atau tapak
pembinaan itu.

(3) Jika premis atau tapak pembinaan itu tidak diduduki,
pegawai diberi kuasa itu hendaklah, bila-bila masa mungkin,
menampalkan suatu senarai kesemua yang disita itu di tempat
yang mudah dilihat di premis atau tapak pembinaan itu.

**Kuasa untuk menghendaki kehadiran orang yang**
**mengetahui kes**

**35m.** (1) Seseorang pegawai diberi kuasa yang membuat
penyiasatan di bawah Akta ini boleh melalui arahan bertulis
menghendaki mana-mana orang yang pada hemat pegawai
diberi kuasa itu mengetahui fakta dan hal keadaan kes itu
supaya hadir di hadapannya, dan orang itu hendaklah hadir
sebagaimana dikehendaki.


-----

_Lembaga Pembangunan Industri Pembinaan Malaysia_

_(Pindaan)_


33


(2) Jika mana-mana orang enggan hadir sebagaimana yang
dikehendaki, pegawai diberi kuasa itu boleh melaporkan
keengganannya itu kepada Majistret yang hendaklah
mengeluarkan suatu saman untuk memastikan kehadiran orang
itu sebagaimana yang dikehendaki oleh arahan yang dibuat
di bawah subseksyen (1).

**Pemeriksaan orang yang mengetahui kes**

**35n.** (1) Seseorang pegawai diberi kuasa yang membuat
penyiasatan di bawah Akta ini boleh memeriksa secara lisan
mana-mana orang yang dijangkakan mengetahui fakta dan
hal keadaan kes itu.

(2) Orang yang diperiksa di bawah subseksyen (1) itu
adalah terikat di sisi undang-undang untuk menjawab segala
soalan yang berhubungan dengan kes itu yang dikemukakan
kepadanya oleh pegawai diberi kuasa, tetapi orang itu boleh
enggan menjawab apa-apa soalan yang jawapannya mungkin
mendedahkan orang itu kepada suatu pertuduhan jenayah atau
penalti atau pelucuthakan.

(3) Seseorang yang membuat pernyataan di bawah seksyen
ini adalah terikat di sisi undang-undang untuk menyatakan
yang benar, sama ada atau tidak pernyataan itu dibuat
keseluruhannya atau sebahagiannya bagi menjawab soalansoalan itu.

(4) Seseorang pegawai diberi kuasa yang memeriksa
seseorang di bawah subseksyen (1) hendaklah terlebih dahulu
memaklumkan orang itu mengenai peruntukan subseksyen
(2) dan (3).

(5) Sesuatu pernyataan yang dibuat oleh mana-mana orang
di bawah seksyen ini hendaklah, bila mana mungkin, diubah
ke dalam bentuk bertulis dan ditandatangani oleh orang yang
membuatnya atau dicapkan dengan cap ibu jarinya, mengikut
mana-mana yang berkenaan—

_(a) selepas pernyataan itu dibacakan kepadanya dalam_

bahasa yang pernyataan itu dibuat olehnya; dan


-----

34 _Rang Undang-Undang_

_(b)_ selepas dia diberi peluang untuk membuat apa-apa

pembetulan yang dia mahu.

**Kebolehterimaan pernyataan dalam keterangan**

**35o.** (1) Jika mana-mana orang dipertuduh dengan kesalahan
di bawah Akta ini, apa-apa pernyataan, sama ada pernyataan
itu terjumlah kepada pengakuan salah atau tidak atau secara
Iisan atau bertulis, yang dibuat pada bila-bila masa, sama
ada sebelum atau selepas orang itu ditangkap dan sama ada
semasa penyiasatan di bawah Akta ini atau tidak dan sama ada
secara keseluruhannya atau sebahagiannya dalam menjawab
soalan, oleh orang itu atau dengan didengari oleh mana-mana
pegawai diberi kuasa atau orang lain, boleh diterima sebagai
keterangan dalam perbicaraan orang itu dan, jika orang yang
dipertuduh itu mengemukakan dirinya sebagai saksi, mana-mana
pernyataan sedemikian boleh digunakan dalam pemeriksaan
balas dan bagi maksud mencabar kebolehpercayaannya.

(2) Pernyataan yang dibuat di bawah subseksyen (1) tidak
boleh diterima atau digunakan—

_(a) jika pembuatan pernyataan itu ternyata pada mahkamah_

telah disebabkan oleh apa-apa dorongan, ugutan atau
janji yang berkaitan dengan pertuduhan terhadap
orang itu yang datang daripada orang yang berkuasa
dan mencukupi, pada pendapat mahkamah itu, untuk
memberi orang itu alasan yang ternyata padanya
munasabah untuk menjangkakan bahawa dengan
membuat pernyataan itu dia akan mendapat apa-apa
faedah atau mengelakkan apa-apa durjana keduniaan
berkaitan dengan prosiding terhadapnya; atau

_(b)_ dalam hal sesuatu pernyataan yang dibuat oleh orang

itu selepas penangkapannya, melainkan jika mahkamah
berpuas hati bahawa dia telah diberi amaran dengan
perkataan seperti yang berikut atau perkataan yang
seumpamanya:

“Adalah menjadi kewajipan saya untuk
memberikan amaran kepada kamu bahawa kamu
tidak perlu berkata apa-apa atau menjawab apa-apa
soalan, tetapi apa-apa yang kamu katakan, sama
ada sebagai menjawab soalan atau tidak, boleh
diberikan sebagai keterangan.”.


-----

_Lembaga Pembangunan Industri Pembinaan Malaysia_

_(Pindaan)_


35


(3) Sesuatu pernyataan yang dibuat oleh seseorang sebelum
sempat amaran diberikan kepadanya tidaklah menjadi tidak
boleh diterima sebagai keterangan hanya atas alasan dia tidak
diberi amaran jika dia telah diberi amaran dengan seberapa
segera yang mungkin selepas itu.

(4) Walau apa pun apa-apa yang berlawanan yang terkandung
dalam mana-mana undang-undang bertulis, seseorang yang
dipertuduh dengan kesalahan yang baginya subseksyen (1)
terpakai tidaklah terikat untuk menjawab apa-apa soalan
yang berhubungan dengan kes itu selepas apa-apa amaran
sebagaimana yang disebut dalam perenggan (2)(b) telah
diberikan kepadanya.

**Penjualan dan pelupusan bahan yang disita**

**35p.** (1) Pengerusi boleh, pada bila-bila masa, mengarahkan
supaya apa-apa bahan binaan yang disita di bawah Akta ini
dijual dan hasil jualan itu dipegang sementara menunggu
keputusan apa-apa pendakwaan di bawah Akta ini jika—

_(a) bahan binaan itu adalah daripada jenis mudah rosak_

atau mutunya mudah merosot;

_(b) penjagaan bahan binaan itu melibatkan perbelanjaan_

dan kesusahan yang tidak munasabah;

_(c) terdapat kekurangan atau ketiadaan kemudahan yang_

mencukupi atau sesuai untuk menyimpan bahan
binaan itu; atau

_(d) bahan binaan itu dipercayai menyebabkan halangan_

atau bahaya kepada orang awam.

(2) Walau apa pun subseksyen (1), jika juruanalisis
memperakui, atau jika keputusan ujian sebagaimana yang
diperakukan oleh juruanalisis membuktikan, bahawa bahan
binaan yang diuji olehnya tidak berada dalam keadaan baik,
pegawai diberi kuasa itu boleh menyimpannya dalam jagaan
atau, jika tiada pendakwaan dimulakan berkenaan dengan
bahan itu, menyebabkan bahan itu dilupuskan mengikut cara
yang ditentukan oleh Pengerusi.


-----

36 _Rang Undang-Undang_

**Bahan binaan yang disita, dsb., boleh dilucuthakkan**

**35q.** (1) Mana-mana bahan binaan atau hasil jualannya,
atau mana-mana kelengkapan, alatan, buku, rekod, dokumen,
dokumen berkomputer, barang atau benda lain yang disita
pada penjalanan mana-mana kuasa di bawah Akta ini boleh
dilucuthakkan.

(2) Mana-mana bahan binaan atau hasil jualannya, atau manamana kelengkapan, alatan, buku, rekod, dokumen, dokumen
berkomputer, barang atau benda lain yang dilucuthakkan
atau diambil dan disifatkan telah dilucuthakkan di bawah
Bahagian ini hendaklah menjadi harta Lembaga.

**Pelepasan benda yang disita**

**35r.** (1) Jika apa-apa bahan binaan, kelengkapan, alatan, buku,
rekod, dokumen, dokumen berkomputer, barang atau benda
lain telah disita di bawah Akta ini, pegawai diberi kuasa yang
melakukan penyitaan itu boleh, pada bila-bila masa selepas
itu melepaskannya kepada orang yang ditentukannya sebagai
orang yang berhak ke atasnya di sisi undang-undang jika dia
berpuas hati bahawa ia tidak diperlukan selainnya bagi maksud
apa-apa prosiding di bawah Akta ini atau bagi maksud apa-apa
pendakwaan di bawah mana-mana undang-undang bertulis yang
lain, dan dalam keadaan itu baik pegawai diberi kuasa yang
melakukan penyitaan itu, mahupun Kerajaan, Lembaga atau
mana-mana orang yang bertindak bagi pihak Kerajaan atau
Lembaga tidak boleh bertanggungan bagi apa-apa prosiding
oleh mana-mana orang jika penyitaan dan pelepasan itu telah
dilakukan dengan suci hati.

(2) Suatu rekod secara bertulis hendaklah dibuat oleh
pegawai diberi kuasa yang melakukan pelepasan di bawah
subseksyen (1) yang menyatakan secara terperinci hal keadaan
dan sebab bagi pelepasan itu dan suatu salinan rekod itu
hendaklah dihantar kepada Pendakwa Raya dan kepada Ketua
Polis Negara dalam tempoh tujuh hari selepas pelepasan
itu.


-----

_Lembaga Pembangunan Industri Pembinaan Malaysia_

_(Pindaan)_

**Kos memegang kelengkapan, dsb., yang disita**


37


**35s.** Jika apa-apa bahan binaan, kelengkapan, alatan,
buku, rekod, dokumen, dokumen berkomputer, barang atau
benda lain yang disita di bawah Akta ini atau perundangan
subsidiarinya dipegang dalam jagaan Kerajaan atau Lembaga
sementara menunggu penyelesaian apa-apa prosiding berkenaan
dengan suatu kesalahan di bawah Akta ini atau perundangan
subsidiarinya, kos bagi memegang dalam jagaan hendaklah,
dalam hal mana-mana orang didapati bersalah atas sesuatu
kesalahan, menjadi suatu hutang yang kena dibayar kepada
Kerajaan oleh orang itu dan hendaklah boleh didapatkan
dengan sewajarnya.

**Tiada kos atau ganti rugi yang berbangkit daripada**
**penyitaan boleh didapatkan**

**35t.** Tiada seorang pun boleh, dalam apa-apa prosiding di
hadapan mana-mana mahkamah berkenaan dengan apa-apa
bahan binaan, kelengkapan, alatan, buku, rekod, dokumen,
dokumen berkomputer, barang atau benda lain yang disita
dalam penjalanan atau berupa sebagai penjalanan mana-mana
kuasa yang diberikan di bawah Akta ini, berhak mendapat kos
prosiding itu atau apa-apa ganti rugi atau relief lain melainkan
jika penyitaan itu dibuat tanpa sebab yang munasabah.

**Halangan**

**35u. Seseorang yang—**

_(a)_ mengamang, melengahkan, merintangi, menyekat atau

menghalang seseorang pegawai diberi kuasa dalam
membuat apa-apa kemasukan yang dia berhak untuk
membuatnya di bawah Akta ini atau mana-mana
peraturannya dalam pelaksanaan mana-mana kewajipan
yang dikenakan atau kuasa yang diberikan oleh
Akta ini;

_(b)_ memecahkan apa-apa lak yang telah diletakkan oleh

seseorang pegawai diberi kuasa di mana-mana
tempat;


-----

38 _Rang Undang-Undang_

_(c)_ tidak mematuhi mana-mana permintaan sah seseorang

pegawai diberi kuasa dalam menjalankan kewajipannya
di bawah Akta ini;

_(d)_ tidak, enggan atau abai untuk memberikan apa-apa

maklumat yang semunasabahnya dikehendaki oleh
seseorang pegawai diberi kuasa; atau

_(e)_ tanpa alasan yang munasabah tidak menunjukkan

apa-apa bahan binaan, kelengkapan, alatan, rekod,
buku, dokumen, dokumen berkomputer, barang atau
benda lain yang dikehendaki oleh seseorang pegawai
diberi kuasa,

melakukan suatu kesalahan dan boleh, apabila disabitkan,
didenda tidak melebihi dua ribu ringgit atau dipenjarakan selama
tempoh tidak melebihi enam bulan atau kedua-duanya.

**Kuasa polis**

**35v.** Mana-mana polis yang berpangkat tidak rendah daripada
Inspektor boleh menjalankan kesemua kuasa penguatkuasaan
di bawah Akta ini.

**Kuasa tambahan**

**35w.** Seseorang pegawai diberi kuasa hendaklah, bagi maksud
pelaksanaan Akta ini, mempunyai kuasa untuk melakukan
segala atau mana-mana daripada yang berikut:

_(a) menghendaki pengemukaan rekod, akaun, data_

berkomputer dan dokumen yang dipegang oleh
kontraktor atau orang lain dan untuk meneliti,
memeriksa dan memuat turun, membuat salinan
atau mengambil cabutan daripadanya;

_(b) menghendaki pengemukaan apa-apa dokumen_

pengenalan daripada mana-mana orang berhubung
dengan mana-mana hal atau kesalahan di bawah
Akta ini;

_(c)_ membuat apa-apa siasatan sebagaimana yang perlu

untuk memastikan sama ada peruntukan Akta ini
telah dipatuhi.”.


-----

_Lembaga Pembangunan Industri Pembinaan Malaysia_

_(Pindaan)_

**Pindaan seksyen 37**

**26.** Seksyen 37 Akta ibu dipinda—

_(a)_ dalam subseksyen (2)—


39


(i) dengan menggantikan perenggan _(a) dengan_

perenggan yang berikut:

“(a) menetapkan syarat, cara, bentuk, jenis,

gred dan tatacara bagi pendaftaran,
akreditasi atau pemerakuan kontraktor
dan personel binaan dan penggantungan,
pembatalan, pengembalian semula atau
penolakan pendaftaran, akreditasi atau
pemerakuan kontraktor dan personel
binaan;”;

(ii) dengan menggantikan perenggan _(b) dengan_

perenggan yang berikut:

“(b) menetapkan cara, bentuk dan tatacara bagi

pungutan levi;”;

(iii) dalam perenggan (e), dengan menggantikan perkataan

“cara dan bentuk akreditasi dan pemerakuan pekerja
binaan mahir dan penyelia tapak binaan” dengan
perkataan “, syarat, cara, bentuk, jenis, gred dan
penentuan standard kemahiran dan kecekapan
personel binaan”;

(iv) dalam perenggan (f), dengan memasukkan selepas

perkataan “kawalan” perkataan “anggota,”;

(v) dengan memotong perkataan “dan” di hujung

perenggan _(h);_

(vi) dengan menggantikan perenggan (i) dengan perenggan

yang berikut:

“(i) menetapkan bentuk, kaedah dan tatacara

bagi pengkompaunan kesalahan;”; dan


-----

40 _Rang Undang-Undang_

(vii) dengan memasukkan selepas perenggan (i) perenggan

yang berikut:

“(j) memperoleh, mendapatkan dan

menyenggarakan maklumat yang
b e r h u b u n g a n d e n g a n i n d u s t r i
pembinaan;

_(k) menetapkan mekanisme rayuan bagi_

mana-mana keputusan Lembaga kepada
Menteri dan boleh memperuntukkan
bahawa keputusan Menteri itu adalah
muktamad dan konklusif;

_(l) menetapkan hal keadaan yang terpakai_

bagi mana-mana orang berkenaan dengan
apa-apa tempoh peralihan apabila mula
berkuatkuasanya mana-mana peraturan
yang dibuat di bawah Akta ini;

_(m)_ mengawal selia dan menguatkuasakan

standard dalam industri pembinaan
termasuklah cara, bentuk dan tatacara;

_(n)_ menetapkan cara, bentuk, jenis dan gred

yang berhubungan dengan pemerakuan
bahan binaan dan mutu kerja binaan;

_(o) menetapkan syarat dan kehendak bagi_

perlaksanaan Sistem Binaan Berindustri
dalam industri pembinaan; dan

_(p)_ apa-apa perkara lain secara amnya untuk

menguatkuasakan peruntukan Akta ini.”;
dan

_(b)_ dengan memasukkan selepas subseksyen (2) subseksyen

yang berikut:

“(3) Mana-mana peraturan yang dibuat di
bawah subseksyen (2) boleh memperuntukkan
bahawa apa-apa perbuatan atau peninggalan yang
melanggar mana-mana peraturan itu menjadi suatu
kesalahan dan boleh memperuntukkan penalti
denda tidak melebihi sepuluh ribu ringgit.”.


-----

_Lembaga Pembangunan Industri Pembinaan Malaysia_

_(Pindaan)_

**Pindaan seksyen 38**


41


**27.** Subseksyen 38(2) Akta ibu dipinda dengan menggantikan
perkataan “secara bertulis oleh Pengerusi Lembaga” dengan
perkataan “oleh Pendakwa Raya”.

**Seksyen baru** **38a, 38b dan** **38c**

**28.** Akta ibu dipinda dengan memasukkan selepas seksyen 38
seksyen yang berikut:

“Kehadiran bagi Lembaga dalam prosiding sivil

**38a.** Walau apa pun peruntukan mana-mana undang-undang
bertulis, dalam mana-mana prosiding sivil oleh atau terhadap
Lembaga—

_(a)_ mana-mana pegawai Lembaga atau mana-mana pegawai

awam yang diberi kuasa oleh Pengerusi; atau

_(b)_ mana-mana anggota Bar Malaysia,

boleh bagi pihak Lembaga, menjalankan prosiding itu dan
boleh membuat dan melakukan semua kehadiran, perbuatan
dan permohonan berkenaan dengan prosiding itu.

**Perlindungan kepada Lembaga, dsb.**

**38b.** (1) Tiada tindakan boleh dibawa, dimulakan atau
dikekalkan dalam mana-mana mahkamah terhadap Lembaga
atau anggotanya, pegawainya, pekhidmatnya atau ejennya
bagi apa-apa benda yang dilakukan atau ditinggalkan daripada
dilakukan oleh Lembaga atau anggotanya, pegawainya,
pekhidmatnya atau ejennya secara suci hati tanpa kecuaian dan
dibuat bagi menjalankan mana-mana kuasa atau pelaksanaan
mana-mana kewajipan di bawah Akta ini.

(2) Akta Perlindungan Pihak Berkuasa Awam 1948 [Akta 198]
hendaklah terpakai bagi apa-apa tindakan, guaman, pendakwaan
atau prosiding terhadap Lembaga atau anggotanya, pegawainya,
pekhidmatnya atau ejennya berkenaan dengan apa-apa


-----

42 _Rang Undang-Undang_

perbuatan, kecuaian atau keingkaran yang dilakukan oleh
Lembaga atau anggotanya, pegawainya, pekhidmatnya atau
ejennya atas sifat itu.

**Pengkompaunan kesalahan**

**38c.** (1) Lembaga boleh menetapkan apa-apa kesalahan
di bawah Akta ini sebagai suatu kesalahan yang boleh
dikompaun.

(2) Lembaga, dengan persetujuan Pendakwa Raya secara
bertulis, boleh pada bila-bila masa sebelum suatu pertuduhan
dimulakan mengkompaun mana-mana kesalahan yang ditetapkan
di bawah subseksyen (1) sebagai suatu kesalahan yang boleh
dikompaun dengan menerima daripada orang yang disyaki
dengan munasabah telah melakukan kesalahan itu suatu jumlah
wang yang tidak melebihi lima puluh peratus daripada denda
maksimum dan dalam hal yang ada denda minimum, suatu
jumlah wang yang tidak melebihi lima puluh peratus daripada
denda maksimum tetapi tidak kurang daripada denda minimum
yang diperuntukkan yang kepadanya orang itu bertanggungan
jika dia telah disabitkan atas kesalahan itu, dalam apa-apa
masa yang dinyatakan dalam surat tawaran bertulisnya.

(3) Sesuatu tawaran di bawah subseksyen (2) boleh dibuat
pada bila-bila masa selepas kesalahan itu dilakukan tetapi
sebelum apa-apa pendakwaan bagi kesalahan itu dimulakan,
dan jika amaun yang dinyatakan dalam tawaran itu tidak
dibayar dalam masa yang dinyatakan dalam tawaran itu, atau
dalam apa-apa tempoh lanjutan yang diberikan oleh Lembaga,
pendakwaan bagi kesalahan itu boleh dimulakan pada bila-bila
masa selepas itu terhadap orang yang kepadanya tawaran
itu dibuat.

(4) Jika sesuatu kesalahan telah dikompaun di bawah
subseksyen (2), tiada pendakwaan boleh dimulakan berkenaan
dengan kesalahan itu terhadap orang yang kepadanya tawaran
untuk mengkompaun itu dibuat, dan apa-apa dokumen atau
benda yang telah disita yang berkaitan dengan kesalahan itu
boleh dilepaskan oleh Lembaga, tertakluk kepada apa-apa
terma dan syarat yang difikirkannya patut.


-----

_Lembaga Pembangunan Industri Pembinaan Malaysia_

_(Pindaan)_


43


(5) Semua jumlah wang yang diterima oleh Lembaga di
bawah subseksyen (2) hendaklah dibayar ke dalam dan menjadi
sebahagian daripada Kumpulan Wang di bawah Bahagian IV
Akta ini.”.

**Seksyen baru** **39a**

**29.** Akta ibu dipinda dengan memasukkan selepas seksyen 39
seksyen yang berikut:

“Kesalahan oleh pertubuhan perbadanan, dsb.

**39** **a.** (1) Jika sesuatu pertubuhan perbadanan, firma,
persatuan atau mana-mana kumpulan orang lain melakukan
suatu kesalahan di bawah Akta ini, mana-mana orang yang
pada masa pelakuan kesalahan itu ialah seorang pengarah,
pengurus, setiausaha, atau pegawai lain yang seumpamanya
bagi pertubuhan perbadanan, firma, persatuan atau kumpulan
orang lain itu atau berupa sebagai bertindak atas apa-apa
sifat sedemikian atau dalam apa-apa cara atau apa-apa takat
bertanggungjawab bagi pengurusan mana-mana hal ehwal
pertubuhan perbadanan, firma, persatuan atau kumpulan
orang lain itu atau telah membantu dalam pengurusan
sedemikian—

_(a)_ boleh dipertuduh secara berasingan atau bersesama

dalam prosiding yang sama dengan pertubuhan
perbadanan, firma, persatuan atau kumpulan orang
lain itu; dan

_(b)_ jika pertubuhan perbadanan, firma, persatuan atau

kumpulan orang lain itu didapati bersalah atas
kesalahan itu, hendaklah disifatkan bersalah atas
kesalahan itu melainkan jika, setelah mengambil
kira jenis fungsinya atas sifat itu dan semua hal
keadaan, dia membuktikan—

(i) bahawa kesalahan itu dilakukan tanpa

pengetahuannya, keizinannya atau
pembiarannya; dan


-----

44 _Rang Undang-Undang_

(ii) bahawa dia telah mengambil segala langkah

yang munasabah dan menjalankan usaha yang
wajar untuk mengelak berlakunya kesalahan
itu.

(2) Jika mana-mana orang adalah bertanggungan di bawah
Akta ini terhadap apa-apa hukuman atau penalti bagi apa-apa
perbuatan, peninggalan, kecuaian atau keingkaran, dia
hendaklah dikenakan hukuman atau penalti yang sama bagi
tiap-tiap perbuatan, peninggalan, kecuaian atau keingkaran
mana-mana pekerjanya atau ejennya, atau pekerja ejen
itu, jika perbuatan, peninggalan, kecuaian atau keingkaran
sedemikian dilakukan—

_(a) oleh pekerjanya dalam masa penggajiannya;_

_(b)_ oleh ejen itu semasa bertindak bagi pihaknya; atau

_(c)_ oleh pekerja ejen itu dalam masa penggajiannya oleh

ejen itu atau selainnya bagi pihak ejen itu yang
bertindak bagi pihak orang itu.”.

**Pindaan seksyen 40**

**30.** Seksyen 40 Akta ibu dipinda dengan menggantikan subseksyen
(1) dengan subseksyen yang berikut:

“(1) Menteri boleh melalui perintah yang disiarkan dalam
_Warta mengecualikan, tertakluk kepada apa-apa syarat_
sebagaimana yang difikirkan patut oleh Menteri untuk
dikenakan, mana-mana orang atau golongan orang daripada
semua atau mana-mana peruntukan Akta ini bagi apa-apa
sebab yang baik yang selaras dengan maksud Akta ini.”.

**Pindaan Jadual Ketiga**

**31.** Jadual Ketiga Akta ibu dipinda dengan menggantikan perkataan
“subseksyen 32(2)” dengan perkataan “subseksyen 33a(2)”.


-----

_Lembaga Pembangunan Industri Pembinaan Malaysia_

_(Pindaan)_

**Jadual baru Keempat**


45


**32.** Akta ibu dipinda dengan memasukkan selepas Jadual Ketiga
jadual yang berikut:

“Jadual Keempat

[Subseksyen 33c (1)]

STANDARD BAGI PEMERAKUAN BAHAN BINAAN

_Standard yang diluluskan oleh_
_No._ _Jenis bahan binaan_

_Lembaga_

1. Peralatan kebersihan (seramik):


_(a)_ Singki

_(b)_ Mangkuk tandas tanpa

tangki pam

_(c)_ Mangkuk tandas dengan

tangki pam

_(d)_ Bidet dan tempat buang

air kecil

_(e)_ Tangki pam dilengkapi

dengan mekanisme

_(f)_ Tangki pam tidak dilengkapi

dengan mekanisme

_(g)_ Tangki pam plastik


MS 147: 2001 : Spesifikasi bagi
Kualiti Perkakas Kebersihan
Tembikar Berkaca China

MS 147:2001 dan MS 1522: 2007
Spesifikasi bagi Mangkuk Tandas
Tembikar Berkaca China

MS 147:2001, MS 1522:2007
dan MS 795:2002

MS 147:2001

MS 147:2001 dan MS 795:2002

MS 147:2001

MS 795:2002


2. Jubin seramik MS ISO 13006:2003

3. Perancah bingkai keluli MS 1462:1999


4. Paip lempung berkaca dan
pemasangan dan siku paip bagi
saliran dan pembetung


MS 1061:Bahagian 2:2008


-----

46 _Rang Undang-Undang_

_Standard yang diluluskan oleh_
_No._ _Jenis bahan binaan_

_Lembaga_


5. Wayar keluli lembut diturunkan
sejuk bagi pengukuhan konkrit

6. Serat kimpalan keluli bagi
pengukuhan konkrit

7. Simen Portland:

_(a)_ Simen Portland putih

_(b)_ Simen Portland mengeras

biasa dan cepat

_(c)_ Simen Portland tahan

sulfat

_(d)_ Simen Portland relau abu

bahan api hancur

_(e)_ Simen Portland relau

bagas

8. Simen hidraulik:

_(a) Simen abu bahan api hancur_

pozzolana

_(b)_ Simen relau bagas sanga

tinggi

_(c) Simen batu_

9. Bar keluli tergelek panas bagi
pengukuhan konkrit

10. Sistem kekuda bumbung kayu
siap dulu

11. Keratan keluli berstruktur bukan
aloi tergelek panas


MS 144:2006

MS 145:2006

MS 888:1991

MS 522:Bahagian 1:2007

MS 1037:1986

MS 1227:2003

MS 1389:1995

MS 1520:2001

MS 1388:1995

MS 794:2010

MS 146:2006

CIS 5

MS 1490:2001


-----

_Lembaga Pembangunan Industri Pembinaan Malaysia_

_(Pindaan)_


47


_Standard yang diluluskan oleh_
_No._ _Jenis bahan binaan_

_Lembaga_


12. Cerucuk konkrit pra-tuang bagi
tapak


MS 1314:Bahagian 1-6:2004


13. Tali wayar keluli bagi lif MS ISO 4344:2004


14. Spesifikasi bagi perancah bingkai
keluli

15. Produk besi dan keluli:

_(a)_ Spesifikasi bagi batang

wayar keluli berkarbon
rendah

_(b)_ Spesifikasi bagi batang

wayar keluli berkarbon
tinggi

_(c)_ Spesifikasi bagi wayar

keluli berkarbon rendah

_(d)_ Spesifikasi bagi lembar

tegasan terlega wayar tujuh
tak bersalut bagi konkrit
prategasan

_(e)_ Spesifikasi bagi wayar

keluli berkarbon rendah
yang tergalvani bagi
menyalut kabel

16. Bahan penebatan:

_(a)_ Spesifikasi bagi bahan

penebatan terma gentian
mineral

17. Kaca apung:

_(a) Spesifikasi bagi kaca_

apung dan kaca apung
plat digilap


MS 1462:1999

MS 1092:1987

MS 1093:1987

MS 1137:2009

MS 1138:Bahagian 1-4:2007

MS 1239-1:2009

MS 1020:2010

MS 1138:Bahagian 1-4:2007


-----

48 _Rang Undang-Undang_

_Standard yang diluluskan oleh_
_No._ _Jenis bahan binaan_

_Lembaga_

18. MS 1064 : 2001 GARIS PANDUAN
B A G I P E N Y E L A R A S A N
BERMODUL BANGUNAN:


_(a)_ Tangga dan bukaan

tangga

_(b)_ Set pintu

_(c)_ Set tingkap

_(d)_ Kepingan rata tegar

_(e)_ Jubin

_(f)_ B a t u, b a t a d a n

bongkah

_(g)_ Kabinet

_(h)_ Komponen konkrit

tetulang

**Peruntukan peralihan**


MS 1064:Bahagian 3:2001

MS 1064:Bahagian 4:2001

MS 1064:Bahagian 5:2001

MS 1064:Bahagian 6:2001

MS 1064:Bahagian 7:2001

MS 1064:Bahagian 8:2001

MS 1064:Bahagian 9:2001

MS 1064:Bahagian 10:2001 .”.


**33.** (1) Mana-mana personel binaan yang, sebaik sebelum tarikh
permulaan kuat kuasa Akta ini, telah terlibat atau diambil atau
mengaku janji untuk terlibat atau diambil sebagai personel binaan
termasuk mana-mana penyelia tapak binaan atau pekerja binaan
mahir, boleh terus berbuat demikian selama tempoh dua belas
bulan dari tarikh permulaan kuat kuasa Akta ini.

(2) Semasa tempoh yang disebut dalam subseksyen (1),
personel binaan termasuk penyelia tapak binaan dan pekerja
binaan mahir itu hendaklah, dengan seberapa cepat yang dapat
dilaksanakan membuat permohonan bagi pendaftaran, akreditasi
atau pemerakuan, mengikut mana-mana yang terpakai baginya,
mengikut Akta ini.

(3) Mana-mana orang yang sebaik sebelum tarikh permulaan
kuat kuasa Akta ini, telah berurusan atau mengaku janji untuk
diambil dalam berurusan dengan bahan binaan yang dinyatakan
di bawah Jadual Keempat tanpa pemerakuan oleh Lembaga, boleh
terus berbuat demikian selama tempoh enam bulan dari tarikh
permulaan kuat kuasa Akta ini.


-----

_Lembaga Pembangunan Industri Pembinaan Malaysia_

_(Pindaan)_

HURAIAN


49


Rang Undang-Undang ini bertujuan untuk meminda Akta Lembaga Pembangunan
Industri Pembinaan Malaysia 1994 (“Akta 520”).

2. _Fasal 1 mengandungi tajuk ringkas dan peruntukan tentang permulaan_
kuat kuasa Akta yang dicadangkan.

3. _Fasal 2 bertujuan untuk menggantikan seksyen 2 Akta 520 yang sedia_
ada dengan beberapa takrif baru dimasukkan, antara lain—

_(a)_ berhubung dengan takrif “kontraktor”, untuk membenarkan mana-mana

orang yang hanya mengaku janji untuk menjalankan dan menyiapkan
kerja pembinaan dianggap juga sebagai “kontraktor” dan oleh itu
dikehendaki untuk didaftarkan;

_(b)_ berhubung dengan takrif “industri pembinaan”, untuk memasukkan reka

bentuk, teknologi, bahan dan mutu kerja binaan, dengan mengambil
kira perkembangan semasa industri;

_(c) berhubung dengan takrif “kerja pembinaan”, untuk memasukkan_

pemerolehan bahan binaan, kelengkapan atau pekerja, sebagaimana
yang perlu bagi merealisasikan mana-mana jenis kerja pembinaan
sebagaimana yang ditakrifkan dalam Akta 520 yang sedia ada;

_(d)_ untuk membuat peruntukan bagi takrif “personel binaan” untuk

memasukkan pekerja binaan am, pekerja binaan separa-mahir,
pekerja binaan mahir, penyelia tapak binaan, pengurus projek binaan
dan mana-mana pekerja atau golongan pekerja sebagaimana yang
ditentukan oleh Lembaga, dan termasuklah mana-mana orang yang
terlibat atau mengaku janji untuk terlibat dalam mana-mana aktiviti
yang berhubungan dengan kerja pembinaan;

_(e)_ untuk mengadakan peruntukan bagi takrif “pengurus projek binaan”,

untuk membenarkan mana-mana orang diiktiraf dan didaftarkan sebagai
“pengurus projek binaan” mengikut budi bicara Lembaga jika orang
itu memenuhi kelayakan, kemahiran, pengalaman dan pengetahuan
yang dikehendaki oleh Lembaga;

_(f) untuk mengadakan peruntukan bagi takrif “berurusan”, yang bermaksud_

mengilangkan, menggunakan, membekalkan, memasarkan, menjual
atau membeli sama ada secara borong atau runcit, mengimport atau
mengeksport supaya dapat mengawal kualiti dan pematuhan standard
di peringkat sumber;

_(g)_ untuk mengadakan takrif “Sistem Binaan Berindustri atau SBB”;

_(h)_ untuk mengadakan takrif “latihan”.

4. _Fasal 3 bertujuan untuk meminda seksyen 3 Akta 520 untuk mengadakan_
asas undang-undang bagi penggunaan nama Construction Industry Development
Board of Malaysia dalam bahasa Inggeris dengan akronim CIDB.


-----

50 _Rang Undang-Undang_

5. _Fasal 4 bertujuan untuk meminda seksyen 4 Akta 520 berkenaan dengan_
fungsi Lembaga, yang termasuk, antara lain—

_(a)_ mengawal selia pematuhan standard bagi mutu kerja binaan dan bahan

binaan;

_(b)_ mendaftarkan, mengakredit dan memperakukan personel binaan dan

untuk membatalkan, menggantung atau mengembalikan semula
pendaftaran, akreditasi dan pemerakuan personel binaan itu; dan

_(c) mengawal selia pelaksanaan Sistem Binaan Berindustri dalam industri_

pembinaan.

_Fasal ini juga bertujuan untuk meminda subseksyen 4(2) Akta 520. Dengan_
pindaan ini Lembaga boleh menjalankan fungsinya untuk menubuhkan
perbadanan, membuat usaha sama, dsb., hanya dengan kelulusan Menteri dan
Menteri Kewangan.

6. _Fasal 5 bertujuan untuk meminda seksyen 11 Akta 520 untuk meminda_
nama “Ketua Pegawai Eksekutif” kepada “Ketua Eksekutif”.

7. _Fasal 6 bertujuan untuk meminda seksyen 15 Akta 520 untuk menjelaskan_
bahawa pendapatan Lembaga yang sekarang ini hendaklah juga termasuk wang
yang dipungut melalui kompaun.

8. _Fasal 7, 8 dan 9 bertujuan untuk meminda seksyen 20, 21 dan 22 Akta 520,_
dengan beberapa pindaan berkenaan dengan kuasa Lembaga untuk meminjam,
memberi pinjaman dan melabur, yang hendaklah juga termasuk mendapatkan
kebenaran Menteri Kewangan terlebih dahulu.

9. _Fasal 10 bertujuan untuk meminda seksyen 23 Akta 520 untuk menambahkan_
kuasa untuk melantik ejen, penasihat teknikal, dsb..

10. _Fasal 11 bertujuan untuk menggantikan seksyen 24 Akta 520 untuk_

membolehkan Lembaga untuk mewakilkan mana-mana fungsi dan kuasanya
kecuali jika diperuntukkan sebaliknya, kepada mana-mana anggotanya,
pegawainya atau pekhidmatnya.

11. _Fasal 12 dan 13 bertujuan untuk meminda kepala Bahagian VI dan seksyen_

25 Akta 520, yang berbangkit daripada pindaan kepada takrif “kontraktor”.
Dengan pindaan ini seseorang yang menjalankan atau menyiapkan atau mengaku
janji untuk menjalankan atau menyiapkan mana-mana kerja pembinaan adalah
dikehendaki untuk didaftarkan di bawah Akta ini.

12. _Fasal 14 bertujuan untuk memasukkan seksyen baru 25a ke dalam Akta_

520 untuk mengadakan peruntukan bagi akreditasi kontraktor.

13. _Fasal 15 bertujuan untuk meminda seksyen 26 Akta 520 berkenaan_

penyimpanan dan penyenggaraan suatu Daftar kontraktor yang berdaftar dan
diakreditkan.

14. _Fasal 16 bertujuan untuk meminda seksyen 27 Akta 520 untuk meluaskan_

ruang lingkup berkenaan dengan kuasa Lembaga untuk memperoleh maklumat
yang relevan melalui pengeluaran notis.


-----

_Lembaga Pembangunan Industri Pembinaan Malaysia_

_(Pindaan)_


51


15. _Fasal 17 bertujuan untuk meminda seksyen 29 Akta 520 terutamanya_

untuk menaikkan penalti yang boleh dikenakan terhadap kontraktor tidak
berdaftar apabila disabitkan.

16. _Fasal 18 bertujuan untuk meminda seksyen 30 Akta 520 untuk meluaskan_

ruang lingkup notis untuk memberhentikan kerja pembinaan dan menaikkan
penalti kerana tidak mematuhi notis itu.

17. _Fasal 19 bertujuan untuk meminda seksyen 31 Akta 520 untuk menegaskan_

bahawa kuasa Lembaga di bawah Akta ini hendaklah terpakai bagi kedua-dua
kontraktor berdaftar dan tidak berdaftar.

18. _Fasal 20 bertujuan untuk meminda Bahagian VII Akta 520—_

_(a) untuk mengadakan peruntukan bagi pendaftaran, akreditasi dan_

pemerakuan personel binaan;

_(b) untuk memberi Lembaga kuasa untuk menubuhkan, memajukan dan_

mengakredit institusi latihan bagi maksud melatih personel binaan;
dan

_(c)_ untuk mengadakan peruntukan bagi penalti dalam hal

ketidakpatuhan.

19. _Fasal 21 bertujuan untuk memperkenalkan Bahagian baru VIIa ke dalam_

Akta 520, yang mengadakan peruntukan bagi—

_(a)_ pemerakuan bahan binaan oleh Lembaga yang memberi Lembaga

kuasa untuk menetapkan bahan binaan tertentu untuk digunakan
dalam industri pembinaan; dan

_(b)_ kesan berurusan dengan bahan binaan yang tidak diperakukan.

_Fasal ini juga bertujuan untuk memasukkan seksyen baru_ 33f tentang “kod
amalan” bagi industri pembinaan untuk memberi kefleksibelan kepada Lembaga
untuk membangunkan, meluluskan, merumuskan atau mereka bentuk apa-apa
kod amalan yang sesuai dan perlu bagi industri.

20. _Fasal 22 bertujuan untuk memasukkan seksyen 34 yang baru ke dalam_

Akta 520 berkenaan dengan pengenaan levi, yang termasuklah—

_(a)_ untuk mengadakan peruntukan bagi hal keadaan yang akan menimbulkan

liabiliti untuk membayar;

_(b)_ untuk mengadakan peruntukan bagi kewajipan kontraktor untuk

mengemukakan dengan benar kepada Lembaga semua fakta yang
menyentuh liabilitinya untuk membayar levi;

_(c)_ untuk memberi Lembaga kuasa untuk memberitahu amaun levi yang

kena dibayar oleh kontraktor dan pemberitahuan itu adalah muktamad;
dan

_(d)_ untuk memberi Lembaga kuasa untuk membuat penyelarasan ke atas

amaun jumlah kontrak yang diisytiharkan oleh kontraktor sebagaimana
yang difikirkannya patut.


-----

52 _Rang Undang-Undang_

21. _Fasal 23 bertujuan untuk memasukkan seksyen baru 34a ke dalam Akta_

520 untuk membolehkan Lembaga mendapatkan amaun levi yang kena dibayar
sebagai suatu hutang sivil.

22. _Fasal 24_ bertujuan untuk memasukkan Bahagian baru Viiia ke dalam

Akta 520 yang memperuntukkan kewajipan kontraktor.

23. _Fasal 25 bertujuan untuk menggantikan Bahagian IX Akta 520 dengan_

bahagian baru untuk meluaskan kuasa penguatkuasaan dan penyiasatan yang
berhubung kait dengan kuasa dan fungsi yang terletak hak pada Lembaga.

24. _Fasal 26 bertujuan untuk meminda seksyen 37 Akta 520 berkenaan_

dengan kuasa Lembaga untuk membuat peraturan-peraturan, yang termasuk
antara lain—

_(a)_ mengawal selia dan menguatkuasakan kualiti dan standard dalam

industri pembinaan termasuk cara, bentuk dan tatacara;

_(b)_ menetapkan cara, bentuk, jenis dan gred bagi pemerakuan mengikut

mana-mana yang berkenaan bagi bahan binaan dan mutu kerja binaan;
dan

_(c) menetapkan syarat dan kehendak bagi pelaksanaan Sistem Binaan_

Berindustri dalam industri pembinaan.

25. _Fasal 27 bertujuan untuk meminda subseksyen 38(2) Akta 520 untuk_

menyatakan bahawa Pendakwa Raya dan bukannya Pengerusi Lembaga yang
boleh memberi kuasa mana-mana pegawai Lembaga untuk menjalankan
pendakwaan.

26. _Fasal 28 bertujuan untuk memasukkan seksyen baru_ 38a, 38b dan 38c

masing-masing ke dalam Akta 520 untuk membolehkan mana-mana orang yang
dinyatakan di bawah seksyen itu untuk hadir dan menjalankan prosiding sivil,
untuk melindungi anggota, pegawai, pekhidmat dan ejen Lembaga bagi apaapa benda yang dilakukan atau yang ditinggalkan daripada dilakukan olehnya
dengan suci hati tanpa kecuaian dan dalam menjalankan mana-mana kuasa atau
pelaksanaan di bawah Akta dan untuk membolehkan Lembaga mengkompaun
mana-mana kesalahan yang ditetapkan oleh Lembaga sebagai kesalahan boleh
kompaun.

27. _Fasal 29 bertujuan untuk memasukkan seksyen baru_ 39a ke dalam

Akta 520 untuk menyifatkan mana-mana pengarah, pengurus atau pegawai
yang seumpamanya yang lain bagi mana-mana syarikat, firma, persatuan atau
kumpulan orang lain bersalah atas apa-apa kesalahan yang dilakukan oleh
syarikat, firma, persatuan atau kumpulan orang lain tersebut.

28. _Fasal 30 bertujuan untuk meminda seksyen 40 Akta 520 tentang kuasa_

untuk mengecualikan oleh Menteri.

29. _Fasal 31 bertujuan untuk membetulkan rujukan seksyen dalam Jadual_

Ketiga.

30. _Fasal 32 bertujuan untuk memasukkan Jadual baru Keempat ke dalam_

Akta 520.


-----

_Lembaga Pembangunan Industri Pembinaan Malaysia_

_(Pindaan)_

31. _Fasal 33 bertujuan untuk mengadakan peruntukan peralihan._


53


32. Pindaan lain yang tidak diperkatakan dengan khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2]) 2115]


-----

