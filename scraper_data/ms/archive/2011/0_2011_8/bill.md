---
Year: 2011
Bill: D.R.09/2011 - Rang Undang-Undang Peranti Perubatan 2011 (Lulus)
Title: D.R.09/2011 - Rang Undang-Undang Peranti Perubatan 2011 (Lulus)
Download URL: https://www.parlimen.gov.my/files/billindex/pdf/2011/DR092011.pdf
URL: https://www.parlimen.gov.my/files/billindex/pdf/2011/DR092011.pdf
---
---
Reading:
D.R.09/2011
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:03/10/2011
Dibentang Oleh:Y.B. Dato Sri Liow Tiong Lai, Menteri Kesihatan
---

_Peranti Perubatan_ 1

**D.R. 9/2011**

RANG UNDANG-UNDANG peranti perubatan 2011

susunan fasal

Bahagian I

PERMULAAN

_Fasal_

1. Tajuk ringkas dan permulaan kuat kuasa

2. Tafsiran

Bahagian II

PENDAFTARAN PERANTI PERUBATAN DAN

BADAn PENILAIAN PEMATUHAN

Bab 1

_Pendaftaran peranti perubatan_

3. Pengkelasan peranti perubatan

4. Obligasi pembuat

5. Kehendak bagi pendaftaran peranti perubatan

6. Permohonan bagi pendaftaran peranti perubatan

7. Pendaftaran dan keengganan untuk mendaftarkan peranti perubatan

8. Kuasa untuk mengenakan syarat-syarat tambahan dan untuk mengubah
atau membatalkan syarat-syarat

9. Kuasa untuk membatalkan pendaftaran peranti perubatan

Bab 2

_Pendaftaran badan penilaian pematuhan_

10. Badan penilaian pematuhan

11. Kehendak bagi pendaftaran badan penilaian pematuhan

12. Pendaftaran dan keengganan untuk mendaftarkan badan penilaian
pematuhan


-----

_Rang Undang-Undang_

_Fasal_

13. Kuasa untuk mengenakan syarat-syarat tambahan dan untuk mengubah
atau membatalkan syarat-syarat

14. Kuasa untuk membatalkan pendaftaran badan penilaian pematuhan

Bahagian III

LESEN DAN PERMIT

Bab 1

_Lesen establismen_

15. Kehendak bagi lesen establismen

16. Permohonan bagi lesen establismen

17. Maklumat atau dokumen tambahan

18. Pemberian atau keengganan untuk memberikan lesen establismen

19. Pematuhan syarat-syarat lesen establismen

20. Kuasa untuk mengenakan syarat-syarat tambahan dan untuk mengubah
atau membatalkan syarat-syarat

21. Pindah hakmilik lesen establismen

22. Penggantungan atau pembatalan lesen establismen

23. Penyerahan balik lesen establismen

24. Pembaharuan lesen establismen

25. Kesan menggantung, membatalkan, menyerah balik atau tidak membaharui
lesen establismen

Bab 2

_Permit peranti perubatan yang ditetapkan_

26. Peranti perubatan yang ditetapkan

27. Kehendak bagi permit peranti perubatan yang ditetapkan

28. Permohonan bagi permit peranti perubatan yang ditetapkan

29. Maklumat atau dokumen tambahan

30. Pemberian atau keengganan untuk memberikan permit peranti perubatan
yang ditetapkan

31. Pematuhan syarat-syarat permit peranti perubatan yang ditetapkan


-----

_Peranti Perubatan_ 3

_Fasal_

32. Kuasa untuk mengenakan syarat-syarat tambahan dan untuk mengubah
atau membatalkan syarat-syarat

33. Penggantungan atau pembatalan permit peranti perubatan yang
ditetapkan

34. Penyerahan balik permit peranti perubatan yang ditetapkan

35. Pembaharuan permit peranti perubatan yang ditetapkan

36. Kesan menggantung, membatalkan, menyerah balik atau tidak membaharui
permit peranti perubatan yang ditetapkan

Bab 3

_Kewajipan dan obligasi pemegang lesen atau pemegang permit_

37. Rekod pengedaran

38. Pemantauan dan pengawasan pascapasaran

39. Pengendalian aduan

40. Pelaporan masalah mandatori

41. Tindakan pembetulan di lapangan

42. Panggilan balik

Bab 4

_Kewajipan am_

43. Penggunaan, pengendalian, penyenggaraan, dsb., peranti perubatan

44. Pengiklanan

Bab 5

_Permit eksport_

45. Permit eksport

46. Pembatalan permit eksport

Bahagian IV

RAYUAN

47. Rayuan terhadap keputusan Pihak Berkuasa


-----

_Rang Undang-Undang_

Bahagian V

PENGUATKUASAAN

_Fasal_

48. Pegawai diberi kuasa

49. Kad kuasa

50. Kuasa penyiasatan

51. Penggeledahan dan penyitaan dengan waran

52. Penggeledahan dan penyitaan tanpa waran

53. Capaian kepada data berkomputer

54. Waran boleh diterima walaupun cacat

55. Senarai peranti perubatan, buku, dokumen, dsb., yang disita

56. Pelepasan peranti perubatan, buku, dokumen, dsb., yang disita

57. Tiada kos atau ganti rugi yang berbangkit daripada penyitaan boleh
didapatkan

58. Kos bagi memegang peranti perubatan, dsb., yang disita

59. Halangan untuk menggeledah

60. Kuasa untuk menghendaki kehadiran orang yang mempunyai pengetahuan
tentang kes

61. Pemeriksaan orang yang mempunyai pengetahuan tentang kes

62. Kebolehterimaan pernyataan sebagai keterangan

63. Pelucuthakan peranti perubatan, dsb., yang disita

64. Kuasa menangkap

65. Kuasa untuk mengambil sampel

66. Pelantikan juruanalisis

Bahagian VI

AM

67. Daftar

68. Maklumat sulit perniagaan

69. Penzahiran awam

70. Pelan gerak balas kecemasan dan bantuan daripada pelbagai agensi semasa
kecemasan


-----

_Peranti Perubatan_

_Fasal_

71. Pengkompaunan kesalahan

72. Pendakwaan

73. Kesalahan oleh pertubuhan perbadanan

74. Kesalahan oleh pekongsi, ejen atau pekhidmat

75. Penyampaian dokumen

76. Perisytiharan palsu

77. Kuasa untuk mengecualikan

78. Penalti am

79. Peraturan-peraturan

80. Kecualian dan peralihan


-----

_Rang Undang-Undang_


-----

_Peranti Perubatan_ 7

raNG UNDANG-UNDANG

_b e r n a m a_

Suatu Akta untuk mengawal selia peranti perubatan, industri
dan untuk mengadakan peruntukan bagi perkara-perkara yang
berkaitan dengannya.

[ ]

**DIPERBUAT oleh Parlimen Malaysia seperti yang berikut:**

Bahagian I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Peranti Perubatan**
2011.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Tafsiran**

**2. Dalam Akta ini, melainkan jika konteksnya menghendaki**
makna yang lain—

“badan penilaian pematuhan” ertinya badan penilaian pematuhan
yang didaftarkan di bawah sekyen 12;


-----

8 _Rang Undang-Undang_

“ditetapkan”, melainkan jika dinyatakan selainnya, ertinya
ditetapkan oleh peraturan-peraturan yang dibuat di bawah Akta
ini;

“establismen” ertinya—

_(a)_ seseorang yang sama ada pembuat, pengimport, atau

pengedar yang bertanggungjawab bagi meletakkan apa-apa
peranti perubatan dalam pasaran tetapi tidak termasuk
peruncit; dan

_(b)_ seorang wakil diberi kuasa yang dilantik oleh pembuat

yang mempunyai tempat perniagaan utama di luar
Malaysia,

dan orang dan wakil diberi kuasa itu merupakan—

(A) seorang yang berdomisil atau bermastautin di Malaysia;

atau

(B) suatu firma atau syarikat yang ditubuhkan di bawah

undang-undang Malaysia,

dan menjalankan perniagaan atau amalan utamanya di
Malaysia;

“meletakkan dalam pasaran” ertinya menjadikan boleh didapati
suatu peranti perubatan dengan mendapat balasan pembayaran atau
dengan percuma bagi tujuan untuk mengedarkan, menggunakan,
membekalkan atau menjadikan tersedia untuk digunakan, di
Malaysia, tanpa mengira sama ada peranti perubatan itu adalah
baru atau yang diproses semula, tetapi tidak termasuk untuk
menjadikan boleh didapati untuk digunakan bagi kajian klinikal
atau bagi penilaian prestasi sesuatu peranti perubatan;

“Menteri” ertinya Menteri yang dipertanggungkan dengan
tanggungjawab bagi kesihatan;

“pembuat” ertinya—

_(a)_ seseorang yang bertanggungjawab bagi—

(i) reka bentuk, pengeluaran, pemasangan siap,

pemasangan, pemprosesan, pembungkusan dan
pelabelan sesuatu peranti perubatan sama ada atau


-----

_Peranti Perubatan_ 9

tidak orang itu sendiri, atau subkontraktor yang
bertindak bagi pihak orang itu, yang menjalankan
operasi itu; dan

(ii) menetapkan bagi peranti perubatan yang sudah siap

di bawah namanya sendiri, maksud yang diniatkan
baginya dan memastikan produk yang sudah siap
itu memenuhi kehendak pengawalseliaan; atau

_(b)_ mana-mana orang lain yang—

(i) memasang, membungkus, memproses, mengelokkan

sepenuhnya, memproses semula atau melabel satu
atau lebih peranti perubatan yang tersedia dibuat;
dan

(ii) menetapkan bagi peranti perubatan yang tersedia dibuat

di bawah namanya sendiri, maksud yang diniatkan
baginya dan memastikan produk yang sudah siap
itu memenuhi kehendak pengawalseliaan,

tetapi tidak termasuk orang yang berikut:

(A) mana-mana orang yang memasang atau menyesuaikan

peranti perubatan dalam pasaran yang dicadangkan bagi
pesakit perseorangan; dan

(B) mana-mana orang yang memasang, membungkus atau

menyesuaikan peranti perubatan yang berhubungan
dengannya pemasangan, pembungkusan atau penyesuaian
itu tidak mengubah maksud yang dicadangkan bagi
peranti perubatan itu;

“peranti perubatan” ertinya—

_(a) apa-apa peralatan, radas, perkakas, mesin, alat, implan,_

reagen atau kalibrator in vitro, perisian, bahan atau barang
lain yang seumpamanya atau yang berkaitan yang diniatkan
oleh pembuat untuk digunakan, secara bersendirian atau
gabungan, bagi manusia bagi maksud—

(i) diagnosis, pencegahan, pemantauan, rawatan atau

pengurangan penyakit;

(ii) diagnosis, pemantauan, rawatan, pengurangan atau

pampasan bagi sesuatu kecederaan;


-----

10 _Rang Undang-Undang_

(iii) penyiasatan, penggantian atau pengubahsuaian, atau

sokongan anatomi atau proses fisiologi;

(iv) sokongan atau pengekalan hayat;

(v) pengawalan kehamilan;

(vi) penyahjangkitan peranti perubatan; atau

(vii) penyediaan maklumat bagi maksud perubatan atau

diagnostik dengan cara pemeriksaan _in vitro ke_
atas spesimen yang diperoleh daripada tubuh
manusia,

yang tidak mencapai tindakan utama yang diniatkan

baginya di dalam atau pada tubuh manusia melalui cara
farmakologi, imunologi atau metabolik, tetapi yang boleh
dibantu dalam fungsinya yang diniatkan itu melalui cara
sedemikian; dan

_(b) apa-apa peralatan, radas, perkakas, mesin, alat, implan,_

reagen atau kalibrator _in vitro, perisian, bahan atau_
barang lain yang seumpamanya atau yang berkaitan, untuk
digunakan pada tubuh manusia, yang boleh diisytiharkan
oleh Menteri, setelah mengambil kira isu keselamatan
awam, kesihatan awam atau risiko awam, sebagai suatu
peranti perubatan melalui perintah yang disiarkan dalam
_Warta;_

“peranti perubatan yang ditetapkan” ertinya suatu peranti
perubatan yang ditentukan oleh Menteri sebagai suatu peranti
perubatan yang ditetapkan melalui perintah yang disiarkan dalam
_Warta;_

“Pihak Berkuasa” ertinya Pihak Berkuasa Peranti Perubatan
yang ditubuhkan di bawah Akta Pihak Berkuasa Peranti Perubatan
2011 [Akta ];

“tarikh yang ditetapkan” ertinya tarikh yang ditetapkan oleh
Menteri di bawah subseksyen 1(2).


-----

_Peranti Perubatan_ 11

Bahagian II

PENDAFTARAN PERANTI PERUBATAN DAN

BADAN PENILAIAN PEMATUHAN

Bab 1

_Pendaftaran peranti perubatan_

**Pengkelasan** **peranti perubatan**

**3. (1) Sesuatu peranti perubatan hendaklah dikelaskan oleh sesuatu**
establismen berdasarkan tahap risiko yang ditimbulkan olehnya,
penggunaan yang diniatkan baginya dan mudahnya tubuh manusia
terdedah pada bahaya mengikut cara yang ditetapkan.

(2) Sekiranya berlaku apa-apa pertikaian antara suatu establismen
dengan suatu badan penilaian pematuhan mengenai pengkelasan
sesuatu peranti perubatan, perkara itu hendaklah dirujukkan
kepada Pihak Berkuasa, mengikut cara dan dalam tempoh yang
ditentukan oleh Pihak Berkuasa, bagi keputusannya.

**Obligasi pembuat**

**4.** Pembuat hendaklah memastikan bahawa sesuatu peranti
perubatan—

_(a)_ mematuhi prinsip-prinsip keselamatan dan prestasi yang

perlu yang ditetapkan;

_(b)_ dibuat mengikut amalan pembuatan yang baik dan apa-apa

arahan bertulis yang dikeluarkan oleh Pihak Berkuasa;
dan

_(c)_ dilabel, dibungkus dan ditandakan mengikut cara yang

ditetapkan.

**Kehendak bagi pendaftaran peranti perubatan**

**5.** (1) Tiada peranti perubatan boleh diimport, dieksport atau
diletakkan dalam pasaran melainkan jika peranti perubatan itu
didaftarkan di bawah Akta ini.


-----

12 _Rang Undang-Undang_

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, didenda tidak
melebihi dua ratus ribu ringgit atau dipenjarakan selama tempoh
tidak melebihi tiga tahun atau kedua-duanya.

**Permohonan bagi pendaftaran peranti perubatan**

**6. (1) Sesuatu permohonan bagi pendaftaran sesuatu peranti**
perubatan hendaklah dibuat oleh establismen kepada Pihak Berkuasa
mengikut cara yang ditetapkan.

(2) Sesuatu permohonan boleh ditarik balik pada bila-bila masa
oleh pemohon sebelum permohonan itu diluluskan atau ditolak
oleh Pihak Berkuasa.

(3) Tiap-tiap permohonan di bawah subseksyen (1) hendaklah
disertai dengan fi permohonan yang ditetapkan dan apa-apa
dokumen atau maklumat sebagaimana yang ditentukan oleh Pihak
Berkuasa.

(4) Pihak Berkuasa boleh, secara bertulis, pada bila-bila masa
selepas diterimanya sesuatu permohonan di bawah subseksyen (1),
meminta pemohon supaya memberi Pihak Berkuasa dalam tempoh
yang ditentukan dalam permintaan itu maklumat, butir-butir atau
dokumen tambahan mengenai permohonan itu atau sampel peranti
perubatan itu.

(5) Jika apa-apa maklumat, butir-butir atau dokumen tambahan,
atau sampel peranti perubatan yang dikehendaki di bawah
subseksyen (4) tidak diberikan oleh pemohon dalam tempoh yang
ditentukan dalam permintaan itu atau apa-apa lanjutan masa yang
diberikan oleh Pihak Berkuasa, permohonan itu hendaklah disifatkan
telah ditarik balik dan tidak boleh diteruskan lagi, tetapi tanpa
menjejaskan hak pemohon untuk membuat permohonan baru.

**Pendaftaran dan keengganan untuk mendaftarkan peranti**
**perubatan**

**7. (1) Apabila permohonan yang dibuat di bawah seksyen 6**
diterima dan Pihak Berkuasa berpuas hati bahawa—

_(a)_ peranti perubatan itu telah menjalani tatacara penilaian

pematuhan yang dijalankan oleh suatu badan penilaian
pematuhan; dan


-----

_Peranti Perubatan_ 13

_(b)_ pemohon telah mematuhi apa-apa kehendak Pihak Berkuasa

yang dibuat di bawah subseksyen 6(4),

Pihak Berkuasa boleh, selepas apa-apa pemeriksaan premis
yang di dalamnya peranti perubatan itu dibuat sebagaimana
yang difikirkannya patut dan perlu untuk dijalankan dan apabila
fi pendaftaran yang ditetapkan dibayar, mendaftarkan peranti
perubatan itu bagi suatu tempoh yang ditetapkan tertakluk kepada
apa-apa syarat yang difikirkan patut oleh Pihak Berkuasa untuk
dikenakan, memberikan suatu nombor pendaftaran kepada peranti
perubatan itu dan mengeluarkan suatu perakuan pendaftaran
kepada pemohon.

(2) Pihak Berkuasa tidak boleh mendaftarkan peranti perubatan
itu jika ia tidak berpuas hati dengan apa-apa perkara yang disebut
dalam subseksyen (1).

**Kuasa untuk mengenakan syarat-syarat tambahan dan untuk**
**mengubah atau membatalkan syarat-syarat**

**8. Pihak Berkuasa boleh, pada bila-bila masa—**

_(a)_ mengenakan apa-apa syarat tambahan ke atas pendaftaran

sesuatu peranti perubatan; atau

_(b)_ mengubah atau membatalkan mana-mana syarat

yang dikenakan ke atas pendaftaran sesuatu peranti
perubatan.

**Kuasa untuk membatalkan pendaftaran** **peranti perubatan**

**9. (1) Tertakluk kepada subseksyen (2), Pihak Berkuasa**
boleh membatalkan pendaftaran sesuatu peranti perubatan jika
establismen yang atas permohonannya sesuatu peranti perubatan
didaftarkan—

_(a)_ telah melanggar mana-mana peruntukan Akta ini atau

mana-mana peraturan yang dibuat di bawah Akta ini;

_(b)_ telah memungkiri mana-mana syarat pendaftaran; atau

_(c)_ telah disabitkan dengan suatu kesalahan di bawah Akta ini

atau mana-mana peraturan yang dibuat di bawah Akta
ini.


-----

14 _Rang Undang-Undang_

(2) Sebelum pendaftaran sesuatu peranti perubatan dibatalkan
di bawah subseksyen (1), Pihak Berkuasa hendaklah, dengan notis
secara bertulis, memberikan peluang kepada establismen yang atas
permohonannya peranti perubatan itu didaftarkan untuk menunjuk
sebab terhadap pembatalan itu, dan sementara menunggu keputusan
mengenai pembatalan itu, semua pengimportan atau perbekalan
peranti perubatan itu oleh establismen itu hendaklah digantung
bermula dari tarikh penerimaan notis itu oleh establismen itu.

(3) Sesuatu establismen yang pendaftaran peranti perubatannya
dibatalkan tidak berhak kepada apa-apa pampasan bagi apa-apa
kerugian yang disebabkan kepadanya oleh pembatalan itu dan
tidak berhak kepada apa-apa pembayaran balik fi pendaftaran
yang ditetapkan yang telah dibayar di bawah seksyen 7.

Bab 2

_Pendaftaran badan penilaian pematuhan_

**Badan penilaian pematuhan**

**10. (1) Sesuatu badan penilaian pematuhan hendaklah suatu badan**
yang didaftarkan di bawah Akta ini untuk menjalankan penilaian
pematuhan sesuatu peranti perubatan yang akan didaftarkan di
bawah Akta ini.

(2) Orang yang bertanggungjawab bagi dan mempunyai kawalan

keseluruhan ke atas sesuatu badan penilaian pematuhan hendaklah
seorang warganegara Malaysia.

(3) Sesuatu badan penilaian pematuhan hendaklah bebas dan

tidak boleh mempunyai, memperoleh atau memegang apa-apa
kepentingan, secara langsung atau tidak langsung, berhubungan
dengan—

_(a)_ mana-mana peranti perubatan di bawah penilaiannya;

_(b)_ apa-apa syer dalam establismen yang peranti perubatannya

dinilai oleh badan penilaian pematuhan itu; atau

_(c)_ mana-mana syarikat yang berkaitan establismen yang peranti

perubatannya dinilai oleh badan penilaian pematuhan
itu.


-----

_Peranti Perubatan_ 15

(4) Sesuatu badan penilaian pematuhan tidak boleh menzahirkan
apa-apa maklumat yang diterima semasa tatacara penilaian
pematuhan dijalankan ke atas mana-mana peranti perubatan.

(5) Sesuatu badan penilaian pematuhan hendaklah diaudit
oleh Pihak Berkuasa dari semasa ke semasa sebagaimana yang
difikirkan perlu oleh Pihak Berkuasa.

**Kehendak bagi pendaftaran badan penilaian pematuhan**

**11. (1) Tiada badan penilaian pematuhan boleh menjalankan**
apa-apa penilaian pematuhan yang berhubungan dengan sesuatu
peranti perubatan melainkan jika badan penilaian pematuhan itu
didaftarkan di bawah Akta ini.

(2) Sesuatu badan penilaian pematuhan boleh memohon bagi
pendaftaran dengan mengemukakan permohonan bertulis kepada
Pihak Berkuasa mengikut cara yang ditetapkan.

(3) Sesuatu permohonan boleh ditarik balik pada bila-bila masa
oleh pemohon sebelum permohonan itu diluluskan atau ditolak
oleh Pihak Berkuasa.

(4) Tiap-tiap permohonan di bawah subseksyen (1) hendaklah
disertai dengan fi permohonan yang ditetapkan dan apa-apa
dokumen atau maklumat sebagaimana yang ditentukan oleh Pihak
Berkuasa.

(5) Pihak Berkuasa boleh, secara bertulis, pada bila-bila masa
selepas diterima permohonan di bawah subseksyen (2), meminta
pemohon memberikan maklumat, butir-butir atau dokumen tambahan
mengenai permohonan itu kepada Pihak Berkuasa dalam tempoh
yang ditentukan dalam permintaan itu.

(6) Jika apa-apa maklumat, butir-butir atau dokumen tambahan
yang dikehendaki di bawah subseksyen (5) tidak diberikan oleh
pemohon dalam tempoh yang ditentukan dalam permintaan itu
atau apa-apa masa lanjutan yang diberikan oleh Pihak Berkuasa,
permohonan itu hendaklah disifatkan telah ditarik balik dan tidak
boleh diteruskan lagi, tetapi tanpa menjejaskan hak pemohon
untuk membuat permohonan baru.


-----

16 _Rang Undang-Undang_

**Pendaftaran dan keengganan untuk mendaftarkan badan**
**penilaian pematuhan**

**12. (1) Apabila sesuatu permohonan yang dibuat di bawah**
subseksyen 11(2) diterima dan Pihak Berkuasa berpuas hati dengan
pematuhan apa-apa kehendak di bawah subseksyen 11(4) dan (5),
Pihak Berkuasa boleh, selepas apa-apa pemeriksaan ke atas premis
badan penilaian pematuhan itu sebagaimana yang difikirkannya
patut dan perlu untuk dijalankan dan apabila fi pendaftaran yang
ditetapkan dibayar, mendaftarkan badan penilaian pematuhan
itu bagi suatu tempoh yang ditetapkan tertakluk kepada apa-apa
syarat yang difikirkan patut oleh Pihak Berkuasa untuk dikenakan,
memberikan suatu nombor pendaftaran kepada badan penilaian
pematuhan itu dan mengeluarkan suatu perakuan pendaftaran
kepada badan penilaian pematuhan itu.

(2) Pihak Berkuasa tidak boleh mendaftarkan badan penilaian
pematuhan itu jika ia tidak berpuas hati dengan apa-apa perkara
yang disebut dalam subseksyen (1).

**Kuasa untuk mengenakan syarat-syarat tambahan dan untuk**
**mengubah atau membatalkan syarat-syarat**

**13. Pihak Berkuasa boleh, pada bila-bila masa—**

_(a)_ mengenakan apa-apa syarat tambahan ke atas pendaftaran

sesuatu badan penilaian pematuhan; atau

_(b)_ mengubah atau membatalkan mana-mana syarat yang

dikenakan ke atas pendaftaran sesuatu badan penilaian
pematuhan.

**Kuasa untuk membatalkan pendaftaran** **badan penilaian**
**pematuhan**

**14. (1) Tertakluk kepada subseksyen (2), Pihak Berkuasa boleh**
membatalkan pendaftaran sesuatu badan penilaian pematuhan
yang—

_(a)_ telah melanggar mana-mana peruntukan Akta ini atau

mana-mana peraturan yang dibuat di bawah Akta ini;

_(b)_ telah memungkiri mana-mana syarat pendaftaran; atau

_(c)_ telah disabitkan dengan suatu kesalahan di bawah Akta

ini atau mana-mana peraturan yang dibuat di bawah
Akta ini.


-----

_Peranti Perubatan_ 17

(2) Sebelum pendaftaran sesuatu badan penilaian pematuhan
dibatalkan di bawah subseksyen (1), Pihak Berkuasa hendaklah,
melalui notis secara bertulis, memberikan peluang kepada badan
penilaian pematuhan itu untuk menunjuk sebab terhadap pembatalan
itu, dan sementara menunggu keputusan mengenai pembatalan itu,
semua penilaian apa-apa peranti perubatan oleh badan penilaian
pematuhan itu hendaklah digantung bermula dari tarikh penerimaan
notis itu oleh badan penilaian pematuhan itu.

(3) Sesuatu badan penilaian pematuhan yang pendaftarannya
dibatalkan tidak berhak kepada apa-apa pampasan bagi apa-apa
kerugian yang disebabkan kepadanya oleh pembatalan itu dan
tidak berhak kepada apa-apa pembayaran balik fi pendaftaran
yang ditetapkan yang telah dibayar di bawah seksyen 12.

Bahagian III

LESEN DAN PERMIT

Bab 1

_Lesen establismen_

**Kehendak bagi lesen establismen**

**15. (1) Tiada establismen boleh mengimport, mengeksport**
atau meletakkan dalam pasaran apa-apa peranti perubatan yang
didaftarkan melainkan jika establismen itu memegang suatu lesen
establismen yang diberikan di bawah Akta ini.

(2) Mana-mana establismen yang melanggar subseksyen (1)
melakukan suatu kesalahan dan boleh, apabila disabitkan, didenda
tidak melebihi dua ratus ribu ringgit atau dipenjarakan selama
tempoh tidak melebihi tiga tahun atau kedua-duanya.

**Permohonan bagi lesen establismen**

**16.** (1) Sesuatu establismen boleh memohon supaya suatu lesen
establismen diberikan di bawah Akta ini dengan mengemukakan
suatu permohonan bertulis kepada Pihak Berkuasa mengikut cara
yang ditetapkan.


-----

18 _Rang Undang-Undang_

(2) Tiap-tiap permohonan di bawah subseksyen (1) hendaklah
disertai dengan fi permohohan yang ditetapkan dan apa-apa
dokumen atau maklumat sebagaimana yang ditentukan oleh Pihak
Berkuasa.

(3) Sesuatu permohonan boleh ditarik balik pada bila-bila masa
oleh pemohon sebelum permohonan itu diberikan atau ditolak
oleh Pihak Berkuasa.

**Maklumat atau dokumen tambahan**

**17. (1) Pihak Berkuasa boleh, secara bertulis, pada bila-bila**
masa selepas permohonan di bawah seksyen 16 diterima, meminta
pemohon supaya memberikan maklumat, butir-butir atau dokumen
tambahan kepada Pihak Berkuasa dalam tempoh yang ditentukan
dalam permintaan itu.

(2) Jika apa-apa maklumat, butir-butir atau dokumen tambahan
yang dikehendaki di bawah subseksyen (1) tidak diberikan oleh
pemohon dalam tempoh yang ditentukan dalam permintaan itu
atau apa-apa masa lanjutan yang diberikan oleh Pihak Berkuasa,
permohonan itu hendaklah disifatkan telah ditarik balik dan tidak
boleh diteruskan lagi, tetapi tanpa menjejaskan hak pemohon
untuk membuat suatu permohonan baru.

**Pemberian atau keengganan untuk memberikan lesen**
**establismen**

**18. (1) Pihak Berkuasa boleh, selepas menimbangkan permohonan**
bagi lesen establismen di bawah seksyen 16, dan maklumat,
butir-butir atau dokumen tambahan yang diberikan di bawah
seksyen 17, memberikan lesen establismen bagi suatu tempoh yang
ditetapkan atau enggan untuk memberikan lesen establismen itu.

(2) Sesuatu lesen establismen yang diberikan di bawah
subseksyen (1) hendaklah tertakluk kepada pembayaran fi yang
ditetapkan dalam tempoh yang ditetapkan dan apa-apa syarat yang
difikirkan patut oleh Pihak Berkuasa untuk dikenakan.

**Pematuhan syarat-syarat lesen establismen**

**19. (1) Seseorang pemegang lesen hendaklah mematuhi syarat-syarat**
yang dikenakan oleh Pihak Berkuasa ke atas lesen establismen.


-----

_Peranti Perubatan_ 19

(2) Mana-mana pemegang lesen yang melanggar subseksyen (1)
melakukan suatu kesalahan dan boleh, apabila disabitkan, dikenakan
denda tidak melebihi satu ratus ribu ringgit atau dipenjarakan
selama tempoh tidak melebihi satu tahun atau kedua-duanya.

**Kuasa untuk mengenakan syarat-syarat tambahan dan untuk**
**mengubah atau membatalkan syarat-syarat**

**20. Pihak Berkuasa boleh, pada bila-bila masa—**

_(a)_ mengenakan apa-apa syarat tambahan ke atas lesen

establismen; atau

_(b)_ mengubah atau membatalkan mana-mana syarat yang

dikenakan ke atas lesen establismen.

**Pindah hakmilik lesen establismen**

**21. (1) Pemberian sesuatu lesen establismen** di bawah seksyen 18
hendaklah bersifat peribadi bagi pemegang lesen dan lesen
establismen itu tidak boleh diserahhakkan, disublesenkan atau
dipindahkan hakmilik kepada mana-mana orang lain kecuali dengan
kelulusan bertulis terlebih dahulu daripada Pihak Berkuasa.

(2) Seseorang pemegang lesen yang menyerahhakkan,
mensublesenkan atau memindahkan hakmilik lesen establismennya
kepada mana-mana orang lain tanpa kelulusan bertulis terlebih
dahulu daripada Pihak Berkuasa melakukan suatu kesalahan dan
boleh, apabila disabitkan, didenda tidak kurang daripada lima
puluh ribu ringgit dan tidak lebih daripada lima ratus ribu ringgit
atau dipenjarakan selama tempoh tidak melebihi tiga tahun atau
kedua-duanya.

**Penggantungan atau pembatalan lesen establismen**

**22. (1) Pihak Berkuasa boleh menggantung atau membatalkan**
sesuatu lesen establismen jika pemegang lesen—

_(a)_ telah melanggar mana-mana peruntukan Akta ini atau

mana-mana peraturan yang dibuat di bawah Akta ini;


-----

20 _Rang Undang-Undang_

_(b)_ telah memungkiri mana-mana syarat lesen; atau

_(c)_ telah disabitkan dengan suatu kesalahan di bawah Akta

ini atau mana-mana peraturan yang dibuat di bawah
Akta ini.

(2) Jika sesuatu lesen establismen digantung di bawah
subseksyen (1), Pihak Berkuasa boleh menghendaki supaya
pemegang lesen itu meremedi pelanggaran atau kemungkiran itu
dalam tempoh yang ditentukan oleh Pihak Berkuasa.

(3) Jika Pihak Berkuasa berpuas hati bahawa pemegang lesen
tidak meremedi pelanggaran atau kemungkiran itu sebagaimana
yang dikehendaki di bawah subseksyen (2), atau pelanggaran atau
kemungkiran itu masih berterusan selepas lesen establismen itu
digantung di bawah subseksyen (1), Pihak Berkuasa hendaklah
membatalkan lesen itu.

**Penyerahan balik lesen establismen**

**23. (1) Pemegang lesen boleh, dengan notis bertulis, menyerahkan**
balik lesennya dengan mengemukakan lesen establismen itu kepada
Pihak Berkuasa.

(2) Penyerahan balik lesen establismen itu hendaklah berkuat
kuasa apabila lesen establismen itu dan notis bertulis di bawah
subseksyen (1) diterima oleh Pihak Berkuasa.

(3) Penyerahan balik sesuatu lesen establismen di bawah
subseksyen (1) tidak boleh dibatalkan.

**Pembaharuan lesen establismen**

**24. (1) Pemegang lesen boleh memohon bagi pembaharuan lesen**
establismennya kepada Pihak Berkuasa tidak lewat daripada satu
tahun sebelum tarikh habis tempoh lesen establismen itu.

(2) Pihak Berkuasa hendaklah, apabila fi yang ditetapkan
dibayar, membaharui sesuatu lesen establismen kecuali dalam hal
keadaan yang berikut:

_(a) pemegang lesen telah melanggar mana-mana peruntukan_

Akta ini atau mana-mana peraturan yang dibuat di bawah
Akta ini;


-----

_Peranti Perubatan_ 21

_(b) pemegang lesen telah memungkiri mana-mana syarat lesen_

establismen;

_(c) pemegang lesen telah mendapatkan lesen establismen_

secara tidak patut atau tidak sah; atau

_(d) pemegang lesen telah disabitkan dengan suatu kesalahan_

di bawah Akta ini atau mana-mana peraturan yang dibuat
di bawah Akta ini.

(3) Pihak Berkuasa boleh meminta pemegang lesen supaya
memberikan apa-apa maklumat, butir-butir atau dokumen sebagaimana
yang dikehendaki bagi permohonan pembaharuan lesen itu dalam
tempoh yang ditentukan dalam permintaan itu.

(4) Walau apa pun subseksyen (2), jika maklumat, butir-butir
atau dokumen yang diminta di bawah subseksyen (3) tidak
diberikan oleh pemegang lesen dalam tempoh yang ditentukan
dalam permintaan itu atau apa-apa masa lanjutan yang diberikan,
Pihak Berkuasa boleh tidak membaharui lesen establismen itu.

**Kesan menggantung, membatalkan, menyerah balik atau tidak**
**membaharui lesen establismen**

**25. (1) Jika sesuatu lesen establismen digantung atau dibatalkan**
di bawah seksyen 22, diserah balik di bawah seksyen 23 atau tidak
dibaharui di bawah seksyen 24, pemegang lesen hendaklah dengan
serta-merta berhenti mengimport, mengeksport atau meletakkan
dalam pasaran mana-mana peranti perubatan yang didaftarkan
yang berkenaan dengannya lesen establismen itu diberikan.

(2) Walau apa pun subseksyen (1), Pihak Berkuasa boleh, pada
bila-bila masa selepas penggantungan, pembatalan, penyerahan
balik atau tidak membaharui sesuatu lesen establismen, memberikan
apa-apa arahan kepada pemegang lesen yang difikirkannya perlu
demi kepentingan kesihatan dan keselamatan awam, dan pemegang
lesen itu hendaklah mematuhi semua arahan sedemikian.

(3) Pemegang lesen yang lesen establismennya—

_(a) digantung, dibatalkan atau tidak dibaharui tidak berhak_

kepada apa-apa pampasan bagi apa-apa kerugian yang
disebabkan kepadanya oleh penggantungan, pembatalan
atau hal tidak membaharui lesen establismen itu; dan


-----

22 _Rang Undang-Undang_

_(b) dibatalkan tidak berhak kepada apa-apa pembayaran_

balik fi lesen establismen yang telah dibayar di bawah
seksyen 18.

(4) Mana-mana pemegang lesen yang melanggar subseksyen (1)
melakukan suatu kesalahan dan boleh, apabila disabitkan, didenda
tidak melebihi dua ratus ribu ringgit atau dipenjarakan selama
tempoh tidak melebihi tiga tahun atau kedua-duanya.

Bab 2

_Permit peranti perubatan yang ditetapkan_

**Peranti perubatan yang ditetapkan**

**26. Menteri boleh, dari semasa ke semasa, selepas mengambil**
kira tahap risiko sesuatu peranti perubatan, pendedahan peranti
perubatan kepada kesihatan awam, keselamatan pesakit dan takat
kompleksiti peranti perubatan itu, menentukan sesuatu peranti
perubatan sebagai peranti perubatan yang ditetapkan melalui
perintah yang disiarkan dalam _Warta._

**Kehendak bagi permit peranti perubatan yang ditetapkan**

**27. (1) Tiada seorang pun boleh menggunakan atau mengendalikan**
apa-apa peranti perubatan yang ditetapkan melainkan jika orang
itu memegang suatu permit peranti perubatan yang ditetapkan
yang diberikan di bawah Akta ini.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, didenda tidak
melebihi satu ratus ribu ringgit atau dipenjarakan selama tempoh
tidak melebihi satu tahun atau kedua-duanya.

**Permohonan bagi permit peranti perubatan yang ditetapkan**

**28. (1) Seseorang** boleh memohon supaya suatu permit peranti
perubatan yang ditetapkan diberikan di bawah Akta ini dengan
mengemukakan suatu permohonan bertulis kepada Pihak Berkuasa
mengikut cara yang ditetapkan.


-----

_Peranti Perubatan_ 23

(2) Tiap-tiap permohonan di bawah subseksyen (1) hendaklah
disertai dengan fi permohonan yang ditetapkan dan apa-apa
dokumen atau maklumat sebagaimana yang ditentukan oleh Pihak
Berkuasa.

(3) Suatu permohonan di bawah seksyen ini boleh ditarik
balik pada bila-bila masa oleh pemohon sebelum permohonan itu
diberikan atau ditolak oleh Pihak Berkuasa.

**Maklumat atau dokumen tambahan**

**29. (1) Pihak Berkuasa boleh, secara bertulis, pada bila-bila**
masa selepas permohonan di bawah seksyen 28 diterima, meminta
pemohon supaya memberikan maklumat, butir-butir atau dokumen
tambahan kepada Pihak Berkuasa dalam tempoh yang ditentukan
dalam permintaan itu.

(2) Jika apa-apa maklumat, butir-butir atau dokumen tambahan
yang dikehendaki di bawah subseksyen (1) tidak diberikan oleh
pemohon dalam tempoh yang ditentukan dalam permintaan itu
atau apa-apa masa lanjutan yang diberikan oleh Pihak Berkuasa,
permohonan itu hendaklah disifatkan telah ditarik balik dan tidak
boleh diteruskan lagi, tetapi tanpa menjejaskan hak pemohon
untuk membuat suatu permohonan baru.

**Pemberian atau keengganan untuk memberikan permit peranti**
**perubatan yang ditetapkan**

**30. (1) Pihak Berkuasa boleh, selepas menimbangkan permohonan**
bagi permit peranti perubatan yang ditetapkan di bawah seksyen 28
dan maklumat, butir-butir atau dokumen tambahan yang diberikan
di bawah seksyen 29, memberikan permit peranti perubatan yang
ditetapkan bagi suatu tempoh yang ditetapkan atau enggan untuk
memberikan permit peranti perubatan yang ditetapkan itu.

(2) Sesuatu permit peranti perubatan yang ditetapkan yang
diberikan di bawah subseksyen (1) hendaklah tertakluk kepada
pembayaran fi yang ditetapkan dalam tempoh yang ditetapkan
dan apa-apa syarat yang difikirkan sesuai oleh Pihak Berkuasa
untuk dikenakan.


-----

24 _Rang Undang-Undang_

**Pematuhan syarat-syarat permit peranti perubatan yang**
**ditetapkan**

**31. (1) Seseorang pemegang permit hendaklah mematuhi syarat-**
syarat yang dikenakan oleh Pihak Berkuasa ke atas permit peranti
perubatan yang ditetapkan itu.

(2) Mana-mana pemegang permit yang melanggar subseksyen (1)
melakukan suatu kesalahan dan boleh, apabila disabitkan, didenda
tidak melebihi lima puluh ribu ringgit atau dipenjarakan selama
tempoh tidak melebihi enam bulan atau kedua-duanya.

**Kuasa untuk mengenakan syarat-syarat tambahan dan untuk**
**mengubah atau membatalkan syarat-syarat**

**32. Pihak Berkuasa boleh, pada bila-bila masa—**

_(a)_ mengenakan apa-apa syarat tambahan ke atas permit

peranti perubatan yang ditetapkan; atau

_(b)_ mengubah atau membatalkan apa-apa syarat yang dikenakan

ke atas permit peranti perubatan yang ditetapkan.

**Penggantungan atau pembatalan permit peranti perubatan**
**yang ditetapkan**

**33. (1) Pihak Berkuasa boleh menggantung atau membatalkan**
suatu permit peranti perubatan yang ditetapkan jika pemegang
permit itu—

_(a)_ telah melanggar mana-mana peruntukan Akta ini atau

mana-mana peraturan yang dibuat di bawah Akta ini;

_(b)_ telah memungkiri mana-mana syarat permit peranti

perubatan yang ditetapkan itu; atau

_(c)_ telah disabitkan dengan suatu kesalahan di bawah Akta

ini atau mana-mana peraturan yang dibuat di bawah
Akta ini.

(2) Jika sesuatu permit peranti perubatan yang ditetapkan
digantung di bawah subseksyen (1), Pihak Berkuasa boleh
menghendaki pemegang permit itu supaya meremedi pelanggaran
atau kemungkiran itu dalam tempoh yang ditentukan oleh Pihak
Berkuasa.


-----

_Peranti Perubatan_ 25

(3) Jika Pihak Berkuasa berpuas hati bahawa pemegang permit
tidak meremedi pelanggaran atau kemungkiran itu sebagaimana
yang dikehendaki di bawah subseksyen (2), atau pelanggaran atau
kemungkiran itu masih berterusan selepas permit peranti perubatan
yang ditetapkan itu digantung di bawah subseksyen (1), Pihak
Berkuasa hendaklah membatalkan permit peranti perubatan yang
ditetapkan itu.

**Penyerahan balik permit peranti perubatan yang ditetapkan**

**34. (1) Seseorang pemegang permit boleh, dengan notis bertulis,**
menyerahkan balik permit peranti perubatan yang ditetapkannya
dengan mengemukakan permit peranti perubatan yang ditetapkan
itu kepada Pihak Berkuasa.

(2) Penyerahan balik permit peranti perubatan yang ditetapkan
hendaklah berkuat kuasa apabila permit peranti perubatan yang
ditetapkan itu dan notis bertulis di bawah subseksyen (1) diterima
oleh Pihak Berkuasa.

(3) Penyerahan balik sesuatu permit peranti perubatan yang
ditetapkan di bawah subseksyen (1) tidak boleh dibatalkan.

**Pembaharuan permit peranti perubatan yang ditetapkan**

**35. (1) Seseorang pemegang permit boleh memohon bagi**
pembaharuan permit peranti perubatan yang ditetapkannya kepada
Pihak Berkuasa tidak lewat daripada satu tahun sebelum tarikh
habis tempoh permit itu.

(2) Pihak Berkuasa hendaklah, apabila fi yang ditetapkan dibayar,
membaharui sesuatu permit peranti perubatan yang ditetapkan
kecuali dalam hal keadaan yang berikut:

_(a) pemegang permit telah melanggar mana-mana peruntukan_

Akta ini atau mana-mana peraturan yang dibuat di bawah
Akta ini;

_(b) pemegang permit telah memungkiri mana-mana syarat_

permit peranti perubatan yang ditetapkan;

_(c)_ pemegang permit telah mendapatkan permit peranti

perubatan yang ditetapkan secara tidak patut atau tidak
sah; atau


-----

26 _Rang Undang-Undang_

_(d) pemegang permit telah disabitkan dengan suatu kesalahan_

di bawah Akta ini atau mana-mana peraturan yang dibuat
di bawah Akta ini.

(3) Pihak Berkuasa boleh meminta pemegang permit supaya
memberikan apa-apa maklumat, butir-butir atau dokumen sebagaimana
yang dikehendaki bagi permohonan pembaharuan permit itu dalam
tempoh yang ditentukan dalam permintaan itu.

(4) Walau apa pun subseksyen (2), jika maklumat, butir-butir
atau dokumen yang diminta di bawah subseksyen (3) tidak
diberikan oleh pemegang permit dalam tempoh yang ditentukan
dalam permintaan itu atau apa-apa masa lanjutan yang diberikan,
Pihak Berkuasa boleh tidak membaharui permit peranti perubatan
yang ditetapkan itu.

**Kesan menggantung, membatalkan, menyerah balik atau tidak**
**membaharui permit peranti perubatan yang ditetapkan**

**36. (1) Jika sesuatu permit peranti perubatan yang ditetapkan**
digantung atau dibatalkan di bawah seksyen 33, diserah balik
di bawah seksyen 34 atau tidak dibaharui di bawah seksyen 35,
pemegang permit hendaklah dengan serta-merta berhenti
menggunakan atau mengendalikan peranti perubatan yang
ditetapkan yang berkenaan dengannya permit peranti perubatan
yang ditetapkan itu diberikan.

(2) Walau apa pun subseksyen (1), Pihak Berkuasa boleh, pada
bila-bila masa selepas penggantungan, pembatalan, penyerahan
balik atau tidak membaharui sesuatu permit peranti perubatan
yang ditetapkan, memberikan apa-apa arahan kepada pemegang
permit yang difikirkannya perlu demi kepentingan kesihatan dan
keselamatan awam, dan pemegang permit itu hendaklah mematuhi
semua arahan sedemikian.

(3) Pemegang permit yang permit peranti perubatan yang
ditetapkannya itu—

_(a) digantung, dibatalkan atau tidak dibaharui tidak berhak_

kepada apa-apa pampasan bagi apa-apa kerugian yang
disebabkan kepadanya oleh penggantungan, pembatalan
atau hal tidak membaharui permit peranti perubatan yang
ditetapkan itu; dan


-----

_Peranti Perubatan_ 27

_(b) dibatalkan tidak berhak kepada apa-apa pembayaran balik_

fi permit peranti perubatan yang ditetapkan yang telah
dibayar di bawah seksyen 30.

(4) Mana-mana pemegang permit yang melanggar subseksyen (1)
melakukan suatu kesalahan dan boleh, apabila disabitkan, didenda
tidak kurang daripada satu ratus ribu ringgit dan tidak lebih
daripada satu juta ringgit atau dipenjarakan selama tempoh tidak
melebihi tujuh tahun atau kedua-duanya.

Bab 3

_Kewajipan dan obligasi pemegang lesen atau pemegang permit_

**Rekod pengedaran**

**37. (1) Sesuatu establismen hendaklah menyenggara suatu rekod**
pengedaran berkenaan dengan setiap peranti perubatan yang dibuat,
diimport, dieksport dan diletakkan dalam pasaran.

(2) Rekod pengedaran itu hendaklah mengandungi maklumat
sebagaimana yang ditetapkan oleh Menteri.

(3) Sesuatu establismen hendaklah memberikan rekod pengedaran
itu kepada Pihak Berkuasa apabila diminta.

**Pemantauan dan pengawasan pascapasaran**

**38. (1) Sesuatu establismen hendaklah memantau keselamatan**
dan prestasi peranti perubatan yang dibuat, diimport, dieksport
dan diletakkan dalam pasaran, dan menyediakan suatu sistem
pemantauan pascapasaran sebagaimana yang ditetapkan oleh
Menteri.

(2) Sesuatu establismen hendaklah memastikan bahawa apaapa laporan pengawasan mengenai insiden yang memudaratkan
yang melibatkan peranti perubatannya dalam pasaran direkodkan
dengan sewajarnya dan dinilai sepenuhnya.


-----

28 _Rang Undang-Undang_

**Pengendalian aduan**

**39. Sesuatu establismen hendaklah menyediakan dan melaksanakan**
tatacara yang didokumentasikan dan menyenggarakan rekod bagi
masalah atau aduan yang dilaporkan yang berhubungan dengan
keselamatan dan ciri-ciri prestasi peranti perubatannya.

**Pelaporan masalah mandatori**

**40. (1) Sesuatu establismen hendaklah melaporkan kepada Pihak**
Berkuasa apa-apa insiden yang sampai kepada perhatian establismen
itu yang berlaku di dalam atau di luar Malaysia yang—

_(a) berhubungan dengan kegagalan peranti perubatan itu_

atau kemerosotan dalam keberkesanannya, atau apa-apa
kekurangan dalam pelabelannya atau pada petunjuk bagi
penggunaannya dan laporan sedemikian hendaklah dibuat
dalam tempoh tiga puluh hari dari penemuan itu;

_(b) telah mengakibatkan kematian atau kemerosotan yang serius_

pada tahap kesihatan seseorang pesakit, pengguna atau
orang lain, atau yang boleh menyebabkan sedemikian jika
insiden itu berlaku lagi dan laporan sedemikian hendaklah
dibuat dalam tempoh sepuluh hari dari penemuan itu;
atau

_(c) mempunyai ancaman serius pada kesihatan awam dan_

laporan sedemikian hendaklah dibuat dalam masa empat
puluh lapan jam dari penemuan itu.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, didenda tidak
melebihi dua ratus ribu ringgit atau dipenjarakan selama tempoh
tidak melebihi dua tahun atau kedua-duanya.

**Tindakan pembetulan di lapangan**

**41. Sesuatu establismen hendaklah menjalankan tindakan**
pembetulan atau pencegahan berhubungan dengan sesuatu peranti
perubatan yang diimport dan diletakkan dalam pasaran yang boleh
termasuk—

_(a) pemulangan peranti perubatan itu kepada establismen_

itu;


-----

_Peranti Perubatan_ 29

_(b) pengubahsuaian peranti perubatan itu;_

_(c) pertukaran peranti perubatan itu;_

_(d) pemusnahan peranti perubatan itu; atau_

_(e) nasihat khusus tentang penggunaan peranti perubatan_

itu.

**Panggilan balik**

**42. (1) Sesuatu establismen boleh memanggil balik mana-mana**
peranti perubatan yang cacat pada bila-bila masa.

(2) Establismen hendaklah, pada atau sebelum menjalankan
sesuatu panggilan balik peranti perubatan, memberikan maklumat
sebagaimana yang ditentukan oleh Pihak Berkuasa.

(3) Establismen hendaklah, seberapa segera yang mungkin
selepas selesainya sesuatu panggilan balik, melaporkan kepada
Pihak Berkuasa hasil panggilan balik itu dan apa-apa tindakan
yang diambil untuk mencegah masalah itu daripada berulang.

(4) Walau apa pun subseksyen (1), Pihak Berkuasa boleh
mengarahkan establismen supaya memanggil balik mana-mana
peranti perubatan pada bila-bila masa atas sebab keselamatan
pesakit dan kesihatan awam.

Bab 4

_Kewajipan am_

**Penggunaan, pengendalian, penyenggaraan, dsb., peranti**
**perubatan**

**43. (1) Seseorang yang menggunakan atau mengendalikan sesuatu**
peranti perubatan ke atas pihak ketiga hendaklah memastikan
bahawa peranti perubatan itu—

_(a)_ selamat dan berkesan;

_(b)_ digunakan mengikut maksud yang diniatkan baginya;

_(c)_ digunakan mengikut arahan pembuat; dan


-----

30 _Rang Undang-Undang_

_(d)_ dipasang, diuji, ditauliahkan dan disenggarakan dengan

sewajarnya.

(2) Seseorang—

_(a) yang menggunakan atau mengendalikan sesuatu peranti_

perubatan ke atas pihak ketiga; atau

_(b) yang memasang, menguji, mentauliahkan, menyenggarakan_

dan melupuskan sesuatu peranti perubatan,

hendaklah mempunyai kelayakan dan kompetensi sebagaimana
yang ditetapkan oleh Menteri.

(3) Seseorang yang menggunakan atau mengendalikan sesuatu
peranti perubatan ke atas pihak ketiga hendaklah memberhentikan
peranti perubatan itu daripada beroperasi apabila peranti perubatan
itu tidak lagi selamat dan berkesan untuk digunakan.

(4) Sesuatu peranti perubatan yang telah diberhentikan daripada
beroperasi di bawah subseksyen (3) hendaklah dipindahkan dan
dilupuskan mengikut cara yang selamat yang menghapuskan atau
mengurangkan apa-apa—

_(a)_ bahaya kecederaan;

_(b)_ bahaya pencemaran dengan bahan biologi atau bahan

kontaminasi lain;

_(c)_ bahaya kerosakan alam sekitar; dan

_(d)_ bahaya untuk peranti perubatan itu digunakan semula.

(5) Pihak Berkuasa boleh mengeluarkan arahan, perintah atau
garis panduan untuk menentukan langkah-langkah yang hendaklah
diambil sekiranya berlaku suatu kecemasan atau insiden semasa
penggunaan, pengendalian, pemasangan, pengujian, pentauliahan,
penyenggaraan dan pelupusan peranti perubatan.

(6) Mana-mana orang yang melanggar subseksyen (1), (2), (3)
atau (4) melakukan suatu kesalahan dan boleh, apabila disabitkan,
didenda tidak melebihi satu ratus ribu ringgit atau dipenjarakan
selama tempoh tidak melebihi satu tahun atau kedua-duanya.


-----

_Peranti Perubatan_ 31

**Pengiklanan**

**44. (1) Tiada seorang pun boleh mengiklankan sesuatu peranti**
perubatan melainkan jika peranti perubatan itu telah didaftarkan
dan mematuhi kehendak Akta ini.

(2) Tiada seorang pun boleh membuat apa-apa dakwaan yang
mengelirukan atau palsu berkenaan dengan sesuatu peranti perubatan
dalam apa-apa iklan.

(3) Mana-mana orang yang melanggar subseksyen (1) atau (2)
melakukan suatu kesalahan dan boleh, apabila disabitkan, didenda
tidak melebihi tiga ratus ribu ringgit atau dipenjarakan selama
tempoh tidak melebihi tiga tahun atau kedua-duanya.

Bab 5

_Permit eksport_

**Permit eksport**

**45. (1) Sesuatu establismen boleh memohon kepada Pihak**
Berkuasa bagi suatu permit untuk mengeksport sesuatu peranti
perubatan yang didaftarkan dalam bentuk yang ditetapkan dan
disertai dengan fi yang ditetapkan.

(2) Pihak Berkuasa boleh, selepas menimbangkan permohonan
di bawah subseksyen (1), mengeluarkan atau enggan untuk
mengeluarkan suatu permit untuk mengeksport suatu peranti
perubatan yang didaftarkan.

(3) Jika Pihak Berkuasa memutuskan untuk mengeluarkan suatu
permit eksport, Pihak Berkuasa boleh mengenakan apa-apa syarat
yang difikirkannya sesuai.

(4) Sesuatu establismen hendaklah mematuhi syarat-syarat yang
dikenakan oleh Pihak Berkuasa ke atas permit eksport.

(5) Mana-mana establismen yang melanggar subseksyen (4)
melakukan suatu kesalahan dan boleh, apabila disabitkan, didenda
tidak melebihi lima puluh ribu ringgit atau dipenjarakan selama
tempoh tidak melebihi enam bulan atau kedua-duanya.


-----

32 _Rang Undang-Undang_

**Pembatalan permit eksport**

**46. (1) Pihak Berkuasa boleh, pada bila-bila masa, membatalkan**
sesuatu permit eksport yang dikeluarkan jika ia berpuas hati
bahawa—

_(a)_ pemegang permit telah melanggar mana-mana peruntukan

Akta ini atau mana-mana peraturan yang dibuat di bawah
Akta ini;

_(b)_ pemegang permit telah memungkiri mana-mana syarat

permit itu;

_(c)_ permit eksport itu telah dikeluarkan hasil daripada maklumat

yang palsu, mengelirukan atau tidak tepat;

_(d)_ pemegang permit telah mendapatkan permit itu dengan

cara yang tidak patut atau tidak sah; atau

_(e)_ pemegang permit telah disabitkan dengan suatu kesalahan

di bawah Akta ini atau mana-mana peraturan yang dibuat
di bawah Akta ini.

(2) Apabila Pihak Berkuasa memberitahu pemegang permit
mengenai pembatalan permit eksportnya, pemegang permit itu
hendaklah dengan serta-merta menyerahkan balik permit eksport
itu.

(3) Mana-mana pemegang permit yang melanggar subseksyen (2)
melakukan suatu kesalahan dan boleh, apabila disabitkan, didenda
tidak melebihi lima puluh ribu ringgit atau dipenjarakan selama
tempoh tidak melebihi enam bulan atau kedua-duanya.

(4) Seseorang pemegang permit yang permit eksportnya
dibatalkan tidak berhak kepada apa-apa pampasan bagi apa-apa
kerugian yang disebabkan kepadanya oleh pembatalan permit
eksport itu.

Bahagian IV

RAYUAN

**Rayuan terhadap keputusan Pihak Berkuasa**

**47.** (1) Mana-mana orang yang terkilan dengan keputusan Pihak
Berkuasa di bawah seksyen 7, 9, 12, 14, 18, 22, 24, 30, 33, 35,
45 atau 46 boleh merayu kepada Menteri mengikut cara yang
ditetapkan dan dalam tempoh yang ditetapkan.


-----

_Peranti Perubatan_ 33

(2) Menteri boleh mengesahkan, mengakas atau mengubah
keputusan Pihak Berkuasa.

(3) Keputusan Menteri mengenai apa-apa rayuan di bawah
subseksyen (1) adalah muktamad dan mengikat.

Bahagian V

PENGUATKUASAAN

**Pegawai diberi kuasa**

**48. (1) Menteri boleh, secara bertulis, memberi kuasa kepada**
mana-mana pegawai Pihak Berkuasa atau pegawai awam untuk
menjalankan kuasa penguatkuasaan di bawah Akta ini.

(2) Mana-mana pegawai sedemikian hendaklah disifatkan sebagai
seorang pekhidmat awam mengikut pengertian Kanun Keseksaan

[Akta 574].

**Kad kuasa**

**49.** (1) Pihak Berkuasa hendaklah mengeluarkan kepada setiap
pegawai diberi kuasa suatu kad kuasa yang hendaklah ditandatangani
oleh Ketua Eksekutif Pihak Berkuasa.

(2) Bilamana pegawai diberi kuasa menjalankan mana-mana
kuasa penguatkuasaan di bawah Akta ini, dia hendaklah apabila
diminta menunjukkan kepada orang yang terhadapnya kuasa itu
sedang dijalankan kad kuasa yang dikeluarkan kepadanya di bawah
subseksyen (1).

**Kuasa penyiasatan**

**50. (1) Seseorang pegawai diberi kuasa boleh menyiasat pelakuan**
apa-apa kesalahan di bawah Akta ini.

(2) Bagi mengelakkan keraguan, diisytiharkan bahawa bagi
maksud Akta ini, pegawai diberi kuasa hendaklah mempunyai
segala atau mana-mana kuasa seorang pegawai polis tidak kira
apa jua pangkat berhubung dengan penyiasatan polis dalam kes


-----

34 _Rang Undang-Undang_

boleh ditangkap sebagaimana yang diperuntukkan di bawah
Kanun Tatacara Jenayah [Akta 593], dan kuasa itu adalah sebagai
tambahan kepada kuasa yang diperuntukkan di bawah Akta ini
dan bukan pengurangan baginya.

**Penggeledahan dan penyitaan dengan waran**

**51. (1) Jika ternyata pada Majistret, atas maklumat bersumpah**
bertulis daripada pegawai diberi kuasa dan selepas apa-apa siasatan
sebagaimana yang didapati perlu oleh Majistret, bahawa terdapat
sebab yang munasabah untuk mempercayai bahawa—

_(a) mana-mana premis atau pengangkut telah digunakan bagi;_

atau

_(b) ada di dalam mana-mana premis atau pengangkut keterangan_

yang perlu untuk menjalankan suatu penyiasatan
mengenai,

pelakuan suatu kesalahan di bawah Akta ini, Majistret boleh
mengeluarkan waran yang memberi kuasa pegawai diberi kuasa
yang dinamakan dalam waran itu pada bila-bila masa yang
munasabah pada waktu siang atau malam dan dengan atau tanpa
bantuan, untuk memasuki premis atau pengangkut itu dan jika
perlu dengan menggunakan kekerasan.

(2) Tanpa menjejaskan keluasan subseksyen (1), waran
yang dikeluarkan oleh Majistret boleh memberi kuasa untuk
penggeledahan dan penyitaan mana-mana peranti perubatan, buku,
dokumen, data berkomputer, radas, kelengkapan, peranti, jentera,
kenderaan, perkara atau benda termasuklah dalam bentuk digital
yang semunasabahnya dipercayai dapat memberikan keterangan
mengenai pelakuan kesalahan itu.

(3) Seorang pegawai diberi kuasa yang menjalankan penggeledahan
di bawah subseksyen (1) boleh, bagi maksud menyiasat kesalahan
itu, memeriksa mana-mana orang yang berada di dalam atau di,
premis atau pengangkut itu.

(4) Seorang pegawai diberi kuasa yang membuat pemeriksaan
terhadap seseorang di bawah subseksyen (3) atau seksyen 52
boleh menyita atau mengambil milik, dan menyimpan dalam
jagaan selamat semua benda selain pakaian yang perlu yang
dijumpai pada orang itu, dan apa-apa benda yang baginya ada


-----

_Peranti Perubatan_ 35

sebab untuk mempercayai bahawa benda itu merupakan peralatan
atau keterangan lain bagi kesalahan itu boleh ditahan sehingga
orang itu dilepaskan atau dibebaskan.

(5) Tiada seorang pun boleh diperiksa kecuali oleh seorang
lain yang sama jantina, dan pemeriksaan sedemikian hendaklah
dijalankan dengan penuh kesopanan.

(6) Jika, oleh sebab sifat, saiz atau amaunnya, pemindahan
mana-mana peranti perubatan, buku, dokumen, data berkomputer,
radas, kelengkapan, peranti, jentera, kenderaan, perkara atau benda
termasuklah dalam bentuk digital yang disita di bawah seksyen
ini tidak boleh dilaksanakan, pegawai diberi kuasa hendaklah
dengan apa-apa cara mengelak peranti perubatan, buku, dokumen,
data berkomputer, radas, kelengkapan, peranti, jentera, kenderaan,
perkara atau benda termasuklah dalam bentuk digital itu di dalam
premis atau pengangkut yang di dalamnya ia dijumpai.

(7) Seseorang yang, tanpa kuasa yang sah, memecahkan,
mengganggu atau merosakkan lak yang disebut dalam subseksyen (6)
atau memindahkan mana-mana peranti perubatan, buku, dokumen,
data berkomputer, radas, kelengkapan, peranti, jentera, kenderaan,
perkara atau benda termasuklah dalam bentuk digital yang telah
dilak atau cuba untuk berbuat demikian melakukan suatu kesalahan
dan boleh, apabila disabitkan, didenda tidak melebihi lima ratus
ribu ringgit atau dipenjarakan selama tempoh tidak melebihi tiga
tahun atau kedua-duanya.

**Penggeledahan dan penyitaan tanpa waran**

**52.** Jika seseorang pegawai diberi kuasa berpuas hati atas maklumat
yang diterima bahawa dia mempunyai sebab yang munasabah untuk
mempercayai bahawa oleh sebab kelengahan dalam memperoleh
suatu waran geledah di bawah seksyen 51 penyiasatan akan terjejas
atau keterangan mengenai pelakuan sesuatu kesalahan mungkin
diganggu, dipindahkan, dirosakkan atau dimusnahkan, pegawai
diberi kuasa itu boleh memasuki premis atau pengangkut itu
dan menjalankan di dalam, pada dan berkenaan dengan premis
atau pengangkut itu semua kuasa yang disebut dalam seksyen 51
dengan cara yang sepenuhnya dan secukupnya seolah-olah dia
telah diberi kuasa untuk berbuat demikian oleh suatu waran yang
dikeluarkan di bawah seksyen itu.


-----

36 _Rang Undang-Undang_

**Capaian kepada data berkomputer**

**53. (1) Seorang pegawai diberi kuasa yang menjalankan suatu**
penggeledahan di bawah seksyen 51 dan 52 hendaklah diberi
capaian kepada data berkomputer sama ada disimpan dalam suatu
komputer atau selainnya.

(2) Bagi maksud seksyen ini, “capaian”—

_(a) termasuklah diberikan kata laluan, kod penyulitan, kod_

penyahsulitan, perisian atau perkakasan yang perlu dan
apa-apa cara lain yang dikehendaki untuk membolehkan
data berkomputer itu difahami; dan

_(b) mempunyai erti yang diberikan kepadanya dalam subseksyen_

2(2) dan (5) Akta Jenayah Komputer 1997 [Akta 563].

**Waran boleh diterima walaupun cacat**

**54.** Sesuatu waran geledah yang dikeluarkan di bawah Akta ini
adalah sah dan boleh dikuatkuasakan walau apa pun kecacatan,
kesilapan atau peninggalan dalamnya atau dalam permohonan
bagi waran itu, dan apa-apa peranti perubatan, buku, dokumen,
data berkomputer, radas, kelengkapan, peranti, jentera, kenderaan,
perkara atau benda termasuklah dalam bentuk digital yang disita
di bawah waran itu hendaklah boleh diterima sebagai keterangan
dalam mana-mana prosiding di bawah Akta ini.

**Senarai peranti perubatan, buku, dokumen, dsb., yang**
**disita**

**55.** (1) Kecuali sebagaimana yang diperuntukkan dalam
subseksyen (2), jika mana-mana peranti perubatan, buku, dokumen,
data berkomputer, radas, kelengkapan, peranti, jentera, kenderaan,
perkara atau benda termasuklah dalam bentuk digital disita menurut
Akta ini, pegawai diberi kuasa yang membuat penyitaan itu—

_(a)_ hendaklah menyediakan—

(i) suatu senarai peranti perubatan, buku, dokumen,

data berkomputer, radas, kelengkapan, peranti,
jentera, kenderaan, perkara atau benda termasuklah
dalam bentuk digital yang disita dan hendaklah
menandatangani senarai itu; dan


-----

_Peranti Perubatan_ 37

(ii) suatu notis bertulis mengenai penyitaan itu yang

mengandungi alasan bagi penyitaan itu dan
hendaklah menandatangani notis itu; dan

_(b) hendaklah dengan secepat yang dapat dilaksanakan_

menyampaikan suatu salinan senarai peranti perubatan,
buku, dokumen, data berkomputer, radas, kelengkapan,
peranti, jentera, kenderaan, perkara atau benda termasuklah
dalam bentuk digital yang disita dan notis bertulis
mengenai penyitaan itu kepada penghuni premis yang
telah digeledah, atau kepada ejen atau pekhidmatnya di
premis itu.

(2) Notis bertulis mengenai penyitaan itu tidak dikehendaki
untuk disampaikan menurut perenggan (1)(b) jika penyitaan itu
dibuat dengan kehadiran orang yang terhadapnya prosiding di
bawah Akta ini diniatkan akan diambil, atau dengan kehadiran
pemunya harta sedemikian atau ejennya, mengikut mana-mana
yang berkenaan.

(3) Jika premis itu tidak berpenghuni, pegawai diberi kuasa
hendaklah menampalkan suatu salinan senarai peranti perubatan,
buku, dokumen, data berkomputer, radas, kelengkapan, peranti,
jentera, kenderaan, perkara atau benda termasuklah dalam bentuk
digital yang disita itu di tempat yang mudah dilihat di premis
itu.

**Pelepasan peranti perubatan, buku, dokumen, dsb., yang**
**disita**

**56.** (1) Jika mana-mana peranti perubatan, buku, dokumen, data
berkomputer, radas, kelengkapan, peranti, jentera, kenderaan,
perkara atau benda termasuklah dalam bentuk digital telah
disita di bawah Akta ini, pegawai diberi kuasa yang membuat
penyitaan itu boleh, selepas merujuk kepada Pendakwa Raya,
melepaskan peranti perubatan, buku, dokumen, data berkomputer,
radas, kelengkapan, peranti, jentera, kenderaan, perkara atau
benda termasuklah dalam bentuk digital itu kepada orang yang
diputuskannya sebagai berhak secara sah kepadanya, jika peranti
perubatan, buku, dokumen, data berkomputer, radas, kelengkapan,
peranti, jentera, kenderaan, perkara atau benda termasuklah dalam
bentuk digital itu tidak boleh dilucuthakkan di bawah Akta ini,
dan tidak dikehendaki selainnya bagi maksud apa-apa prosiding
di bawah Akta ini atau bagi maksud apa-apa pendakwaan di
bawah mana-mana undang-undang bertulis lain, dan dalam hal


-----

38 _Rang Undang-Undang_

sedemikian pegawai diberi kuasa yang membuat penyitaan itu, atau
Kerajaan Persekutuan, Pihak Berkuasa atau mana-mana orang yang
bertindak bagi pihak Kerajaan Persekutuan atau Pihak Berkuasa
tidak boleh dikenakan apa-apa prosiding oleh mana-mana orang
jika penyitaan dan pelepasan peranti perubatan, buku, dokumen,
data berkomputer, radas, kelengkapan, peranti, jentera, kenderaan,
perkara atau benda termasuklah dalam bentuk digital itu telah
dibuat dengan suci hati.

(2) Suatu rekod bertulis hendaklah dibuat oleh pegawai diberi
kuasa yang membuat pelepasan peranti perubatan, buku, dokumen,
data berkomputer, radas, kelengkapan, peranti, jentera, kenderaan,
perkara atau benda termasuklah dalam bentuk digital di bawah
subseksyen (1) yang menyatakan secara terperinci hal keadaan
dan sebab bagi pelepasan itu, dan dia hendaklah menghantarkan
suatu salinan rekod itu kepada Pendakwa Raya dalam tempoh
tujuh hari dari pelepasan itu.

**Tiada kos atau ganti rugi yang berbangkit daripada penyitaan**
**boleh didapatkan**

**57.** Tiada seorang pun boleh, dalam apa-apa prosiding di hadapan
mana-mana mahkamah berkenaan dengan mana-mana peranti
perubatan, buku, dokumen, data berkomputer, radas, kelengkapan,
peranti, jentera, kenderaan, perkara atau benda termasuklah dalam
bentuk digital yang disita dalam menjalankan atau yang berupa
sebagai menjalankan mana-mana kuasa yang diberikan di bawah
Akta ini, berhak kepada kos prosiding itu atau kepada apa-apa
ganti rugi atau relief lain melainkan jika penyitaan itu dibuat
tanpa sebab yang munasabah.

**Kos bagi memegang peranti perubatan, dsb., yang disita**

**58. Jika apa-apa peranti perubatan, buku, dokumen, data**
berkomputer, radas, kelengkapan, peranti, jentera, kenderaan,
perkara atau benda termasuklah dalam bentuk digital yang disita di
bawah Akta ini dipegang dalam jagaan Pihak Berkuasa sementara
menunggu penyelesaian apa-apa prosiding berkenaan dengan
suatu kesalahan di bawah Akta ini, kos bagi memegang dalam
jagaan hendaklah, tanpa mengira sama ada apa-apa pendakwaan
dimulakan atau selainnya terhadap mana-mana orang, menjadi
hutang sivil yang kena dibayar oleh orang itu kepada Kerajaan
dan bolehlah didapatkan dengan sewajarnya.


-----

_Peranti Perubatan_ 39

**Halangan untuk menggeledah**

**59.** Mana-mana orang yang—

_(a) enggan memberi mana-mana pegawai diberi kuasa akses_

kepada mana-mana premis atau pengangkut yang pegawai
diberi kuasa itu berhak kepadanya di bawah Akta ini atau
dalam melaksanakan apa-apa kewajipan yang dikenakan
atau kuasa yang diberikan oleh Akta ini;

_(b) mengamang, menghalang, menggalang atau melengahkan_

mana-mana pegawai diberi kuasa dalam membuat apaapa kemasukan yang pegawai diberi kuasa itu berhak
membuatnya di bawah Akta ini, atau dalam melaksanakan
apa-apa kewajipan yang dikenakan atau kuasa yang
diberikan oleh Akta ini; atau

_(c) enggan memberi mana-mana pegawai diberi kuasa apa-_

apa maklumat yang berhubungan dengan suatu kesalahan
atau kesalahan yang disyaki di bawah Akta ini atau
apa-apa maklumat lain yang boleh dikehendaki secara
munasabah daripadanya dan yang ada dalam pengetahuan
atau kuasanya untuk memberikannya,

melakukan suatu kesalahan dan boleh, apabila disabitkan, didenda
tidak melebihi lima ratus ribu ringgit atau dipenjarakan selama
tempoh tidak melebihi tiga tahun atau kedua-duanya.

**Kuasa untuk menghendaki kehadiran orang yang mempunyai**
**pengetahuan tentang kes**

**60.** (1) Seorang pegawai diberi kuasa yang menjalankan suatu
penyiasatan di bawah Akta ini boleh, melalui perintah bertulis,
menghendaki kehadiran di hadapannya mana-mana orang yang
pada pendapat pegawai diberi kuasa itu mempunyai pengetahuan
tentang fakta dan hal keadaan kes itu, dan orang itu hendaklah
hadir sebagaimana yang dikehendaki sedemikian.

(2) Jika mana-mana orang enggan atau tidak hadir sebagaimana
yang dikehendaki sedemikian, pegawai diberi kuasa itu boleh
melaporkan keengganan atau ketidakhadiran itu kepada seorang
Majistret yang hendaklah mengeluarkan suatu saman untuk
memastikan kehadiran orang itu sebagaimana yang dikehendaki
oleh perintah yang dibuat di bawah subseksyen (1).


-----

40 _Rang Undang-Undang_

**Pemeriksaan orang yang mempunyai pengetahuan tentang**
**kes**

**61.** (1) Seorang pegawai diberi kuasa yang menjalankan suatu
penyiasatan di bawah Akta ini boleh memeriksa secara lisan
mana-mana orang yang dikatakan mempunyai pengetahuan tentang
fakta dan hal keadaan kes itu.

(2) Orang itu adalah terikat untuk menjawab semua soalan yang
berhubungan dengan kes itu yang diajukan kepadanya oleh pegawai
diberi kuasa itu, tetapi orang itu boleh enggan menjawab manamana soalan yang jawapannya berkecenderungan mendedahkannya
kepada pertuduhan jenayah atau penalti atau pelucuthakan.

(3) Seseorang yang membuat suatu pernyataan di bawah seksyen
ini adalah terikat di sisi undang-undang untuk menyatakan yang
benar, sama ada pernyataan itu dibuat secara keseluruhannya atau
sebahagiannya dalam menjawab soalan atau tidak.

(4) Pegawai diberi kuasa yang memeriksa seseorang di bawah
subseksyen (1) hendaklah terlebih dahulu memaklumkan orang
itu mengenai peruntukan dalam subseksyen (2) dan (3).

(5) Sesuatu pernyataan yang dibuat oleh mana-mana orang
di bawah seksyen ini hendaklah, bilamana mungkin, diubah
ke dalam bentuk bertulis dan ditandatangani oleh orang yang
membuatnya atau dilekatkan cap ibu jarinya, mengikut manamana yang berkenaan, selepas pernyataan itu dibacakan kepadanya
dalam bahasa yang dibuatnya dan selepas dia diberi peluang untuk
membuat apa-apa pembetulan yang dia mahu.

**Kebolehterimaan pernyataan sebagai keterangan**

**62. (1) Kecuali sebagaimana yang diperuntukkan dalam seksyen ini,**
tiada pernyataan yang dibuat oleh mana-mana orang kepada seorang
pegawai diberi kuasa dalam penjalanan suatu penyiasatan yang
dibuat di bawah Akta ini boleh digunakan sebagai keterangan.

(2) Apabila mana-mana saksi dipanggil bagi pihak pendakwaan
atau pembelaan, selain tertuduh, mahkamah hendaklah, atas
permintaan tertuduh atau pendakwa, merujuk kepada apa-apa
pernyataan yang dibuat oleh saksi itu kepada pegawai diberi
kuasa dalam penjalanan penyiasatan di bawah Akta ini dan


-----

_Peranti Perubatan_ 41

boleh kemudian, jika difikirkan patut oleh mahkamah demi
kepentingan keadilan, mengarahkan supaya tertuduh diberikan
suatu salinan pernyataan itu dan pernyataan itu boleh digunakan
untuk mencabar kebolehpercayaan saksi itu mengikut cara yang
diperuntukkan oleh Akta Keterangan 1950 [Akta 56].

(3) Jika tertuduh telah membuat suatu pernyataan semasa
penjalanan suatu penyiasatan, pernyataan itu boleh diterima sebagai
keterangan untuk menyokong pembelaannya semasa penjalanan
perbicaraan.

(4) Tiada apa-apa jua dalam seksyen ini hendaklah disifatkan
terpakai bagi apa-apa pernyataan yang dibuat dalam penjalanan
perbarisan cam atau termasuk dalam seksyen 27 atau perenggan
32(1)(a), _(i) dan_ _(j) Akta Keterangan 1950._

(5) Apabila mana-mana orang dipertuduh atas apa-apa kesalahan
yang berhubung dengan—

_(a) pembuatan; atau_

(b) kandungan,

apa-apa pernyataan yang dibuat olehnya kepada seorang pegawai
diberi kuasa dalam penjalanan suatu penyiasatan yang dibuat di
bawah Akta ini, pernyataan itu boleh digunakan sebagai keterangan
dalam kes pendakwaan.

**Pelucuthakan peranti perubatan, dsb., yang disita**

**63. (1) Apa-apa peranti perubatan, buku, dokumen, data**
berkomputer, radas, kelengkapan, peranti, jentera, kenderaan,
perkara atau benda termasuklah dalam bentuk digital yang disita
dalam penjalanan mana-mana kuasa yang diberikan oleh Akta ini
boleh dilucuthakkan.

(2) Suatu perintah bagi pelucuthakan peranti perubatan, buku,
dokumen, data berkomputer, radas, kelengkapan, peranti, jentera,
kenderaan, perkara atau benda termasuklah dalam bentuk digital
yang disita dan boleh dilucuthakkan di bawah Akta ini hendaklah
dibuat oleh mahkamah yang di hadapannya pendakwaan berkenaan
dengannya telah diadakan jika dibuktikan sehingga mahkamah
berpuas hati bahawa suatu kesalahan di bawah Akta ini telah
dilakukan dan bahawa peranti perubatan, buku, dokumen, data


-----

42 _Rang Undang-Undang_

berkomputer, radas, kelengkapan, peranti, jentera, kenderaan,
perkara atau benda termasuklah dalam bentuk digital yang disita
ialah hal perkara bagi atau telah digunakan dalam pelakuan
kesalahan itu, walaupun tiada seorang pun telah disabitkan atas
kesalahan itu.

(3) Jika tidak ada pendakwaan berkenaan dengan mana-mana
peranti perubatan, buku, dokumen, data berkomputer, radas,
kelengkapan, peranti, jentera, kenderaan, perkara atau benda
termasuklah dalam bentuk digital yang disita di bawah Akta
ini, peranti perubatan, buku, dokumen, data berkomputer, radas,
kelengkapan, peranti, jentera, kenderaan, perkara atau benda
termasuklah dalam bentuk digital itu hendaklah diambil kira dan
disifatkan terlucut hak apabila habis tempoh satu bulan kalendar
dari tarikh penyampaian notis ke alamat yang terakhir diketahui
orang yang daripadanya peranti perubatan, buku, dokumen, data
berkomputer, radas, kelengkapan, peranti, jentera, kenderaan,
perkara atau benda termasuklah dalam bentuk digital disita yang
menyatakan bahawa tidak ada pendakwaan berkenaan dengan peranti
perubatan, buku, dokumen, data berkomputer, radas, kelengkapan,
peranti, jentera, kenderaan, perkara atau benda termasuklah dalam
bentuk digital itu, melainkan jika sebelum habis tempoh itu suatu
tuntutan baginya dibuat mengikut cara yang dinyatakan dalam
subseksyen (4), (5) dan (6).

(4) Mana-mana orang yang menuntut bahawa dia ialah
pemunya peranti perubatan, buku, dokumen, data berkomputer,
radas, kelengkapan, peranti, jentera, kenderaan, perkara atau
benda termasuklah dalam bentuk digital yang disebut dalam
subseksyen (3) dan bahawa peranti perubatan, buku, dokumen,
data berkomputer, radas, kelengkapan, peranti, jentera, kenderaan,
perkara atau benda termasuklah dalam bentuk digital itu tidak
boleh dilucuthakkan boleh, secara sendiri atau melalui ejennya
yang diberi kuasa secara bertulis, memberikan notis bertulis kepada
pegawai diberi kuasa yang dalam milikannya peranti perubatan,
buku, dokumen, data berkomputer, radas, kelengkapan, peranti,
jentera, kenderaan, perkara atau benda termasuklah dalam bentuk
digital itu dipegang bahawa dia menuntut peranti perubatan, buku,
dokumen, data berkomputer, radas, kelengkapan, peranti, jentera,
kenderaan, perkara atau benda termasuklah dalam bentuk digital
itu.

(5) Apabila notis di bawah subseksyen (4) diterima, pegawai
diberi kuasa hendaklah merujukkan perkara itu kepada Majistret
bagi keputusannya.


-----

_Peranti Perubatan_ 43

(6) Majistret yang perkara itu dirujukkan kepadanya di bawah
subseksyen (5) hendaklah mengeluarkan suatu saman yang
menghendaki orang yang menuntut bahawa dia ialah pemunya peranti
perubatan, buku, dokumen, data berkomputer, radas, kelengkapan,
peranti, jentera, kenderaan, perkara atau benda termasuklah dalam
bentuk digital itu dan orang yang daripadanya peranti perubatan,
buku, dokumen, data berkomputer, radas, kelengkapan, peranti,
jentera, kenderaan, perkara atau benda termasuklah dalam bentuk
digital itu disita untuk hadir di hadapan Majistret itu, dan apabila
mereka hadir atau apabila mereka tidak hadir, setelah dibuktikan
bahawa saman itu telah disampaikan dengan sewajarnya, Majistret
hendaklah meneruskan pemeriksaan perkara itu dan, apabila
dibuktikan bahawa suatu kesalahan di bawah Akta ini telah
dilakukan dan bahawa peranti perubatan, buku, dokumen, data
berkomputer, radas, kelengkapan, peranti, jentera, kenderaan,
perkara atau benda termasuklah dalam bentuk digital yang disita
ialah hal perkara bagi atau telah digunakan dalam pelakuan
kesalahan itu, Majistret hendaklah memerintahkan supaya peranti
perubatan, buku, dokumen, data berkomputer, radas, kelengkapan,
peranti, jentera, kenderaan, perkara atau benda termasuklah dalam
bentuk digital itu dilucuthakkan, dan hendaklah, jika tidak ada
bukti sedemikian, memerintahkan pelepasannya.

(7) Apa-apa peranti perubatan, buku, dokumen, data berkomputer,
radas, kelengkapan, peranti, jentera, kenderaan, perkara atau
benda termasuklah dalam bentuk digital yang dilucuthakkan
atau disifatkan terlucut hak hendaklah diserahkan kepada Pihak
Berkuasa dan hendaklah dilupuskan mengikut apa-apa cara yang
difikirkan patut oleh Pihak Berkuasa.

(8) Pihak Berkuasa boleh mengarahkan supaya apa-apa benda
yang disita di bawah Akta ini dijual pada bila-bila masa dan hasil
penjualan itu dipegang sementara menunggu keputusan apa-apa
pendakwaan atau tuntutan di bawah seksyen ini jika—

_(a)_ benda itu adalah daripada jenis yang mudah binasa atau

yang mengikut tabiinya lekas rosak;

_(b)_ penjagaan benda itu melibatkan perbelanjaan dan kesusahan

yang tidak munasabah; atau

_(c)_ benda itu dipercayai menyebabkan halangan atau

membahayakan orang ramai.


-----

44 _Rang Undang-Undang_

**Kuasa menangkap**

**64. (1) Seorang pegawai diberi kuasa atau pegawai polis boleh**
menangkap tanpa waran mana-mana orang yang dia percaya
dengan munasabah telah melakukan atau cuba melakukan sesuatu
kesalahan di bawah Akta ini.

(2) Seorang pegawai diberi kuasa yang membuat tangkapan di
bawah subseksyen (1) hendaklah tanpa kelengahan yang tidak perlu
menyerahkan orang yang ditangkap sedemikian kepada pegawai
polis yang paling hampir atau, jika tiada pegawai polis, membawa
orang itu ke balai polis yang paling hampir, dan selepas itu orang
itu hendaklah diperlakukan sebagaimana yang diperuntukkan oleh
undang-undang yang berhubungan dengan tatacara jenayah yang
sedang berkuat kuasa seolah-olah dia ditangkap oleh seorang
pegawai polis.

**Kuasa untuk mengambil sampel**

**65.** (1) Seseorang pegawai diberi kuasa boleh meminta, memilih,
mengambil atau mendapatkan sampel apa-apa peranti perubatan
dengan cara yang ditetapkan bagi maksud analisis—

_(a) dengan bayaran, daripada mana-mana orang yang menjual_

peranti perubatan itu, atau ejen atau pekhidmatnya;
atau

_(b) tanpa bayaran, daripada mana-mana establismen bagi_

peranti perubatan itu atau ejen atau pekhidmatnya.

(2) Penganalisisan sampel hendaklah dilakukan dengan cara
yang ditetapkan.

(3) Mana-mana orang yang enggan mematuhi apa-apa permintaan
yang dibuat oleh seseorang pegawai diberi kuasa di bawah
subseksyen (1) melakukan suatu kesalahan dan boleh, apabila
disabitkan, didenda tidak melebihi satu ratus ribu ringgit atau
dipenjarakan selama tempoh tidak melebihi satu tahun atau keduaduanya.

**Pelantikan juruanalisis**

**66.** Pihak Berkuasa boleh melantik mana-mana orang yang
berkelayakan untuk menjadi juruanalisis bagi maksud menjalankan
suatu analisis di bawah Akta ini.


-----

_Peranti Perubatan_ 45

Bahagian VI

AM

**Daftar**

**67. (1) Pihak Berkuasa hendaklah menyebabkan supaya disimpan**
dan disenggarakan suatu daftar yang mengandungi—

_(a)_ semua peranti perubatan yang didaftarkan di bawah Akta

ini;

_(b)_ semua badan penilaian pematuhan yang didaftarkan di

bawah Akta ini;

_(c)_ semua lesen dan permit yang diberikan oleh Pihak

Berkuasa;

_(d)_ semua keputusan yang dibuat oleh Pihak Berkuasa untuk

membatalkan pendaftaran sesuatu peranti perubatan atau
badan penilaian pematuhan;

_(e)_ semua keputusan Pihak Berkuasa untuk membatalkan dan

menggantung lesen atau permit; dan

_(f)_ apa-apa perkara atau data lain sebagaimana yang ditentukan

oleh Pihak Berkuasa.

(2) Daftar itu hendaklah disifatkan sebagai suatu dokumen
awam mengikut pengertian Akta Keterangan 1950 dan hendaklah
terbuka untuk pemeriksaan awam dan orang awam boleh membuat
carian pada dan mendapatkan cabutan daripada daftar itu apabila
fi yang ditetapkan dibayar.

**Maklumat sulit perniagaan**

**68. (1) Seseorang yang membuat sesuatu permohonan atau**
memberikan apa-apa maklumat di bawah Akta ini boleh memohon
kepada Pihak Berkuasa bagi kerahsiaan apa-apa maklumat tertentu
yang berhubungan dengan permohonan atau pemberian maklumat
itu, mengikut mana-mana yang berkenaan.

(2) Pihak Berkuasa boleh membenarkan kerahsiaan berdasarkan
kriteria di bawah subseksyen (3), dan jika kerahsiaan dibenarkan,
maklumat itu tidak boleh didedahkan kepada umum.


-----

46 _Rang Undang-Undang_

(3) Pihak Berkuasa hendaklah menimbangkan tuntutan bagi
kerahsiaan mengikut kriteria yang berikut:

_(a)_ bahawa maklumat itu tidak diketahui secara umum di

kalangan, atau tidak tersedia untuk diakses oleh, orang
dalam kelompok yang lazimnya berurusan dengan jenis
maklumat yang hendak dijadikan rahsia itu;

_(b)_ bahawa maklumat itu mempunyai nilai komersial;

_(c)_ bahawa langkah-langkah yang munasabah telah diambil

untuk memastikan maklumat itu sulit; dan

_(d)_ bahawa penzahiran maklumat itu akan memudaratkan

kedudukan persaingan orang itu dengan cara yang
berlawanan dengan amalan komersial yang jujur.

(4) Pihak Berkuasa hendaklah mempunyai kuasa untuk
membatalkan kerahsiaan yang dibenarkan keseluruhannya atau
sebahagiannya demi kepentingan kesihatan awam.

**Penzahiran awam**

**69. Tertakluk kepada budi bicara Pihak Berkuasa, orang awam**
boleh mempunyai akses kepada aa-apa maklumat yang berhubungan
dengan apa-apa permohonan atau pemberian maklumat di bawah
Akta ini, yang tidak dibenarkan kerahsiaan di bawah seksyen 68
atau yang berkenaan dengannya Pihak Berkuasa telah membatalkan
kerahsiaannya di bawah subseksyen 68(4), mengikut cara yang
difikirkan sesuai oleh Pihak Berkuasa.

**Pelan gerak balas kecemasan dan bantuan daripada pelbagai**
**agensi semasa kecemasan**

**70. (1) Pihak Berkuasa boleh menghendaki, sebagai sebahagian**
daripada proses untuk mengeluarkan lesen atau permit peranti
perubatan yang ditetapkan, atau selainnya, mana-mana orang supaya
menyediakan langkah-langkah perlu untuk diambil sekiranya berlaku
suatu kecemasan bagi perlindungan orang awam daripada bahaya
atau kerosakan yang disebabkan oleh sesuatu peranti perubatan.

(2) Pihak Berkuasa hendaklah menghantar pelan gerak balas
kecemasan yang dikemukakan di bawah subseksyen (1) kepada
semua agensi yang berkaitan untuk tindakan mereka yang
perlu.


-----

_Peranti Perubatan_ 47

(3) Sekiranya berlaku apa-apa kecemasan yang melibatkan
mana-mana peranti perubatan, Pihak Berkuasa boleh mendapatkan
bantuan dan kerjasama daripada agensi-agensi yang berkaitan
dalam melaksanakan apa-apa langkah kecemasan termasuk langkahlangkah yang terdapat dalam pelan gerak balas kecemasan itu.

(4) Apa-apa kos yang ditanggung oleh mana-mana agensi dalam
melaksanakan apa-apa langkah kecemasan hendaklah ditanggung
oleh pemegang lesen atau pemegang permit peranti perubatan
yang ditetapkan.

(5) Tiada apa-apa jua dalam seksyen ini boleh melepaskan atau
disifatkan sebagai melepaskan pemegang lesen atau pemegang permit
peranti perubatan yang ditetapkan daripada apa-apa obligasinya
untuk mengambil segala langkah yang perlu sekiranya berlaku
apa-apa kecemasan.

**Pengkompaunan kesalahan**

**71.** (1) Pihak Berkuasa boleh, dengan keizinan Pendakwa Raya,
mengkompaun apa-apa kesalahan yang dilakukan oleh mana-mana
orang di bawah Akta ini dan yang ditetapkan sebagai kesalahan
boleh kompaun oleh peraturan-peraturan yang dibuat di bawah
Akta ini dengan membuat suatu tawaran bertulis kepada orang
itu untuk mengkompaunkan kesalahan itu apabila dibayar kepada
Pihak Berkuasa suatu amaun yang tidak melebihi lima puluh
peratus daripada amaun denda maksimum bagi kesalahan itu
dalam masa yang dinyatakan dalam tawaran itu.

(2) Sesuatu tawaran di bawah subseksyen (1) boleh dibuat pada
bila-bila masa selepas kesalahan itu dilakukan, tetapi sebelum
apa-apa pendakwaan baginya dimulakan.

(3) Jika amaun yang dinyatakan dalam tawaran yang dibuat
di bawah subseksyen (1) itu tidak dibayar dalam masa yang
dinyatakan dalam tawaran itu atau dalam apa-apa tempoh lanjutan
yang diberikan oleh Pihak Berkuasa, pendakwaan bagi kesalahan
itu boleh dimulakan pada bila-bila masa selepas itu terhadap orang
yang kepadanya tawaran itu dibuat.

(4) Jika sesuatu kesalahan telah dikompaun di bawah
subseksyen (1), tiada pendakwaan boleh dimulakan berkenaan
dengan kesalahan itu terhadap orang yang kepadanya tawaran
mengkompaun kesalahan itu dibuat.


-----

48 _Rang Undang-Undang_

**Pendakwaan**

**72. Tiada pendakwaan bagi mana-mana kesalahan di bawah**
Akta ini atau mana-mana peraturan yang dibuat di bawah Akta
ini boleh dimulakan kecuali oleh atau dengan keizinan bertulis
Pendakwa Raya.

**Kesalahan oleh pertubuhan perbadanan**

**73.** Jika sesuatu pertubuhan perbadanan melakukan suatu kesalahan
di bawah Akta ini, mana-mana orang yang pada masa pelakuan
kesalahan itu ialah seorang pengarah, pengurus, setiausaha atau
pegawai lain yang seumpamanya dalam pertubuhan perbadanan itu
atau yang berupa bertindak atas apa-apa sifat sedemikian atau yang
mengikut apa-apa cara atau sehingga apa-apa takat bertanggungjawab
bagi pengurusan apa-apa hal ehwal pertubuhan perbadanan itu
atau yang membantu dalam pengurusan sedemikian—

_(a)_ boleh dipertuduh secara berasingan atau bersesama dalam

prosiding yang sama bersekali dengan pertubuhan
perbadanan itu; dan

_(b)_ jika pertubuhan perbadanan itu didapati bersalah melakukan

kesalahan itu, hendaklah disifatkan bersalah terhadap
kesalahan itu melainkan jika, dengan mengambil kira
jenis fungsinya atas sifat itu dan segala hal keadaan,
dia membuktikan—

(i) bahawa kesalahan itu telah dilakukan tanpa

pengetahuannya, persetujuannya atau pembiarannya;
dan

(ii) bahawa dia telah mengambil segala langkah

pencegahan yang munasabah dan telah menjalankan
usaha yang wajar untuk mengelakkan pelakuan
kesalahan itu.

**Kesalahan oleh pekongsi, ejen atau pekhidmat**

**74.** Mana-mana orang yang boleh dikenakan apa-apa penalti di
bawah Akta ini bagi apa-apa perbuatan, peninggalan, pengabaian
atau keingkaran jika perbuatan, peninggalan, pengabaian atau
keingkaran itu dilakukan olehnya sendiri boleh dikenakan penalti
yang sama jika perbuatan, peninggalan, pengabaian atau keingkaran


-----

_Peranti Perubatan_ 49

itu dilakukan oleh pekongsi, ejen atau pekhidmatnya melainkan
jika dia membuktikan—

_(a)_ bahawa perbuatan, peninggalan, pengabaian atau keingkaran

itu dilakukan tanpa pengetahuannya, persetujuannya atau
pembiarannya; dan

_(b)_ bahawa dia telah mengambil segala langkah pencegahan

yang munasabah dan telah menjalankan usaha yang wajar
untuk mengelakkan perbuatan, peninggalan, pengabaian
atau keingkaran itu.

**Penyampaian dokumen**

**75. (1) Penyampaian sesuatu dokumen kepada mana-mana orang**
hendaklah dilaksanakan—

_(a) dengan menghantar serah dokumen itu kepada orang_

itu atau dengan menghantar serah dokumen itu kepada
seseorang anggota keluarganya yang dewasa di tempat
kediaman orang itu yang terakhir diketahui;

_(b) dengan meninggalkan dokumen itu di tempat kediaman_

atau tempat perniagaan orang itu yang lazim atau yang
terakhir diketahui dalam suatu sampul yang dialamatkan
kepada orang itu; atau

_(c) dengan menghantar dokumen itu melalui pos berdaftar_

yang dialamatkan kepada orang itu di tempat kediamannya
atau tempat perniagaannya yang lazim atau yang terakhir
diketahui.

(2) Sesuatu dokumen yang dikehendaki disampaikan kepada
pemunya atau penghuni mana-mana premis—

_(a)_ hendaklah disifatkan telah dialamatkan dengan sepatutnya

jika dialamatkan dengan perihalan “pemunya” atau
“penghuni” premis itu; dan

_(b)_ boleh disampaikan—

(i) dengan menghantar serah dokumen itu kepada

seorang dewasa yang berada di premis itu; atau

(ii) jika tiada orang sedemikian di premis itu yang

kepadanya dokumen itu boleh dengan usaha
yang munasabah dihantarserahkan, melalui
pengiklanan sekurang-kurangnya dalam satu akhbar
tempatan.


-----

50 _Rang Undang-Undang_

**Perisytiharan palsu**

**76. (1) Mana-mana orang yang membuat, secara lisan atau bertulis,**
menandatangani atau memberikan apa-apa perisytiharan, penyata,
perakuan atau dokumen atau maklumat lain yang dikehendaki
di bawah Akta ini yang tidak benar, tidak tepat atau mengelirukan
mengenai apa-apa butiran melakukan suatu kesalahan dan boleh,
apabila disabitkan, didenda tidak melebihi satu ratus ribu ringgit
atau dipenjarakan selama tempoh tidak melebihi dua tahun atau
kedua-duanya.

(2) Mana-mana orang yang—

_(a)_ tanpa kuasa yang sah mengubah, memalsukan, mencacatkan

atau merosakkan apa-apa pendaftaran, lesen atau permit;
atau

_(b)_ menggunakan apa-apa pendaftaran, lesen atau permit yang

diketahuinya telah diubah, dipalsukan, dicacatkan atau
dirosakkan,

melakukan suatu kesalahan dan boleh, apabila disabitkan, didenda
tidak melebihi lima ratus ribu ringgit atau dipenjarakan selama
tempoh tidak melebihi tiga tahun atau kedua-duanya.

**Kuasa untuk mengecualikan**

**77. (1) Menteri boleh, jika didapatinya selaras dengan maksud**
Akta ini atau demi kepentingan kesihatan dan keselamatan awam,
melalui perintah yang disiarkan dalam _Warta, mengecualikan_
mana-mana orang atau peranti perubatan daripada mana-mana
peruntukan Akta ini atau mana-mana peraturan yang dibuat di
bawah Akta ini bagi apa-apa tempoh dan tertakluk kepada apa-apa
syarat yang ditentukan oleh Menteri dan Menteri boleh mengubah
atau menambah syarat-syarat yang ditentukan sedemikian.

(2) Menteri boleh, pada bila-bila masa, melalui perintah yang
disiarkan dalam _Warta, membatalkan mana-mana perintah yang_
dibuat di bawah subseksyen (1) jika dia berpuas hati bahawa
pengecualian itu tidak lagi diperlukan.


-----

_Peranti Perubatan_ 51

**Penalti am**

**78. Mana-mana orang yang melakukan suatu kesalahan di bawah**
Akta ini yang baginya tiada penalti diperuntukkan dengan nyata
boleh, apabila disabitkan, didenda tidak melebihi lima ratus ribu
ringgit atau dipenjarakan selama tempoh tidak melebihi tiga tahun
atau kedua-duanya.

**Peraturan-peraturan**

**79. (1) Menteri boleh membuat apa-apa peraturan sebagaimana**
yang suai manfaat atau perlu bagi menjalankan peruntukan Akta
ini dengan lebih baik.

(2) Tanpa menjejaskan keluasan subseksyen (1), peraturanperaturan boleh dibuat bagi maksud yang berikut:

_(a)_ untuk menetapkan cara permohonan bagi pendaftaran sesuatu

peranti perubatan atau badan penilaian pematuhan, lesen
atau permit, dan untuk memperuntukkan bagi pembatalan
pendaftaran itu, dan penggantungan dan pembatalan lesen
atau permit itu;

_(b)_ untuk menetapkan kriteria pengkelasan risiko, cara

pengkelasan dan kaedah-kaedah pengkelasan peranti
perubatan;

_(c)_ untuk menetapkan prinsip-prinsip reka bentuk dan

pembuatan peranti perubatan, prinsip reka bentuk yang
baik berhubungan dengan penghapusan atau pengurangan
risiko, dan prinsip pembuatan yang baik berhubungan
dengan piawaian, keselamatan dan keberkesanan peranti
perubatan;

_(d)_ untuk menetapkan segala perkara yang berhubungan

dengan pembungkusan, pelabelan dan penandaan peranti
perubatan bagi maksud pengenalan;

_(e)_ untuk menetapkan tatacara dan kriteria bagi penilaian

pematuhan peranti perubatan;

_(f)_ untuk menetapkan piawaian penilaian pematuhan bagi

pelbagai kelas atau kategori peranti perubatan;

_(g)_ untuk menetapkan cara bagi penyimpanan dan penyenggaraan

daftar;


-----

52 _Rang Undang-Undang_

_(h)_ untuk menetapkan perkara yang berhubungan dengan

kandungan dan syarat-syarat bagi pengiklanan peranti
perubatan;

_(i)_ untuk menetapkan cara penyenggaraan dan kandungan

bagi rekod pengedaran peranti perubatan;

_(j)_ untuk menetapkan kriteria, syarat-syarat dan tatacara bagi

pemantauan dan pengawasan pascapasaran, pengendalian
aduan, pelaporan masalah mandatori, tindakan pembetulan
di lapangan dan penggunaan, penggendalian, pemasangan,
pengujian, pentauliahan, penyenggaraan dan pelupusan
peranti perubatan;

_(k)_ untuk menetapkan tatacara bagi panggilan balik secara

sukarela oleh sesuatu establismen, kriteria, syarat-syarat
dan tatacara bagi panggilan balik secara mandatori oleh
Pihak Berkuasa, memberhentikan peranti perubatan
daripada beroperasi dan pelupusan peranti perubatan
yang tidak lagi selamat untuk digunakan;

_(l)_ untuk menetapkan perkara yang berhubungan dengan permit

eksport termasuk kriteria, syarat-syarat dan tatacara bagi
permohonan permit eksport peranti perubatan;

_(m)_ untuk menetapkan kehendak kompetensi bagi orang yang

menggunakan, mengendalikan, memasangkan, menguji,
mentauliahkan, menyenggarakan dan melupuskan peranti
perubatan; dan

_(n)_ untuk menetapkan fi dan caj yang kena dibayar di bawah

Akta ini dan cara bagi mengutip dan menguruskan fi
dan caj itu.

(3) Peraturan-peraturan yang dibuat di bawah Akta ini boleh
memperuntukkan bagi apa-apa tindakan atau peninggalan yang
melanggar peraturan-peraturan itu menjadi suatu kesalahan dan
boleh memperuntukkan penalti denda tidak melebihi dua ratus
ribu ringgit atau pemenjaraan selama tempoh tidak melebihi dua
tahun atau kedua-duanya.

**Kecualian dan peralihan**

**80. (1) Seseorang yang, sebelum tarikh yang ditetapkan, telah**
mengimport, mengeksport atau meletakkan dalam pasaran peranti
perubatan hendaklah, dalam tempoh dua puluh empat bulan
dari tarikh yang ditetapkan, memohon bagi pendaftaran peranti
perubatan itu di bawah seksyen 6.


-----

_Peranti Perubatan_ 53

(2) Seseorang yang, sebelum tarikh yang ditetapkan, telah
mengimport, mengeksport atau meletakkan dalam pasaran peranti
perubatan dan berniat untuk terus mengimport, mengeksport atau
meletakkan dalam pasaran peranti perubatan sedemikian hendaklah,
dalam tempoh dua belas bulan dari tarikh yang ditetapkan,
memohon lesen establismen di bawah seksyen 16.

(3) Seseorang yang disebut dalam subseksyen (1) atau (2) boleh
terus mengimport, mengeksport atau meletakkan dalam pasaran
peranti perubatan sementara menunggu keputusan permohonannya
bagi pendaftaran sesuatu peranti perubatan atau bagi lesen
establismen, mengikut mana-mana yang berkenaan.

HURAIAN

Rang Undang-Undang Peranti Perubatan 2011 (“Akta yang dicadangkan”)
bertujuan untuk mengawal selia peranti perubatan, industri dan untuk mengadakan
peruntukan bagi perkara-perkara yang berkaitan dengannya.

Bahagian I

2. Bahagian I Akta yang dicadangkan mengandungi peruntukan permulaan.

3. _Fasal 1 mengandungi tajuk ringkas dan bertujuan untuk membenarkan_
Menteri menetapkan tarikh permulaan kuat kuasa Akta yang dicadangkan.

4. Fasal 2 mentakrifkan perkataan dan ungkapan tertentu yang digunakan
dalam Akta yang dicadangkan.

Bahagian II

5. Bahagian II Akta yang dicadangkan memperuntukkan pendaftaran peranti
perubatan dan badan penilaian pematuhan.

6. _Fasal 3 bertujuan untuk menghendaki supaya sesuatu peranti perubatan_
dikelaskan oleh establismen berdasarkan tahap risiko yang ditimbulkan olehnya,
penggunaan yang diniatkan baginya dan mudahnya tubuh manusia terdedah
pada bahaya mengikut cara yang ditetapkan.

7. _Fasal 4 bertujuan untuk mengenakan kewajipan ke atas pembuat bagi_
memastikan peranti perubatannya mematuhi prinsip-prinsip keselamatan dan
prestasi yang perlu, dibuat mengikut amalan pembuatan yang baik dan dilabel,
dibungkus dan ditandakan mengikut cara yang ditetapkan.


-----

54 _Rang Undang-Undang_

8. _Fasal 5 bertujuan untk menghendaki supaya hanya suatu peranti perubatan_
yang didaftarkan diimport, dieksport atau diletakkan dalam pasaran.

9. _Fasal 6 bertujuan untuk memperuntukkan tatacara berkenaan dengan_
permohonan bagi pendaftaran sesuatu peranti perubatan.

10. _Fasal 7 bertujuan untuk memberi Pihak Berkuasa kuasa untuk mendaftarkan_

atau enggan mendaftarkan sesuatu peranti perubatan.

11. _Fasal 8 bertujuan untuk memberi Pihak Berkuasa kuasa untuk mengenakan_

syarat-syarat tambahan dan untuk mengubah atau membatalkan syarat-syarat
bagi pendaftaran sesuatu peranti perubatan pada bila-bila masa.

12. _Fasal 9 bertujuan untuk memberi Pihak Berkuasa kuasa untuk membatalkan_

pendaftaran sesuatu peranti perubatan dan untuk memperuntukkan bahawa
sesuatu establismen yang pendaftaran peranti perubatannya dibatalkan tidak
berhak kepada apa-apa pampasan bagi apa-apa kerugian yang disebabkan
kepadanya oleh pembatalan itu dan tidak berhak kepada apa-apa pembayaran
balik fi pendaftaran yang ditetapkan yang telah dibayar.

13. _Fasal 10 memperkatakan badan penilaian pematuhan yang hendaklah_

menjalankan penilaian pematuhan peranti perubatan yang akan didaftarkan di
bawah Akta yang dicadangkan. Sesuatu badan penilaian pematuhan hendaklah
bebas dan tidak mempunyai, memperoleh atau memegang apa-apa kepentingan
berhubung dengan mana-mana peranti perubatan di bawah penilaiannya, apaapa syer dalam establismen yang peranti perubatannya dinilai oleh badan
penilaian pematuhan itu atau mana-mana syarikat yang berkaitan establismen
yang peranti perubatannya dinilai oleh badan penilaian pematuhan itu.

14. _Fasal 11 bertujuan untuk memperuntukkan tatacara bagi permohonan_

pendaftaran sesuatu badan penilaian pematuhan. Sesuatu badan penilaian
pematuhan mestilah didaftarkan sebelum ia boleh menjalankan penilaian
pematuhan sesuatu peranti perubatan.

15. _Fasal 12 bertujuan untuk memberi Pihak Berkuasa kuasa untuk mendaftarkan_

atau enggan mendaftarkan sesuatu badan penilaian pematuhan.

16. _Fasal 13 bertujuan untuk memberi Pihak Berkuasa kuasa untuk mengenakan_

syarat-syarat tambahan dan untuk mengubah atau membatalkan syarat-syarat
bagi pendaftaran sesuatu badan penilaian pematuhan pada bila-bila masa.

17. _Fasal 14 bertujuan untuk memberi Pihak Berkuasa kuasa untuk membatalkan_

pendaftaran sesuatu badan penilaian pematuhan dan untuk memperuntukkan
bahawa sesuatu badan penilaian pematuhan yang pendaftarannya dibatalkan
tidak berhak kepada apa-apa pampasan bagi apa-apa kerugian yang disebabkan
kepadanya oleh pembatalan itu dan tidak berhak kepada apa-apa pembayaran
balik fi pendaftaran yang ditetapkan yang telah dibayar.


-----

_Peranti Perubatan_ 55

Bahagian III

18. Bahagian III mengandungi peruntukan yang berhubungan dengan lesen

establismen, permit peranti perubatan ditetapkan, kewajipan dan obligasi
pemegang lesen dan permit, kewajipan am dan permit eksport.

19. _Fasal 15 bertujuan untuk menghendaki sesuatu establismen supaya_

mempunyai lesen establismen sebelum establismen itu boleh mengimport,
mengeksport atau meletakkan dalam pasaran sesuatu peranti perubatan yang
didaftarkan.

20. _Fasal 16 memperkatakan tatacara bagi permohonan sesuatu lesen_

establismen.

21. _Fasal 17 bertujuan untuk memberi Pihak Berkuasa kuasa untuk meminta_

maklumat, butir-butir atau dokumen tambahan yang berhubungan dengan
permohonan bagi sesuatu lesen establismen.

22. _Fasal 18 bertujuan untuk memberi Pihak Berkuasa kuasa untuk memberikan_

atau enggan memberikan sesuatu lesen establismen.

23. _Fasal 19 bertujuan untuk menghendaki pemegang lesen supaya mematuhi_

syarat-syarat yang dikenakan ke atas lesen establismen.

24. _Fasal 20 bertujuan untuk memberi Pihak Berkuasa kuasa untuk mengenakan_

syarat-syarat tambahan dan untuk mengubah atau membatalkan syarat-syarat
ke atas lesen establismen pada bila-bila masa.

25. _Fasal 21_ bertujuan untuk melarang sesuatu lesen establismen daripada

diserahhakkan, disublesenkan atau dipindahkan hakmilik kepada mana-mana
orang lain tanpa kelulusan bertulis terlebih dahulu daripada Pihak Berkuasa.

26. _Fasal 22 bertujuan untk memberi Pihak Berkuasa kuasa untuk mengantung_

atau membatalkan sesuatu lesen establismen.

27. _Fasal 23 betujuan untuk membenarkan pemegang lesen untuk menyerahkan_

balik lesen establismennya kepada Pihak Berkuasa.

28. _Fasal 24 memperkatakan tatacara permohonan bagi pembaharuan sesuatu_

lesen establismen dan untuk memberi Pihak Berkuasa kuasa untuk membaharui
atau enggan membaharui lesen itu.

29. _Fasal 25 bertujuan untuk menghendaki supaya apabila lesen establismen_

digantung, dibatalkan, diserah balik atau tidak dibaharui, pemegang lesen
hendaklah dengan serta-merta berhenti mengimport, mengeksport atau meletakkan
dalam pasaran apa-apa peranti perubatan yang didaftarkan yang berkenaan
dengannya lesen establismen diberikan dan untuk memperuntukkan bahawa
sesuatu pemegang lesen yang lesen establismennya digantung, dibatalkan atau
tidak dibaharui tidak berhak kepada apa-apa pampasan bagi apa-apa kerugian
yang disebabkan kepadanya atau apa-apa pembayaran balik fi yang ditetapkan
yang telah dibayar.


-----

56 _Rang Undang-Undang_

30. _Fasal 26_ bertujuan untuk memberi Menteri kuasa untuk menetapkan

sesuatu peranti perubatan sebagai suatu peranti perubatan yang ditetapkan
selepas mengambil kira tahap risiko, pendedahan peranti perubatan kepada
kesihatan awam, keselamatan pesakit dan takat kompleksiti peranti perubatan
itu.

31. _Fasal 27 bertujuan untuk melarang penggunaan atau pengendalian mana-_

mana peranti perubatan yang ditetapkan oleh mana-mana orang melainkan
jika orang itu memegang suatu permit peranti perubatan yang ditetapkan yang
diberikan di bawah Akta yang dicadangkan.

32. _Fasal 28 bertujuan untuk memperuntukkan tatacara bagi permohonan_

sesuatu permit peranti perubatan yang ditetapkan.

33. _Fasal 29 bertujuan untuk memberi Pihak Berkuasa kuasa untuk meminta_

maklumat, butir-butir atau dokumen tambahan yang berhubungan dengan
permohonan bagi sesuatu permit peranti perubatan yang ditetapkan.

34. _Fasal 30 bertujuan untuk memberi Pihak Berkuasa kuasa untuk memberikan_

atau enggan memberikan sesuatu permit peranti perubatan yang ditetapkan.

35. _Fasal 31_ bertujuan untuk menghendaki pemegang permit supaya

mematuhi syarat-syarat yang dikenakan ke atas permit peranti perubatan yang
ditetapkan.

36. _Fasal 32 bertujuan untuk memberi Pihak Berkuasa kuasa untuk mengenakan_

syarat-syarat tambahan dan untuk mengubah atau membatalkan syarat-syarat
ke atas permit peranti perubatan yang ditetapkan pada bila-bila masa.

37. _Fasal 33 bertujuan untuk memberi Pihak Berkuasa kuasa untuk menggantung_

atau membatalkan sesuatu permit peranti perubatan yang ditetapkan.

38. _Fasal 34_ bertujuan untuk membenarkan pemegang permit menyerahkan

balik permit peranti perubatan yang ditetapkan kepada Pihak Berkuasa.

39. _Fasal 35 memperkatakan tatacara permohonan bagi pembaharuan sesuatu_

permit peranti perubatan yang ditetapkan dan untuk memberi Pihak Berkuasa
kuasa untuk membaharui atau enggan membaharui permit itu.

40. _Fasal 36_ bertujuan untuk menghendaki supaya apabila permit peranti

perubatan yang ditetapkan digantung, dibatalkan, diserah balik atau tidak dibaharui,
pemegang permit hendaklah dengan serta-merta berhenti menggunakan atau
mengendalikan peranti perubatan yang ditetapkan yang berkenaan dengannya
permit peranti perubatan yang ditetapkan diberikan dan untuk memperuntukkan
bahawa pemegang permit yang permit peranti perubatan yang ditetapkannya
digantung, dibatalkan atau tidak dibaharui tidak berhak kepada apa-apa pampasan
bagi apa-apa kerugian yang disebabkan kepadanya atau apa-apa pembayaran
balik fi yang ditetapkan yang telah dibayar.

41. _Fasal 37 bertujuan untuk menghendaki sesuatu establismen supaya_

menyenggarakan suatu rekod pengedaran bagi setiap peranti perubatan yang
dibuat, diimport, dieksport dan diletakkan dalam pasaran, dan untuk memberikan
rekod pengedaran itu kepada Pihak Berkuasa apabila diminta.


-----

_Peranti Perubatan_ 57

42. _Fasal 38 bertujuan untuk mengenakan kewajipan ke atas sesuatu establismen_

untuk memantau keselamatan dan prestasi sesuatu peranti perubatan yang dibuat,
diimport, dieksport dan diletakkan dalam pasaran, dan untuk menyediakan
suatu sistem pemantauan pascapasaran. Establismen itu juga dikehendaki
supaya memastikan bahawa apa-apa laporan pengawasan mengenai insiden
yang memudaratkan yang melibatkan peranti perubatannya dalam pasaran
direkodkan dengan sewajarnya dan dinilai sepenuhnya.

43. _Fasal 39 bertujuan untuk menghendaki sesuatu establismen supaya_

menyediakan dan melaksanakan tatacara dan menyenggarakan suatu rekod
masalah atau aduan yang dilaporkan yang berhubungan dengan keselamatan
dan ciri-ciri prestasi peranti perubatannya.

44. _Fasal 40 memperuntukkan kehendak mandatori bagi sesuatu establismen_

untuk melaporkan kepada Pihak Berkuasa apa-apa insiden yang sampai kepada
perhatian establismen itu yang berlaku di dalam atau di luar Malaysia yang,
antara lain, berhubung dengan kegagalan peranti perubatan atau yang telah
menyebabkan kematian atau kemerosotan serius dalam keadaan kesihatan
seseorang pesakit, pengguna atau orang lain atau yang merupakan suatu
ancaman serius kepada kesihatan awam.

45. _Fasal 41 menghendaki sesuatu establismen supaya menjalankan tindakan_

pembetulan dan pencegahan berhubungan dengan peranti perubatan yang
diimport atau diletakkan dalam pasaran.

46. _Fasal 42_ bertujuan untuk membenarkan sesuatu establismen untuk

memanggil balik apa-apa peranti perubatan yang cacat pada bila-bila masa dan
untuk memberi Pihak Berkuasa kuasa untuk mengarahkan sesuatu establismen
supaya memanggil balik mana-mana peranti perubatan pada bila-bila masa atas
sebab keselamatan pesakit dan kesihatan awam.

47. _Fasal 43 memperkatakan penggunaan, pengendalian, pemasangan,_

pengujian, pentauliahan, penyenggaraan dan pelupusan sesuatu peranti perubatan.
Orang yang menggunakan atau mengendalikan sesuatu peranti perubatan ke
atas pihak ketiga, dan memasang, menguji, mentauliahkan, menyenggarakan
dan melupuskan sesuatu peranti perubatan dikehendaki supaya mempunyai
kelayakan dan kompetensi sebagaimana yang ditetapkan oleh Menteri.

48. _Fasal 44 bertujuan untuk melarang pengiklanan sesuatu peranti perubatan_

melainkan jika peranti perubatan itu telah didaftarkan di bawah Akta yang
dicadangkan dan untuk melarang dakwaan yang mengelirukan atau palsu dibuat
berkenaan dengan sesuatu peranti perubatan dalam apa-apa pengiklanan.

49. _Fasal 45_ bertujuan untuk memperuntukkan tatacara permohonan bagi

sesuatu permit eksport peranti perubatan yang didaftarkan.

50. _Fasal 46 bertujuan untuk memberi Pihak Berkuasa kuasa untuk membatalkan_

sesuatu permit eksport peranti perubatan dan untuk memperuntukkan bahawa
pemegang permit yang permit eksportnya dibatalkan tidak berhak kepada
apa-apa pampasan bagi apa-apa kerugian yang disebabkan kepadanya oleh
pembatalan permit eksport itu.


-----

58 _Rang Undang-Undang_

Bahagian IV

51. _Fasal 47_ bertujuan untuk membenarkan mana-mana orang yang terkilan

dengan keputusan Pihak Berkuasa di bawah _fasal 7, 9, 12, 14, 18, 22, 24,_
_30, 33, 35, 45 atau_ _46 untuk merayu kepada Menteri mengikut cara yang_
ditetapkan dan dalam tempoh yang ditetapkan.

Bahagian V

52. Bahagian V Akta yang dicadangkan mengandungi peruntukan

penguatkuasaan.

53. _Fasal 48_ bertujuan untuk memberi Menteri kuasa untuk melantik mana
mana pegawai Pihak Berkuasa atau pegawai awam sebagai seorang pegawai
diberi kuasa bagi maksud menjalankan kuasa penguatkuasaan di bawah Akta
yang dicadangkan.

54. _Fasal 49 memperuntukkan bahawa setiap pegawai diberi kuasa di bawah_

_fasal 48 hendaklah dikeluarkan dengan suatu kad kuasa dan hendaklah apabila_
diminta mengemukakan kadnya di bawah Akta yang dicadangkan.

55. _Fasal 50_ memberikan kuasa kepada seseorang pegawai diberi kuasa

untuk menyiasat apa-apa kesalahan di bawah Akta yang dicadangkan.

56. _Fasal 51_ dan 52 memperkatakan peruntukan yang berhubungan dengan

penggeledahan dan penyitaan dengan waran, dan penggeledahan dan penyitaan
tanpa waran.

57. _Fasal 53_ memperkatakan capaian kepada data berkomputer.

58. _Fasal 54 memperuntukkan kesahan sesuatu waran yang dikeluarkan_

di bawah Akta yang dicadangkan walau apa pun kecacatan, kesilapan atau
peninggalan dalam waran itu atau dalam permohonan bagi waran itu.

59. _Fasal 55_ bertujuan untuk mengenakan kewajipan ke atas seseorang

pegawai diberi kuasa untuk menyediakan suatu senarai benda yang disita dan
notis bertulis mengenai penyitaan itu dan untuk menyampaikan senarai dan
notis itu kepada penghuni premis itu.

60. _Fasal 56_ memperkatakan tatacara bagi pelepasan benda yang disita di

bawah Akta yang dicadangkan.

61. _Fasal 57_ memperuntukkan bahawa tiada kos atau ganti rugi yang

berbangkit daripada penyitaan apa-apa jua dalam menjalankan atau berupa
sebagai menjalankan apa-apa kuasa di bawah Akta yang dicadangkan boleh
didapatkan dalam apa-apa prosiding di hadapan mana-mana mahkamah melainkan
jika penyitaan itu dibuat tanpa sebab yang munasabah.

62. _Fasal 58 memperuntukkan bahawa kos bagi memegang benda yang disita_

di bawah Akta yang dicadangkan sementara menunggu apa-apa prosiding
diselesaikan hendaklah menjadi suatu hutang sivil yang kena dibayar kepada
Kerajaan.


-----

_Peranti Perubatan_ 59

63. _Fasal 59 memperuntukkan bahawa adalah menjadi suatu kesalahan untuk_

menghalang pegawai diberi kuasa dalam menjalankan apa-apa kewajipan di
bawah Akta yang dicadangkan.

64. _Fasal 60_ bertujuan untuk membenarkan seseorang pegawai diberi kuasa

untuk menghendaki kehadiran orang yang mempunyai pengetahuan tentang
kes.

65. _Fasal 61 memberikan kuasa kepada pegawai diberi kuasa yang menyiasat_

sesuatu kes di bawah Akta yang dicadangkan untuk memeriksa secara lisan
mana-mana orang yang dikatakan mempunyai pengetahuan tentang fakta dan
hal keadaan kes itu.

66. _Fasal 62_ memperkatakan kebolehterimaan pernyataan sebagai

keterangan.

67. _Fasal 63 memperkatakan pelucuthakan apa-apa jua yang disita di bawah_

Akta yang dicadangkan.

68. _Fasal 64_ memberikan kuasa kepada pegawai diberi kuasa untuk

menangkap tanpa waran mana-mana orang yang dia percaya dengan munasabah
telah melakukan atau cuba melakukan suatu kesalahan di bawah Akta yang
dicadangkan.

69. _Fasal 65 memberikan kuasa kepada pegawai diberi kuasa untuk meminta,_

memilih, mengambil atau mendapatkan sampel apa-apa peranti perubatan bagi
analisis mengikut cara yang ditetapkan.

70. _Fasal 66_ memberi Pihak Berkuasa kuasa untuk melantik mana-mana

orang yang berkelayakan menjadi juruanalisis untuk menjalankan analisis di
bawah Akta yang dicadangkan.

Bahagian VI

71. Bahagian VI Akta yang dicadangkan mengandungi peruntukan am.

_72._ _Fasal 67 mengenakan kewajipan ke atas Pihak Berkuasa untuk menyimpan_

dan menyenggarakan suatu daftar yang mengandungi semua peranti perubatan
dan badan penilaian pematuhan yang didaftarkan, lesen dan permit yang
diberikan oleh Pihak Berkuasa dan keputusan Pihak Berkuasa.

73. _Fasal 68 membenarkan seseorang yang membuat sesuatu permohonan_

atau memberikan apa-apa maklumat di bawah Akta yang dicadangkan untuk
memohon kepada Pihak Berkuasa untuk mengkelaskan apa-apa maklumat
sebagai maklumat sulit.

74. _Fasal 69 membenarkan orang awam untuk mendapatkan akses kepada_

maklumat yang bukan sulit atau maklumat yang berkenaan dengannya Pihak
Berkuasa telah membatalkan kerahsiaannya.


-----

60 _Rang Undang-Undang_

75. _Fasal 70 memberi Pihak Berkuasa kuasa untuk menghendaki seseorang_

supaya menyediakan langkah-langkah perlu sekiranya berlaku sesuatu kecemasan
untuk melindungi orang awam daripada bahaya atau kerosakan yang disebabkan
oleh peranti perubatan.

76. _Fasal 71_ bertujuan untuk memberi Pihak Berkuasa kuasa untuk

mengkompaun mana-mana kesalahan terhadap Akta yang dicadangkan dengan
keizinan Pendakwa Raya.

77. _Fasal 72 bertujuan untuk memperuntukkan permulaan pendakwaan._

78. _Fasal 73 bertujuan untuk memperuntukkan kesalahan yang dilakukan_

oleh sesuatu pertubuhan perbadanan.

79. _Fasal 74 bertujuan untuk memperuntukkan kesalahan yang dilakukan_

oleh seseorang pekongsi, ejen atau pekhidmat.

80. _Fasal 75 memperkatakan penyampaian dokumen di bawah Akta yang_

dicadangkan.

81. _Fasal 76 memperuntukkan bahawa adalah menjadi suatu kesalahan untuk_

membuat perisytiharan palsu di bawah Akta yang dicadangkan.

82. _Fasal 77 memberi Menteri kuasa untuk mengecualikan seseorang atau_

sesuatu peranti perubatan daripada peruntukan Akta yang dicadangkan atau
peraturan-peraturan yang dibuat di bawah Akta yang dicadangkan.

83. _Fasal 78_ bertujuan untuk memperuntukkan penalti am.

84. _Fasal 79 memberi Menteri kuasa untuk membuat peraturan-peraturan di_

bawah Akta yang dicadangkan.

85. _Fasal 80 mengandungi peruntukan kecualian dan peralihan._

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2533]


-----

