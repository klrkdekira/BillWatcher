---
Year: 2013
Bill: D.R.13/2013 - Rang Undang-undang Bahan-bahan Kakisan dan Letupan dan Senjata Berbahaya (Pindaan) 2013 ( Bacaan Kali Kedua dan Ketiga)
Title: D.R.13/2013 - Rang Undang-undang Bahan-bahan Kakisan dan Letupan dan Senjata Berbahaya (Pindaan) 2013 ( Bacaan Kali Kedua dan Ketiga)
Download URL: https://www.parlimen.gov.my/files/billindex/pdf/2013/DR%2013_2013%20BM.pdf
URL: https://www.parlimen.gov.my/files/billindex/pdf/2013/DR%2013_2013%20BM.pdf
---
---
Reading:
---

**D.R. 13/2013**

RANG UNDANG-UNDANG

_b e r n a m a_

Suatu Akta untuk meminda Akta Bahan-bahan Kakisan dan Letupan
dan Senjata Berbahaya 1958.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas**

**1.** Akta ini bolehlah dinamakan Akta Bahan-bahan Kakisan dan
Letupan dan Senjata Berbahaya (Pindaan) 2013.

**Pindaan seksyen 6**

**2.** Akta Bahan-bahan Kakisan dan Letupan dan Senjata Berbahaya
1958 [Akta 357], yang disebut “Akta ibu” dalam Akta ini, dipinda
dalam subseksyen 6(1) dengan menggantikan perkataan “not
exceeding two years” dengan perkataan “of not less than five
years and not more than ten years”.

**Pindaan seksyen 7**

**3.** Akta ibu dipinda dalam subseksyen 7(1) dengan menggantikan
perkataan “not exceeding two years, or to a fine not exceeding
two thousand ringgit or both, and in the case of a second and
subsequent offence to imprisonment for a term of not less than
one year and not more than three years” dengan perkataan “of
not less than five years and not more than ten years”.


-----

2 _Rang Undang-Undang_

HURAIAN

Rang Undang-Undang ini bertujuan untuk meminda Akta Bahan-bahan Kakisan
dan Letupan dan Senjata Berbahaya 1958 (“Akta 357”).

2. _Fasal 1_ bertujuan untuk mengadakan peruntukan bagi tajuk Akta yang
dicadangkan.

3. _Fasal 2 bertujuan untuk menaikkan penalti bagi kesalahan membawa_
senjata berbahaya di tempat awam daripada tempoh pemenjaraan yang tidak
melebihi dua tahun kepada tempoh pemenjaraan yang tidak kurang daripada
lima tahun dan tidak lebih daripada sepuluh tahun.

4. _Fasal 3_ bertujuan untuk meminda peruntukan penalti bagi kesalahan
membawa, memiliki, membuat, menjual, menyewa, meminjam atau memberi
mana-mana senjata terjadual. Kesalahan ini pada masa ini membawa hukuman
pemenjaraan yang tidak melebihi dua tahun atau denda tidak melebihi dua ribu
ringgit atau kedua-duanya manakala penalti dalam hal kesalahan kedua dan
berikutnya akan dihukum dengan hukuman pemenjaraan tidak kurang daripada
satu tahun dan tidak lebih daripada tiga tahun. Peruntukan ini dicadangkan
untuk dipinda dengan mengenakan hukuman pemenjaraan yang tidak kurang
daripada lima tahun dan tidak lebih daripada sepuluh tahun.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2903G/K]


-----

