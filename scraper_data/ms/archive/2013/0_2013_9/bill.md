---
Year: 2013
Bill: D.R.19/2013 - Rang Undang-Undang Fi (Jabatan Muzium Malaysia) (Pengesahan) 2013 (Lulus)
Title: D.R.19/2013 - Rang Undang-Undang Fi (Jabatan Muzium Malaysia) (Pengesahan) 2013 (Lulus)
Download URL: https://www.parlimen.gov.my/files/billindex/pdf/2013/DR%2019_2013%20BM.pdf
URL: https://www.parlimen.gov.my/files/billindex/pdf/2013/DR%2019_2013%20BM.pdf
---
---
Reading:
D.R.19/2013
Bacaan Pertama Pada:
Bacaan Kedua Pada:
Dibentang Oleh:Y.B. Dato' Dr. James Dawos Mamit, Timbalan Menteri Sumber Asli dan Alam Sekitar
Diluluskan Pada:04/12/2013
Dibentang Oleh:
---

**D.R. 19/2013**

RANG UNDANG-UNDANG

_b e r n a m a_

Suatu Akta untuk mengesahkan pemungutan fi berkenaan dengan
kemasukan ke mana-mana muzium yang ditadbir atau pameran
yang dianjurkan oleh Jabatan Muzium Malaysia semasa tempoh
dari 1 Januari 1991 hingga 11 Jun 2012.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas**

**1. Akta ini bolehlah dinamakan Akta Fi (Jabatan Muzium Malaysia)**
(Pengesahan) 2013.

**Pengesahan dan tanggung rugi**

**2. (1) Walau apa pun peruntukan Akta Fi 1951 [Akta 209],**
fi yang telah dikenakan dan dipungut oleh Jabatan Muzium
Malaysia berkenaan dengan kemasukan ke mana-mana
muzium yang ditadbir atau pameran yang dianjurkan oleh Jabatan
Muzium Malaysia semasa tempoh dari 1 Januari 1991 hingga
11 Jun 2012 hendaklah disifatkan telah dikenakan dan dipungut
dengan sah.


-----

2 _Rang Undang-Undang_

(2) Tiada tindakan atau prosiding undang-undang boleh
dibawa, dimulakan atau disenggarakan terhadap Kerajaan Malaysia
atau mana-mana pegawai Kerajaan Malaysia atau mana-mana
orang yang bertindak di bawahnya berkenaan dengan apa-apa
fi yang dikenakan dan dipungut semasa tempoh yang disebut
dalam subseksyen (1), dan jika apa-apa tindakan atau prosiding
undang-undang sedemikian telah dibawa, dimulakan atau
disenggarakan, ia hendaklah dibatalkan dan dijadikan tidak sah
dan tiada pembayaran balik berkenaan dengan fi yang telah
dikenakan dan dipungut seperti yang dinyatakan dalam Akta ini
boleh dibuat.

HURAIAN

Rang Undang-Undang ini bertujuan untuk mengesahkan pemungutan fi yang
telah dikenakan dan dipungut berkenaan dengan kemasukan ke mana-mana
muzium yang ditadbir atau pameran yang dianjurkan oleh Jabatan Muzium
Malaysia semasa tempoh dari 1 Januari 1991, iaitu tarikh fi itu mula dipungut,
hingga 11 Jun 2012, iaitu hari sebelum tarikh permulaan kuat kuasa Perintah
Fi (Muzium dan Pameran) (Jabatan Muzium Malaysia) 2012 [P.U. (A) 173/2012].
Fi itu telah dipungut oleh Jabatan Muzium Malaysia dan telah dibayar ke
dalam Akaun Amanah Jabatan Muzium Malaysia. Walau bagaimanapun,
fi yang dikenakan dan dipungut itu tidak diwartakan di bawah Akta Fi 1951
melalui suatu Perintah Fi yang sepatutnya dibuat dan dijadikan berkuat kuasa
mulai 1 Januari 1991.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2870]


-----

