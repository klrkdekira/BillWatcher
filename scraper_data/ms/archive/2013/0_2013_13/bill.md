---
Year: 2013
Bill: D.R.23/2013 - Rang Undang-undang Saraan Hakim (Pindaan) 2013 ( Bacaan Kali Kedua dan Ketiga)
Title: D.R.23/2013 - Rang Undang-undang Saraan Hakim (Pindaan) 2013 ( Bacaan Kali Kedua dan Ketiga)
Download URL: https://www.parlimen.gov.my/files/billindex/pdf/2013/DR%2023_2013%20BM.pdf
URL: https://www.parlimen.gov.my/files/billindex/pdf/2013/DR%2023_2013%20BM.pdf
---
---
Reading:
---

_Saraan Hakim (Pindaan)_ 1

**D.R. 23/2013**

RANG UNDANG-UNDANG

_b e r n a m a_

Suatu Akta untuk meminda Akta Saraan Hakim 1971.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Saraan Hakim (Pindaan)**
2013.

(2) Seksyen 2, 4, 5 dan 6 mula berkuat kuasa pada 1 Januari 2014.

(3) Seksyen 3 disifatkan telah mula berkuat kuasa pada
1 Julai 2013.

**Pindaan seksyen 1A**

**2. Akta Saraan Hakim 1971 [Akta 45], yang disebut “Akta ibu”**
dalam Akta ini, dipinda dalam seksyen 1A dengan memotong
takrif “gaji bersamaan yang akhir diterima”.


-----

2 _Rang Undang-Undang_

**Pindaan seksyen 8**

**3. Akta ibu dipinda dalam seksyen 8 dengan menggantikan**
perenggan _(c) dengan perenggan yang berikut:_

“(c) meletakkan jawatan Hakim sebelum mencapai umur enam
puluh tahun tetapi telah memegang jawatan Hakim selama
tempoh berterusan yang kesemuanya berjumlah tidak
kurang daripada lima tahun dari tarikh berkuat kuasa
pelantikannya sebagai seorang Hakim; atau”.

**Penggantian seksyen 15B**

**4. Akta ibu dipinda dengan menggantikan seksyen 15B dengan**
seksyen yang berikut:

**“Penyelarasan pencen dan faedah lain bagi Hakim dan**
**orang tanggungan**

**15B. (1) Tertakluk kepada Bahagian III dan Bahagian ini,**
pencen dan faedah lain yang diberikan kepada Hakim dan
orang tanggungan mereka di bawah Akta ini hendaklah
diselaraskan setiap tahun dengan kenaikan sebanyak dua
peratus mengikut peruntukan Akta ini dan hendaklah dibayar
atau adalah kena dibayar mulai Januari setiap tahun.

(2) Walau apa pun subseksyen (1), jika pemakaian kadar
kenaikan yang ditetapkan akan mengakibatkan suatu keadaan
yang kurang baik bagi seseorang Hakim yang dilantik sebelum
mula berkuat kuasanya seksyen ini, Yang di-Pertuan Agong
boleh, melalui perintah dalam _Warta,_ menetapkan peratusan
kenaikan yang lebih tinggi yang sesuai untuk dipakai dalam
hal sedemikian.

(3) Bagi maksud suatu perintah di bawah subseksyen (2),
Yang di-Pertuan Agong boleh menetapkan—

_(a)_ peratusan kenaikan yang berlainan bagi kategori
penerima yang berlainan; dan

_(b)_ bahawa peratusan kenaikan yang lebih tinggi itu
hendaklah hanya terpakai bagi sesuatu tahun yang
ditetapkan atau mana-mana bahagian daripadanya,
dan dalam hal sedemikian, tarikh yang padanya
penyelarasan itu hendaklah kena dibayar.


-----

_Saraan Hakim (Pindaan)_ 3

(4) Apa-apa pencen terbitan yang diberikan di bawah
Bahagian III hendaklah diselaraskan mengikut subseksyen (1).

(5) Apa-apa pencen hilang upaya atau pencen tanggungan
yang diberikan di bawah Bahagian III hendaklah diselaraskan
mengikut subseksyen (1) tetapi faktor yang terpakai hendaklah
faktor yang terpakai di bawah Bahagian itu.

(6) Jika faktor yang disebut dalam subseksyen (5) berubah
mengikut kelayakan orang tanggungan itu sebagaimana
yang ditetapkan di bawah Bahagian itu, pencen tanggungan
hendaklah diselaraskan berdasarkan gaji isyarat sebagaimana
yang ditentukan di bawah subseksyen (7) dengan menggunakan
faktor baru yang terpakai di bawah Bahagian itu.

(7) Gaji isyarat—

_(a)_ dalam hal orang tanggungan yang menerima pencen
tanggungan sebelum atau pada 1 Januari 2014,
ialah amaun gaji bersamaan yang akhir diterima
yang diterima oleh Hakim pada 1 Januari 2014
yang telah dihitung dengan kenaikan sebanyak dua
peratus setiap tahun sehingga tahun apabila faktor
itu berubah; atau

_(b)_ dalam hal orang tanggungan yang menerima pencen
tanggungan pada atau selepas 2 Januari 2014, ialah
amaun gaji yang akhir diterima yang diterima oleh
Hakim pada tarikh kematiannya yang telah dihitung
dengan kenaikan sebanyak dua peratus setiap tahun
sehingga tahun apabila faktor itu berubah.

(8) Jika peratusan kenaikan yang lebih tinggi telah
ditetapkan di bawah subseksyen (2), kenaikan yang ditetapkan
di bawah subseksyen (3), (4) dan (5) hendaklah dihitung
dengan menggunakan peratusan lebih tinggi yang ditetapkan
itu.

(9) Amaun pencen orang tanggungan yang diselaraskan
di bawah subseksyen (6) hendaklah digunakan sebagai asas
bagi penyelarasan di bawah subseksyen (5) dalam tahun-tahun
berikutnya.


-----

4 _Rang Undang-Undang_

(10) Bagi maksud seksyen ini, “gaji bersamaan yang
akhir diterima” ertinya gaji bersamaan yang akhir diterima
yang telah diselaraskan pada 1 Januari 2014 menurut Akta
ini sebelum mula berkuat kuasanya seksyen ini.”.

**Pemotongan Jadual Ketiga dan Keempat**

**5. Akta ibu dipinda dengan memotong Jadual Ketiga dan**
Keempat.

**Kecualian dan peralihan**

**6. (1) Jika mana-mana Hakim atau orang tanggungannya layak**
bagi penyelarasan pencen atau faedah lain di bawah Akta ibu sebelum
1 Januari 2014 tetapi penyelarasan itu tidak dibuat sebelum tarikh itu,
pencen atau faedah lain itu hendaklah terlebih dahulu diselaraskan
mengikut peruntukan Akta ibu sehingga 31 Disember 2013
seolah-olah Akta ibu tidak dipinda oleh Akta ini.

(2) Pencen dan faedah lain Hakim dan orang tanggungan mereka
hendaklah, dari 1 Januari 2014, dihitung berdasarkan seksyen 15B
sebagaimana yang dipinda oleh Akta ini dan hendaklah kena
dibayar mulai tarikh itu.

(3) Bagi mana-mana Hakim atau orang tanggungannya yang
pencen atau faedah lainnya telah diselaraskan mengikut Akta
ibu sebaik sebelum 1 Januari 2014, pencen atau faedah lain itu
hendaklah, dari 1 Januari 2014, dihitung berdasarkan seksyen 15B
sebagaimana yang dipinda oleh Akta ini dan hendaklah kena
dibayar mulai tarikh itu.

HURAIAN

Rang Undang-Undang ini bertujuan untuk meminda Akta Saraan Hakim 1971
(“Akta 45”).

2. _Fasal 1 mengandungi tajuk ringkas dan tarikh permulaan kuat kuasa Akta_
yang dicadangkan.

3. _Fasal 2_ bertujuan untuk meminda seksyen 1A Akta 45 untuk memotong
takrif “gaji bersamaan yang akhir diterima”.


-----

_Saraan Hakim (Pindaan)_ 5

4. Fasal 3 bertujuan untuk meminda perenggan 8(c) Akta 45 untuk membolehkan
seseorang Hakim yang meletakkan jawatannya sebelum mencapai umur enam
puluh tahun mendapat pencen dan ganjaran dengan syarat dia telah memegang
jawatan Hakim selama tempoh berterusan yang kesemuanya berjumlah tidak
kurang daripada lima tahun dari tarikh berkuat kuasa pelantikannya sebagai
seorang Hakim.

_MISALAN_

_(a) A dilantik sebagai Hakim Mahkamah Tinggi. Selepas tiga tahun,_
_A dilantik pula sebagai Hakim Mahkamah Rayuan. A kemudiannya meletakkan_
_jawatan selepas dua tahun memegang jawatan Hakim Mahkamah Rayuan._
_A berhak mendapat pencen dan ganjaran._

_(b) A dilantik terus sebagai Hakim Mahkamah Rayuan. Selepas tiga tahun,_
_A dilantik pula sebagai Hakim Mahkamah Persekutuan. A kemudiannya_
_meletakkan jawatan selepas dua tahun memegang jawatan Hakim Mahkamah_
_Persekutuan. A berhak mendapat pencen dan ganjaran._

_(c) A dilantik sebagai Hakim Mahkamah Tinggi. Selepas dua tahun,_
_A dilantik pula sebagai Hakim Mahkamah Rayuan. Setahun selepas itu,_
_A dilantik sebagai Hakim Mahkamah Persekutuan. A kemudiannya meletakkan_
_jawatan selepas dua tahun memegang jawatan Hakim Mahkamah Persekutuan._
_A berhak mendapat pencen dan ganjaran._

_(d) A dilantik sebagai Hakim Mahkamah Tinggi. A kemudiannya meletakkan_
_jawatan selepas tiga tahun memegang jawatan Hakim Mahkamah Tinggi._
_A tidak berhak mendapat pencen dan ganjaran._

_(e) A dilantik sebagai Hakim Mahkamah Tinggi. Selepas dua tahun,_
_A dilantik pula sebagai Hakim Mahkamah Rayuan. A kemudiannya meletakkan_
_jawatan selepas setahun memegang jawatan Hakim Mahkamah Rayuan._
_A tidak berhak mendapat pencen dan ganjaran._

5. _Fasal 4 bertujuan untuk menggantikan seksyen 15B Akta 45 untuk_
memperuntukkan bahawa pencen dan faedah lain yang diberikan kepada Hakim
dan orang tanggungan mereka di bawah Akta 45 hendaklah diselaraskan setiap
tahun dengan kenaikan sebanyak dua peratus dan hendaklah dibayar atau adalah
kena dibayar mulai Januari setiap tahun dan untuk mengadakan peruntukan
perlindungan bagi Hakim yang dilantik sebelum permulaan kuat kuasa Akta yang
dicadangkan. Ia juga bertujuan untuk memperjelas tatacara bagi penyelarasan
pencen terbitan, pencen hilang upaya dan pencen tanggungan.

6. _Fasal 6 bertujuan untuk mengadakan peruntukan pengecualian dan_
peralihan.

7. Pindaan lain yang tidak diperkatakan secara khusus dalam Huraian ini
merupakan pindaan kecil atau berbangkit.


-----

6 _Rang Undang-Undang_

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U2)2902]


-----

