---
Year: 2006
Bill: D.R.33/2006 - Rang Undang-Undang Hakmilik Anak Negeri Labuan 2006 (Lulus)
Title: D.R.33/2006 - Rang Undang-Undang Hakmilik Anak Negeri Labuan 2006 (Lulus)
Download URL: https://www.parlimen.gov.my/files/billindex/pdf/2006/DR%20332006.pdf
URL: https://www.parlimen.gov.my/files/billindex/pdf/2006/DR%20332006.pdf
---
---
Reading:
D.R.33/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 33/2006

RANG UNDANG-UNDANG

HAKMILIK ANAK NEGERI LABUAN 2006

SUSUNAN FASAL

BAHAGIAN I

PERMULAAN

Fasal

1. Tajuk ringkas, pemakaian dan permulaan kuat kuasa

2. Tafsiran

BAHAGIAN II


PEGANGAN ANAK NEGERI DAN DAFTAR HAKMILIK

ANAK NEGERI

3. Anak negeri disifatkan sebagai pegangan anak negeri

4. Daftar Hakmilik Anak Negeri

5. Peruntukan tentang memorial pada dokumen hakmilik

6. Pemberian hakmilik tanah sebagai pegangan anak negeri

7. Permohonan bagi pendaftaran tanah sebagai pegangan anak negeri

8. Permohonan bagi pembatalan pegangan anak negeri

BAHAGIAN HI

SEKATAN KE ATAS URUSAN MENGENAI PEGANGAN

ANAK NEGERI

9. Sekatan tentang pemindahan hakmilik dan pajakan

10. Sekatan tentang urusan oleh wakil

11. Sekatan tentang kaveat berdasarkan lien melalui pendepositan hakmilik

12. Sekatan tentang kaveat persendirian

13. Sekatan tentang kebankrapan

14. Sekatan tentang penahanan dalam pelaksanaan

15. Sekatan tentang amanah

16. Sekatan tentang pemberian probet dan surat kuasa mentadbir

BAHAGIAN IV

PEGANGAN ANAK NEGERI BOLEH DIJUAL, DIPAJAKKAN,

DIPINDAHKAN HAKMILIK, DSB.

17. Penjualan oleh pembeban


-----

_Rang Undang-Undang_

Fasal

18. Pegangan anak negeri boleh dipajakkan atau dipindahkan hakmilik kepada
Perbadanan Labuan atau Majlis Agama Islam Wilayah Persekutuan

19. Pegangan anak negeri boleh digadaikan kepada institusi kewangan

20. Pegangan anak negeri boleh dipindahkan hakmilik kepada badan berkanun,
koperasi dan pertubuhan

21. Amanah Raya Berhad disifatkan sebagai anak negeri dalara hal
tertentu

22. Urusan yang berlawanan dengan Akta batal

23. Kes yang meragukan hendaklah diputuskan oleh Mahkamah Tinggi

24. Akta terpakai terhadap peruntukan undang-undang lain

BAHAGIAN V RIZAB

ANAK NEGERI

25. Rizab Anak Negeri

BAHAGIAN VI

PELBAGAJ

26. Kuasa Menteri untuk membuat kaedah

27. Pengecualian fi

JADUAL PERTAMA

JADUAL KEDUA

JADUAL KETIGA


-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi pendaftaran hakmilik
anak negeri di Labuan dalam Daftar Hakmilik Anak Negeri, urusan
mengenai pegangan anak negeri dan pengisytiharan Rizab Anak
Negeri dan bagi perkara yang berkaitan dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas, pemakaian dan permulaan kuat kuasa**

**1 . ( 1 ) Akta ini bolehlah dinamakan Akta Hakmilik Anak Negeri**
Labuan 2006.

(2) Akta ini terpakai bagi Wilayah Persekutuan Labuan.

(3) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Tafsiran**

**2. (1) Dalam Akta ini, melainkan jika konteksnya menghendaki**
makna yang lain
"anak negeri" mempunyai erti yang sama yang diberikan

kepadanya dalam seksyen 2 Ordinan Tafsiran (Takrif Anak
Negeri) 1952 [Sabah Bab 64] sebagaimana terpakai bagi Wilayah
Persekutuan Labuan menurut kuasa Perintah Wilayah Persekutuan
Labuan (Pengubahsuaian Ordinan Tafsiran (Takrif Anak Negeri))
1984 [RU. (A) 171/1984];


-----

4 _Rang Undang-Undang_

"badan berkanun" ertinya badan berkanun Persekutuan;

"Daftar Hakmilik Anak Negeri" ertinya Daftar Hakmilik Anak

Negeri yang disebut dalam seksyen 5;

"Jawatankuasa Kerja Tanah" ertinya Jawatankuasa Kerja Tanah

Wilayah Persekutuan Labuan yang ditubuhkan di bawah subseksyen
12(1) Kanun;

"Kanun" ertinya Kanun Tanah Negara [Akta 56/1965] sebagaimana

yang diperluas dan terpakai bagi Wilayah Persekutuan Labuan
menurut kuasa Perintah Wilayah Persekutuan Labuan (Pemeluasan dan
Ubah Suaian Kanun Tanah Negara 2006 [P.U. (A)   12006};

"komuniti anak negeri" mempunyai erti yang diberikan kepada

"anak negeri" dalam seksyen 2 Ordinan Tafsiran (Takrif Anak
Negeri) 1952 sebagaimana terpakai bagi Wilayah Persekutuan
Labuan menurut kuasa Perintah Wilayah Persekutuan Labuan
(Pengubahsuaian Ordinan Tafsiran (Takrif Anak Negeri))1984;

"Mahkamah Tinggi" ertinya Mahkamah Tinggi di Sabah dan

Sarawak;

"Menteri" ertinya Menteri yang dipertanggungkan dengan

tanggungjawab bagi tanah di Wilayah Persekutuan Labuan;

"Ordinan Tanah" ertinya Ordinan Tanah Sabah _[Bab 68]_

sebagaimana terpakai bagi Wilayah Persekutuan Labuan menurut
kuasa Perintah Wilayah Persekutuan Labuan (Ubah Suaian Ordinan
Tanah) 1984 [P.U. (A) 291/1984];

"pegangan anak negeri" ertinya mana-mana tanah yang didaftarkan

atas nama seseorang anak negeri;

"Pendaftar" ertinya Pendaftar Hakmilik yang dilantik di bawah

subseksyen 12(1B) Kanun dan termasuklah Timbalan Pendaftar
Hakmilik;

"Pengarah Negeri" ertinya Pengarah Tanah dan Galian Wilayah

Persekutuan Labuan yang dilantik di bawah subseksyen 12(1B)
Kanun dan termasuklah Timbalan Pengarah Tanah dan Galian;

"Rizab Anak Negeri" ertinya Rizab Anak Negeri yang disebut

dalam seksyen 25;


-----

_Hakmilik Anak Negeri Labuan_ 5

"tanah persekutuan" ertinya mana-mana tanah di Wilayah

Persekutuan Labuan yang belum dilupuskan mengikut apa-apa car
a;

"Wilayah Persekutuan Labuan" ertinya Wilayah Persekutuan

Labuan sebagaimana yang diperihalkan di bawah seksyen 2
Akta Perlembagaan (Pindaan) (No. 2) 1984 [Akta A585].

(2) Bagi maksud Akta ini, sesuatu syarikat, koperasi atau

pertubuhan hendaklah, jika dan selagi tiap-tiap anggota syarikat,
koperasi atau pertubuhan itu merupakan anak negeri, disifatkan
sebagai anak negeri, walau apa pun takrif "anak negeri" dalam
seksyen ini.

B AHAGIAN II

PEGANGAN ANAK NEGERI DAN DAFTAR HAKMILIK

ANAK NEGERI

**Hakmilik anak negeri disifatkan sebagai pegangan anak**
**negeri**

**3.** (1) Mana-mana hakmilik anak negeri yang didaftarkan di
bawah Ordinan Tanah hendaklah disifatkan sebagai pegangan
anak negeri apabila Akta ini mula berkuat kuasa dan hakmilik
anak negeri itu hendaklah didaftarkan dalam Daftar Hakmilik
Anak Negeri oleh Pendaftar.

(2) Jawatankuasa Kerja Tanah boleh menambah kepada, atau

membatalkan daripada, Daftar Hakmilik Anak Negeri mana-mana
pegangan anak negeri dari semasa ke semasa sebagaimana yang
difikirkannya patut.

**Daftar Hakmilik Anak Negeri**

**4.** (1) Daftar Hakmilik Anak Negeri hendaklah dalam Borang 1
Jadual Pert am a.

(2) Daftar Hakmilik Anak Negeri hendaklah disenggarakan oleh

Pendaftar dari semasa ke semasa mengikut apa-apa keputusan
yang dibuat oleh Jawatankuasa Kerja Tanah.


-----

6 _Rang Undang-Undang_

**Peruntukan tentang memorial pada dokumen hakmilik**

**5.** (1) Apabila Akta ini mula berkuat kuasa, Pendaftar hendaklah
membuka Daftar Hakmilik Anak Negeri dan mendaftarkan semua
hakmilik anak negeri yang sedia ada dalam Daftar Hakmilik
Anak Negeri.

(2) Apabila hakmilik anak negeri yang sedia ada didaftarkan

dalam Daftar Hakmilik Anak Negeri, Pendaftar hendaklah membuat
memorial yang serupa bagi hakmilik anak negeri itu sebagaimana
yang dinyatakan dalam Borang 2 Jadual Pertama pada tiap-tiap
dokumen hakmilik daftaran yang disenaraikan dalam Daftar
Hakmilik Anak Negeri.

(3) Apabila apa-apa memorial telah dibuat pada apa-apa dokumen

hakmilik daftaran bagi mana-mana tanah di bawah subseksyen
(2), Pendaftar hendaklah melalui notis dalam Borang 3 Jadual
Pertama menghendaki tuan punya tanah itu atau mana-mana orang
lain yang memiliki dokumen hakmilik keluaran bagi tanah itu
supaya menyerahkan dokumen hakmilik keluaran itu dan apabila
diserahkan sedemikian hendaklah membuat memorial yang serupa
pada dokumen hakmilik keluaran itu sebagaimana yang dibuat
pada dokumen hakmilik daftaran bagi tanah itu.

**Pemberian hakmilik tanah sebagai pegangan anak negeri**

**6.** (1) Jawatankuasa Kerja Tanah boleh, jika difikirkannya patut,
memutuskan bahawa mana-mana tanah yang diluluskan bagi
pemberian hakmilik hendaklah didaftarkan sebagai pegangan
anak negeri.

(2) Apabila pegangan anak negeri itu didaftarkan dalam Daftar

Hakmilik Anak Negeri, Pendaftar hendaklah membuat memorial
yang serupa bagi pegangan anak negeri sebagaimana dalam
subseksyen 5(2) pada dokumen hakmilik daftaran dan dokumen
hakmilik keluaran.

**Permohonan bagi pendaftaran tanah sebagai pegangan anak**
**negeri**

**7.** (1)  Mana-mana anak negeri boleh memohon kepada Pendaftar
dalam Borang 4 Jadual Pertama bagi kemasukan tanahnya sebagai
pegangan anak negeri dan hendaklah didaftarkan dalam Daftar
Hakmilik Anak Negeri.


-----

_Hakmilik Anak Negeri Labuan_ _1_

(2) Apabila permohonan dibuat di bawah subseksyen (1) oleh

tuan punya itu, Pendaftar hendaklah mendaftarkan tanah itu dalam
Daftar Hakmilik Anak Negeri dan hendaklah membuat memorial
yang serupa sebagaimana dalam subseksyen 5(2) pada dokumen
hakmilik daftaran dan dokumen hakmilik keluaran bagi tanah
itu.

**Permohonan bagi pembatalan pegangan anak negeri**

**8.** (1) Tuan punya mana-mana pegangan anak negeri boleh
memohon kepada Pendaftar dalam Borang 5 Jadual Pertama supaya
tanahnya dibatalkan daripada menjadi pegangan anak negeri.

(2) Apabila menerima permohonan itu, Pendaftar hendaklah

merujukkan permohonan itu kepada Jawatankuasa Kerja Tanah
untuk keputusan.

(3) Pendaftar hendaklah memberitahu pemohon itu mengenai

keputusan Jawatankuasa Kerja Tanah melalui notis dalam
Borang 6 Jadual Pertama.

(4) Dalam hal jika permohonan itu diluluskan, Pendaftar

hendaklah mengkensel â€”

_(a)_ memorial pada pegangan anak negeri daripada dokumen

hakmilik daftaran dan dokumen hakmilik keluaran itu;
dan

_(b)_ pendaftaran tanah itu sebagai pegangan anak negeri dalam

Daftar Hakmilik Anak Negeri.

BAHAGIAN III

SEKATAN KE ATAS URUSAN MENGENAI PEGANGAN ANAK NEGERI

**Sekatan tentang pemindahan hakmilik dan pajakan**

**9.** Tertakluk kepada seksyen 18, 19 dan 20, tiada pegangan anak
negeri boleh dipindahkan hakmilik, dipajakkan atau selainnya
dilupuskan kepada bukan anak negeri, dan tiada memorandum
pindah hakmilik atau pajakan yang melanggar seksyen ini boleh
didaftarkan di Pejabat Tanah Labuan.


-----

8 _Rang Undang-Undang_

**Sekatan tentang urusan oleh wakil**

**10.** Tiap-tiap memorandum pindah hakmilik, gadaian atau
pajakan pegangan anak negeri yang dilaksanakan bagi pihak tuan
punyanya oleh mana-mana bukan anak negeri yang berupa sebagai
bertindak sebagai wakil bagi tuan punya itu hendaklah batal dan
tiada memorandum pindah hakmilik, gadaian atau pajakan boleh
didaftarkan di Pejabat Tanah Labuan.

**Sekatan tentang kaveat berdasarkan lien melalui pendepositan**
**hakmilik**

**11.** Tiada lien melalui pendepositan dokumen hakmilik keluaran
bagi mana-mana pegangan anak negeri sebagai cagaran bagi sesuatu
hutang boleh diwujudkan yang memihak kepada mana-mana
orang, dan tiada kaveat yang menyokong mana-mana lien melalui
pendepositan boleh didaftarkan di Pejabat Tanah Labuan.

**Sekatan tentang kaveat persendirian**

**12.** Tiada kaveat persendirian boleh dimasukkan pada mana-mana
pegangan anak negeri oleh mana-mana bukan anak negeri.

**Sekatan tentang kebankrapan**

**13.** Tiada pegangan anak negeri boleh terletak hak pada Ketua
Pengarah Insolvensi apabila tuan punya pegangan anak negeri itu
bankrap, melainkan jika petisyen kebankrapan yang berdasarkannya
tuan punya itu dihukum bankrap telah difailkan sebelum permulaan
kuat kuasa Akta ini.

**Sekatan tentang penahanan dalam pelaksanaan**

**14.** Tiada pegangan anak negeri boleh ditahan dalam melaksanakan
sesuatu dekri atau perintah mana-mana mahkamah melainkan jika
guaman atau prosiding yang dalamnya dekri atau perintah itu
dibuat telah dimulakan sebelum permulaan kuat kuasa Akta ini.

**Sekatan tentang amanah**

**15.** Tiap-tiap amanah atau amanah yang dikatakan, sama ada
amanah itu dinyatakan, tersirat atau konstruktif yang berupa
sebagai diwujudkan berkenaan dengan mana-mana pegangan anak


-----

_Hakmilik Anak Negeri Labuan_

_9_

negeri oleh tuan punyanya yang memihak kepada atau bagi faedah
mana-mana bukan anak negeri hendaklah batal dan tidak sah dan
tidak boleh dikuatkuasakan oleh mana-mana mahkamah.

# Sekatan tentang  pemberian  probet  dan surat kuasa mentadbir

 16. Tiada pemberian probet atau surat kuasa mentadbir boleh
berkuat kuasa untuk meletak hak mana-mana pegangan anak
negeri pada mana-mana wasi atau pentadbir yang bukan seorang
anak negeri.

BAHAGIAN IV

PEGANGAN ANAK NEGERI BOLEH DIIUAL, DIPAJAKKAN,

DIPINDAHKAN HAKMILIK, DSB.

**Penjualan oleh pembeban**

**17.** (1) Tertakluk kepada subseksyen (2), jika mana-mana pegangan
anak negeri yang dimasukkan dalam Daftar Hakmilik Anak Negeri
dibebankan, pegangan itu boleh dijual atas kehendak pembeban
di bawah peruntukan mana-mana undang-undang yang berkuat
kuasa pada masa ini.

(2) Tiada pegangan sedemikian boleh dijual kepada mana-mana

bukan anak negeri jika pada tarikh pendaftaran bebanan itu, tuan
punya tunggal atau mana-mana tuan punya bersama tanah itu
ialah seorang anak negeri dan pegangan itu adalah pada tarikh
itu dimasukkan dalam Daftar Hakmilik Anak Negeri selepas
permulaan kuat kuasa Akta ini.

(3) Dalam seksyen ini, sesuatu "bebanan" termasuklah gadaian,

kaveat yang menyokong lien melalui pendepositan dokumen
hakmilik, penahanan dalam pelaksanaan sesuatu dekri atau
perintah lain mahkamah dan penahanan sebelum penghakiman
dan "pembeban" termasuklah pemegang gadaian, pengkaveat yang
telah menyebabkan didaftarkan kaveat itu seperti yang disebut
terdahulu, pemiutang yang menahan dan plaintif yang memperoleh
penahanan sebelum penghakiman.


-----

10 _Rang Undang-Undang_

**Pegangan anak negeri boleh dipajakkan atau dipindahkan**
**hakmilik kepada Perbadanan Labuan atau Majlis Agama**
**Islam Wilayah Persekutuan**

**18.** Walau apa pun apa-apa jua yang terkandung dalam Akta ini,
tuan punya mana-mana pegangan anak negeri boleh memajakkan
atau memindahkan hakmilik pegangan itu kepada Perbadanan
Labuan atau Majlis Agama Islam Wilayah Persekutuan.

**Pegangan anak negeri boleh digadaikan kepada institusi**
**kewangan**

**19.** (1) Walau apa pun apa-apa jua yang terkandung dalam Akta ini,
tuan punya mana-mana pegangan anak negeri boleh menggadaikan
pegangan itu kepada mana-mana institusi kewangan sebagaimana
yang dinyatakan dalam Jadual Kedua.

(2) Jawatankuasa Kerja Tanah boleh dari semasa ke semasa,

melalui perintah yang disiarkan dalam _Warta,_ menambah kepada,
memotong daripada atau meminda Jadual Kedua sebagaimana
yang difikirkannya patut.

**Pegangan anak negeri boleh dipindahkan hakmilik kepada**
**badan berkanun, koperasi dan pertubuhan**

**20.** (1) Tertakluk kepada subseksyen (2), mana-mana pegangan
anak negeri boleh dipindahkan hakmilik kepada mana-mana badan
berkanun, koperasi atau pertubuhan sebagaimana yang dinyatakan
dalam Jadual Ketiga.

(2) Dalam hal mana-mana pemindahan hakmilik pegangan anak

negeri kepada koperasi atau pertubuhan, sekurang-kurangnya dua
pertiga daripada anggotanya hendaklah merupakan anak negeri.

(3) Jawatankuasa Kerja Tanah boleh dari semasa ke semasa,

melalui perintah yang disiarkan dalam Warta, menambah kepada,
memotong daripada atau meminda Jadual Ketiga sebagaimana
yang difikirkannya patut.

**Amanah Raya Berhad disifatkan sebagai anak negeri dalam**
**hal tertentu**

**21.** (1)  Bilamana apa-apa pemindahan hakmilik apa-apa pegangan
anak negeri atau mana-mana bahagian yang belum dipecahkan


-----

_Hakmilik Anak Negeri Labuan_ 11

dalamnya kepada Amanah Raya Berhad sebagai pemegang amanah
bagi seseorang anak negeri atau apa-apa perpindahan mana-mana
pegangan anak negeri kepada Amanah Raya Berhad sebagai wakil
seseorang anak negeri dikemukakan untuk pendaftaran kepada
Pejabat Pendaftaran Labuan, pemindahan atau perpindahan hakmilik
itu boleh didaftarkan, dan berhubung dengan pegangan anak
negeri itu, Amanah Raya Berhad hendaklah disifatkan sebagai
anak negeri.

(2) Dalam seksyen ini, Amanah Raya Berhad ertinya

Amanah Raya Berhad yang diperbadankan menurut seksyen 3
Akta Perbadanan Amanah Raya 1995 [Akta 532].

**Urusan yang berlawanan dengan Akta batal**

**22.** (1) Segala urusan atau pelupusan apa-apa pegangan anak
negeri atau mana-mana bahagian yang belum dipecahkan bagi
pegangan anak negeri itu mengikut apa-apa cara jua pun dan segala
percubaan untuk berurusan mengenai atau melupuskan mana-mana
pegangan anak negeri yang berlawanan dengan peruntukan Akta
ini, adalah batal dan tidak sah dan tiada balasan yang dibayar
menurut apa-apa urusan, pelupusan atau percubaan sedemikian
boleh didapatkan dalam mana-mana mahkamah.

(2) Tiada tindakan bagi pelanggaran kontrak boleh diambil

berkenaan dengan apa-apa urusan atau pelupusan atau apa-apa
percubaan untuk berurusan mengenai atau melupuskan mana-mana
pegangan anak negeri yang berlawanan dengan peruntukan Akta
ini.

**Kes yang meragukan hendaklah diputuskan oleh Mahkamah**
**Tinggi**

**23.** Rujukan hendaklah dibuat kepada Mahkamah Tinggi jika
apa-apa keraguan timbul tentang kaedah kuat kuasa Akta ini atau
cara yang menurutnya peruntukan Akta ini hendaklah ditafsirkan
atau dilaksanakan berhubung dengan Akta ini.

**Akta terpakai terhadap peruntukan undang-undang lain**

**24.** Jika dalam mana-mana hal apa-apa pertelingkahan timbul
antara peruntukan Akta ini dengan peruntukan Kanun atau
Kaedah-Kaedah Mahkamah Tinggi 1980 [P.U. (A) 50/1980],
peruntukan Akta ini hendaklah terpakai.


-----

12 _Rang Undang-Undang_

BAHAGIAN V RIZAB

ANAK NEGERT

**Rizab Anak Negeri**

**25.** (1) Menteri boleh, jika difikirkannya perlu untuk melindungi
kepentingan pada masa kini dan masa hadapan serta kesejahteraan
anak negeri Wilayah Persekutuan Labuan, mengisytiharkan
mana-mana kawasan tanah persekutuan, yang sempadannya telah
diukur, sebagai Rizab Anak Negeri bagi apa-apa maksud yang
diluluskan olehnya.

(2) Tiap-tiap perisytiharan hendaklahâ€”

_(a)_ memperihalkan dengan lengkap tanah yang diisytiharkan

sebagai Rizab Anak Negeri dan bagi maksud ini rujukan
kepada tanah itu melalui nombor Lot Ukurnya hendaklah
dianggap dan disifatkan sebagai perihalan lengkap
mengenainya;

_(b)_ menyatakan maksud yang baginya tanah itu dirizabkan;

_(c)_ menyatakan terma dan syarat yang berdasarkannya perizaban

itu dibuat; dan

_(d)_ disiarkan dalam Warta.

(3) Menteri boleh, jika difikirkannya patut, melantik seorang

pemegang amanah atau lebih untuk mengawal dan menguruskan
mana-mana Rizab Anak Negeri yang diisytiharkan di bawah
seksyen ini.

(4) Dalam mana-mana hal jika dibuktikan dengan memuaskan

hati Pengarah Negeri bahawa
_(a)_ pemegang amanah yang dilantik sedemikian enggan, abai

atau gagal menjalankan tugasnya dengan cekap sebagai
pemegang amanah atau telah mati, Menteri boleh, atas
syor oleh Pengarah Negeri, melepaskan pemegang amanah
yang ingkar dan melantik seorang pemegang amanah yang
baru sebagai ganti pemegang amanah yang dahulunya
dilantik atau telah mati; atau

_(b)_ anggota komuniti anak negeri yang demi kepentingannya

dan yang bagi faedahnya Rizab Anak Negeri telah
diisytiharkan dengan sengaja atau tanpa sebab yang


-----

_Hakmilik Anak Negeri Labuan_ 13

munasabah tidak mematuhi syarat-syarat yang rizab itu
tertakluk, Menteri boleh, atas syor oleh Pengarah Negeri,
menyebabkan rizab itu dibatalkan.

(5) Menteri boleh, jika difikirkannya patut, pada bila-bila

masa melalui perintah yang disiarkan dalam Warta, membatalkan
perisytiharan mana-mana Rizab Anak Negeri atau sebahagian
daripada mana-mana Rizab Anak Negeri di bawah Akta ini, atau
selainnya menambah atau mengubah mana-mana terma atau syarat
yang dikenakan pada Rizab Anak Negeri itu.

(6) Tiada dokumen hakmilik boleh didaftarkan berkenaan dengan

mana-mana tanah di dalam Rizab Anak Negeri yang diisytiharkan
di bawah seksyen ini.

(7) Mana-mana Rizab Anak Negeri yang diisytiharkan di bawah

Ordinan Tanah sebelum permulaan kuat kuasa Akta ini hendaklah,
apabila Akta ini mula berkuat kuasa, terus menjadi Rizab Anak
Negeri.

(8) Seseorang yang sebaik sebelum permulaan kuat kuasa

Akta ini telah dilantik sebagai pemegang amanah yang baginya
pelantikan boleh dibuat di bawah Akta ini hendaklah terus menjadi
pemegang amanah sedemikian dan disifatkan bagi maksud Akta
ini sebagai telah dilantik sedemikian di bawah Akta ini.

BAHAGIAN VI

PELBAGAI

**Kuasa Menteri untuk membuat kaedah**

**26.** Menteri boleh membuat apa-apa kaedah sebagaimana yang
suai manfaat atau perlu bagi melaksanakan maksud Akta ini.

**Pengecualian fi**

**27.** Tiada fi boleh dikenakan dalam hal yang berikut:

_(a)_ membuat atau membatalkan memorial di bawah subseksyen

6(2), 7(2), 8(2) atau 9(4);

_(b)_ penyampaian notis di bawah subseksyen 6(3) atau 9(3);

dan


-----

# 14 Rang Undang-Undang

 (c) permohonan untuk mendaftarkan tanah sebagai pegangan
 anak negeri di bawah subseksyen 8(1) atau untuk membatalkan tanah daripada menjadi pegangan anak negeri di bawah subseksyen 9(1).

JADUAL PERTAMA

BORANG 1

AKTA HAKMILIK ANAK NEGERI LABUAN 2006

[Subseksyen 4(1)]

DAFTAR HAKMILIK ANAK NEGERI




|No. Pegangan|Nama Tuan Puny a atau Tuan-Tuan Punya|No. Hakmilik|No. Lot|Kawasan|Catatan|
|---|---|---|---|---|---|
|||||||


BORANG 2 AKTA HAKMILIK


ANAK NEGERI LABUAN 2006

[Subseksyen 5(2)]

MEMORIAL PEGANGAN ANAK NEGERI

No. pegangan anak negeri: ................................... raelalui Pemberitahuan Warta
No ................................, bertarikh ....................... /mesyuarat Jawatankuasa Kerja
Tanah Wilayah Persekutuan Labuan bertarikh ..........................

Tarikh: ..................... ........................................................

_Pendaftar Hakmilik_

_Wilayah Persekutuan Labuan_


-----

_Hakmilik Anak Negeri Labuan_ 15

BORANG 3

AKTA HAKMILIK ANAK NEGERI LABUAN 2006

[Subseksyen 5(3)]

KEHENDAK UNTUK MENYERAHKAN BALIK DOKUMEN

HAKMILIK KELUARAN

Kepada â€¦â€¦â€¦â€¦â€¦â€¦â€¦â€¦â€¦â€¦.

â€¦â€¦â€¦â€¦â€¦â€¦â€¦â€¦â€¦â€¦â€¦â€¦â€¦â€¦

â€¦â€¦â€¦â€¦â€¦â€¦â€¦â€¦â€¦â€¦â€¦â€¦â€¦â€¦

â€¦â€¦â€¦â€¦â€¦â€¦â€¦â€¦â€¦â€¦â€¦â€¦â€¦â€¦

â€¦â€¦â€¦â€¦â€¦â€¦â€¦â€¦â€¦â€¦â€¦â€¦â€¦â€¦

Pada menjalankan kuasa yang diberikan oleh subseksyen 5(3) Akta Hakmilik
Anak Negeri Labuan 2006, saya dengan ini menghendaki tuan, dalam tempoh
30 hari dari tarikh penyampaian notis ini, menyerahkan kepada saya dokumen
hakmilik keluaran bagi .................................(No. Hakmilik)................................
(No. Lot) ............................ (Kawasan) bagi maksud memasukkan memorial di
dalamnya sebagai pegangan anak negeri.

Tarikh: ..................... ......................................................

_Pendaftar Hakmilik_

_Wilayah Persekutuan Labuan_

BORANG 4

AKTA HAKMILIK ANAK NEGERI LABUAN 2006

[Subseksyen 7(1)]

PERMOHONAN  BAGI PENDAFTARAN TANAH SEBAGAI PEGANGAN

ANAK NEGERI

Kepada:

Pendaftar Hakmilik, Wilayah
Persekutuan Labuan

*Saya/Kami....................................................................................................*tuan
punya/tuan-tuan punya ....................... (No. Hakmilik) ......................................

(No. Lot) ...........................(Kawasan), ingin memohon supaya tanah tersebut
didaftarkan sebagai pegangan anak negeri.


-----

16 _Rang Undang-Undang_

_2.  *Saya/Kami kini mengemukakan bersama-sama ini dokumen hakmilik_
keluaran bagi tanah tersebut.

Tarikh: ..................... .............................................................

_Tandatangan Pemohon_

-  Potong jika tidak berkenaan

BORANG 5 AKTA HAKMILIK

ANAK NEGERI LABUAN 2006

[Subseksyen 8(1)]

PERMOHONAN SUPAYA TANAH DIBATALKAN DARIPADA MENJADI

PEGANGAN ANAK NEGERI

Kepada:

Pendaftar Hakmilik, Wilayah
Persekutuan Labuan

*Saya/Kami ..............................................................................................................
*tuan punya/tuan-tuan punya..................................... (No. Hakmilik)..................
(No. Lot) ................................ (Kawasan), ingin memohon supaya tanah tersebut
dibatalkan daripada menjadi pegangan anak negeri bagi sebab/sebab-sebab
yang berikut:

Tarikh:...................... .................................................

_Tandatangan Pemohon_

Bagi Kegunaan Pejabat

Permohonan *diluluskan/ditolak oleh Jawatankuasa Kerja Tanah Wilayah
Persekutuan Labuan dalam mesyuaratnya pada ........................................

Tarikh:...................... .........................................................

_Pendaftar Hakmilik_

_Wilayah Persekutuan Labuan_

-  Potong jika tidak berkenaan


-----

_Hakmilik Anak Negeri Labuan_ 17

BORANG 6

AKTA HAKMILIK ANAK NEGERI LABUAN 2006

[Subseksyen 8(3)]

NOTIS PEMBATALAN PEGANGAN ANAK NEGERI


Kepada:

Saya dengan ini raemberitahu tuan bahawa permohonan tuan bertarikh

........................ untuk membatalkan tanah ............................. (No. Hakmilik)
.................................. (No. Lot) ............................... (Kawasan) ............................

daripada menjadi pegangan anak negeri telah *diluluskan/ditolak oleh
Jawatankuasa Kerja Tanah bagi Wilayah Persekutuan Labuan dalam mesyuaratnya
pada ......................................


2. *Dalam hal permohonan tuan diluluskan, tuan dengan ini diminta untuk
mengemukakan kepada saya, dalam tempoh 30 hari dari tarikh penyampaian notis
ini, dokumen hakmilik keluaran bagi tanah tersebut bagi maksud mengkenselkan
memorial di dalamnya sebagai pegangan anak negeri, yang kegagalan tuan
untuk berbuat demikian mengakibatkan keputusan di atas luput.

Tarikh:...................... .......................................................

_Pendaftar Hakmilik_

_Wilayah Persekutuan Labuan_

_* Potong jika tidak berkenaan_

JADUAL K EDUA

[Subseksyen 19(1)]

SENARAI INSTITUSI KEWANGAN

Affin Bank Berhad AFFIN-ACF

Finance Berhad Affin Merchant

Bank Berhad Alliance Bank

Malaysia Berhad Alliance

Merchant Bank Berhad Am Bank

Berhad Am Finance Berhad Am

Merchant Bank Berhad


-----

18 _Rang Undang-Undang_

Bumiputra-Commerce Bank Berhad

Bumiputra-Commerce Finance Berhad

Commerce International Merchant Bankers Berhad

EON Bank Berhad

EON Finance Berhad

Malaysian International Merchant Bankers Berhad

Hong Leong Bank Berhad

Malayan Banking Berhad

Mayban Finance Berhad

Aseambankers Malaysia Berhad

Public Bank Berhad

Public Finance Berhad

Public Merchants Bank Berhad

RHB Bank Berhad

RHB Delta Finance Berhad

RHB Sakura Merchant Bankers Berhad

Southern Bank Berhad

Southern Finance Berhad

Southern Investment Bank Berhad

Utama Merchants Bank Berhad

Kewangan Bersatu Berhad

Bank Industri Berhad

Bank Negara Malaysia

Bank Islam Malaysia Berhad

Bank Muamalat Malaysia Berhad

Malaysia Industrial Development Finance Berhad

Bank Pembangunan Malaysia Berhad

Bank Pertanian Malaysia

Sabah Development Bank Berhad

JADUAL KETIGA

[Subseksyen 20(1)]

SENARAI BADAN BERKANUN, KOPERASI DAN PERTUBUHAN

Kumpulan Wang Simpanan Pekerja

Koperasi Pekerja-Pekerja Kerajaan Sabah Berhad


-----

_Hakmilik Anak Negeri Labuan_ 19

Lembaga Pertubuhan Peladang

Lembaga Tabung Haji

Lembaga Pembangunan Perumahan dan Bandar

Koperasi Pembangunan Desa

Lembaga Kemajuan Ikan Malaysia

HURAIAN

Rang Undang-Undang ini bertujuan untuk mengadakan peruntukan bagi
pendaftaran hakmilik anak negeri di Labuan dalam Daftar Hakmilik Anak
Negeri, urusan mengenai pegangan anak negeri dan pengisytiharan Rizab Anak
Negeri dan bagi perkara yang berkaitan dengannya.

2. Bahagian I Rang Undang-Undang ini mengandungi perkara permulaan.

_Fasal 1_ mengandungi tajuk ringkas, pemakaian dan kuasa Menteri untuk

menetapkan tarikh permulaan kuat kuasa Akta yang dicadangkan.

_Fasal 2 mengandungi takrif beberapa ungkapan yang digunakan dalam Akta_

yang dicadangkan.

3. Bahagian II Rang Undang-Undang ini mengandungi peruntukan yang

berhubungan dengan pegangan anak negeri dan daftar hakmilik anak negeri.

_Fasal 3_ memperuntukkan bahawa mana-mana hakmilik anak negeri yang

didaftarkan di bawah Ordinan Tanah Sabah hendaklah disifatkan sebagai
pegangan anak negeri apabila Akta yang dicadangkan mula berkuat kuasa.

_Fasal 4_ mengadakan peruntukan bagi Daftar Hakmilik Anak Negeri yang

hendaklah mengikut bentuk yang ditetapkan di bawah Akta yang dicadangkan
dan bagi penyenggaraannya.

_Fasal 5_ mengandungi peruntukan tentang memorial pada dokumen

hakmilik.

_Fasal 6 memperuntukkan bahawa Jawatankuasa Kerja Tanah boleh memutuskan_

bahawa mana-mana tanah yang diluluskan bagi pemberian hakmilik hendaklah
didaftarkan sebagai pegangan anak negeri.

_Fasal 7 memperkatakan permohonan bagi pendaftaran tanah sebagai pegangan_

anak negeri manakala _fasal 8_ memperkatakan permohonan bagi pembatalan
pegangan anak negeri.

4. Bahagian III memperkatakan sekatan ke atas urusan pegangan anak

negeri.


-----

20 _Rang Undang-Undang_

_Fasal 9_ bertujuan untuk mengadakan peruntukan bagi, tertakluk kepada

_fasal 18, 19 dan 20, sekatan ke atas pegangan anak negeri daripada dipindahkan_
hakmilik, dipajakkan atau selainnya dilupuskan kepada bukan anak negeri.

_Fasal 10_ bertujuan untuk mengadakan peruntukan bahawa pelaksanaan

tiap-tiap memorandum pindah hakmilik, gadaian atau pajakan sesuatu pegangan
anak negeri bagi pihak tuan punya oleh wakil bukan anak negeri adalah
batal.

_Fasal 11_ bertujuan untuk mengadakan peruntukan bahawa apa-apa lien

melalui pendepositan dokumen hakmilik keluaran bagi mana-mana pegangan
anak negeri sebagai cagaran bagi sesuatu hutang tidak boleh diwujudkan yang
memihak kepada mana-mana orang.

_Fasal 12_ bertujuan untuk melarang kemasukan kaveat persendirian ke atas

mana-mana pegangan anak negeri oleh bukan anak negeri.

_Fasal 13 bertujuan untuk mengadakan peruntukan bahawa sesuatu pegangan_

anak negeri tidak boleh diletakhakkan dengan Ketua Pengarah Insolvensi atas
kebankrapan tuan punyanya apabila Akta yang dicadangkan mula berkuat
kuasa.

_Fasal 14_ bertujuan untuk melarang penahanan pegangan anak negeri dalam

melaksanakan sesuatu dekri atau perintah mana-mana mahkamah melainkan
jika tindakan itu telah dimulakan sebelum permulaan kuat kuasa Akta yang
dicadangkan yang dalamnya dekri atau perintah itu dibuat.

_Fasal 15_ bertujuan untuk melarang sesuatu amanah atau amanah yang

dikatakan yang diwujudkan berkenaan dengan mana-mana pegangan anak
negeri oleh tuan punya pegangan anak negeri yang memihak kepada atau bagi
faedah bukan anak negeri.

_Fasal 16_ bertujuan untuk menyekat apa-apa pemberian probet atau surat

kuasa mentadbir diletakhakkan pada mana-mana pegangan anak negeri oleh
mana-mana wasi atau pentadbir yang bukan anak negeri.

5.  Bahagian IV mengandungi peruntukan yang membenarkan antara lain,
sesuatu pegangan anak negeri dijual atau dipajakkan.

_Fasal 17 membenarkan penjualan pegangan anak negeri oleh pembeban._

_Fasal 18_ bertujuan untuk membolehkan pegangan anak negeri dipajakkan

atau dipindahkan hakmilik kepada Perbadanan Labuan atau Majlis Agama
Islam Wilayah Persekutuan.

_Fasal 19_ bertujuan untuk membolehkan pegangan anak negeri digadaikan

kepada institusi kewangan manakala _fasal 20_ memperkatakan pemindahan
hakmilik anak negeri kepada badan berkanun, koperasi dan pertubuhan.

_Fasal 21 bertujuan untuk membolehkan Amanah Raya Berhad dan Pentadbir_

Rasmi untuk bertindak sebagai anak negeri dalam hal tertentu.


-----

_Hakmilik Anak Negeri Labuan_ 21

_Fasal 22_ bertujuan untuk mengadakan peruntukan bagi semua urusan atau

pelupusan pegangan anak negeri yang berlawanan dengan Akta yang dicadangkan
adalah batal.

_Fasal 23_ bertujuan untuk menghendaki rujukan dibuat kepada Mahkamah

Tinggi jika apa-apa keraguan timbul tentang kaedah kuat kuasa Akta yang
dicadangkan.

_Fasal 24_ menyatakan bahawa jika terdapat apa-apa percanggahan dengan

undang-undang lain, Akta yang dicadangkan akan terpakai.

6. Bahagian V memperkatakan rizab anak negeri.

_Fasal 25 bertujuan untuk memberi kuasa kepada Menteri untuk mengisytiharkan_

mana-mana kawasan tanah persekutuan menjadi Rizab Anak Negeri.

7. Bahagian VI mengandungi peruntukan pelbagai.

_Fasal 26_ bertujuan untuk memberi kuasa kepada Menteri untuk membuat

kaedah-kaedah bagi maksud melaksanakan maksud Akta yang dicadangkan.

_Fasal 27 memperkatakan pengecualian fi dalam hal tertentu._

_IMPL1KASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2417]


-----

