---
Year: 2006
Bill: D.R.09/2006 - Rang Undang-Undang Pengangkutan Jalan (Pindaan) 2006 (Lulus)
Title: D.R.09/2006 - Rang Undang-Undang Pengangkutan Jalan (Pindaan) 2006 (Lulus)
Download URL: https://www.parlimen.gov.my/files/billindex/pdf/2006/DR92006.pdf
URL: https://www.parlimen.gov.my/files/billindex/pdf/2006/DR92006.pdf
---
---
Reading:
D.R.09/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 9/2006**

RANG UNDANG-UNDANG

# bemama

Suatu Akta untuk meminda Akta Pengangkutan Jalan 1987.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Pengangkutan Jalan
(Pindaan) 2006.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam _Warta,_ dan Menteri
boleh menetapkan tarikh yang berlainan bagi permulaan kuat kuasa
Akta ini dalam bahagian yang berlainan di Malaysia.

**Pindaan seksyen 3**

**2.** Akta Pengangkutan Jalan 1987 [Akta 333], yang disebut
"Akta ibu" dalam Akta ini, dipinda dalam subseksyen 3(6) dengan
memasukkan selepas perkataan "seksyen ini" perkataan ", dan
semua pegawai awam dan pegawai Pihak Berkuasa yang diberi
kuasa di bawah seksyen 88D".


-----

2 _Rang Undang-Undang_

**Bahagian baru IIIA**

3. Akta ibu dipinda dengan memasukkan selepas seksyen 88
bahagian yang berikut:

"BAHAGIAN IIIA

CAJ JALAN BAGI KENDERAAN MOTOR

Tafsiran

88A. Bagi maksud Bahagian ini, melainkan jika konteksnya
menghendaki makna yang lain—

"caj" ertinya caj jalan bagi kenderaan motor;

"Pihak Berkuasa" ertinya mana-mana badan, sama ada

diperbadankan atau tidak diperbadankan, yang ditubuhkan, dilantik
atau diperbadankan di bawah mana-mana undang-undang bertulis;

"pintu masuk yang dibenarkan" ertinya sesuatu pintu masuk

yang diisytiharkan sebagai pintu masuk yang dibenarkan di bawah
subseksyen 5(1) Akta Imigresen 1959/63 [Akta 155].

**Pemakaian**

**88B.** Bahagian ini hendaklah terpakai bagi kenderaan motor,
selain kenderaan barangan, yang didaftarkan dalam mana-mana
negara asing.

**Caj jalan bagi kenderaan motor**

**88c.** (1) Tertakluk kepada peruntukan Bahagian ini, hendaklah
dikenakan ke atas tiap-tiap kenderaan motor yang memasuki
Malaysia melalui darat mengikut pintu masuk yang dibenarkan
suatu caj jalan bagi kenderaan motor.

(2) Menteri boleh melalui perintah yang disiarkan dalam

_Warta—_

_(a)_ menetapkan jenis atau kelas kenderaan motor yang

berkenaan dengannya caj kena dibayar;

_(b)_ menetapkan amaun bagi caj yang kena dibayar; dan


-----

_Pengangkutan Jalan (Pindaan)_ 3

_(c) menyatakan cara pembayaran caj dan tempat di mana_

pembayaran itu boleh dipungut.

(3) Caj yang dikenakan di bawah seksyen ini hendaklah dibayar

oleh orang yang pada masa itu raemandu kenderaan motor itu.

**Kuasa untuk meminta, memungut dan menyimpan caj**

**88D.** (1) Mana-mana pegawai pengangkutan jalan yang diberi
kuasa secara bertulis bagi maksud itu oleh Ketua Pengarah,
boleh meminta, memungut dan menyimpan caj yang ditetapkan
di bawah Bahagian ini.

(2) Tanpa menjejaskan subseksyen (1), Menteri boleh secara

bertulis memberi kuasa kepada mana-mana pegawai awam atau
Pihak Berkuasa untuk meminta, memungut dan menyimpan caj
yang ditetapkan di bawah Bahagian ini, atas apa-apa syarat yang
difikirkannya perlu.

(3) Apabila Menteri telah memberi kuasa kepada Pihak Berkuasa

untuk meminta, memungut dan menyimpan caj di bawah
subseksyen (2), hendaklah disifatkan bahawa pegawai Pihak
Berkuasa telah diberi kuasa dengan sewajarnya untuk meminta,
memungut dan menyimpan caj sedemikian bagi pihak Pihak
Berkuasa itu.

(4) Menteri boleh membatalkan mana-mana pemberikuasaan

yang dibuat di bawah subseksyen (2) tanpa memberikan apa-apa
sebab.

**Pengecualian**

**88K.** Menteri boleh melalui perintah yang disiarkan dalam Warta
mengecualikan mana-mana kenderaan motor atau jenis atau kelas
kenderaan motor daripada mana-mana peruntukan Bahagian ini,
tertakluk kepada apa-apa syarat yang difikirkannya patut.

**Kewajipan untuk mengemukakan perakuan pendaftaran, till.**

88F. Orang yang pada masa itu memandu suatu kenderaan motor
hendaklah, apabila dikehendaki oleh pegawai pengangkutan jalan,
pegawai awam atau pegawai Pihak Berkuasa yang diberi kuasa
di bawah seksyen 88D, mengemukakan apa-apa perakuan
pendaftaran, lesen, permit atau apa-apa dokumen lain yang
seumpama itu yang dikeluarkan berkenaan dengan kenderaan
motor itu oleh pihak berkuasa yang patut dalam negara asing
yang di dalamnya kenderaan motor itu telah didaftarkan.".


-----

4 _Rang Undang-Undang_

**Pindaan seksyen 127**

4.  Subseksyen 127(1) Akta ibu dipinda—

_(a)_ dalam perenggan (r), dengan menggantikan noktah di

hujung perenggan itu dengan koma bernoktah; dan

_(b)_ dengan memasukkan selepas perenggan (r) perenggan

yang berikut:

_*(s)_ mengawal selia permintaan, pemungutan dan

penyimpanan caj jalan bagi kenderaan motor,
termasuk tatacara dan perkara yang berkaitan dengan
permintaan, pemungutan dan penyimpanan caj
sedemikian.".

HURA1AN

Rang Undang-Undang Ini bertujuan untuk meminda Akta Pengangkutan Jalan
1987 ("Akta 333"). Akta yang dicadangkan ini memperuntukkan mengenai
pewujudan suatu Bahagian baru yang rnengadakan peruntukan bagi pengenaan
suatu caj jalan bagi kenderaan motor.

2. _Fasal 1 raengandungi tajuk ritigkas dan peruntukan tentang permulaan kuat_

kuasa Akta yang dicadangkan.

3. _Fasal 2 bertujuan untuk meminda subseksyen 3(6) Akta 333 untuk mengadakan_

peruntukan bahawa semua pegawai awam dan pegawai Pihak Berkuasa yang
diberi kuasa untuk meminta, memungut dan menyimpan caj jalan bagi kenderaan
motor hendaklah disifatkan sebagai pekhidmat awam bagi maksud Kanun
Keseksaan.

4. _Fasal 3 bertujuan untuk memasukkan suatu Bahagian baru ITIA yang_

mengadakan peruntukan bagi pengenaan suatu caj jalan bagi kenderaan motor
ke atas kenderaan motor, selain kenderaan barangan, yang didaftarkan daiam
mana-mana negara asing yang memasuki Malaysia melalui darat mengikut
pintu masuk yang dibenarkan. Menteri boleh melalui perintah menetapkan
berkenaan dengan perkara yang termasuk jenis atau kelas kenderaan motor yang
terhadapnya caj itu boleh dikenakan dan amaun yang kena dibayar. Fasal ini
juga memberi Menteri kuasa untuk mengecualikan mana-mana kenderaan motor
daripada peruntukan Bahagian ini. Bagi maksud Bahagian ini, seorang pegawai
pengangkutan jalan, pegawai awam atau Pihak Berkuasa yang diberi kuasa
dengan sewajarnya boleh meminta, memungut atau menyimpan caj yang ditetapkan
di bawah Bahagian ini.

5. _Fasal 4 bertujuan untuk memasukkan perenggan baru )21(\)(s) yang_

memberikan kuasa kepada Menteri untuk membuat kaedah-kaedah berkenaan
dengan permintaan, pemungutan dan penyimpanan caj jalan bagi kenderaan
motor.


-----

_Pengangkntan Jalan (Pindaan)_

5

_IMPLIKASI KEWANGAM_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2531]


-----

