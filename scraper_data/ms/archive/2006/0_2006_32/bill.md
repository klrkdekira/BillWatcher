---
Year: 2006
Bill: D.R.36/2006 - Rang Undang-Undang Persatuan Nelayan (Pindaan) 2006 (Lulus)
Title: D.R.36/2006 - Rang Undang-Undang Persatuan Nelayan (Pindaan) 2006 (Lulus)
Download URL: https://www.parlimen.gov.my/files/billindex/pdf/2006/DR362006.pdf
URL: https://www.parlimen.gov.my/files/billindex/pdf/2006/DR362006.pdf
---
---
Reading:
D.R.36/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 36/2006**

RANG UNDANG-UNDANG

_b e r n am a_

Suatu Akta untuk meminda Akta Persatuan Nelayan 1971.

**[** **]**

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.(1) Akta ini bolehlah dinamakan Akta Persatuan Nelayan (Pindaan)**
2006.

(2) Akta ini mula berkuat kuasa pada tarikh yang ditetapkan oleh

Menteri melalui pemberitahuan dalam Warta.

**Pindaan am**


**2.** Akta Persatuan Nelayan 1971 _[Akta 44],_ yang disebut

"Akta ibu" dalam Akta ini, dipinda dalam teks bahasa kebangsaan,
dengan menggantikan perkataan "syarikat kerjasama" di mana-mana
jua terdapat dengan perkataan "koperasi".

**Pindaan seksyen 2**

**3.** Akta ibu dipinda dalam seksyen 2, dalam takrif "Persatuan

Nelayan Kawasan", dengan memotong perkataan "dan termasuklah
sesuatu syarikat kerjasama nelayan".


-----

**2** _Rang Undang-Undang_

**Pindaan seksyen 11**

**4.** Seksyen 11 Akta ibu dipinda dengan memotong subseksyen (7).

**Pemotongan seksyen 34**

**5.** Akta ibu dipinda dengan memotong seksyen 34.

**Pemotongan seksyen 35**

6. Akta ibu dipinda dengan memotong seksyen 35.

**Pemotongan seksyen 36**

**7.** Akta ibu dipinda dengan memotong seksyen 36.

**Kecualian dan peralihan**

**8.** (1) Apa-apa prosiding untuk membubarkan secara paksa syarikat
kerjasama nelayan yang masih belum selesai di bawah Akta ibu
sebelum tarikh mula berkuat kuasanya Akta ini hendaklah, selepas
tarikh mula berkuat kuasanya Akta ini diteruskan oleh Pendaftar
Persatuan Nelayan seolah-olah Akta ibu tidak dipinda oleh Akta
ini.

(2) Apa-apa perbelanjaan yang dibuat ketika pembubaran secara

paksa syarikat kerjasama nelayan di bawah subseksyen (1) sebelum
tarikh mula berkuat kuasanya Akta ini hendaklah, selepas tarikh mula
berkuat kuasanya Akta ini, dibayar oleh Lembaga Kemajuan Ikan
Malaysia seolah-olah Akta ibu tidak dipinda oleh Akta ini.

(3) Apabila Akta ini mula berkuat kuasa, pertukaran nama "syarikat

kerjasama nelayan" dalam teks bahasa kebangsaan kepada "koperasi
nelayan", tidaklah menyentuh apa-apa hak atau obligasi syarikat
kerjasama nelayan atau menjadikan cacat apa-apa prosiding undangundang oleh atau terhadapnya, dan apa-apa prosiding undang-undang
yang mungkin telah diteruskan atau dimulakan olehnya atau
terhadapnya sebelum tarikh mula berkuat kuasanya Akta ini bolehlah
diteruskan atau dimulakan di bawah namanya yang baru.


-----

_Persatuan Nelayan (Pindaan)_ 3

HURAIAN

Rang Undang-Undang ini bertujuan untuk meminda Akta Persatuan Nelayan 1971

_[Akta 44]._ Pindaan itu merupakan pindaan berbangkit daripada penubuhan
Suruhanjaya Koperasi Malaysia ("Suruhanjaya") di bawah Rang Undang-Undang
Suruhanjaya Koperasi Malaysia 2006 dan pindaan kepada Akta Koperasi 1993

_[Akta 502]. Apabila Akta Suruhanjaya Koperasi Malaysia 2006 dan Akta Koperasi_
(Pindaan) 2006 berkuat kuasa, koperasi nelayan akan dikawal selia dan diawasi
oleh Suruhanjaya.

1. _Fasal 1_ mengandungi tajuk ringkas dan peruntukan tentang permulaan kuat

kuasa Akta yang dicadangkan.

2. _Fasal 2,3 dan 4 adalah pindaan berbangkit daripada penubuhan Suruhanjaya di_
bawah Rang Undang-Undang Suruhanjaya Koperasi Malaysia 2006 dan pindaan
kepada Akta Koperasi 1993 [Akta 502].

3. _Fasal 5, 6_ dan 7 bertujuan untuk memotong seksyen 34, 35 dan 36 Akta 44

kerana kuasa mengawal selia dan mengawasi koperasi nelayan akan terletak hak
pada Suruhanjaya menurut Rang Undang-Undang Suruhanjaya Koperasi Malaysia
2006 dan Rang Undang-Undang Koperasi (Pindaan) 2006.

4. _Fasal 8 mengandungi peruntukan kecualian dan peralihan._

_IMPUKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2486]


-----

