---
Year: 2006
Bill: D.R.11/2006 - Rang Undang-Undang Akta Profesion Undang-Undang (Pindaan) 2006 (Lulus)
Title: D.R.11/2006 - Rang Undang-Undang Akta Profesion Undang-Undang (Pindaan) 2006 (Lulus)
Download URL: https://www.parlimen.gov.my/files/billindex/pdf/2006/DR112006.pdf
URL: https://www.parlimen.gov.my/files/billindex/pdf/2006/DR112006.pdf
---
---
Reading:
D.R.11/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 11/2006**

RANG UNDANG-UNDANG

_b e r n a m a_

Suatu Akta untuk meminda Akta Profesion Undang-Undang 1976.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1)  Akta ini bolehlah dinamakan Akta Profesion Undang-Undang**
(Pindaan) 2006.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Pindaan seksyen 3**

**3.  Akta Profesion Undang-Undang 1976 [Akta 166], yang disebut**
"Akta ibu" dalam Akta ini, dipinda dalam seksyen 3 —

_(a) dengan memasukkan selepas takrif "Daftarai" takrif yang_

berikut:

' "Fakulti Undang-Undang" ertinya Fakulti Undang
Undang di suatu Universiti yang ditubuhkan di bawah
Akta Universiti dan Kolej Universiti 1971 _[Akta 30],_
Fakulti Undang-Undang di Universiti Tekonologi MARA
yang ditubuhkan di bawah Akta Universiti Teknologi
MARA 1976 [Akta 173] dan Kuliyyah Undang-Undang
di Universiti Islam Antarabangsa Malaysia yang
ditubuhkan menurut Akta Syarikat 1965 [Akta 125]f;

_(b) dalam takrif "Lembaga", dengan menggantikan perkataan_

"Lembaga Kelayakan" dengan perkataan "Lembaga
Kelayakan Profesion Undang-Undang"; dan


-----

# 2 Rang Undang-Undang

 (c) dengan memasukkan selepas takrif ' "Majlis Peguam"
 dan "Majlis" ' takrif yang berikut:
 ' "Menteri" ertinya Menteri yang bertanggungjawab
 bagi undang-undang;'.

 Pindaan tajuk Bahagian II

 3. Tajuk Bahagian II Akta ibu dipinda dengan menggantikan perkataan "LEMBAGA KELAYAKAN" dengan perkataan "LEMBAGA KELAYAKAN PROFESION UNDANG-UNDANG".

 Pindaan seksyen 4

 4. (1) Seksyen 4 Akta ibu termasuk nota bahu dipinda dengan menggantikan perkataan "Lembaga Kelayakan" dengan perkataan "Lembaga Kelayakan Profesion Undang-Undang",

 (2) Segala sebutan mengenai Lembaga Kelayakan dalam mana mana undang-undang bertulis atau dalam apa-apa surat cara, dokumen, bon, perjanjian atau perkiraan kerja yang wujud sebaik sebelum tarikh permulaan kuat kuasa Akta ini hendaklah, pada dan selepas tarikh permulaan kuat kuasa Akta ini, ditafsirkan sebagai sebutan mengenai Lembaga Kelayakan Profesion Undang-Undang.

 (3) Perubahan nama daripada "Lembaga Kelayakan" kepada
 "Lembaga Kelayakan Profesion Undang-Undang" tidak menyentuh apa-apa kuasa, hak, keistimewaan, Uabiliti, kewajipan atau obligasi Lembaga Kelayakan, atau menjadikan cacat apa-apa prosiding undang-undang oleh atau terhadapnya.

 (4) Prosiding undang-undang yang belum selesai atau yang boleh
 diteruskan atau dimulakan oleh atau terhadap Lembaga Kelayakan sebelum tarikh permulaan kuat kuasa Akta ini boleh diteruskan atau dimulakan pada dan selepas tarikh permulaan kuat kuasa Akta ini atas nama Lembaga Kelayakan Profesion Undang-Undang.

 Pindaan seksyen 7

 5. Seksyen 7 Akta ibu dipinda dengan menggantikan perenggan (d) dengan perenggan yang berikut:
 "(d) seorang ahli sepenuh masa daripada kakitangan akademik
 suatu Fakulti Undang-Undang yang dinamakan oleh Menteri Pendidikan Tinggi.".


-----

# Profesion Undang-Undang (Pindaan) 3

 Pindaan seksyen 9

 6. Subseksyen 9(3) Akta ibu dipinda dengan memasukkan selepas perkataan "dan" perkataan "jika terdapat undi yang sama banyak,".

 Pindaan seksyen 13

 7. Subseksyen 13(4) Akta ibu dipinda dengan menggantikan perkataan "tujuh tahun" dengan perkataan "sekurang-kurangnya satu tahun".

 Pindaan seksyen 35

 8. Subseksyen 35(2) Akta ibu dipinda—

 (a) dengan menggantikan perenggan (b) dengan perenggan
 yang berikut:


# "(b) pegawai Perbadanan Amanah Raya, Ketua
 Pengarah Insolvensi, Timbalan Ketua Pengarah Insolvensi, Pengarah Insolvensi, Timbalan Pengarah Insolvensi, Penolong Pengarah Insolvensi Kanan, Penolong Pengarah Insolvensi dan Pegawai Insolvensi untuk hadir dan bercakap dalam mahkamah di bawah mana-mana undang- undang bertulis yang berhubungan dengan jawatan itu;"; dan


# (b) dengan memasukkan selepas perenggan (b) perenggan
 yang berikut:
 "(ba) Ketua Pengarah Bantuan Guaman atau mana-mana
 orang yang dilantik untuk membantu Ketua Pengarah Bantuan Guaman di bawah seksyen 3 Akta Bantuan Guaman 1971 [Akta 26] yang bertindak dalam masa menjalankan kewajipannya; dan".

 Pindaan seksyen 38

 9. Subseksyen 38(1) Akta ibu dipinda—
 (a) dengan menggantikan perenggan (b) dengan perenggan
 yang berikut:


-----

# Rang Undang-Undang


# "(b) pegawai Perbadanan Amanah Raya, Ketua
 Pengarah Insolvensi, Timbalan Ketua Pengarah Insolvensi, Pengarah Insolvensi, Timbalan Pengarah Insolvensi, Penolong Pengarah Insolvensi Kanan, Penolong Pengarah Insolvensi dan Pegawai Insolvensi yang bertindak dalam masa menjalankan kewajipan mereka di bawah mana-mana undang-undang yang berhubungan dengan jawatan mereka;";

 (b) dengan memasukkan selepas perenggan (b) perenggan
 yang berikut:


# "(ba) Ketua Pengarah Bantuan Guaman atau mana mana orang yang dilantik untuk membantu Ketua Pengarah Bantuan Guaman di bawah seksyen 3 Akta Bantuan Guaman 1971 yang bertindak dalam masa menjalankan kewajipannya;"; dan


# (c) dalam perenggan (g), dengan menggantikan perkataan
 "Fakulti Undang-Undang Universiti Maiaya" dengan perkataan "suatu Fakulti Undang-Undang".

 Pindaan seksyen 46A

 10.  Subseksyen 46A(1) Akta ibu dipinda dengan memotong perenggan (a).

 Pindaan seksyen 64

 11. Seksyen 64 Akta ibu dipinda—
 (a) dalam perenggan (2)(b) —

 (i) dalam teks bahasa Inggeris, dengan menggantikan
 perkataan "terminating" dengan perkataan "ending"; dan
 (ii) dengan memasukkan selepas perkataan "mesyuarat
 agung" perkataan "tahunan";


-----

_Profesion Undang-Undang (Pindaan)_ _5_

_(b) dengan memasukkan selepas subseksyen (2) subseksyen_

yang berikut:

"(3) Notis mengenai suatu mesyuarat agung tahunan

_Bar_ Malaysia hendaklah dihantar kepada ahli-ahli,
mengikut apa-apa cara yang ditentukan oleh Majlis
Peguam, tidak kurang daripada empat belas hari sebelum
tarikh mesyuarat itu:

Dengan syarat bahawa tempoh tidak kurang daripada

empat belas hari itu tidak terpakai dalam hal suatu
mesyuarat agung tahunan yang ditangguhkan menurut
subseksyen (5).

(4) Kuorum bagi suatu mesyuarat agung tahunan

ialah lima ratus orang ahli Bar Malaysia; dan tiada
urusan boleh dijalankan dalam mana-mana mesyuarat
agung tahunan melainkan jika ada cukup kuorum apabila
mesyuarat itu bertindak menjalankan urusannya.

(5) Jika kuorum yang disebut dalam subseksyen (4)

tidak ada dalam masa satu jam dari masa yang ditetapkan
untuk mengadakan mesyuarat itu, mesyuarat itu
hendaklah ditangguhkan ke hari yang berikutnya pada
masa dan di tempat yang sama melainkan jika ahli-ahli
diberitahu selainnya oleh Majlis Peguam dalam notis
yang memanggil mesyuarat yang asal; dan jika pada
mesyuarat agung tahunan yang ditangguhkan itu tidak
ada cukup kuorum dalam masa satu jam dari masa
yang ditetapkan untuk mengadakan mesyuarat yang
ditangguhkan itu, ahli yang hadir hendaklah membentuk
suatu kuorum.

(6) Jika mana-mana ahli berhasrat untuk

mencadangkan apa-apa usul untuk dipertimbangkan
dalam mesyuarat agung tahunan yang dipanggil di bawah
seksyen ini, dia hendaklah, tidak kurang daripada tujuh
hari sebelum tarikh yang mula-mula ditetapkan untuk
mengadakan mesyuarat itu, menyampaikan notis usul
itu secara bertulis kepada Setiausaha Bar Malaysia.".


-----

6 _Rang Undang-Undang_

**Pindaan seksyen 65**

12. Seksyen 65 Akta ibu dipinda—

_(a)_ dalam nota bahu, dengan menggantikan perkataan

"Mesyuarat Agung" dengan perkataan "Mesyuarat Agung
Luar Biasa";

_(b)_ dalam subseksyen (1), dengan memasukkan selepas

perkataan "perlu" perkataan "; dan mesyuarat itu hendaklah
dikenali sebagai mesyuarat agung luar biasa";

_(c)_ dalam subseksyen (2) —

(i) dengan menggantikan perkataan "lima puluh"

dengan perkataan "satu ratus lima puluh"; dan

(ii) dengan menggantikan perkataan "suatu mesyuarat

agung" di mana-mana jua terdapat dengan perkataan
"suatu mesyuarat agung luar biasa";

_(d)_ dalam subseksyen (3), dengan memasukkan sebelum

perkataan "yang dicadangkan" perkataan "agung luar
biasa";

_(e)_ dalam subseksyen (4), dengan menggantikan perkataan

"mesyuarat agung" di mana-mana jua terdapat dengan
perkataan "mesyuarat agung luar biasa";


_(f)_ dengan memasukkan selepas subseksyen (4) subseksyen

yang berikut:

"(4A) Kuorum bagi suatu mesyuarat agung luar biasa

yang dipanggil di bawah seksyen ini ialah lima ratus
orang ahli _Bar_ Malaysia; dan tiada urusan boleh
dijalankan dalam mana-mana mesyuarat agung luar
biasa melainkan jika ada cukup kuorum apabila
mesyuarat itu bertindak menjalankan urusannya.

(4B) Suatu mesyuarat agung luar biasa yang dipanggil

di bawah seksyen ini hendaklah dibubarkan jika tidak
ada cukup kuorum dalam masa satu jam dari masa
yang ditetapkan untuk mengadakan mesyuarat itu.";
dan

(g) dalam subseksyen (5), dengan menggantikan perkataan

"tahunan atau mesyuarat agung lain" dengan perkataan
"luar biasa".


-----

_Profesion Undang-Undang (Pindaan)_ _1_

**Pindaan seksyen 66**

13. Seksyen 66 Akta ibu dipinda—

_(a)_ dalam teks bahasa kebangsaan, dengan memotong perkataan

"(1)";

_(b)_ dengan menggantikan perkataan "mesyuarat agung selain

mesyuarat agung tahunan" dengan perkataan "mesyuarat
agung tahunan dan mesyuarat agung luar biasa"; dan

_(c)_ dengan memasukkan selepas perkataan "dan" perkataan

"jika terdapat undi yang sama banyak,".

**Pemotongan seksyen 67**

**14.** Akta ibu dipinda dengan memotong seksyen 67.

**Pindaan seksyen 70**

**15.** Seksyen 70 Akta ibu dipinda—

_(a) dalam subseksyen (1) —_

(i) dengan menggantikan perkataan "Mac" dengan

perkataan "Februari"; dan

(ii) dengan menggantikan perkataan "bulan itu" dengan

perkataan "bulan Februari";

_(b)_ dalam perenggan (1A)(&), dengan memasukkan selepas

perkataan "mesyuarat agung" perkataan "tahunan";

_(c)_ dengan memasukkan selepas subseksyen (1A) subseksyen

yang berikut:


"(1B) Notis mengenai suatu mesyuarat agung tahunan

_Bar_ Negeri hendaklah dihantar kepada ahli-ahli _Bar_
Negeri itu, mengikut apa-apa cara yang ditentukan oleh
Jawatankuasa Bar Negeri, tidak kurang daripada empat
belas hari sebelum tarikh mesyuarat itu:

Dengan syarat bahawa tempoh tidak kurang daripada

empat belas hari itu tidak terpakai dalam hal suatu
mesyuarat agung tahunan yang ditangguhkan menurut
subseksyen (2B).";


-----

_Rang Undang-Undang_

_(d)_ dengan menggantikan subseksyen (2) dengan subseksyen

yang berikut:

"(2) Pada tiap-tiap mesyuarat agung tahunan,

Pengerusi Jawatankuasa _Bar_ Negeri hendaklah
mempengerusikan mesyuarat dan sekiranya dia tidak
hadir, ahli yang paling kanan yang hadir yang sanggup
hendaklah mempengerusikan mesyuarat itu.";


_(e)_ dengan memasukkan sefepas subseksyen (2) subseksyen

yang berikut:

"(2A) Kuorum bagi suatu mesyuarat agung tahunan

ialah lima peratus daripada jumlah bilangan ahli _Bar_
Negeri setakat tarikh notis mesyuarat itu; dan tiada
urusan boleh dijalankan dalam mana-mana mesyuarat
agung tahunan melainkan jika ada cukup kuorum apabila
mesyuarat itu bertindak menjalankan urusannya.

(2B) Jika kuorum yang disebut dalam subseksyen

(2A) tidak ada dalam masa satu jam dari masa yang
ditetapkan untuk mengadakan mesyuarat itu, mesyuarat
itu hendaklah ditangguhkan ke hari yang berikutnya
pada masa dan di tempat yang sama melainkan jika
ahli-ahli diberitahu selainnya oleh Jawatankuasa _Bar_
Negeri dalam notis yang memanggil mesyuarat yang
asal; dan jika pada mesyuarat agung tahunan yang
ditangguhkan itu tidak ada cukup kuorum dalam masa
satu jam dari masa yang ditetapkan untuk mengadakan
mesyuarat yang ditangguhkan itu, ahli yang hadir
hendaklah membentuk suatu kuorum.

(2c) Jika mana-mana ahli berhasrat untuk

mencadangkan apa-apa usul untuk dipertimbangkan
dalam mesyuarat agung tahunan yang dipanggil di bawah
seksyen ini, dia hendaklah, tidak kurang daripada tujuh
hari sebelum tarikh yang mula-mula ditetapkan untuk
mengadakan mesyuarat itu, menyampaikan notis usul
itu secara bertulis kepada Setiausaha Bar Negeri itu.";


_(f) dengan menggantikan subseksyen (3) dengan subseksyen_

yang berikut:

"(3) Pada tiap-tiap mesyuarat agung tahunan,

tiap-tiap ahli yang hadir hendaklah mempunyai satu


-----

_Profesion Undang-Undang (Pindaan)_ _9_

undi dan jika terdapat undi yang sama banyak, ahli
yang mempengerusikan hendaklah mempunyai undi
pemutus.";

_(g) dalam subseksyen (4) —_

(i) dengan menggantikan perkataan "dan" yang terdapat

selepas perkataan "ernpat" dengan perkataan
"tetapi"; dan

(ii) dengan menggantikan perkataan "enam" dengan

perkataan "sepuluh";

_(h) dalam subseksyen (7)—_

(i) dengan memasukkan sebelum perkataan

"Jawatankuasa Bar Negeri" perkataan "ahli"; dan

(ii) dalam proviso, dengan menggantikan perkataan

"di bawah subseksyen ini" dengan perkataan "untuk
mewakili Bar Negeri dalam Majlis Peguam";

_(i)_ dalam subseksyen (7A), dengan memasukkan selepas

perkataan "subseksyen" perkataan "(4) atau";

_(j)_ dalam subseksyen (8), dengan menggantikan perkataan

"orang yang dipilih sebagai wakil" dengan perkataan "orang
yang dipilih sebagai wakil atau wakil-wakil"; dan

_(k) dengan memotong subseksyen (9)._

**Pindaan seksyen 70A**

16.  Seksyen 70A Akta ibu dipinda—

_(a)_ dalam nota bahu, dengan menggantikan perkataan

"Mesyuarat agung" dengan perkataan "Mesyuarat Agung
Luar Biasa";

_(b)_ dalam subseksyen (1), dengan memasukkan selepas

perkataan "Jawatankuasa Bar" perkataan "Negeri; dan
mesyuarat itu hendaklah dikenali sebagai mesyuarat agung
luar biasa";


-----

10 _Rang Undang-Undang_

_(c)_ dengan menggantikan subseksyen (2) dengan subseksyen

yang berikut:

"(2) Kuorum bagi suatu mesyuarat agung luar biasa

yang dipanggil di bawah seksyen ini ialah lima peratus
daripada jumlah bilangan ahli Bar Negeri setakat tarikh
notis yang memanggil mesyuarat itu; dan tiada urusan
boleh dijalankan dalam mana-mana mesyuarat agung
luar biasa melainkan jika ada cukup kuorum apabila
mesyuarat itu bertindak menjalankan urusannya.";

_(d)_ dalam subseksyen (3)—

(i) dengan menggantikan perkataan "satu pertiga"

dengan perkataan "dua peratus"; dan

(ii) dengan memasukkan selepas perkataan "mesyuarat

agung" di mana-mana jua terdapat perkataan "luar
biasa";

_(e)_ dalam subseksyen (5), dengan memasukkan selepas

perkataan "mesyuarat agung" di mana-mana jua terdapat
perkataan "luar biasa";

_(f)_ dalam subseksyen (6)—

(i) dengan memasukkan selepas perkataan "mesyuarat

agung" perkataan "luar biasa";

(ii) dengan menggantikan perkataan "subseksyen (3)

atau (5)" dengan perkataan "seksyen ini";

(iii) dalam teks bahasa kebangsaan, dengan memasukkan

selepas perkataan "tidak ada" perkataan "cukup";
dan

(iv) dengan menggantikan perkataan "setengah" dengan

perkataan "satu";

_(g)_ dalam subseksyen (7)—

(i) dengan memasukkan selepas perkataan "mesyuarat

agung" perkataan "luar biasa"; dan

(ii) dengan memasukkan selepas perkataan "dan"

perkataan "jika terdapat undi yang sama banyak,";
dan

_(h) dengan menggantikan subseksyen (8) dengan subseksyen_

yang berikut:

"(8) Jika mana-mana ahli Bar Negeri berhasrat untuk

mencadangkan apa-apa usul untuk dipertimbangkan
dalam mesyuarat agung luar biasa yang dipanggil


-----

_Profesion Undang-Undang (Pindaan)_ 11

di bawah seksyen ini, dia hendaklah, tidak kurang
daripada tujuh hari sebelum tarikh mesyuarat itu,
menyampaikan notis usul itu secara bertulis kepada
Setiausaha Bar Negeri.".

**Pengesahan**

**17.** (1) Segala perbuatan dan perkara yang dilakukan atau yang
berupa sebagai dilakukan oleh Majlis Peguam, mana-mana
Jawatankuasa Bar Negeri dan mana-mana ahli dan jawatankuasanya
masing-masing berhubung dengan apa-apa keputusan yang diambil
atau ketetapan yang diluluskan pada atau kemudian daripada manamana mesyuarat agung tahunan Bar Malaysia atau Bar Negeri
yang dipanggil menurut atau di bawah kuasa Akta ibu sebelum
tarikh permulaan kuat kuasa Akta ini hendaklah disifatkan telah
dilakukan dengan sah dan menurut undang-undang walaupun
mesyuarat itu diadakan dengan tidak ada cukup kuorum dan bahawa
Akta ibu tidak, pada masa perbuatan dan perkara itu dilakukan,
mengandungi peruntukan yang dimasukkan oleh Akta ini berkenaan
dengan penangguhan mesyuarat agung tahunan Bar Malaysia dan
_Bar Negeri dan kehendak mengenai kuorum._

(2) Tiada apa-apa jua dalam Akta ini boleh menyentuh apa-apa

hak yang diberikan atau relief yang diperoleh oleh mana-mana
orang menurut kuasa apa-apa keputusan mahkamah yang diumumkan
sebelum tarikh permulaan kuat kuasa Akta ini.

**Pindaan seksyen 76**

**18.** Seksyen 76 Akta ibu dipinda—

_(a)_ dalam nota bahu, dengan menggantikan perkataan "dan

Jawatankuasa hendaklah disiarkan dalam Warta" dengan
perkataan "hendaklah disiarkan dan kerahsiaan dalam
prosiding";

_(b)_ dengan menggantikan subseksyen (2) dengan subseksyen

yang berikut:

"(2) Kecuali dan setakat yang perlu bagi maksud

menguatkuasakan apa-apa ketetapan yang diluluskan
atau keputusan yang diambil, kerahsiaan hendaklah
dipelihara oleh ahli Lembaga, Majlis Peguam,
Jawatankuasa _Bar_ Negeri, Lembaga Tatatertib,
Jawatankuasa Tatatertib dan kakitangan mereka yang


-----

12 _Rang Undang-Undang_

terlibat dalam semua prosiding atau perkara yang
dijalankan oleh Lembaga, Majlis Peguam, Jawatankuasa
_Bar_ Negeri, Lembaga Tatatertib dan Jawatankuasa
Tatatertib."; dan

_(c) dengan memasukkan selepas subseksyen (2) subseksyen_

yang berikut:

"(3) Tiada seorang pun ahli Lembaga, Majlis Peguam,

Jawatankuasa _Bar_ Negeri, Lembaga Tatatertib,
Jawatankuasa Tatatertib dan kakitangan mereka yang
terlibat dalam apa-apa prosiding atau perkara yang
dijalankan oleh mereka boleh dipaksa menzahirkan
kepada mana-mana mahkamah apa-apa maklumat yang
berhubungan dengan prosiding atau perkara itu.".

**Pindaan seksyen 93**

**19.  Seksyen 93 Akta ibu dipinda—**

_(a) dengan menggantikan subseksyen (3) dengan subseksyen_

yang berikut:


"(3) Lembaga Tatatertib hendaklah terdiri daripada

yang berikut:

_(a)_ pengerusi Lembaga Tatatertib yang dilantik

oleh Hakim Besar selepas berunding dengan
Majlis Peguam dan orang itu hendaklah seorang
Hakim Mahkamah Tinggi atau Mahkamah
Rayuan atau Mahkamah Persekutuan atau
seorang  Hakim  Mahkamah  Tinggi  atau
Mahkamah Rayuan atau Mahkamah Persekutuan
yang telah bersara atau mana-mana orang lain
yang layak menjadi seorang Hakim Mahkamah
Tinggi atau Mahkamah Rayuan atau Mahkamah
Persekutuan;

_(b)_ Yang Dipertua Bar Malaysia atau mana-mana

ahli Majlis Peguam sebagai wakilnya; dan

_(c)_ lima belas orang ahli pengamal Bar Malaysia

yang sudah menjadi peguam bela dan peguam
cara tidak kurang daripada lima belas tahun
yang dilantik oleh Hakim Besar selama tempoh
dua tahun selepas berunding dengan Majlis
Peguam:


-----

# Profesion Undang-Undang (Pindaan) 13

 Dengan syarat bahawa Hakim Besar boleh,
 selepas berunding dengan Majlis Peguam, melanjutkan tempoh pelantikan itu selama tempoh yang tidak melebihi dua tahun lagi dan boleh melantik mereka semula.";

 (b) dengan memasukkan selepas subseksyen (3) subseksyen
 yang berikut:


# " (3A) Jika seorang Hakim Mahkamah Rayuan atau
 Mahkamah Persekutuan hendak dilantik sebagai pengerusi, pelantikan itu hendaklah dibuat oleh Hakim Besar selepas berunding dengan Presiden Mahkamah Rayuan atau Ketua Hakim Negara Mahkamah Persekutuan, mengikut mana-mana yang berkenaan.

 (3B) Kelayakan yang disebut dalam perenggan
 (3)(a) tidak dalam apa-apa cara mempunyai kaitan dengan umur orang itu.";


# (c) dengan menggantikan subseksyen (4) dengan subseksyen
 yang berikut:
 "(4) Kuorum Lembaga Tatatertib ialah tujuh orang
 ahli yang daripadanya seorang ahli hendaklah daripada perenggan 3(a), seorang ahli daripada perenggan 3(b) dan lima orang ahli daripada perenggan 3(c):
 Dengan syarat bahawa bilangan ahli daripada
 perenggan (3)(c) boleh ditambah dengan sewajarnya jika peruntukan subseksyen (4A) atau (4c) terpakai bagi mengekalkan kuorum sebanyak tujuh orang ahli.";


# (d) dengan memasukkan selepas subseksyen (4) subseksyen
 yang berikut:
 "(4A) Pengerusi Lembaga Tatatertib hendaklah
 mempengerusikan mesyuarat Lembaga Tatatertib dan jika pengerusi menarik diri menurut subseksyen (4c) atau jika pengerusi tidak dapat, oleh sebab sakit atau apa-apa sebab yang lain, hadir mesyuarat, Yang Dipertua Bar Malaysia atau wakilnya hendaklah mempengerusikan mesyuarat itu.


-----

# 14 Rang Undang-Undang

 (4B) Jika pengerusi Lembaga Tatatertib dan Yang
 Dipertua Bar Malaysia atau wakilnya menarik diri daripada menimbang teliti apa-apa aduan menurut subseksyen (4c), ahli yang hadir hendaklah memilih seorang daripada kalangan mereka untuk
 mempengerusikan mesyuarat itu bagi maksud aduan itu.

 (4c) Pengerusi Lembaga Tatatertib, Yang Dipertua
 Bar Malaysia atau wakilnya hendaklah, jika didapatinya perlu, demi kepentingan keadilan, menarik diri daripada menimbang teliti apa-apa aduan.

 (4D) Tiada perbuatan atau prosiding Lembaga
 Tatatertib menjadi tidak sah semata-mata atas alasan bahawa Yang Dipertua Bar Malaysia atau wakilnya telah mengambil bahagian dalam mana-mana penimbangtelitian atau keputusan Lembaga Tatatertib berhubung dengan apa-apa aduan jika Majlis Peguam merupakan pengadu."; dan


# (e) dengan menggantikan subseksyen (5) dengan subseksyen
 yang berikut:
 "(5) Setiausaha Lembaga Tatatertib hendaklah
 menjadi pekerja sepenuh masa Majlis Peguam yang dilantik di bawah seksyen 98 dan orang itu hendaklah—
 (a) seorang peguam bela dan peguam cara yang
 sudah menjadi peguam bela dan peguam cara tidak kurang daripada lima tahun; atau
 (b) seorang peguam bela dan peguam cara yang
 sudah menjadi peguam bela dan peguam cara tidak kurang daripada tiga tahun dan yang telah, sebagai tambahan, bekerja dengan Majlis Peguam atau Lembaga Tatatertib selama tidak kurang daripada dua tahun.".

 Pindaan seksyen 94

 20.  Seksyen 94 Akta ibu dipinda—
 (a) dalam subseksyen (2), dengan memasukkan selepas
 perkataan "lima tahun" perkataan "atau diperintahkan untuk membayar suatu denda atau ditegur atau dicela, mengikut mana-mana yang berkenaan"; dan


-----

_Profesion Vndang-Undang (Pindaan)_ 15

_(b)_ dalam perenggan _(4)(b),_ dengan memasukkan selepas

perkataan "digantung" perkataan ", ditegur".

**Pindaan seksyen 95**

**21.** Seksyen 95 Akta ibu dipinda—

_(a)_ dalam nota bahu, dengan memotong perkataan "dan Panel

Tribunal Penyiasatan"; dan

_(b)_ dengan memotong perkataan "dan suatu Panel Tribunal

Penyiasatan dengan suatu Tribunal Penyiasatan yang
ditubuhkan di bawahnya".

**Pemotongan seksyen 97**

**22.** Akta ibu dipinda dengan memotong seksyen 97.

**Pindaan seksyen 98**

**23.** Seksyen 98 Akta ibu dipinda—

_(a)_ dalam nota bahu, dengan memasukkan selepas perkataan

"Pengarah" perkataan " dan kakitangan";

_(b)_ dengan menggantikan subseksyen (1) dengan subseksyen

yang berikut:

"(1) Majlis Peguam hendaklah, dari semasa ke semasa

sebagaimana yang dikehendaki, melantik—

_(a) seorang peguam bela dan peguam cara—_


(i) yang sudah menjadi peguam bela dan

peguam cara tidak kurang daripada lima
tahun; atau

(ii) yang sudah menjadi peguam bela dan

peguam cara tidak kurang daripada tiga
tahun dan yang telah, sebagai tambahan,
bekerja dengan Majlis Peguam atau
Lembaga Tatatertib tidak kurang
daripada dua tahun,

untuk menjawat jawatan Pengarah Urus Setia
Aduan; dan


-----

16 _Rang Undang-JJndang_

_(b) apa-apa bilangan kakitangan untuk membantu_

Pengarah itu.";

_(c)_ dalam subseksyen (2), dengan memotong perkataan ",

Jawatankuasa Tatatertib dan Tribunal Penyiasatan"; dan

_(d)_ dalam subsekyen (3) —

(i) dengan memasukkan selepas perkataan "Pengarah"

perkataan "dan kakitangan"; dan

(ii) dengan menggantikan perkataan "pelantikannya"

dengan perkataan "pelantikan mereka".

**Pindaan seksyen 99**

24.  Seksyen 99 Akta ibu dipinda—


_(a)_ dengan menggantikan subseksyen (2) dengan subseksyen

yang berikut:

"(2) Mana-mana mahkamah termasuk Mahkamah

Perindustrian dan Mahkamah Syariah, Hakim, Hakim
Mahkamah Sesyen atau Majistret atau Peguam Negara
boleh pada bila-bila masa merujuk kepada Lembaga
Tatatertib apa-apa aduan terhadap seseorang peguam
bela dan peguam cara atau seseorang pelatih."; dan

_(b)_ dengan memasukkan selepas subseksyen (3) subseksyen

yang berikut:

"(4) Jika aduan dibuat terhadap sesuatu firma guaman,

aduan itu hendaklah disifatkan sebagai aduan yang
dibuat—

_(a)_ dalam hal seorang ketuanpunyaan tunggal,

terhadap peguam bela dan peguam cara yang
pada masa yang material merupakan tuan punya
tunggal firma guaman itu; atau

_(b)_ dalam hal suatu perkongsian, terhadap semua

peguam bela dan peguam cara yang pada masa
yang material merupakan rakan kongsi firma
guaman itu,

melainkan jika firma guaman itu memuaskan hati
Lembaga Tatatertib tentang identiti peguam bela dan
peguam cara dalam firma guaman yang terhadapnya
aduan itu telah berbangkit.


-----

_Profesion Undang-Undang (Pindaan)_ 17

(5) Jika pada mana-mana peringkat prosiding

Lembaga Tatatertib berpuas hati bahawa suatu aduan
yang dibuat terhadap suatu firma guaman sepatutnya
dibuat terhadap seorang peguam bela dan peguam cara
yang tertentu, Lembaga Tatatertib hendaklah dengan
serta-merta menggantikan nama firma guaman itu dengan
nama peguam bela dan peguam cara yang berkenaan.".

**Penggantian seksyen 100**

**25.  Akta ibu dipinda dengan menggantikan seksyen 100 dengan**
seksyen yang berikut:

**"Penyiasatan aduan**

**100. (1) Jika sesuatu permohonan atau aduan bertulis dirujuk**
kepada Lembaga Tatatertib, Lembaga Tatatertib hendaklah,
jika Lembaga Tatatertib berpuas hati bahawa—

_(a)_ tiada merit dalam permohonan atau aduan itu, menolak

permohonan atau aduan itu dan memberitahu pengadu
dan peguam bela dan peguam cara itu tentang
keputusannya; dan

_(b)_ terdapat merit dalam permohonan atau aduan itu—

(i) menghantar melalui pos atau menyerahkan

kepada peguam bela dan peguam cara yang
berkenaan suatu salinan permohonan atau aduan
itu bersama-sama dengan semua dokumen
sokongan, jika ada, yang telah dikemukakan
kepadanya; dan

(ii) meminta peguam bela dan peguam cara itu

memberikan penjelasan bertulisnya dalam empat
salinan bersama-sama dengan dokumen
sokongan, jika ada, dalam masa empat belas
hari dari tarikh permintaan itu atau dalam
apa-apa masa yang lebih lanjut sebagaimana
yang dibenarkan oleh Lembaga Tatatertib.


-----

18 _Rang Undang-Undang_

(2) Jika peguam bela dan peguam cara itu tidak memberikan

penjelasan bertulisnya kepada Lembaga Tatatertib dalam masa
yang dinyatakan atau dalam apa-apa masa yang lebih lanjut
sebagaimana yang dibenarkan oleh Lembaga Tatatertib,
Lembaga Tatatertib hendaklah jika Lembaga Tatatertib
memutuskan bahawa—

_(a)_ suatu penyiasatan formal adalah perlu, terus melantik

suatu Jawatankuasa Tatatertib; atau

_(b)_ penyiasatan formal tidaklah perlu, terus menimbangkan

sama ada terdapat merit dalam permohonan atau aduan
itu.

(3) Jika peguam bela atau peguam cara itu telah memberikan

penjelasan bertulisnya kepada Lembaga Tatatertib dalam masa
yang dinyatakan atau dalam apa-apa masa yang lebih lanjut
sebagaimana yang dibenarkan oleh Lembaga Tatatertib,
Lembaga Tatatertib hendaklah jika Lembaga Tatatertib
memutuskan bahawa—

_(a)_ suatu penyiasatan formal adalah perlu, terus melantik

suatu Jawatankuasa Tatatertib; atau

_(b)_ penyiasatan formal tidaklah perlu, terus menimbangkan

sama ada terdapat merit dalam permohonan atau aduan
itu.

(4) Lembaga Tatatertib hendaklah mempunyai kuasa untuk

menghendaki dikemukakan apa-apa dokumen atau penjelasan
lanjut sama ada daripada pengadu atau peguam bela dan peguam
cara itu atau kedua-duanya atau daripada mana-mana orang
lain sebagaimana yang dikehendaki oleh Lembaga Tatatertib
sebelum membuat suatu keputusan ke atas merit permohonan
atau aduan itu.

(5) Jika Lembaga Tatatertib berpuas hati bahawa tiada merit

dalam permohonan atau aduan di bawah subseksyen (2)
atau (3), Lembaga Tatatertib hendaklah menolak permohonan
atau aduan itu dan memberitahu pengadu dan peguam bela
dan peguam cara itu tentang keputusannya.

(6) Jika Lembaga Tatatertib berpuas hati bahawa terdapat

merit dalam permohonan atau aduan di bawah subseksyen (2)
atau (3), Lembaga Tatatertib boleh mengendalikan permohonan


-----

_Profesion Undang-Undang (Pindaan)_ 19

atau aduan itu dengan serta-merta dan mengenakan suatu penalti
atau hukuman yang sesuai dalam hal keadaan yang berikut:

_(a)_ jika peguam bela dan peguam cara itu telah mengaku

salah laku atau fakta material yang mewujudkan salah
laku itu;

_(b)_ jika tiada sebab yang cukup berat wujud bagi suatu

penyiasatan formal tetapi peguam bela dan peguam
cara itu patut dikenakan penalti yang disebut dalam
perenggan %(a) atau (b)\ atau

_(c)_ jika fakta material yang mewujudkan salah laku itu

adalah jelas dan mudah dan tidak mewajarkan
penyiasatan lanjut.

(7) Lembaga Tatatertib hendaklah, sebelum membuat

apa-apa perintah dan mengenakan apa-apa penalti atau hukuman,
memberitahu peguam bela dan peguam cara tentang niatnya
untuk berbuat demikian dan memberinya suatu peluang yang
munasabah untuk didengar.

(8) Lembaga Tatatertib boleh mengenakan mana-mana satu

daripada penalti atau hukuman yang berikut:

_(a)_ merekodkan suatu teguran atau celaan terhadap nama

peguam bela dan peguam cara itu;

_(b)_ pengenaan suatu denda ke atas peguam bela dan

peguam cara itu bagi apa-apa jumlah wang yang
difikirkan adil oleh Lembaga Tatatertib;

_(c)_ penggantungan peguam bela dan peguam cara itu

daripada menjalankan amalan selama apa-apa tempoh
tidak melebihi lima tahun yang difikirkan patut oleh
Lembaga Tatatertib memandangkan hal keadaan itu;
atau

_(d)_ pemotongan peguam bela dan peguam cara itu daripada

Daftarai.

(9) Pengenaan suatu penalti atau hukuman tidak menghalang

Lembaga Tatatertib daripada membuat suatu perintah restitusi
apa-apa jumlah wang yang didapati kena dibayar dan terhutang
kepada pengadu dan memperuntukkan masa yang restitusi itu


-----

20 _Rang Undang-Undang_

patut dibuat, yang dengan kegagalannya Lembaga Tatatertib
boleh mengenakan ke atas peguam bela dan peguam cara itu
suatu hukuman yang lebih tinggi daripada yang dikenakan
sebelum itu.

(10) Suatu jumlah wang yang diperintahkan oleh Lembaga

Tatatertib di bawah subseksyen (9) untuk direstitusikan boleh
didapatkan oleh pengadu sebagai suatu hutang sivil.

(11) Lembaga Tatatertib boleh pada mana-mana peringkat

prosiding memutuskan bahawa suatu penyiasatan formal adalah
diperlukan dan melantik Jawatankuasa Tatatertib dengan
sewajarnya.

(12) Mana-mana peguam bela dan peguam cara atau mana
mana orang lain yang tanpa alasan yang sah enggan atau
gagal mengemukakan kepada Lembaga Tatatertib apa-apa
dokumen atau gagal memberikan apa-apa maklumat yang ada
hubungan atau kaitan dengan hal perkara aduan itu melakukan
suatu kesalahan dan, apabila disabitkan, boleh didenda tidak
melebihi dua ribu ringgit atau dipenjarakan selama tempoh
tidak melebihi tiga bulan atau kedua-duanya.".

**Pemotongan seksyen 101**

**26.** Akta ibu dipinda dengan memotong seksyen 101.

**Pemotongan seksyen 102**

**27.** Akta ibu dipinda dengan memotong seksyen 102.

**Penggantian seksyen 103**

**28.** Akta ibu dipinda dengan menggantikan seksyen 103 dengan
seksyen yang berikut:

**"Kuasa Lembaga Tatatertib untuk memerintahkan denda**

**103. (1) Jika Lembaga Tatatertib telah memerintahkan supaya**
suatu denda dibayar oleh seseorang peguam bela dan peguam
cara, denda itu hendaklah dibayar dalam masa satu bulan dari
tarikh perintah itu dan jika dia ingkar membayarnya, Lembaga
Tatatertib boleh memerintahkan supaya peguam bela dan peguam
cara itu digantung daripada menjalankan amalan sehingga
pembayaran denda itu dibuat atau jika peguam bela dan peguam


-----

_Profesion Undang-Undang (Pindaan)_ 21

cara itu pada masa ini tidak memiliki suatu sijil amalan,
memerintahkan supaya tiada Sijil Tahunan boleh dikeluarkan
kepadanya sehingga pembayaran denda itu dibuat.

(2) Suatu denda yang kena dibayar di bawah seksyen ini

hendaklah disifatkan menjadi hutang yang belum dijelaskan
kepada Lembaga Tatatertib dan boleh didapatkan sebagai suatu
hutang sivil.".

**Penggantian seksyen 103A**

**29. Akta ibu dipinda dengan menggantikan seksyen 103A dengan**
seksyen yang berikut:

**"Pelantikan Jawatankuasa Tatatertib**

**103** **A.** (1) Jika
_(a)_ Lembaga Tatatertib memutuskan bahawa patut

diadakan suatu penyiasatan formal;

_(b)_ seseorang peguam bela dan peguam cara telah

disabitkan atas kesalahan pecah amanah
jenayah di bawah seksyen 409 Kanun
Keseksaan [Akta 574] atau apa-apa kesalahan
lain yang melibatkan fraud atau kecurangan;
atau

_(c)_ peguam bela dan peguam cara itu telah

digantung di bawah subseksyen 94(4),

Lembaga Tatatertib hendaklah, dengan secepat yang boleh
dilaksanakan, melantik suatu Jawatankuasa Tatatertib untuk
menyiasat dan membuat syor kepada Lembaga Tatatertib.

(2) Suatu Jawatankuasa Tatatertib hendaklah terdiri daripada

tiga orang ahli iaitu—

_(a)_ dua orang peguam bela dan peguam cara; dan

_(b)_ seorang ahli biasa,

yang dilantik daripada Panel Jawatankuasa Tatatertib.


-----

# 22 Rang Undang-Undang

 (3) Lembaga Tatatertib hendaklah pada masa pelantikan
 suatu Jawatankuasa Tatatertib melantik seorang ahli daripada perenggan 2(a) menjadi pengerusi Jawatankuasa Tatatertib itu.".

 Penggantian seksyen 103B

 30.  Akta ibu dipinda dengan menggantikan seksyen 103B dengan seksyen yang berikut:

 "Penyiasatan oleh Jawatankuasa Tatatertib

 103B. (1) Jawatankuasa Tatatertib hendaklah, dalam masa satu bulan selepas pelantikannya, memulakan penyiasatannya terhadap permohonan atau aduan bertulis itu dan dengan segera melaporkan dapatannya kepada Lembaga Tatatertib.


# (2) Bagi maksud apa-apa penyiasatan di bawah subseksyen
 (1) Jawatankuasa Tatatertib boleh—
 (a) menghendaki dikemukakan untuk pemeriksaan oleh
 Jawatankuasa Tatatertib apa-apa buku, dokumen atau kertas yang ada hubungan atau kaitan dengan hal perkara penyiasatan itu dan boleh menghendaki mana-mana orang untuk memberikan maklumat berhubung dengan buku, dokumen atau kertas itu;
 (b) menghendaki orang yang berkenaan memberikan
 segala maklumat berhubung dengan mana-mana buku, dokumen  atau  kertas  itu  yang  mungkin semunasabahnya dikehendaki oleh Jawatankuasa Tatatertib; dan


# (c) menghendaki mana-mana orang yang didapatinya
 perlu hadir di hadapannya untuk memberikan keterangan lisan yang berhubungan atau berkaitan dengan hal perkara penyiasatan itu.

 (3) Mana-mana—

 (a) peguam bela dan peguam cara atau mana-mana
 orang lain yang, tanpa alasan yang sah, enggan atau gagal mengemukakan kepada Jawatankuasa Tatatertib untuk penyiasatan mana-mana buku, dokumen atau


-----

_Profesion Undang-Undang (Pindaan)_ 23

kertas atau gagal memberikan apa-apa maklumat yang
berhubungan dengannya di bawah perenggan _2(a)_
atau (b); dan

_(b) orang yang, tanpa alasan yang sah, enggan atau gagal_

nadir memberikan keterangan lisan di bawah
perenggan 2(c),

melakukan suatu kesalahan dan, apabila disabitkan, boleh didenda
tidak melebihi dua ribu ringgit atau dipenjarakan selama tempoh
tidak melebihi tiga bulan atau kedua-duanya.

(4) Sebelum Jawatankuasa Tatatertib memulakan pendengarannya

berkenaan dengan apa-apa perkara, Jawatankuasa Tatatertib
hendaklah menghantar melalui pos atau menyerahkan kepada peguam
bela dan peguam cara yang berkenaan —

_(a)_ suatu salinan apa-apa permohonan atau aduan bertulis

dan juga apa-apa akuan berkanun atau afidavit yang telah
dibuat bagi menyokong permohonan atau aduan bertulis
itu; dan

_(b)_ suatu notis menjemput peguam bela dan peguam cara

yang berkenaan, dalam apa-apa tempoh yang tidak kurang
daripada empat belas hari sebagaimana yang dinyatakan
dalam notis —

(i) untuk memberi Jawatankuasa Tatatertib apa-apa

penjelasan bertulis yang ingin dikemukakannya yang
boleh menjadi tambahan kepada mana-mana
penjelasan bertulis terdahulu yang boleh diberikan
oleh peguam bela dan peguam cara itu di bawah
seksyen 100; dan

(ii) memberitahu Jawatankuasa Tatatertib sekiranya dia

ingin didengar oleh Jawatankuasa Tatatertib itu.

(5) Jawatankuasa Tatatertib hendaklah membiarkan masa

yang ditetapkan dalam notis itu berlalu dan memberi peluang
yang munasabah kepada peguam bela dan peguam cara yang
berkenaan untuk didengar jika dia berhasrat sedemikian dan
hendaklah memberikan pertimbangan yang wajar kepada
apa-apa penjelasan yang mungkin dibuatnya.".


-----

24 _Rang Undang-Undang_

**Penggantian seksyen 103c**

**31. Akta ibu dipinda dengan menggantikan seksyen 103c dengan**
seksyen yang berikut:

**"Dapatan Jawatankuasa Tatatertib**

**103c. (1) Selepas mendengar dan menyiasat apa-apa perkara**
yang dirujukkan kepadanya, suatu Jawatankuasa Tatatertib
hendaklah merekodkan dapatannya berhubung dengan fakta
kes itu dan mengikut fakta itu hendaklah memutuskan dan
membuat mana-mana satu daripada syor yang berikut kepada
Lembaga Tatatertib:

_(a)_ bahawa tiada sebab wujud bagi tindakan tatatertib;

_(b)_ bahawa sebab bagi tindakan tatatertib wujud tetapi

tidak cukup berat untuk mewajarkan apa-apa hukuman
selain teguran atau celaan atau bahawa hal keadaan
adalah sedemikian yang peguam bela dan peguam
cara itu cuma patut ditegur atau dicela; atau

_(c)_ bahawa terdapat merit dalam permohonan atau aduan

itu dan bahawa peguam bela dan peguam cara itu
hendaklah dikenakan salah satu daripada tindakan
tatatertib yang berikut:


(i) pengenaan denda ke atas peguam bela dan

peguam cara yang berkenaan dalam apa-apa
jumlah wang yang difikirkan adil oleh
Jawatankuasa Tatatertib;

(ii) penggantungan peguam bela dan peguam cara

yang berkenaan daripada menjalankan amalan
selama apa-apa tempoh yang tidak melebihi
lima tahun sebagaimana yang difikirkan patut
oleh Jawatankuasa Tatatertib memandangkan
hal keadan itu; atau

(iii) pemotongan peguam bela dan peguam cara yang

berkenaan daripada Daftarai.

(2) Jawatankuasa Tatatertib boleh dalam hal yang sesuai

sebagai tambahan kepada syornya tentang penalti atau hukuman
yang sesuai mengesyorkan supaya Lembaga Tatatertib membuat
suatu perintah restitusi oleh peguam bela dan peguam cara itu
bagi apa-apa jumlah wang yang kena dibayar dan terhutang
kepada pengadu.".


-----

# Profesion Undang-Undang (Pindaan) 25

 Penggantian seksyen 103D

 32. Akta ibu dipinda dengan menggantikan seksyen 103D dengan seksyen yang berikut:

 "Pertimbangan oleh Lembaga Tatatertib tentang laporan
 Jawatankuasa Tatatertib

 103D. (1) Selepas menimbangkan laporan Jawatankuasa Tatatertib, Lembaga Tatatertib boleh membuat suatu perintah yang mengesahkan atau menolak dapatan atau syor Jawatankuasa Tatatertib itu.


# (2) Lembaga Tatatertib boleh dalam hal yang sesuai
 mengenakan hukuman yang lebih berat daripada yang disyorkan oleh Jawatankuasa Tatatertib.

 (3) Jika Lembaga Tatatertib tidak bersetuju dengan dapatan
 atau syor Jawatankuasa Tatatertib, Lembaga Tatatertib hendaklah membuat apa-apa perintah lain yang difikirkannya adil.

 (4) Sebelum Lembaga Tatatertib membuat suatu perintah
 di bawah subseksyen (2) atau apa-apa perintah yang berkemungkinan memudaratkan seseorang peguam bela dan peguam cara di bawah subseksyen (3), Lembaga Tatatertib hendaklah memberitahu peguam bela dan peguam cara itu tentang niatnya untuk berbuat demikian dan memberi peguam bela dan peguam cara itu peluang yang munasabah untuk didengar.

 (5) Jika Lembaga Tatatertib membuat suatu perintah bahawa
 peguam bela dan peguam cara itu hendaklah membuat restitusi kepada pengadu apa-apa jumlah wang yang didapati kena dibayar dan terhutang kepada pengadu, Lembaga Tatatertib boleh memperuntukkan masa yang restitusi itu patut dibuat, yang dengan kegagalannya Lembaga Tatatertib boleh mengenakan ke atas peguam bela dan peguam cara itu suatu hukuman yang lebih tinggi daripada yang dikenakan sebelum itu.

 (6) Sesuatu jumlah wang yang diperintahkan oleh Lembaga
 Tatatertib di bawah subseksyen (5) untuk direstitusikan boleh didapatkan oleh pengadu sebagai suatu hutang sivil.".


-----

26 _Rang Undang-Undang_

**Penggantian seksyen 103E**

**33. Akta ibu dipinda dengan menggantikan seksyen 103E dengan**
seksyen yang berikut:

**'Rayuan daripada keputusan Lembaga Tatatertib**

**103E.** (1) Mana-mana pihak yang terkilan dengan apa-apa
keputusan atau perintah yang dibuat oleh Lembaga Tatatertib
di bawah subseksyen 100(5), (8) atau (9) atau seksyen 103D
berhak merayu kepada Mahkamah Tinggi dalam masa satu
bulan selepas penerimaan pemberitahuan keputusan atau perintah
yang dimusykilkan itu; dan tiada rayuan boleh dibuat terhadap
apa-apa keputusan atau perintah lain yang dibuat oleh Lembaga
Tatatertib.

(2) Tidak boleh dibuat semakan kehakiman terhadap

apa-apa keputusan atau perintah yang dibuat oleh Lembaga
Tatatertib.

(3) Rayuan itu hendaklah ditetapkan untuk didengar di

hadapan seorang Hakim Mahkamah Tinggi.

(4) Rayuan itu hendaklah melalui suatu usul pemula yang

menyatakan alasan rayuan yang disokong oleh afidavit.

(5) Apa-apa rayuan terhadap keputusan Mahkamah Tinggi

hendaklah dibuat kepada Mahkamah Rayuan dan kemudiannya
kepada Mahkamah Persekutuan.

(6) Majlis Peguam boleh mengikut budi bicaranya mencelah

pada mana-mana peringkat apa-apa rayuan di bawah seksyen
ini.

(7) Lembaga Tatatertib tidak boleh dinamakan sebagai suatu

pihak dalam apa-apa rayuan di bawah seksyen ini.

(8) Lembaga Tatatertib hendaklah mempunyai hak untuk

hadir dan berucap dalam mana-mana Mahkamah Tinggi,
Mahkamah Rayuan atau Mahkamah Persekutuan yang
mendengar suatu rayuan di bawah seksyen ini oleh seseorang
peguam bela dan peguam cara sama ada atau tidak peguam
bela dan peguam cara itu ialah ahli Lembaga Tatatertib atau
Majlis Peguam.".


-----

_Profesion Undang-Undang (Pindaan)_ 27

**Pemotongan seksyen** **103G**

34. Akta ibu dipinda dengan memotong seksyen 103G.

**Kecualian dan peralihan**

**35.** (1) Jika pada tarikh permulaan kuat kuasa Akta ini rayuan
di bawah seksyen 103E belum selesai di hadapan Mahkamah Tinggi
atau Mahkamah Persekutuan, mengikut mana-mana yang berkenaan,
prosiding itu hendaklah diteruskan di bawah dan dengan menepati
peruntukan seksyen 103E sebagaimana yang dipinda oleh Akta ini;
tetapi jika pada tarikh permulaan kuat kuasa Akta ini mana-mana
rayuan sedang didengar, atau telah didengar tetapi tiada perintah
atau keputusan telah dibuat mengenai rayuan itu, prosiding itu
hendaklah diteruskan di bawah peruntukan Akta ibu yang terpakai
bagi prosiding itu sebaik sebelum tarikh permulaan kuat kuasa
Akta ini.

(2) Jika pada tarikh permulaan kuat kuasa Akta ini, prosiding

tatatertib masih belum selesai di hadapan Lembaga Tatatertib,
prosiding itu hendaklah diteruskan di bawah peruntukan Akta ibu
yang terpakai bagi prosiding itu sebaik sebelum tarikh permulaan
kuat kuasa Akta ini dan Lembaga Tatatertib boleh membuat
apa-apa perintah atau keputusan sebagaimana yang boleh dibuat
oleh Lembaga Tatatertib itu di bawah kuasa yang terletak hak
padanya di bawah Akta ibu sebaik sebelum tarikh permulaan kuat
kuasa Akta ini.

(3) Apa-apa permohonan atau aduan bertulis berkenaan dengan

kelakuan mana-mana peguam bela dan peguam cara atau manamana pelatih yang dirujukkan kepada Lembaga Tatatertib sebelum
tarikh permulaan kuat kuasa Akta ini hendaklah diuruskan di bawah
peruntukan Akta ibu yang terpakai bagi prosiding tatatertib sebaik
sebelum tarikh permulaan kuat kuasa Akta ini.

**Pindaan seksyen** **108**

36. Seksyen 108 Akta ibu dipinda dengan memotong perkataan
"Tribunal Penyiasatan dan".

**Pindaan seksyen 109**

**37.** Seksyen 109 Akta ibu dipinda dengan memotong perkataan
", Tribunal Penyiasatan".


-----

# 28 Rang Undang-Undang

 Pindaan seksyen 110

 38. Subseksyen 110(2) Akta ibu dipinda dengan memotong perkataan "Tribunal Penyiasatan atau".

 Pindaan seksyen 111

 39. Seksyen 111 Akta ibu dipinda—
 (a) dengan memotong perkataan "Tribunal Penyiasatan,";
 (b) dengan menggantikan perkataan "atau" yang terdapat
 selepas perkataan "Bar Malaysia" dengan koraa;
 (c) dengan memasukkan selepas perkataan "Majlis Peguam"
 perkataan "atau mana-mana Jawatankuasa Bar Negeri"; dan
 (d) dengan memasukkan selepas perkataan "di bawah Akta
 ini" perkataan "termasuklah apa-apa pengumuman atau penyiaran apa-apa keputusan Lembaga Tatatertib".

HURAIAN

Rang Undang-Undang ini bertujuan untuk meminda Akta Profesion UndangUndang 1976 ("Akta 166").

_2._ _Fasal 1 mengandungi tajuk ringkas dan peruntukan permulaan kuat kuasa_

Akta yang dicadangkan.

3. _Fasal 2 bertujuan untuk meminda seksyen 3 Akta 166 —_

_(a)_ berhubung dengan takrif  "Lembaga", berbangkit daripada pindaan

kepada seksyen 4 Akta 166; dan

_(b)_ untuk memasukkan takrif baru dalam Akta 166, iaitu "Fakulti Undang
Undang" dan "Menteri".

4. _Fasal 4 bertujuan untuk meminda seksyen 4 Akta 166 untuk mengadakan_
peruntukan bagi perubahan nama Lembaga Kelayakan kepada Lembaga Kelayakan
Profesion Undang-Undang untuk menggambarkan fungsi tertentu yang dijalankan
oleh Lembaga itu. Subfasal 2, 3 dan 4 bertujuan untuk membuat peruntukan
peralihan dan kecualian bagi perubahan nama yang dicadangkan itu.

5. _Fasal 5 bertujuan untuk meminda seksyen 7 Akta 166 untuk mengadakan_

peruntukan bagi penamaan seorang ahli sepenuh masa daripada kakitangan
akademik sesuatu Fakulti Undang-Undang sebagai ahli Lembaga Kelayakan


-----

_Profesion Undang- Undang (Pindaan)_ 29

Profesion Undang-Undang. Di bawah peruntukan yang sedia ada, hanya Dekan
Fakulti Undang-Undang yang layak menjadi ahli.

6. _Fasal 7 bertujuan untuk meminda subseksyen 13(4) Akta 166 untuk_
memendekkan tempoh seseorang pegawai mesti berkhidmat dengan Perkhidmatan
Kehakiman dan Perundangan, iaitu daripada tujuh tahun kepada sekurang-kurangnya
setahun, bagi melayakkan diri untuk mendapatkan pengecualian daripada menjalani
apa-apa tempoh latihan bagi maksud penerimaan masuknya sebagai seorang
peguam bela dan peguam cara.

7. _Fasal 8 bertujuan untuk meminda perenggan 35(2)(b) berbangkit daripada_
pembuatan Akta Perbadanan Amanah Raya 1995 dan pindaan yang dibuat
kepada Akta Kebankrapan 1967 berhubung dengan perubahan nama jawatan
pegawai-pegawai yang dilantik di bawah Akta itu. Satu lagi kategori pegawai
yang boleh hadir dan bercakap dalam semua mahkamah di negara ini ialah
pegawai-pegawai yang dilantik di bawah Akta Bantuan Guaman 1971 sebagaimana
yang diperihalkan dalam perenggan baru (ba).

8. _Fasal 9 bertujuan untuk meminda subseksyen 38(1) Akta 166 —_

_(a)_ untuk mengelakkan apa-apa keraguan tentang keupayaan di sisi

undang-undang pegawai-pegawai seperti Ketua Pengarah Bantuan Guaman
dan Pegawai Insolvensi untuk memulakan, hadir dalam dan menjalankan
apa-apa prosiding; dan

_(b)_ supaya mana-mana ahli sepenuh masa daripada kakitangan akademik

mana-mana Fakulti Undang-Undang, dan bukan sahaja Fakulti UndangUndang Universiti Malaya, dikecualikan daripada pemakaian
seksyen 37.

9. _Fasal 10 bertujuan untuk memotong perenggan 46A(1_ )faj Akta 166. Dengan
pindaan yang dicadangkan, kehendak bahawa seseorang mesti merupakan atau
telah menjadi seorang peguam bela dan peguam cara selama tempoh tidak
kurang daripada tujuh tahun bagi melayakkannya menjadi ahli Majlis Peguam
atau sesuatu Jawatankuasa Peguam, atau ahli mana-mana Jawatankuasa Majlis
Peguam atau mana-mana Jawatankuasa Peguam, dihapuskan.

10. _Fasal 11 bertujuan untuk meminda seksyen 64 Akta 166 untuk memperhalus_
dan menjelaskan peruntukan yang berhubungan dengan pengadaan sesuatu
mesyuarat agung tahunan, khususnya untuk mengatasi apa-apa kesulitan dalam
mematuhi kehendak mengenai kuorum. Pindaan yang dicadangkan termasuklah,
antara lain, kemasukan lima subseksyen baru yang berikut:

_(a)_ subseksyen (3) mengenai kehendak notis tidak kurang daripada empat

belas hari kepada ahli-ahli tentang sesuatu mesyuarat agung tahunan;

_(b)_ subseksyen (4) mengenai kehendak kuorum, iaitu lima ratus ahli Bar

Malaysia;

_(c)_ subseksyen (5) mengenai penangguhan sesuatu mesyuarat agung tahunan

jika tidak ada cukup kuorum yang dinyatakan. Jika mesyuarat yang
ditangguhkan ini masih tidak ada cukup kuorum, ahli-ahli yang hadir
hendaklah membentuk suatu kuorum; dan


-----

30 _Rang Undang-Undang_

_(d)_ subseksyen (6) mengenai kehendak notis tidak kurang daripada tujuh

hari jika apa-apa usul dicadangkan untuk dipertimbangkan dalam
mesyuarat agung tahunan.

11. _Fasal 12 bertujuan untuk meminda seksyen 65 Akta 166.Bagi menghapuskan_

apa-apa keraguan, mesyuarat yang diadakan menurut seksyen ini sekarang
dicadangkan disebut sebagai suatu mesyuarat agung luar biasa. Pindaan yang
dicadangkan, antara lain, adalah seperti yang berikut:

_(a)_ bilangan ahli yang membuat permintaan ditambah daripada lima puluh

orang kepada satu ratus lima puluh orang ahli;

_(b)_ kuorum bagi mesyuarat agung luar biasa ialah lima ratus orang ahli Bar

Malaysia; dan

_(c)_ jika tidak ada cukup kuorum, mesyuarat itu hendaklah dibubarkan.

12. _Fasal 13 bertujuan untuk meminda seksyen 66 Akta 166 untuk_

memperuntukkan dengan khusus bahawa tiap-tiap ahli hendaklah mempunyai
satu undi setiap seorang dalam sesuatu mesyuarat agung tahunan dan mesyuarat
agung luar biasa.

13. _Fasal 14 bertujuan untuk memotong seksyen 67 Akta 166. Pindaan yang_

dicadangkan kepada fasal 11 dan 12 menjadikan peruntukan ini tidak lagi perlu.

14. _Fasal 15 bertujuan untuk meminda seksyen 70 Akta 166 yang memperkatakan_

mesyuarat agung tahunan sesuatu Bar Negeri. Fasal ini bertujuan untuk membuat
pindaan seumpama pindaan yang berkenaan dengan sesuatu mesyuarat agung
tahunan Bar Malaysia.

15. _Fasal 16 bertujuan untuk meminda seksyen 70A Akta 166, juga untuk_

membuat pindaan mengenai mesyuarat agung luar biasa sesuatu Bar Negeri
seumpama pindaan yang diperuntukkan di peringkat kebangsaan.

16. _Fasal 17 bertujuan untuk memelihara kesahan perbuatan atau perkara_

yang dilakukan oleh Majlis Peguam, dll., menurut apa-apa keputusan yang
diambil atau ketetapan yang diluluskan pada atau kemudian daripada
mana-mana mesyuarat agung tahunan yang tidak ada cukup kuorum sebelum
permulaan kuat kuasa Akta yang dicadangkan.

17. _Fasal 18 bertujuan untuk meminda seksyen 76 Akta 166. Suatu perubahan_

yang penting yang dicadangkan ialah kemasukan subseksyen baru (3) yang
memperuntukkan bahawa ahli Lembaga Kelayakan Profesion Undang-Undang,
Majlis Peguam, Jawatankuasa Bar Negeri, dll., tidak boleh dipaksa untuk
menzahirkan kepada mana-mana mahkamah apa-apa maklumat yang berhubungan
dengan apa-apa prosiding atau perkara yang dijalankan oleh mereka.

18. _Fasal 19 bertujuan untuk meminda seksyen 93 Akta 166. Antara lain,_

pindaan yang dicadangkan memasukkan subseksyen baru (4c) dan (4D). Subseksyen
baru (4c) menghendaki pengerusi Lembaga Tatatertib, Yang Dipertua Bar Malaysia
atau wakilnya menarik diri daripada menimbang teliti dalam Lembaga Tatatertib
jika dia berpendapat bahawa dia sepatutnya berbuat demikian demi kepentingan


-----

_Profesion Undang-Undang (Pindaan)_ 31

keadilan. Subseksyen baru (4D) menyatakan dengan khusus bahawa tiada perbuatan
atau prosiding Lembaga Tatatertib boleh menjadi tidak sah semata-mata kerana
Yang Dipertua _Bar_ Malaysia atau wakilnya telah mengambil bahagian dalam
penimbangtelitian Lembaga Tatatertib yang Majlis Peguam merupakan pengadu.

19. _Fasal 20 bertujuan untuk meminda subseksyen 94(2) Akta 166 untuk_

memberi kuasa menghukum tambahan kepada Lembaga Tatatertib dalam bentuk
pengenaan denda ke atas atau teguran kepada seseorang peguam bela dan peguam
cara yang telah didapati bersalah atas apa-apa salah laku.

20. _Fasal 21 bertujuan untuk meminda seksyen 95 Akta 166berbangkitdaripada_

pemotongan seksyen 97 Akta itu.

21. _Fasal 22 bertujuan untuk memotong seksyen 97 Akta 166 untuk_

memendekkan prosiding di bawah Bahagian VII Akta itu bagi mempercepatkan
penyempurnaan apa-apa prosiding tatatertib. Buat masa sekarang, penyiasatan
dimulakan oleh Tribunal Penyiasatan apabila suatu permohonan atau aduan
bertulis dibuat kepada Lembaga Tatatertib dan akan diikuti oleh suatu penyiasatan
formal oleh Jawatankuasa Tatatertib. Pemberhentian fungsi Tribunal Penyiasatan
yang dicadangkan akan membuka laluan bagi pelaksanaan sistem satu peringkat
dalam penyiasatan salah laku tatatertib sebagaimana yang dinyatakan dalam
_fasal 30._

22. _Fasal 23 bertujuan untuk meminda seksyen 98 Akta 166 untuk membenarkan_

Majlis Peguam melantik kakitangan untuk membantu Pengarah Urus Setia Aduan.
_Fasal ini juga menjelaskan bahawa Pengarah itu berkhidmat sebagai Setiausaha_
hanya kepada Lembaga Tatatertib.

23. _Fasal 24 bertujuan untuk memasukkan subseksyen baru 99(4) dan (5)_

dalam Akta 166 untuk memperkatakan apa-apa aduan yang dibuat terhadap
sesuatu firma guaman.

24. _Fasal 25 bertujuan untuk menggantikan seksyen 100 Akta 166 untuk_

memperkatakan peranan Lembaga Tatatertib sebelum lawatankuasa Tatatertib
dilantik dan dalam keadaan jika tiada Jawatankuasa Tatatertib dilantik.

25. _Fasal 26 dan 27 bertujuan untuk memotong seksyen 101 dan 102 Akta_

166 berbangkit daripada pemotongan seksyen 97 dalam fasal 22.

26. _Fasal 28 bertujuan untuk menggantikan seksyen 103 Akta 166 untuk_

memberi Lembaga Tatatertib kuasa untuk memerintahkan supaya seseorang
peguam bela dan peguam cara yang telah diperintahkan untuk membayar denda
dan ingkar berbuat demikian digantung daripada menjalankan amalan, dan bagi
seorang peguam bela dan peguam cara yang pada masa ini tidak memiliki sijil
amalan, supaya tiada Sijil Tahunan dikeluarkan kepadanya sehingga dia membuat
pembayaran itu.

27. _Fasal 29 bertujuan untuk menggantikan seksyen 103A Akta 166 untuk_

memperkatakan keahlian dan pelantikan Jawatankuasa Tatatertib.

28. _Fasal 30 bertujuan untuk menggantikan seksyen 103B Akta 166. Seksyen_

103B yang baru memperkenalkan sistem satu peringkat dalam penyiasatan
apa-apa aduan terhadap seseorang peguam bela dan peguam cara yang hendaklah


-----

32 _Rang Undang-Undang_

dijalankan oleh Jawatankuasa Tatatertib sahaja. Fasal ini juga menetapkan garis
panduan dan tatacara penyiasatan bagi Jawatankuasa Tatatertib itu.

29. _Fasal 31 bertujuan untuk menggantikan seksyen 103c Akta 166 untuk_

memperkatakan dapatan dan syor Jawatankuasa Tatatertib.

30. _Fasal 32 bertujuan untuk menggantikan seksyen 103D Akta 166 untuk_

membenarkan Lerabaga Tatatertib menerima atau menolak dapatan atau syor
yang dibuat oleh Jawatankuasa Tatatertib.

31. _Fasal 33 bertujuan untuk menggantikan seksyen 103E Akta 166. Seksyen_

yang digantikan itu bertujuan untuk memperuntukkan bahawa rayuan daripada
keputusan Lembaga Tatatertib bendaklah didengar oleh seorang Hakim Mahkamah
Tinggi dan rayuan selanjutnya dibuat kepada Mahkamah Rayuan dan Mahkamah
Persekutuan. Dicadangkan bahawa Lembaga Tatatertib tidak dinamakan sebagai
suatu pihak dalam apa-apa rayuan dan bahawa Lembaga itu diberikan hak untuk
hadir dan berucap dalam apa-apa rayuan di Mahkamah Tinggi, Mahkamah
Rayuan dan Mahkamah Persekutuan melalui seorang peguam bela dan peguam
cara.

32. _Fasal 34 bertujuan untuk memotong seksyen 103G kerana seksyen itu_

tidak lagi berkaitan.  Peruntukan kecualian dan peralihan mengenai prosiding
tatatertib yang masih belum selesai di hadapan Lembaga Tatatertib dan rayuan
tatatertib menurut seksyen 103E sebelum permulaan kuat kuasa Akta yang
dicadangkan diperuntukkan dalam fasal 35.

33. _Fasal 39 bertujuan untuk meminda seksyen 111 Akta 166 untuk_

memanjangkan perlindungan daripada apa-apa tindakan atau prosiding mahkamah
kepada Jawatankuasa Bar Negeri dan juga kepada Lembaga Tatatertib bagi
pengumuman atau penyiaran keputusannya.

34. Pindaan lain yang tidak diperkatakan secara khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])1855]


-----

