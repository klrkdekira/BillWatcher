---
Year: 2006
Bill: D.R.35/2006 - Rang Undang-Undang Kumpulan Wang Persaraan 2006 (Lulus)
Title: D.R.35/2006 - Rang Undang-Undang Kumpulan Wang Persaraan 2006 (Lulus)
Download URL: https://www.parlimen.gov.my/files/billindex/pdf/2006/DR352006.pdf
URL: https://www.parlimen.gov.my/files/billindex/pdf/2006/DR352006.pdf
---
---
Reading:
D.R.35/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 35/2006


RANG UNDANG-UNDANG KUMPULAN WANG

PERSARAAN 2006

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Tafsiran

BAHAGIAN II

KUMPULAN WANG PERSARAAN (DIPERBADANKAN)

3. Penubuhan Kumpulan Wang Persaraan (Diperbadankan)

4. Fungsi dan kuasa Kumpulan Wang Persaraan (Diperbadankan)

5. Meterai perbadanan

6. Lembaga

7. Panel Pelaburan

8. Jawatankuasa

9. Ketua Pegawai Eksekutif

10. Pelantikan pegawai, pekhidmat, wakil, ejen, dll.

11. Penzahiran kepentingan

12. Kuasa Lembaga untuk membuat peraturan-peraturan

BAHAGIAN III

KEWANGAN

13. Kumpulan Wang Persaraan

14. Pelaburan Kumpulan Wang

15. Wang tak dituntut


-----

_Rang Undang-Undang_

Fasal

16. Akta Badan Berkanun (Akaun dan Laporan Tahunan) 1980

17. Anggaran tahunan

BAHAGIAN IV

AM

18. Jaminan Kerajaan bagi pembayaran

19. Percubaan dan persubahatan yang boleh dihukum sebagai kesalahan

20. Liabiliti pengurus, dsb.

21. Pekhidmat awam dan perlindungan

22. Kuasa untuk meminda Jadual

BAHAGIAN V

PEMANSUHAN, KECUALIAN DAN PERALIHAN

23. Pemansuhan Akta Kumpulan Wang Amanah Pencen 1991

24. Penerusan undang-undang, dsb.

25. Perpindahan kuasa, dsb.

26. Pemindahan hakmilik tanah dan harta

27. Kontrak sedia ada

28. Penerusan prosiding sivil dan jenayah

29. Pemindahan Kumpulan Wang

JADUAL


-----

RANG UNDANG-UNDANG

_b e r n a m a_

Suatu Akta untuk memperbadankan Kumpulan Wang Persaraan
(Diperbadankan), untuk menubuhkan Kumpulan Wang Persaraan
dan untuk mengadakan peruntukan bagi perkara-perkara yang
berbangkit dan bersampingan dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1. ( 1 ) Akta ini bolehlah dinamakan Akta Kumpulan Wang**
Persaraan 2006.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Tafsiran**

**2.** Dalam Akta ini, melainkan jika konteksnya menghendaki
makna yang lain—

"jawatankuasa" ertinya sesuatu jawatankuasa yang ditubuhkan

di bawah seksyen 8;

"Ketua Pegawai Eksekutif" ertinya Ketua Pegawai Eksekutif

Kumpulan Wang Persaraan (Diperbadankan) yang dilantik di bawah
seksyen 9;


-----

4 _Rang Undang-Undang_

"Kumpulan Wang" ertinya Kumpulan Wang Persaraan yang

ditubuhkan di bawah seksyen 13;


"Kumpulan Wang Persaraan (Diperbadankan)" ertinya Kumpulan

Wang Persaraan (Diperbadankan) yang ditubuhkan di bawah
seksyen 3;

"Lembaga" ertinya Lembaga Kumpulan Wang Persaraan

(Diperbadankan);

"Menteri" ertinya Menteri yang dipertanggungkan dengan

tanggungjawab bagi kewangan;

"Panel Pelaburan" ertinya Panel Pelaburan yang ditubuhkan

di bawah seksyen 7;

"saraan" termasuklah gaji atau upah, elaun, faedah perubatan,

perumahan percuma atau diberikan subsidi dan keistimewaan lain
yang boleh dinilai dalam wang;

"sekuriti" ertinya—

_(a)_ debentur, saham atau bon yang diterbitkan atau dicadangkan

untuk diterbitkan oleh mana-mana kerajaan;

_(b)_ syer dalam atau debentur pertubuhan perbadanan; dan

_(c)_ amanah saham atau surat cara yang ditetapkan,

dan termasuklah apa-apa hak, opsyen atau kepentingan berkenaan
dengannya;

"syarikat" ertinya sesuatu syarikat yang diperbadankan di bawah

Akta Syarikat 1965 [Akta 125];

"tahun kewangan" ertinya tempoh yang berakhir pada hari

ketiga puluh satu Disember pada setiap tahun;

"tarikh yang ditetapkan" ertinya tarikh mula berkuat kuasa Akta

ini yang ditetapkan oleh Menteri di bawah subseksyen 1(2).


-----

_Kumpulan Wang Persaraan_ 5

BAHAGIAN II

KUMPULAN WANG PERSARAAN (DIPERBADANKAN)

**Penubuhan Kumpulan Wang Persaraan (Diperbadankan)**

**3.** (1) Suatu pertubuhan perbadanan dengan nama Kumpulan
Wang Persaraan (Diperbadankan) ditubuhkan.

(2) Kumpulan Wang Persaraan (Diperbadankan) hendaklah

kekal turun-temurun dan mempunyai suatu meterai perbadanan,
dan boleh membawa guaman dan dibawa guaman terhadapnya
atas nama perbadanannya.

(3) Tertakluk kepada dan bagi maksud Akta ini, Kumpulan Wang

Persaraan (Diperbadankan), atas apa-apa terma yang disifatkannya
patut, boleh—

_(a)_ membuat kontrak;

_(b)_ memperoleh, membeli, mengambil, memegang dan

menikmati apa-apa jenis harta alih dan harta tak alih;
dan

_(c)_ memindahkan, menyerahhakkan, menyerahkan balik,

memulangkan, menggadaikan, menggadai janji, mendemis,
menyerahhakkan semula, memindahkan hakmilik atau
selainnya melupuskan, atau membuat apa-apa urusan
mengenai apa-apa harta alih atau harta tak alih atau
apa-apa kepentingan dalamnya yang terletak hak pada
Kumpulan Wang Persaraan (Diperbadankan).

# Fungsi  dan  kuasa  Kumpulan  Wang  Persaraan (Diperbadankan)

 4. (1) Fungsi Kumpulan Wang Persaraan (Diperbadankan) adalah
untuk mentadbir dan menguruskan Kumpulan Wang mengikut dan
bagi maksud yang ditetapkan di bawah Akta ini dan melakukan
apa-apa perkara lain yang dikehendaki atau dibenarkan untuk
dilakukan di bawah Akta ini.

(2) Kumpulan Wang Persaraan (Diperbadankan) hendaklah

mempunyai kuasa untuk melaksanakan mana-mana atau kesemua
fungsinya, secara keseluruhan atau sebahagiannya, di dalam atau
di luar Malaysia.


-----

6 _Rang Undang-Undang_

(3) Kumpulan Wang Persaraan (Diperbadankan) dengan kelulusan

Menteri, boleh—

_(a)_ membuat apa-apa usaha sama, pengusahaan atau apa-apa

bentuk kerjasama atau perkiraan lain bagi perkongsian
untung atau menjalankan aktivitinya yang bersekutu
dengan, atau selainnya, mana-mana pihak berkuasa awam
atau badan kerajaan yang menjalankan atau terlibat dalam
apa-apa aktiviti itu;

_(b)_ melalui perintah yang disiarkan dalam Warta, menubuhkan

suatu perbadanan dengan apa-apa nama yang difikirkan
patut oleh Kumpulan Wang Persaraan (Diperbadankan),
untuk menjalankan dan menguruskan apa-apa projek, skim
atau perusahaan yang telah dirancang atau diusahakan
oleh Kumpulan Wang Persaraan (Diperbadankan) bagi
membantu melaksanakan fungsinya di bawah Akta ini,
dan perbadanan itu boleh berbuat demikian sama ada
dengan sendiri atau dengan membuat perkongsian atau
apa-apa perkiraan bagi perkongsian untung, kerjasama,
usaha sama atau selainnya; dan

_(c)_ memperbadankan atau mengambil alih suatu syarikat

atau perbadanan lain yang diperbadankan di bawah
undang-undang yang berbidang kuasa asing, untuk
menjalankan atau terlibat dalam mana-mana aktiviti
yang diluluskan atau diusahakan oleh Kumpulan Wang
Persaraan (Diperbadankan).

(4) Peruntukan Jadual Pertama hendaklah terpakai bagi suatu

perbadanan yang ditubuhkan di bawah perenggan (3)(b).

**Meterai perbadanan**

**5.** (1) Meterai perbadanan Kumpulan Wang Persaraan
(Diperbadankan) hendaklah mempunyai suatu tanda yang diluluskan
oleh Lembaga dan meterai perbadanan itu boleh dari semasa
ke semasa dipecahkan, ditukar, diubah dan dibuat baharu sebagaimana
yang difikirkan patut oleh Lembaga.

(2) Meterai perbadanan itu hendaklah disimpan dalam jagaan

Ketua Pegawai Eksekutif dan hendaklah disahkan sama ada oleh
Ketua Pegawai Eksekutif atau oleh mana-mana pegawai yang
diberi kuasa sewajarnya oleh Lembaga secara bertulis.


-----

_Kumpulan Wang Persaraan_ _1_

(3) Segala surat ikatan, dokumen, dan surat cara lain yang

berupa sebagai dimeteraikan dengan meterai perbadanan itu dan
disahkan mengikut subseksyen (2) hendaklah, sehingga dibuktikan
sebaliknya, disifatkan telah disempurnakan dengan sah.

(4) Apa-apa surat ikatan, dokumen atau surat cara lain yang,

jika disempurnakan oleh seseorang yang bukan suatu pertubuhan
perbadanan, tidak dikehendaki supaya dimeteraikan, boleh mengikut
cara yang sama disempurnakan oleh seorang anggota Kumpulan
Wang Persaraan (Diperbadankan) atau mana-mana pegawai atau
pekhidmat Kumpulan Wang Persaraan (Diperbadankan) yang diberi
kuasa bagi pihaknya.


(5) Meterai  perbadanan  Kumpulan  Wang  Persaraan

(Diperbadankan) hendaklah diberi pengiktirafan rasmi dan
kehakiman.

**Lembaga**

**6. (1) Kumpulan Wang Persaraan (Diperbadankan) hendaklah**
mempunyai suatu lembaga yang bertanggungjawab bagi pentadbiran
dan pengurusan Kumpulan Wang Persaraan (Diperbadankan).

(2) Walau apa pun subseksyen (1), semua perkara mengenai

pelaburan Kumpulan Wang hendaklah, tertakluk kepada subseksyen
7(4), diuruskan oleh Panel Pelaburan.

(3) Lembaga hendaklah mempunyai kuasa untuk melaksanakan

kewajipannya sebagaimana yang diberikan atau dikenakan oleh
Akta ini dan melakukan segala tindakan yang boleh dijalankan atau
dilakukan oleh Kumpulan Wang Persaraan (Diperbadankan).

(4) Lembaga hendaklah terdiri daripada anggota yang berikut

yang hendaklah dilantik oleh Menteri:

_(a)_ seorang Pengerusi yang hendaklah Ketua Setiausaha

Kementerian Kewangan;

_(b)_ seorang wakil daripada Bank Negara Malaysia;

_(c)_ seorang wakil daripada Kementerian Kewangan;

_(d)_ Ketua Pegawai Eksekutif yang hendaklah menjadi anggota

_ex-officio;_

_(e)_ tiga orang wakil Kerajaan Malaysia;


-----

# 8 Rang Undang-Undang
 (f) tiga orang lain daripada sektor swasta yang mempunyai
 pengalaman dan kepakaran dalam perniagaan atau kewangan; dan
 (g) seorang yang, pada pendapat Menteri, hendaklah secara
 adil mewakili pencarum kepada Kumpulan Wang itu selain wakil Kerajaan Malaysia.
 (5) Lembaga boleh—
 (a) melantik wakil atau ejen dan penasihat teknikal termasuk
 aktuari, peguam bela dan peguam cara, jurubank, pengurus dana, broker saham, juruukur, penilai atau mana-mana pakar atau profesional lain untuk menjalankan apa-apa urusan atau untuk melakukan apa-apa tindakan yang dikehendaki dijalankan atau dilakukan pada melaksanakan fungsinya atau bagi melaksanakan maksud Akta ini dengan lebih baik; dan
 (b) membayar daripada Kumpulan Wang segala caj dan
 perbelanjaan yang dilakukan.

 (6) Atas permintaan Panel Pelaburan, Lembaga boleh melantik
 dan membayar mana-mana orang yang disebut dalam subseksyen (5), di dalam atau di luar Malaysia, sebagaimana yang dikehendaki oleh Panel Pelaburan bagi maksud menjalankan kewajipan dan fungsinya di bawah Akta ini.
 (7) Menteri boleh mengeluarkan garis panduan am yang selaras
 dengan peruntukan Akta ini berkenaan dengan penjalanan fungsi Lembaga dan Lembaga hendaklah melaksanakan semua garis panduan yang dikeluarkan di bawah seksyen ini.
 (8) Peruntukan Jadual Kedua hendaklah terpakai bagi anggota
 Lembaga.

 Panel Pelaburan
 7. (1) Suatu Panel Pelaburan yang bertanggungjawab bagi perkara-perkara mengenai pelaburan Kumpulan Wang ditubuhkan.
 (2) Panel Pelaburan hendaklah terdiri daripada anggota yang
 berikut yang hendaklah dilantik oleh Menteri:
 (a) seorang Pengerusi yang hendaklah Pengerusi Lembaga atau
 mana-mana orang lain yang dilantik oleh Menteri;


-----

_Kumpulan Wang Persaraan_ 9

_(b)_ seorang wakil daripada Bank Negara Malaysia;

_(c)_ seorang wakil daripada Kementerian Kewangan;

_(d)_ Ketua Pegawai Eksekutif yang hendaklah menjadi setiausaha;

dan

_(e)_ tiga orang lain daripada sektor swasta yang mempunyai

pengalaman dan kepakaran dalam perniagaan atau
kewangan.

(3) Panel Pelaburan boleh, dengan kelulusan Menteri terlebih

dahulu, mewakilkan kepada Pengerusinya mana-mana kuasa yang
dinyatakan dalam subseksyen 14(1), bagi maksud menjalankan
fungsinya semasa kecemasan, sebagaimana yang boleh ditentukan
oleh Lembaga. Pengerusi hendaklah menjalankan kuasa itu mengikut
arahan Panel Pelaburan.

(4) Panel Pelaburan hendaklah tertakluk kepada apa-apa arahan

mengenai dasar am yang dikeluarkan oleh Lembaga dan diluluskan
oleh Menteri dari semasa ke semasa.

(5) Panel Pelaburan hendaklah melaporkan aktivitinya kepada

Lembaga mengikut apa-apa bentuk dan cara sebagaimana yang
ditentukan oleh Lembaga.

(6) Peruntukan Jadual Kedua hendaklah terpakai bagi anggota

Panel Pelaburan.

**Jawatankuasa**

**8.** (1) Lembaga boleh menubuhkan apa-apa jawatankuasa untuk
membantunya dalam melaksanakan fungsinya di bawah Akta ini.
Lembaga boleh menentukan pengerusi, bilangan anggota dan
bidang tugas setiap jawatankuasa yang ditubuhkan.

(2) Anggota sesuatu jawatankuasa hendaklah memegang

jawatan selama apa-apa tempoh yang dinyatakan dalam terma
pelantikannya dan adalah layak untuk dilantik semula.

(3) Seseorang anggota jawatankuasa boleh, pada bila-bila masa,

meletakkan jawatan dengan memberikan suatu notis secara bertulis
kepada pengerusi jawatankuasa itu.


-----

# 10 Rang Undang-Undang
 (4) Lerabaga boleh membatalkan pelantikan mana-mana anggota
 jawatankuasa tanpa memberikan apa-apa sebab bagi pembatalan itu.

 (5) Lembaga boleh, pada bila-bila masa, memberhentikan atau
 mengubah keanggotaan sesuatu jawatankuasa.


# (6) Sesuatu jawatankuasa boleh mengawal selia tatacaranya
 sendiri dan, pada menjalankan kuasanya di bawah subseksyen ini, jawatankuasa itu adalah tertakluk kepada dan bertindak mengikut apa-apa arahan yang diberikan kepada jawatankuasa itu oleh Lembaga.

 (7) Mesyuarat sesuatu jawatankuasa hendaklah diadakan
 pada bila-bila masa dan mana-mana tempat yang ditentukan oleh pengerusi jawatankuasa itu, tertakluk kepada apa-apa arahan Lembaga di bawah subseksyen (6).

 (8) Sesuatu jawatankuasa hendaklah menyebabkan supaya—
 (a) minit semua mesyuaratnya disenggarakan dan disimpan
 dalam bentuk yang sepatutnya; dan
 (b) salinan minit semua mesyuaratnya hendaklah dikemukakan
 kepada  Lembaga  dengan  secepat  yang  dapat dilaksanakan.

 (9) Sesuatu jawatankuasa boleh mengundang mana-mana
 orang untuk menghadiri mana-mana mesyuarat jawatankuasa bagi maksud menasihatinya mengenai apa-apa perkara yang sedang dibincangkan tetapi orang itu tidak berhak untuk mengundi pada mana-mana mesyuarat.


# (10) Anggota sesuatu jawatankuasa atau mana-mana orang
 yang diundang di bawah subseksyen (9) hendaklah dibayar apa-apa elaun dan belanja lain yang ditentukan oleh Lembaga.

 Ketua Pegawai Eksekutif

 9. (1) Tertakluk kepada kelulusan Menteri, Lembaga boleh melantik seorang Ketua Pegawai Eksekutif atas apa-apa terma dan syarat yang disifatkan patut oleh Lembaga.


-----

_Kumpulan Wang Persaraan_ 11

(2) Lembaga boleh melantik mana-mana atiggota Lembaga

untuk bertindak sebagai Ketua Pegawai Eksekutif jika—

_(a)_ terdapat kekosongan jawatan Ketua Pegawai Eksekutif

di bawah subseksyen (1); atau

_(b)_ Ketua Pegawai Eksekutif tidak berupaya oleh sebab sakit,

bercuti atau apa-apa sebab lain untuk melaksanakan tugas
jawatannya.

(3) Ketua Pegawai Eksekutif hendaklah mempunyai apa-apa

kuasa dan kewajipan yang diberikan atau dikenakan ke atasnya oleh
Akta ini yang diberikan atau dikenakan oleh Lembaga dari semasa
ke semasa sebagai tambahan kepada apa-apa kuasa atau kewajipan
sebagaimana yang dinyatakan dalam kontrak pelantikannya.

(4) Ketua Pegawai Eksekutif hendaklah bertanggungjawab bagi

pentadbiran dan pengurusan hal ehwal hari ke hari Kumpulan
Wang Persaraan (Diperbadankan), termasuk bagi pelaksanaan
keputusan yang dibuat oleh Lembaga dan keputusan pelaburan
yang dibuat oleh Panel Pelaburan mengikut seksyen 14 dan bagi
kawalan pentadbiran pekerja, pegawai dan pekhidmat.


(5) Ketua Pegawai Eksekutif hendaklah bertanggungan menjawab

dan bertanggungan menerangkan kepada Lembaga bagi penjalanan
kuasanya dan pelaksanaan kewajipannya.

(6) Ketua Pegawai Eksekutif hendaklah dibayar apa-apa saraan

sebagaimana yang ditentukan oleh Lembaga, dengan kelulusan
Menteri.

**Pelantikan pegawai, pekhidmat, wakil, ejen, dll.**

**10.** (1) Tertakluk kepada apa-apa peraturan yang dibuat di bawah
seksyen 12, Lembaga boleh dari semasa ke semasa melantik dan
mengambil khidmat mana-mana pegawai dan pekhidmat atas
apa-apa terma dan syarat yang difikirkan patut oleh Lembaga
bagi melaksanakan maksud Akta ini dan menjalankan kawalan
tatatertib terhadap pegawai dan pekhidmat itu.

(2) Lembaga boleh mewakilkan kepada mana-mana anggota

Lembaga, anggota jawatankuasa atau pegawai, yang terdiri daripada
anggota atau pegawai itu atau kedua-dua anggota dan pegawai


-----

12 _Rang Undang-Undang_

itu, yang dilantik oleh Lembaga, mana-mana kuasanya di bawah
subseksyen (1) dan anggota Lembaga, anggota jawatankuasa atau
pegawai itu hendaklah menjalankan kuasa itu di bawah arahan
dan kawalan Lembaga.

(3) Pegawai dan pekhidmat Kumpulan Wang Persaraan

(Diperbadankan) hendaklah memegang jawatan bagi apa-apa
tempoh, menerima apa-apa saraan tertakluk kepada apa-apa terma
dan syarat perkhidmatan termasuk faedah persaraan sebagaimana
yang boleh ditentukan oleh Lembaga.


(4) Lembaga boleh, melalui surat cara di bawah meterainya,

melantik mana-mana orang di dalam atau di luar Malaysia untuk
menjadi wakil atau ejen Kumpulan Wang Persaraan (Diperbadankan)
bagi apa-apa maksud dan dengan apa-apa kuasa sebagaimana yang
disifatkan patut oleh Lembaga untuk diberikan melalui surat cara
itu.

**Penzahiran kepentingan**

**11.** (1) Mana-mana anggota Lembaga, Panel Pelaburan atau
jawatankuasa yang mempunyai atau memperoleh suatu kepentingan
langsung atau tidak langsung olehnya sendiri, melalui anggota
keluarganya atau melalui sekutunya berhubung dengan apa-apa
perkara yang sedang dibincangkan oleh Lembaga, Panel Pelaburan
atau jawatankuasa itu hendaklah menzahirkan kepada Lembaga,
Panel Pelaburan atau jawatankuasa itu, mengikut mana-mana yang
berkenaan, hakikat kepentingannya dan jenis kepentingan itu.

(2) Penzahiran di bawah subseksyen (1) hendaklah direkodkan

dalam minit mesyuarat Lembaga, Panel Pelaburan atau jawatankuasa
itu, mengikut mana-mana yang berkenaan, yang dalamnya perkara
itu dibincangkan dan, selepas penzahiran itu, anggota itu—

_(a)_ tidak boleh hadir atau mengambil bahagian dalam

mana-mana perbincangan atau keputusan Lembaga, Panel
Pelaburan atau jawatankuasa itu, mengikut mana-mana
yang berkenaan, mengenai perkara itu; dan

_(b)_ tidak boleh dikira bagi maksud membentuk kuorum

Lembaga, Panel Pelaburan atau jawatankuasa itu, mengikut
mana-mana yang berkenaan,

apabila perkara itu dibincangkan atau diputuskan.


-----

_Kumpulan Wang Persaraan_ 13

(3) Seseorang anggota Lembaga, Panel Pelaburan atau

jawatankuasa yang tidak menzahirkan kepentingannya sebagaimana
yang dikehendaki di bawah subseksyen (1) melakukan suatu
kesalahan dan boleh, apabila disabitkan, didenda tidak melebihi
dua ratus lima puluh ribu ringgit atau dipenjarakan selama tempoh
tidak melebihi lima tahun atau kedua-duanya.

(4) Tiada tindakan atau prosiding Lembaga, Panel Pelaburan

atau jawatankuasa boleh ditidaksahkan atas alasan bahawa
mana-mana anggota Lembaga, Panel Pelaburan atau jawatankuasa
telah melanggar seksyen ini.

(5) Bagi maksud seksyen ini—

"anggota keluarganya", berhubung dengan seseorang anggota

Lembaga, Panel Pelaburan atau jawatankuasa, termasuklah —

_(a)_ suami atau isterinya;

_(b)_ ibu atau bapanya (termasuk ibu atau bapa suami atau

isterinya);

_(c)_ anaknya (termasuk anak angkat atau anak tiri);

_(d)_ adik-beradiknya (termasuk adik-beradik suami atau

isterinya); dan

_(e)_ suami atau isteri anaknya atau adik-beradiknya;

"sekutu", berhubung dengan seseorang anggota Lembaga, Panel

Pelaburan atau jawatankuasa, ertinya—

_(a)_ seorang yang merupakan penama atau pekerja anggota

itu;

_(b)_ firma yang anggota itu atau mana-mana penamanya

merupakan seorang pekongsinya;

_(c)_ pekongsi anggota itu;

_(d)_ pemegang amanah sesuatu amanah yang di bawahnya

anggota itu atau seorang anggota keluarganya adalah
seorang benefisiari; atau

_(e)_ mana-mana perbadanan mengikut pengertian Akta Syarikat

1965, yang anggota itu atau mana-mana penamanya atau
seseorang anggota keluarganya adalah seorang pengarah
atau mempunyai pemegangan syer yang substansial dalam
perbadanan itu.


-----

# 14 Rang Undang-Undang
 Kuasa Lembaga untuk membuat peraturan-peraturan
 12. (1) Lembaga boleh, dengan kelulusan Menteri, membuat peraturan-peraturan sebagaimana yang perlu atau suai manfaat bagi melaksanakan peruntukan Akta ini.
 (2) Tanpa menjejaskan keluasan subseksyen (1), peraturan peraturan boleh dibuat—
 (a) berkenaan dengan perkara kewangan dan perakaunan,
 termasuk penyimpanan, penutupan dan pengauditan akaun Kumpulan Wang Persaraan (Diperbadankan) dan pewujudan tatacara kewangan dan perakaunannya sendiri;
 (b) untuk menetapkan tanggungjawab pegawai dan pekhidmat
 Kumpulan Wang Persaraan (Diperbadankan) termasuk perkara-perkara berkenaan dengan saraan, terma dan syarat perkhidmatan, tempoh perkhidmatan dan cuti pegawai dan pekhidmatnya;
 (c) berkenaan dengan kelakuan dan tatatertib pegawai dan
 pekhidmat Kumpulan Wang Persaraan (Diperbadankan), penubuhan pihak berkuasa tatatertib yang sesuai bagi kategori pegawai dan pekhidmat yang berlainan. Peraturan-peraturan yang dibuat di bawah seksyen ini boleh mewujudkan apa-apa kesalahan tatatertib dan mengadakan peruntukan bagi apa-apa hukuman tatatertib sebagaimana yang difikirkan sesuai oleh Lembaga, dan hukuman yang diperuntukkan sedemikian boleh meliputi pemecatan atau penurunan pangkat, dan b.oleh termasuk peruntukan bagi tahan kerja dengan pengurangan saraan atau penggantungan tanpa saraan pegawai atau pekhidmat itu semasa menunggu selesainya prosiding tatatertib terhadapnya;
 (d) berkenaan dengan penubuhan jawatankuasa dan tatacara
 jawatankuasa itu;
 (e) untuk mengawal selia tatacaranya sendiri termasuk
 tatacara yang berhubungan dengan perkara-perkara pengendalian;
 (f) untuk menetapkan cara dokumen, cek dan surat cara
 apa-apa perihalan hendaklah ditandatangani atau disempurnakan bagi pihak Kumpulan Wang Persaraan (Diperbadankan);


-----

_Kumpulan Wang Persaraan_ 15

_(g) untuk menetapkan hal keadaan kecemasan sebagaimana_

yang dijangkakan oleh subseksyen 7(3);

_(h) untuk mengawal selia tatacaranya sendiri berkenaan dengan_

wang tak dituntut tertakluk kepada seksyen 15; dan

_(i)_ untuk mengadakan peruntukan bagi segala perkara yang

dikehendaki ditetapkan atau yang perlu atau suai manfaat
untuk memberikan kuat kuasa kepada dan bagi maksud
melaksanakan peruntukan Akta ini.

(3) Peraturan-peraturan yang dibuat di bawah seksyen ini —

_(a)_ boleh memperuntukkan bahawa apa-apa perbuatan atau

peninggalan yang melanggar mana-mana peruntukan
menjadi suatu kesalahan; dan

_(b)_ boleh mengadakan peruntukan bagi pengenaan denda tidak

melebihi lima ribu ringgit atau tempoh pemenjaraan tidak
melebihi satu tahun atau kedua-duanya bagi kesalahan
itu.

BAHAGIAN III

KEWANGAN

**Kumpulan Wang Persaraan**

**13. (1) Suatu kumpulan wang yang dikenali sebagai Kumpulan**
Wang Persaraan ditubuhkan.


(2) Hendakiah dibayar atau dipindahkan dari semasa ke semasa

ke dalam Kumpulan Wang —

_(a)_ wang yang diuntukkan daripada Kumpulan Wang Disatukan

kepada dan bagi maksud Kumpulan Wang;

_(b)_ apa-apa jumlah wang yang dibayar dari semasa ke semasa

oleh Lembaga Kumpulan Wang Simpanan Pekerja kepada
Kumpulan Wang di bawah seksyen 56 Akta Kumpulan
Wang Simpanan Pekerja 1991 [Akta 452];

_(c)_ semua caruman bulanan yang dibuat oleh majikan

dan pertubuhan kepada Kumpulan Wang di bawah
seksyen 8 Akta Pencen Pihak Berkuasa Berkanun dan
Tempatan 1980 [Akta 239];


-----

16 _Rang Undang-Undang_

_(d)_ wang dan apa-apa harta lain yang diperoleh atau terhasil

daripada mana-mana pelaburan Kumpulan Wang; dan

_(e)_ caruman daripada pegawai berpencen sebagaimana yang

ditetapkan dalam mana-mana undang-undang yang
berhubungan dengan pencen.


(3) Wang dan harta yang disebut dalam perenggan (2)(d)

hendaklah termasuk—

_(a)_ wang yang diperoleh daripada pengendalian apa-apa

projek, agensi, skim atau perusahaan yang diusahakan
oleh Kumpulan Wang Persaraan (Diperbadankan);

_(b)_ apa-apa harta, pelaburan, gadai janji, pajakan, sewaan,

gadaian atau debentur yang diperoleh atau terletak hak
pada Kumpulan Wang Persaraan (Diperbadankan) dan
wang yang diperoleh atau terhasil daripadanya; dan

_(c)_ segala jumlah wang atau harta lain yang mengikut

apa-apa cara menjadi kena dibayar kepada atau terletak
hak pada Kumpulan Wang Persaraan (Diperbadankan)
berkenaan dengan apa-apa perkara yang bersampingan
dengan fungsi, kuasa atau kewajipannya.

(4) Walau apa pun subseksyen (2) dan (3), hendaklah dibayar

ke dalam atau terletak hak pada Kumpulan Wang apa-apa
wang dan harta daripada mana-mana sumber atau di bawah
mana-mana undang-undang atau sebagaimana yang diluluskan
oleh Menteri.

(5) Kumpulan Wang hendaklah digunakan bagi kos pembayaran

apa-apa pencen, ganjaran atau faedah lain yang diberikan di bawah
mana-mana undang-undang bertulis bagi pegawai perkhidmatan
awam dan pekerja pihak berkuasa berkanun dan tempatan mengikut
apa-apa cara dan pada bila-bila masa sebagaimana yang dibenarkan
oleh Menteri.

(6) Kumpulan Wang boleh digunakan bagi—

_(a)_ menjelaskan segala pembayaran yang dikehendaki dibuat

di bawah Akta ini;

_(b)_ apa-apa pelaburan yang dibenarkan di bawah Akta ini;


-----

_Kumpulan Wang Persaraan_ 17


_(c)_ pembayaran bagi memenuhi apa-apa penghakiman, keputusan

atau award oleh mana-mana mahkamah atau tribunal
terhadap Kumpulan Wang Persaraan (Diperbadankan);

_(d)_ membayar belanja, kos atau perbelanjaan yang dilakukan

dengan sewajarnya dan perlu oleh Lembaga dalam
melaksanakan kewajipannya;

_(e)_ kos dan belanja yang dilakukan bagi penubuhan,

pemerbadanan atau pemerolehan sesuatu perbadanan
atau syarikat di bawah perenggan 4(3)(b) atau (c);

_{f)_ saraan, faedah penamatan dan pemberian pinjaman dan

pendahuluan kepada pekerja, pegawai atau pekhidmat
Kumpulan Wang Persaraan (Diperbadankan) mengikut
mana-mana peraturan yang dibuat di bawah Akta ini
atau atas apa-apa terma sebagaimana yang diputuskan
oleh Lembaga; dan

_(g)_ apa-apa kos pentadbiran, belanja, perbelanjaan atau

pembayaran lain yang berpunca daripada atau bersampingan
dengan atau berkaitan dengan pentadbiran dan pengurusan
Kumpulan Wang dan bagi melaksanakan peruntukan Akta
ini.

(7) Mana-mana orang yang menyebabkan wang atau apa-apa

harta yang kena dibayar atau dipindahkan daripada Kumpulan
Wang dengan melanggar subseksyen (4), (5) dan (6) melakukan
suatu kesalahan dan boleh, apabila disabitkan, didenda tidak
nielebihi dua juta ringgit atau dipenjarakan selama tempoh tidak
melebihi sepuluh tahun atau kedua-duanya.

**Pelaburan Kumpulan Wang**

**14.** (1) Panel Pelaburan hendaklah, tertakluk kepada apa-apa
sekatan atau batasan yang boleh dikenakan mengikut apa-apa
arahan yang dikeluarkan di bawah subseksyen 7(4), melaburkan
Kumpulan Wang—

_(a) sebagai deposit dalam Bank Negara Malaysia, mana-mana_

bank atau institusi kewangan berlesen yang sewajarnya
sebagaimana yang ditakrifkan di bawah Akta Bank dan
Institusi-Institusi Kewangan 1989 _[Akta 372],_ manamana institusi kewangan pembangunan sebagaimana


-----

18 _Rang Undang-Undang_

yang ditakrifkan di bawah Akta Institusi Kewangan
Pembangunan 2002 [Akta 618], mana-mana bank Islam
di bawah Akta Bank Islam 1983 _[Akta 276]_ dan manamana bank atau institusi kewangan berlesen yang
sewajarnya di luar Malaysia dalam apa-apa mata wang
termasuk ring git;

_(b) dalam surat cara pasaran wang, termasuk bil perbendaharaan,_

penerimaan jurubank dan perakuan deposit dalam

_(c)_ dalam pinjaman, atas terma yang menguntungkan

Kumpulan Wang Persaraan (Diperbadankan), kepada
Kerajaan Persekutuan atau Kerajaan mana-mana Negeri
di Malaysia tertakluk kepada Perkara 111 Perlembagaan
Persekutuan;

_(d)_ dalam pinjaman, atas terma yang menguntungkan Kumpulan

Wang Persaraan (Diperbadankan), berkenaan dengan
mana-mana pihak berkuasa awam atau perbadanan
yang Kerajaan Persekutuan mempunyai kepentingan
dalamnya;

_(e)_ dalam pinjaman, atas terma yang menguntungkan Kumpulan

Wang Persaraan (Diperbadankan), berkenaan dengan
mana-mana syarikat;

_(f)_ dalam bon, nota perdagangan, sekuriti hutang persendirian,

nota janji hutang dan bil pertukaran mengikut pengertian
Akta Bil Pertukaran 1949 [Akta 204] dan surat cara boleh
niaga lain yang serupa jenis atas terma yang menguntungkan
Kumpulan Wang Persaraan (Diperbadankan), berkenaan
dengan mana-mana syarikat atau perbadanan;

_(g) dalam bon, nota perdagangan, sekuriti hutang persendirian,_

nota janji hutang dan bil pertukaran mengikut pengertian
Akta Bil Pertukaran 1949 dan surat cara boleh niaga
lain yang serupa jenis atas terma yang menguntungkan
Kumpulan Wang Persaraan (Diperbadankan), berkenaan
dengan mana-mana pihak berkuasa awam atau perbadanan
yang Kerajaan Persekutuan mempunyai kepentingan
dalamnya;

_(h)_ dalam pemerolehan atau langganan syer atau debentur

dalam mana-mana syarikat awam yang sekuritinya
disenaraikan atau telah diluluskan untuk disenaraikan


-----

# Kumpulan Wang Persaraan 19
 di bursa saham di Malaysia, terbitan atau jualan yang telah diluluskan di bawah Akta Perindustrian Sekuriti
1983 [Akta 280];

# (i) dalam sekuriti syarikat atau perbadanan yang tidak
 disenaraikan dan disebut dalam mana-mana bursa saham yang ditubuhkan di Malaysia dengan syarat bahawa jumlah amaun wang yang dilaburkan sedemikian dalam mana-mana satu syarikat atau perbadanan tidak lebih daripada tiga puluh peratus daripada jumlah amaun dana pemegang syer bagi perusahaan itu pada masa pelaburan melainkan jika kelulusan bertulis terdahulu Menteri telah diperoleh untuk melabur dalam lebihan peratusan itu;
 (j) dalam pemerolehan harta alih atau harta tak alih dan
 kepentingan dalamnya; dan
 (k) dalam apa-apa pelaburan lain dengan kelulusan
 Menteri.
 (2) Dalam  memberikan  apa-apa  kelulusan  di  bawah
 perenggan (l)(i), Menteri boleh mengenakan apa-apa terma atau syarat yang difikirkannya perlu.


# (3) Mana-mana orang yang menyebabkan wang atau apa-apa
 harta dilaburkan dengan melanggar seksyen ini melakukan suatu kesalahan dan boleh, apabila disabitkan, didenda tidak melebihi dua juta ringgit atau dipenjarakan selama tempoh tidak melebihi sepuluh tahun atau kedua-duanya.

 Wang tak dituntut
 15. (1) Tertakluk kepada pengecualian yang dibuat di bawah seksyen 18 Akta Wang Tak Dituntut 1965 [Akta 370], segala wang yang tak dituntut yang dipegang oleh Kumpulan Wang Persaraan (Diperbadankan) hendaklah dimasukkan ke dalam suatu daftar yang disimpan oleh Ketua Pegawai Eksekutif.
 (2) Walau apa pun undang-undang yang berlawanan, segala
 wang yang tak dituntut hendaklah dipegang di bawah Kumpulan Wang sehingga wang itu dibayar kepada orang yang berhak kepadanya, yang, berkenaan dengan seseorang individu, waris, wasi, wakil persendirian, pentadbir, penyerah hak, wakil yang sah atau ejen individu itu.


-----

20 _Rang Undang-Undang_

**Akta Badan Berkanun (Akaun dan Laporan Tahunan) 1980**

**16.** Peruntukan Akta Badan Berkanun (Akaun dan Laporan
Tahunan) 1980 [Akta 240] hendaklah terpakai bagi Kumpulan
Wang Persaraan (Diperbadankan).

**Anggaran tahunan**

**17.** Ketua Pegawai Eksekutif hendaklah, tidak lewat daripada satu
bulan sebelum bermulanya setiap tahun kewangan, membentangkan
di hadapan Lembaga suatu anggaran perbelanjaan Kumpulan Wang
Persaraan (Diperbadankan) termasuk perbelanjaan modal, bagi
tahun yang berikutnya dengan apa-apa butir dan dalam bentuk
yang ditentukan oleh Lembaga.

BAHAGIAN IV

AM

**Jaminan Kerajaan bagi pembayaran**

**18.** (1) Jika apa-apa hutang atau liabiliti Kumpulan Wang Persaraan
(Diperbadankan) tidak boleh dijelaskan oleh Kumpulan Wang,
hutang atau liabiliti itu hendaklah dipertanggungkan pada dan
kena dibayar daripada Kumpulan Wang Disatukan.

(2) Apa-apa pembayaran daripada Kumpulan Wang Disatukan

di bawah subseksyen (1) hendaklah secepat yang dapat dilaksanakan
dibayar balik oleh Kumpulan Wang Persaraan (Diperbadankan)
kepada Kumpulan Wang Disatukan dan sehingga pembayaran
balik itu telah dibuat, apa-apa jumlah wang yang belum dibayar
hendaklah menjadi hutang yang kena dibayar kepada Kerajaan
dan terjamin oleh gadaian pertama atas aset Kumpulan Wang.

**Percubaan dan persubahatan yang boleh dihukum sebagai**
**kesalahan**

**19.** (1) Mana-mana orang yang —

_(a) cuba untuk melakukan apa-apa kesalahan di bawah Akta_

ini atau mana-mana peraturan yang dibuat di bawah
Akta ini;


-----

_Kumpulan Wang Persaraan_ 21

_(b)_ melakukan apa-apa perbuatan sebagai persediaan untuk

melakukan atau bagi membantu pelakuan apa-apa kesalahan
di bawah Akta ini atau apa-apa peraturan yang dibuat
di bawah Akta ini; atau

_(c)_ bersubahat atau terlibat dalam suatu konspirasi jenayah

sebagaimana yang ditakrifkan dalam Kanun Keseksaan

_[Akta 574] untuk melakukan apa-apa kesalahan di bawah_
Akta ini atau mana-mana peraturan yang dibuat di bawah
Akta ini, sama ada atau tidak kesalahan itu dilakukan
berbangkit dengannya,

melakukan kesalahan itu dan boleh, apabila disabitkan, dikenakan
penalti yang diperuntukkan bagi kesalahan itu.

**Liabiliti pengurus, dsb.**

**20.** (1) Jika apa-apa kesalahan di bawah Akta ini telah dilakukan
oleh seseorang, yang dalam seksyen ini disebut sebagai "prinsipal",
mana-mana orang yang pada masa pelakuan kesalahan itu, mengikut
apa-apa cara atau sehingga apa-apa takat bertanggungjawab bagi
pengurusan urusan atau hal ehwal prinsipal itu atau membantu
dalam pengurusan itu melakukan kesalahan itu melainkan jika dia
membuktikan bahawa kesalahan itu telah dilakukan tanpa keizinan
atau pembiarannya dan bahawa dia telah mengambil segala langkah
yang munasabah yang patut diambil olehnya, dengan mengambil
kira jenis fungsinya atas sifat itu, untuk menghalang pelakuan
kesalahan itu.

(2) Jika mana-mana prinsipal boleh dikenakan apa-apa hukuman

atau penalti di bawah Akta ini atau mana-mana peraturan yang
dibuat di bawah Akta ini bagi apa-apa perbuatan, peninggalan,
pengabaian atau keingkaran, dia boleh dikenakan hukuman atau
penalti yang sama bagi tiap-tiap perbuatan, peninggalan, pengabaian
atau keingkaran mana-mana pekhidmat atau ejennya jika perbuatan,
peninggalan, pengabaian atau keingkaran itu dilakukan oleh
pekhidmat itu dalam penjalanan pekerjaannya atau oleh ejen itu
semasa bertindak bagi pihak prinsipal itu.

**Pekhidmat awam dan perlindungan**

**21.** (1) Semua anggota Lembaga, Panel Pelaburan, jawatankuasa,
pegawai dan pekhidmat Kumpulan Wang Persaraan (Diperbadankan)


-----

22 _Rang Undang-Undang_

hendaklah disifatkan sebagai pekhidmat awam mengikut pengertian
Kanun Keseksaan.

(2) Akta Perlindungan Pihak Berkuasa Awam 1948 _[Akta 198]_

hendaklah terpakai bagi apa-apa tindakan, guaman, pendakwaan
atau prosiding terhadap mana-mana anggota Lembaga, Panel
Pelaburan, jawatankuasa, pegawai dan pekhidmat Kumpulan Wang
Persaraan (Diperbadankan) berkenaan dengan apa-apa perbuatan,
peninggalan, pengabaian atau keingkaran yang dilakukan olehnya
atas sifat yang sedemikian itu.

**Kuasa untuk meminda Jadual**

**22.** Menteri boleh melalui perintah yang disiarkan dalam _Warta_
meminda, membatalkan, menambah kepada atau mengubah
mana-mana Jadual kepada Akta ini.

BAHAGIAN V

PEMANSUHAN, KECUALIAN DAN PERALIHAN

**Pemansuhan Akta Kumpulan Wang Amanah Pencen 1991**

**23. Pada tarikh yang ditetapkan —**

_(a)_ Akta Kumpulan Wang Amanah Pencen 1991 [Akta 454],

yang disebut sebagai "Akta yang dimansuhkan" dalam
Akta ini, hendaklah terhenti berkuat kuasa dan hendaklah
dimansuhkan; dan

_(b)_ Kumpulan Wang Amanah Pencen, Majlis Kumpulan Wang

Amanah Pencen dan Panel Pelaburan yang ditubuhkan
di bawah Akta yang dimansuhkan hendaklah terhenti
wujud.

**Penerusan undang-undang, dsb.**

**24.** (1) Tertakluk kepada Akta ini, semua undang-undang bertulis
yang menyentuh atau bagi perlindungan Kumpulan Wang Amanah
Pencen dan berkuat kuasa sebaik sebelum tarikh yang ditetapkan
hendaklah, sehingga dipinda atau dibatalkan oleh pihak berkuasa
yang mempunyai kuasa untuk berbuat sedemikian, terus berkuat
kuasa pada dan selepas tarikh yang ditetapkan dan ditafsirkan
seolah-olah Akta ini tidak diperbuat.


-----

# Kumpulan Wang Persaraan 23
 (2) Apa-apa sebutan dalam mana-mana undang-undang
 bertulis mengenai Akta yang dimansuhkan, Majlis Kumpulan Wang Amanah Pencen atau Kumpulan Wang Amanah Pencen hendaklah, melainkan jika konteksnya menghendaki makna yang lain, ditafsirkan sebagai sebutan mengenai Akta ini, Kumpulan Wang Persaraan (Diperbadankan) atau Kumpulan Wang, mengikut mana-mana yang berkenaan, dan ungkapan yang mengandungi sebutan sedemikian hendaklah ditafsirkan sewajarnya.

 Perpindahan kuasa, dsb.

 25. Tertakluk kepada Akta ini, segala kuasa, hak, keistimewaan, kewajipan, liabiliti atau obligasi yang sebaik sebelum tarikh yang ditetapkan merupakan kuasa, hak, keistimewaan, kewajipan, liabiliti atau obligasi Majlis Kumpulan Wang Amanah Pencen hendaklah mulai dari tarikh itu turun kepada Kumpulan Wang Persaraan (Diperbadankan).

 Pemindahan hakmilik tanah dan harta
 26. (1) Tertakluk kepada Akta ini, segala tanah sebaik sebelum tarikh yang ditetapkan yang terletak hak pada Majlis Kumpulan Wang Amanah Pencen hendaklah pada tarikh itu terletak hak pada Kumpulan Wang Persaraan (Diperbadankan).

 (2) Tertakluk kepada Akta ini dan apa-apa arahan Menteri,
 segala hak dalam tindakan, aset dan apa jua harta lain selain tanah yang sebaik sebelum tarikh yang ditetapkan terletak hak pada Majlis Kumpulan Wang Amanah Pencen atau mana-mana orang bagi pihak Majlis Kumpulan Wang Amanah Pencen hendaklah pada tarikh itu terletak hak pada Kumpulan Wang Persaraan (Diperbadankan).

 Kontrak sedia ada
 27. Tertakluk kepada Akta ini, segala surat ikatan, bon, perjanjian, surat cara dan perkiraan kerja yang wujud sebaik sebelum tarikh yang ditetapkan dan menyentuh mana-mana harta yang dipindah hakmilik di bawah seksyen 26 hendaklah mempunyai kuat kuasa dan kesan sepenuhnya terhadap atau memihak kepada Kumpulan Wang Persaraan (Diperbadankan) dan boleh dikuatkuasakan


-----

24 _Rang Undang-Undang_

sepenuhnya dan berkesan seolah-olah Kumpulan Wang Persaraan
(Diperbadankan) dan bukannya Majlis Kumpulan Wang Amanah
Pencen telah dinamakan dalamnya atau telah menjadi pihak
kepadanya.

**Penerusan prosiding sivil dan jenayah**

**28.** (1) Tertakluk kepada Akta ini, baik pemansuhan Akta yang
dimansuhkan mahupun apa-apa jua yang terkandung dalam Akta
ini tidak boleh menjejaskan liabiliti mana-mana orang untuk
didakwa atau dihukum bagi kesalahan yang dilakukan di bawah
Akta yang dimansuhkan sebelum tarikh yang ditetapkan, atau
apa-apa prosiding yang dibawa atau hukuman yang dikenakan
sebelum tarikh itu berkenaan dengan kesalahan itu.

(2) Tertakluk kepada Akta ini, apa-apa prosiding sama ada

sivil atau jenayah, atau kausa tindakan yang belum selesai atau
yang wujud sebaik sebelum tarikh yang ditetapkan oleh atau
terhadap Majlis Kumpulan Wang Amanah Pencen atau manamana orang yang bertindak bagi pihak Majlis itu boleh diteruskan
atau dimulakan oleh atau terhadap Kumpulan Wang Persaraan
(Diperbadankan) sebagaimana ia boleh diteruskan atau dimulakan
oleh atau terhadap Majlis Kumpulan Wang Amanah Pencen atau
orang itu seolah-olah Akta ini tidak diperbuat.

(3) Apa-apa rayuan yang dibawa atau apa-apa kebenaran merayu

yang dipohon pada atau selepas tarikh yang ditetapkan terhadap
suatu keputusan yang diberikan dalam mana-mana prosiding
undang-undang sebelum tarikh itu yang kepadanya Majlis Kumpulan
Wang Amanah Pencen menjadi pihak bolehlah dibawa oleh atau
terhadap Kumpulan Wang Persaraan (Diperbadankan).

**Pemindahan Kumpulan Wang**

**29.** Tertakluk kepada Akta ini, segala wang yang berada dalam
dan kena dibayar kepada Kumpulan Wang Amanah Pencen yang
ditubuhkan di bawah Akta yang dimansuhkan hendaklah pada
tarikh yang ditetapkan dipindahkan kepada Kumpulan Wang.


-----

_Kumpulan Wang Persaraan_ 25

JADUAL PERTAMA

[Perenggan 4(3)(b)]

**Peraturan-peraturan berkenaan dengan perbadanan**

**1.** Kumpulan Wang Persaraan (Diperbadankan) hendaklah, pada atau sebelum

tarikh apa-apa perbadanan ditubuhkan di bawah perenggan 4(3)(b), membuat
peraturan-peraturan berkenaan dengan perbadanan itu yang memperuntukkan
bagi
_(a)_ maksud dan tujuan perbadanan itu ditubuhkan;

_(b)_ hak, kuasa, kewajipan dan fungsi perbadanan itu;

_(c)_ sistem pengurusan perbadanan itu;

_(d)_ prosiding dan mesyuarat perbadanan, termasuk kuorum yang dikehendaki,

dan cara mengundi di mesyuarat;

_(e)_ kewangan perbadanan, akaun yang hendak disimpan dan pengauditan

akaun;

_(f)_ terma dan syarat perkhidmatan pegawai dan pekhidmat perbadanan;

_(g)_ hubungan antara perbadanan itu dengan Kumpulan Wang Persaraan

(Diperbadankan) dan hak pengawalannya atas perbadanan itu; dan

_(h) apa-apa perkara yang berhubungan dengan penggulungan dan pembubaran_

perbadanan itu.

**Kuat kuasa peraturan-peraturan**

**2.** Tertakluk kepada peruntukan Akta ini dan perintah yang dibuat di

bawah perenggan 4(3)(b), mana-mana peraturan yang dibuat di bawah
perenggan 1 hendaklah mengikat perbadanan yang berkenaan dengannya peraturanperaturan itu dibuat dan hendaklah mempunyai kuat kuasa bagi segala maksud
seolah-olah peraturan-peraturan itu telah diperbuat dalam Akta ini.

**Pindaan peraturan-peraturan**

3. Kumpulan Wang Persaraan (Diperbadankan) boleh, pada bila-bila masa

dengan kelulusan Menteri, meminda, membatalkan, menambah kepada atau
mengubah mana-mana peraturan yang dibuat berkenaan dengan mana-mana
perbadanan di bawah perenggan 1.

**Penggulungan**

**4.** (1) Kumpulan Wang Persaraan (Diperbadankan) boleh, dengan kelulusan
Menteri, melalui perintah yang disiarkan dalam Warta, mengarahkan
mana-mana perbadanan yang ditubuhkan olehnya digulung dan dibubarkan.

(2) Takat liabiliti perbadanan kepada pemiutangnya hendaklah terhad kepada

nilai asetnya pada masa perintah penggulungan dan pembubaran itu berkuat
kuasa.


-----

26 _Rang Undang-Undang_

(3) Apabila mana-mana perbadanan dibubarkan di bawah perenggan ini, aset

perbadanan itu selepas dilepaskan segala liabilitinya hendaklah dipindahkan
kepada dan terletak hak pada Kumpulan Wang Persaraan (Diperbadankan).

(4) Kumpulan Wang Persaraan (Diperbadankan) tidak boleh dipanggil pada

bila-bila masa untuk menjelaskan Habiliti perbadanan sekiranya aset perbadanan
itu tidak mencukupi untuk menjelaskan liabilitinya.

**Taraf perbadanan**

**5.** Tiap-tiap perbadanan yang ditubuhkan di bawah perenggan 4(3)(b) hendaklah
menjadi suatu pertubuhan perbadanan dengan apa-apa nama yang diberikan
kepadanya oleh Kumpulan Wang Persaraan (Diperbadankan). Perbadanan itu
hendaklah kekal turun-temurun dan mempunyai suatu meterai perbadanan,
dan boleh membawa guaman atau dibawa guaman atas nama itu, dan boleh
membuat kontrak dan memegang dan membuat urusan dengan apa-apa harta
alih atau harta tak alih dan boleh melakukan segala perkara dan benda lain
yang bersampingan atau berkaitan dengan sesuatu pertubuhan perbadanan selaras
dengan peruntukan Akta ini dan hendaklah tertakluk kepada apa-apa sekatan
atau batasan sebagaimana yang ditetapkan oleh Kumpulan Wang Persaraan
(Diperbadankan) dalam setiap hal.

**Meterai perbadanan**

**6.** (1) Tiap-tiap perbadanan hendaklah mempunyai suatu meterai perbadanan,
yang mengandungi apa-apa tanda yang perbadanan, dengan kelulusan Kumpulan
Wang Persaraan (Diperbadankan), boleh luluskan dan meterai itu boleh dari
semasa ke semasa dipecahkan, ditukar, diubah dan dibuat baharu oleh perbadanan
sebagaimana yang difikirkan patut oleh perbadanan itu.

(2) Sehingga suatu meterai diadakan oleh perbadanan di bawah perenggan

ini, suatu cap yang mengandungi nama perbadanan yang mengelilingi perkataan
"Kumpulan Wang Persaraan (Diperbadankan)" boleh digunakan sebagai meterai
perbadanan.

(3) Meterai perbadanan atau cap yang disebut dalam subperenggan (2)

hendaklah disimpan dalam jagaan mana-mana orang sebagaimana yang diarahkan
oleh perbadanan dan hendaklah disahkan oleh orang itu.

(4) Segala surat ikatan, dokumen dan surat cara lain yang berupa sebagai

dimeteraikan atau dicapkan, yang disahkan sebagaimana yang diperuntukkan
dalam subperenggan (3), hendaklah disifatkan telah disempurnakan dengan
sah sehingga dibuktikan sebaliknya.

(5) Apa-apa surat ikatan, dokumen atau surat cara yang, jika disempurnakan

oleh seseorang yang bukan suatu pertubuhan perbadanan, tidak dikehendaki
supaya dimeteraikan, boleh mengikut cara yang sama disempurnakan oleh
perbadanan itu atau mana-mana pegawai atau pekhidmat perbadanan yang
diberi kuasa bagi pihaknya.


-----

_Kumpulan Wang Persaraan_ 27

(6) Meterai perbadanan bagi tiap-tiao perbadanan hendaklah diberi pengiktirafan rasmi
dan kehakiman

JADUAL KEDUA

[Subseksyen 6(8) dan 7(6)]

**Pelantikan, pembatalan dan peletakan jawatan**

**1. (1) Seseorang anggota Lembaga atau Panel Pelaburan hendaklah, tertakluk kepada**
apa-apa syarat yang dinyatakan dalam surat cara pelantikannya, memegang
jawatan selama tempoh tidak melebihi tiga tahun dan setelah tamat tempoh itu,
layak untuk dilantik semula.

(2) Pelantikan mana-mana anggota txileh pada bila-bila masa

oleh Mcnlcri ianpa membcnkan apa-apa sebab bag] pembaialan uu.


(3) Seseorug anggota boleh pada bila-bila masa meletakkan jawatannya

dengan memberi surat yang ditujukan kepada Menteri

(4) Tiap-tiap anggota hendaklah menumpukan masa kepada urusan Lembaga

dan Panel Pelaburan masing-masing, sebanyak yang perlu bagi menunaikan
kewajipannya dengan berkesan.

**Pengosongan jawatan**

2. (1) Jawatan anggota Lembaga atau Panel Pelaburan hendaklah menjadi
kosong jika—

_(a) dia mati;_

_(b) telah dibuktikan terhadapnya atau jika dia lelah disabitkan atas sesuatu_

pertuduhan berkenaan dengan —

( i) kesalahan yang melibatkan fraud, kecurangan alau keburukan

akhlak;

(ii) kesalahan dibawah mana-mana undang-undang yang berhubungan

dengan rasuah ; atau

(iii) apa-apa kesalahan lain yang boleh dihukum dengan pemenjaraan

(sama ada pemenjaraan sahaja alau sebagai tambahan kepada
denda atau sebagai ganti denda) selama lebih daripada dua tahun;

_(C) dia menjadi bankrap;_

_(d) dia tidak sempurna akal atau selainnya tidak berupaya_


_(e) dia gagal menghadiri mesyuarat tiga kali berturul-turut tanpa kebenaran_

Pengerusi Lembaga atau Pengerusi Panel Pelaburan, mengikut mana-mana
yang berkenaan; atau

_(f) peletakan jawatannya_ diterima oleh


-----

28 _Rang Undang-Undang_

(2) Jika mana-mana orang Lerhenli menjadi anggota u l c h sebab inana
rnana perumukan lain Akla ini, orang lain henclaklah dilantik unluk
mengganlikannya.

**Saraan**

**3.  Tertakluk kepada kelulusan Menten, anggola Lembagadan Panel Pelahuran**
hendaklah dibayar apa-apa saraan icbagaimana yang diieniukiin oleh dan
icmui kt

**4. (1)  Lembaga hcndaklah bermesyuarat sekurang-kurangnya sekali dalam**
tiap-tiap tiga bulan.

(2)  Panel Pelaburan hendaklah bermesyuarat sebagaimana dan apabila
dikehendaki.

(3) Pcngerusi dan dua anggota lain Lembaga atau Panel Pelaburan hendaklah

membentuk suatu kuorum pada mana-mana mesyuarat Lembaga dan Panel
Pelaburan masing-masing.


(4) Pengerusi atau, jika ketiadaannya, anggota yang dipilih oleh anggota

yang hadir bendakJah mempengcrusikan mesyuarat itu.

(5) Jika atas apa-apa persoalan terdapat persamaan undi, Pengerusi hendaklah

mempunyai undi pemutus sebagai tambahan kepada undi asalnya.

(6) Apa-apa minit mesyuarat Lembaga dan Panel Pelaburan hendaklah, jika

ditandatangani sewajarnya, boleh diterima sebagai keterangan dalam semua
providing undang-undang tanpa dibuktikan selanjulnya dan tiap-tiap mesyuarat
vang berkenaan dengannva minit telah dibuat sedemikian hendaklah disifatkan
telah dipanggil dan diadakan dengan sewajarnya dan semua anggota dalam
mesyuarat itu layak dengan sewajamya untuk bertindak.

(7) Tertakluk kepada subperenggan (1), (2), (3), (4) dan (5). Lembaga dan

Panel Pelaburan boleh menentukan tatacaranya sendiri.

**Panel  Pelaburan  boleh  mengundang  orang  lain  untuk  menghadiri**
**mesyuarat**

**5. Panel Pelaburan boleh mengundang mana-mana orang yang bukan anggota**
Panel Pelaburan untuk menghadtri apa-apa mesyuarat atau perbincangan bagi kd
menasihalinya lenlsng apa-apa pcrkara vang sedang dibincangkan orang itu
tidak berhak untuk mengundi dalam mana-mana mesyuarat atau perbincangan
itu.

**Minit**

**6.  Lembaga dan Panel Pelaburan hendaklah menyebabkan minit semua**
mesyuaratnya disenggarakan dan disimpan dalam bentuk yang sepatutnya.


-----

_Kumpulan Wang Persaraan_ 29

HURAIAN

Akta Kumpulan Wang Persaraan 2006 yang dicadangkan ("Akta") bertujuan
untuk memperbadankan Kumpulan Wang Persaraan (Diperbadankan), untuk
menubuhkan Kumpulan Wang Persaraan ("Kumpulan Wang") dan untuk
mengadakan peruntukan bagi perkara-perkara yang berbangkit dan bersampingan
dengannya.

BAHAGIAN I

1. Bahagian I mengandungi perkara permulaan.

_2._ _Fasal 1 mengandungi tajuk ringkas dan bertujuan untuk membenarkan_

Menteri menetapkan tarikh permulaan kuat kuasa Akta.

3. _Fasal 2 mengandungi takrif ungkapan tertentu yang digunakan dalam_

Akta.

BAHAGIAN II

4. Bahagian II mengandungi peruntukan yang berhubungan dengan penubuhan

Kumpulan Wang Persaraan (Diperbadankan).

5. _Fasal 3 mengadakan peruntukan bagi penubuhan Kumpulan Wang Persaraan_

(Diperbadankan) dan fasal 4 memperkatakan tentang fungsi dan kuasanya.

6. _Fasal 5 membenarkan Kumpulan Wang Persaraan (Diperbadankan)_

mempunyai suatu meterai perbadanan.

7. _Fasal 6 mengandungi peruntukan tentang penubuhan Lembaga dan_

keanggotaan Lembaga. la juga memberi Lembaga kuasa untuk melantik pakar
untuk membantu kedua-dua Lembaga dan Panel Pelaburan dalam melaksanakan
kewajipannya. Menteri boleh mengeluarkan garis panduan am yang selaras
dengan peruntukan Akta ini berkenaan dengan penjalanan fungsi Lembaga
dan Lembaga hendaklah melaksanakan garis panduan itu.

8. _Fasal 7 mengadakan peruntukan bagi penubuhan Panel Pelaburan yang_

bertanggungjawab bagi perkara-perkara mengenai pelaburan Kumpulan Wang.
Panel Pelaburan hendaklah tertakluk kepada arahan mengenai dasar am
yang dikeluarkan oleh Lembaga dan diluluskan oleh Menteri dari semasa ke
semasa.

9. _Fasal 8 memberi Lembaga kuasa untuk menubuhkan jawatankuasa untuk_

membantunya.

10. _Fasal 9 memberi Lembaga kuasa dengan kelulusan Menteri untuk melantik_

Ketua Pegawai Eksekutif yang hendaklah bertanggungjawab bagi pentadbiran dan
pengurusan hal ehwal hari ke hari Kumpulan Wang Persaraan (Diperbadankan).
Ketua Pegawai Eksekutif bertanggungjawab untuk melaksanakan keputusan
yang dibuat oleh Lembaga dan Panel Pelaburan.

11. _Fasal 10 membenarkan Lembaga melantik dan mengambil khidmat_

pegawai, pekhidmat, wakil, ejen, dll., dan menjalankan kawalan tatatertib
terhadap mereka.


-----

30 _Rang Undang-Undang_

12. _Fasal 11 menghendaki mana-mana anggota Lembaga, Panel Pelaburan_

atau jawatankuasa untuk mengisytiharkan kepentingan mereka dan tatacara
yang perlu dipatuhi bagi perisytiharan itu.

13. _Fasal 12 memberi Lembaga kuasa dengan kelulusan Menteri untuk membuat_

peraturan-peraturan berkenaan dengan tatacara kewangan dan perakaunan,
syarat perkhidmatan pegawai dan pekhidmatnya dan perkara-perkara lain bagi
melaksanakan maksud Akta ini.

BAHAGIAN III

14. Bahagian III mengandungi peruntukan kewangan.

15. _Fasal 13 mengadakan peruntukan bagi penubuhan Kumpulan Wang_

Persaraan dan pemakaian Kumpulan Wang bagi maksud untuk menjelaskan
segala pembayaran yang dikehendaki dibuat di bawah Akta ini, kos dan belanja
yang dilakukan bagi penubuhan, pemerbadanan dan pengambilan perbadanan
atau syarikat dan kos pentadbiran yang lain.

16. _Fasal 14 menyatakan pelaburan Kumpulan Wang yang dibenarkan oleh_

Panel Pelaburan tertakluk kepada sekatan atau batasan yang boleh dikenakan
oleh Lembaga dan diluluskan oleh Menteri.

17. _Fasal 15  memberi Kumpulan Wang Persaraan (Diperbadankan) kuasa,_

tertakluk kepada Kumpulan Wang Persaraan (Diperbadankan) dikecualikan
daripada pemakaian Akta Wang Tak Dituntut 1965, untuk memegang segala
wang tak dituntut dalam suatu daftar yang disimpan oleh Ketua Pegawai
Eksekutif sehingga wang itu boleh dibayar kepada orang yang berkenaan.

18. _Fasal 16 memperuntukkan bahawa Akta Badan Berkanun (Akaun dan Laporan_

Tahunan) 1980 terpakai bagi Kumpulan Wang Persaraan (Diperbadankan).

19. _Fasal 17 memperuntukkan bahawa anggaran perbelanjaan tahunan_

hendaklah dibentangkan di hadapan Lembaga oleh Ketua Pegawai Eksekutif
tidak lewat dari satu bulan sebelum bermulanya setiap tahun kewangan.

BAHAGIAN IV

20. Bahagian IV mengandungi peruntukan am.

21. _Fasal 18 mengadakan peruntukan bagi jaminan Kerajaanbagi pembayaran_

daripada Kumpulan Wang Disatukan jika Kumpulan Wang Persaraan tidak
boleh membayar hutang atau liabilitinya dan pembayaran itu hendaklah menjadi
hutang yang kena dibayar kepada Kerajaan oleh Kumpulan Wang Persaraan
(Diperbadankan).

22. _Fasal 19 menjadikannya suatu kesalahan bagi seseorang yang cuba atau_

bersubahat untuk melakukan apa-apa kesalahan di bawah Akta.

23. _Fasal 20 memperuntukkan bahawa seseorang pengurus juga melakukan_

suatu kesalahan yang dilakukan oleh prinsipalnya melainkan jika kesalahan
itu dilakukan tanpa keizinan pengurus itu dan fasal itu juga mengadakan


-----

_Kumpulan Wang Persaraan_ 31

peruntukan bagi prinsipal itu dihukum bagi apa-apa perbuatan atau peninggalan
yang dilakukan oleh pekhidmatnya.

24. _Fasal 21_ memperuntukkan bahawa semua anggota Lembaga, Panel
Pelaburan, jawatankuasa, mana-mana pegawai dan pekhidmat Kumpulan Wang
Persaraan (Diperbadankan) hendaklah disifatkan sebagai pekhidmat awam
mengikut pengertian Kanun Keseksaan semasa menunaikan kewajipan mereka
dan Akta Perlindungan Pihak Berkuasa Awam 1948 hendaklah terpakai bagi
apa-apa tindakan, guaman, pendakwaan atau prosiding terhadap mereka.

25 _Fasal 22_ membenarkan Menteri untuk meminda, membatalkan, menambah
kepada atau mengubah Jadual.

BAHAGIAN V

26. Peruntukan pemansuhan, kecualian dan peralihan diperuntukkan dalam
_fasal 23 hingga 29 yang, antara lain, memansuhkan Akta 454._

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2535]


-----

