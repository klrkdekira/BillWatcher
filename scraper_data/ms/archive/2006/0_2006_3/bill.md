---
Year: 2006
Bill: D.R.04/2006 - Rang Undang-Undang Suruhanjaya Perkhidmatan Air Negara 2006 (Lulus)
Title: D.R.04/2006 - Rang Undang-Undang Suruhanjaya Perkhidmatan Air Negara 2006 (Lulus)
Download URL: https://www.parlimen.gov.my/files/billindex/pdf/2006/DR42006.pdf
URL: https://www.parlimen.gov.my/files/billindex/pdf/2006/DR42006.pdf
---
---
Reading:
D.R.04/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 4/2006

RANG UNDANG-UNDANG SURUHANJAYA

PERKHIDMATAN AIR NEGARA 2006

SUSUNAN FASAL


**BAHAGIAN  I**

PERMULAAN

Fasal

1. Tajuk ringkas, permulaan kuat kuasa dan pemakaian

2. Tafsiran

BAHAGIAN II

SURUHANJAYA

3. Penubuhan Suruhanjaya

4. Meterai perbadanan

5. Keanggotaan Suruhanjaya

6. Penjalanan sementara fungsi Pengerusi

7. Akuan berkanun oleh anggota Suruhanjaya

8. Kelulusan untuk memegang jawatan lain

9. Tempoh jawatan

10. Saraan dan elaun

11. Pembatalan pelantikan dan peletakan jawatan

12. Pengosongan jawatan

13. Jawatankuasa

14. Penzahiran kepentingan


-----

_Rang Undang-Undang_

**BAHAGIAN III**

FUNGSI DAN KUASA SURUHANJAYA

Fasal

15. Fungsi Suruhanjaya

16. Kuasa Suruhanjaya

17. Pewakilan fungsi atau kuasa Suruhanjaya

18. Arahan oleh Menteri

19. Penyata, laporan, akaun dan maklumat

BAHAGIAN IV


PERUNTUKAN YANG BERHUBUNGAN

DENGAN PEKERJA

20. Ketua Pegawai Eksekutif

21. Penjalanan sementara fungsi Ketua Pegawai Eksekutif

22. Pelantikan pekerja

23. Syarat perkhidmatan

24. Pinjaman, biasiswa dan wang pendahuluan

25. Pembayaran faedah persaraan, dsb.

26. Suruhanjaya boleh menerima pakai peraturan-peraturan, dsb.

BAHAGIAN V

KEWANGAN

27. Kumpulan Wang  Suruhanjaya Perkhidmatan Air Negara

28. Perbelanjaan yang hendaklah dipertanggungkan pada Kumpulan Wang

29. Pemeliharaan Kumpulan Wang

30. Perbelanjaan dan penyediaan anggaran

31. Akaun bank

32. Kuasa untuk meminjam

33. Pelaburan

34. Had untuk berkontrak

35. Tatacara kewangan

36. Tahun kewangan

37. Akaun dan laporan


-----

_Suruhanjaya Perkhidmatan Air Negara_

BAHAGIAN VI

AM

Fasal

38. Pendakwaan

39. Pekhidmat awam

40. Akta Perlindungan Pihak Berkuasa Awam 1948

41. Obligasi kerahsiaan

42. Pewakilan dalam prosiding sivil

43. Kuasa untuk mengambil khidmat

44. Perkara yang dilakukan pada menjangkakan Akta ini diperbuat

JADUAL


-----

RANG UNDANG-UNDANG

_b e r n am a_

Suatu Akta untuk mengadakan peruntukan bagi penubuhan
Suruhanjaya Perkhidmatan Air Negara dengan kuasa untuk menyelia
dan mengawal selia perkhidmatan bekalan air dan perkhidrnatan
pembetungan dan untuk menguatkuasakan undang-undang
perkhidmatan bekalan air dan pembetungan dan perkara-perkara
yang berkaitan.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas, permulaan kuat kuasa dan pemakaian**

1. (1) Akta ini bolehlah dinamakan Akta Suruhanjaya Perkhidmatan
Air Negara 2006.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

(3) Akta ini terpakai bagi Semenanjung Malaysia dan Wilayah
Wilayah Persekutuan Putrajaya dan Labuan.

**Tafsiran**

2. Dalam Akta ini, melainkan jika konteksnya menghendaki makna
yang lain—

"jawatankuasa" ertinya jawatankuasa yang ditubuhkan oleh

Suruhanjaya di bawah seksyen 13;


-----

6 _Rang Undang-Undang_

"Kumpulan Wang" ertinya Kumpulan Wang Suruhanjaya

Perkhidmatan Air Negara yang ditubuhkan di bawah seksyen 27;

"pekerja" ertinya orang yang diambil khidmat oleh Suruhanjaya;

"Pengerusi" ertinya Pengerusi Suruhanjaya yang dilantik di bawah

perenggan 5(1)(a);

"perkhidmatan bekalan air" ertinya perawatan air yang diambil

dari alur air dan pengagihan dan pembekalan air yang telah dirawat
kepada pengguna dan termasuk pengendalian dan penyenggaraan
sistem bekalan air;

"perkhidmatan pembetungan" ertinya pengumpulan, pembawaan,

perawatan dan pelupusan kumbahan atau enap cemar kumbahan,
dan termasuklah pengendalian dan penyenggaraan sistem
pembetungan dan penyahenap cemar tangki septik;

"Suruhanjaya" ertinya Suruhanjaya Perkhidmatan Air Negara

yang ditubuhkan di bawah seksyen 3;

"undang-undang perkhidmatan bekalan air dan pembetungan"

ertinya Akta ini dan Akta Industri Perkhidmatan Air 2006

_[Akta_ ], dan termasuk mana-mana perundangan subsidiari yang
dibuat di bawah undang-undang itu.

BAHAGIAN II

SURUHANJAYA

**Penubuhan Suruhanjaya**

**3.** (1) Suatu pertubuhan perbadanan dengan nama "Suruhanjaya
Perkhidmatan Air Negara" ditubuhkan yang kekal turun-temurun
dan mempunyai suatu meterai perbadanan.

(2) Suruhanjaya boleh membawa guaman dan dibawa guaman

terhadapnya atas nama perbadanannya.

(3) Tertakluk kepada dan bagi maksud Akta ini, Suruhanjaya

boleh, atas apa-apa terma yang disifatkannya patut —

_(a) membuat kontrak; dan_

_(bj berkenaan dengan apa-apa jenis harta alih dan tak alih_

dan kepentingan mengenai harta alih dan tak alih—

(i) memperoleh, membeli dan mengambil harta dan

kepentingan itu; dan


-----

_Suruhanjaya Perkhidmatan Air Negara_


(ii) memegang, menikmati, memindahhakkan,

menyerahhakkan, menyerahkan balik,

memulangkan, menggadaikan, menggadaijanjikan,
mendemiskan, menyerahhakkan semula,

memindahkan hakmilik, atau dengan apa-apa cara
lain melupuskan atau membuat apa-apa urusan
mengenai, harta dan kepentingan yang terletak
hak pada Suruhanjaya.

**Meterai perbadanan**

**4.** (1) Meterai perbadanan Suruhanjaya hendaklah mempunyai suatu
tanda yang diluluskan oleh Suruhanjaya dan meterai itu boleh dari
semasa ke semasa dipecahkan, ditukar, diubah dan dibuat baharu
sebagaimana yang difikirkan patut oleh Suruhanjaya.

(2) Sehingga suatu meterai diadakan oleh Suruhanjaya, suatu

cap yang mengandungi perkataan "Suruhanjaya Perkhidmatan Air
Negara" bolehlah digunakan dan hendaklah disifatkan sebagai meterai
perbadanan Suruhanjaya.

(3) Meterai perbadanan itu hendaklah disimpan dalam jagaan

Pengerusi atau mana-mana orang lain yang diberi kuasa oleh
Suruhanjaya, dan hendaklah disahkan sama ada oleh Pengerusi
atau oleh mana-mana orang lain yang diberi kuasa oleh Pengerusi
secara bertulis.

(4) Segala surat ikatan, dokumen dan surat cara lain yang berupa

sebagai dimeteraikan dengan meterai perbadanan itu dan disahkan
mengikut subseksyen (3) hendaklah, sehingga dibuktikan sebaliknya,
disifatkan telah disempurnakan dengan sah.

(5) Apa-apa surat ikatan, dokumen dan surat cara lain yang,

jika disempurnakan oleh seseorang yang bukan suatu pertubuhan
perbadanan, tidak dikehendaki supaya dimeteraikan boleh
disempurnakan mengikut cara yang serupa oleh seorang anggota
Suruhanjaya atau seseorang pekerja yang diberi kuasa oleh
Suruhanjaya bagi maksud itu.

(6) Meterai perbadanan Suruhanjaya hendaklah diberi pengiktirafan

rasmi dan kehakiman.

**Keanggotaan Suruhanjaya**

**5.** (1) Suruhanjaya hendaklah terdiri daripada anggota yang berikut
yang hendaklah dilantik oleh Menteri:

_(a) Pengerusi;_


-----

8 _Rang Undang-Undang_

_(b)_ Ketua Pegawai Eksekutif; dan

_(c)_ tidak kurang daripada lapan tetapi tidak lebih daripada

sepuluh orang lain, yang, pada pendapat Menteri,
mempunyai pengalaman dan menunjukkan keupayaan dan
profesionalisme dalam perkara yang berhubungan dengan
kewangan, kejuruteraan, perniagaan atau pentadbiran, atau
yang selainnya sesuai untuk pelantikan kerana pengetahuan
dan pengalaman mereka yang khas.

(2) Peruntukan Jadual hendaklah terpakai bagi anggota

Suruhanjaya.

(3) Menteri boleh meminda peruntukan Jadual melalui perintah

yang disiarkan dalam Warta.

**Penjalanan sementara fungsi Pengerusi**

**6.** Menteri boleh melantik secara sementara mana-mana anggota
Suruhanjaya, selain Ketua Pegawai Eksekutif, untuk bertindak sebagai
Pengerusi selama tempoh apabila—

_(a)_ jawatan Pengerusi kosong;

_(b)_ Pengerusi tidak hadir bertugas atau tidak ada di Malaysia;

atau

_(c)_ Pengerusi, kerana apa-apa sebab lain, tidak boleh

melaksanakan tugas jawatannya.

**Akuan berkanun oleh anggota Suruhanjaya**

**7.** (1) Tiadaseorang pun boleh dilantik sebagai anggota Suruhanjaya
melainkan jika sebelum pelantikan sedemikian orang itu membuat
suatu akuan berkanun tentang sama ada dia mempunyai apa-apa
kepentingan, dari segi kewangan atau selainnya, dalam apa-apa
usaha yang melibatkan perkhidmatan bekalan air atau perkhidmatan
pembetungan.

(2) Jika seseorang anggota Suruhanjaya memperoleh apa-apa

kepentingan, dari segi kewangan atau selainnya, dalam apa-apa
usaha yang melibatkan perkhidmatan bekalan air atau perkhidmatan
pembetungan dia hendaklah, dalam masa satu bulan selepas
pemerolehan itu, memberikan notis secara bertulis kepada Menteri
dengan menyatakan kepentingan yang telah diperoleh itu, dan Menteri
boleh, selepas menimbangkan perkara itu, jika difikirkannya patut,
mengisytiharkan bahawa anggota itu telah mengosongkan jawatannya.


-----

_Suruhanjaya Perkhidmatan Air Negara_ 9

**Kelulusan untuk memegang jawatan lain**

**8.** Pengerusi tidak boleh, semasa memegang jawatan itu, memegang
apa-apa jawatan atau pekerjaan lain, sama ada yang dibayar saraan
atau tidak, tanpa terlebih dahulu mendapat kelulusan bertulis Menteri.

**Tempoh jawatan**

**9.** (1) Tertakluk kepada apa-apa syarat yang dinyatakan dalam
surat cara pelantikannya, seseorang anggota Suruhanjaya hendaklah,
melainkan jika dia terlebih dahulu meletakkan jawatannya atau
mengosongkan jawatannya atau pelantikannya dibatalkan terlebih
dahulu, memegang jawatan selama tempoh dua tahun.

(2) Seseorang anggota Suruhanjaya layak untuk dilantik semula

tetapi tiada anggota boleh memegang jawatan selama lebih daripada
lima tempoh.

(3) Seksyen ini tidak terpakai bagi Ketua Pegawai Eksekutif.

**Saraan dan elaun**

**10.** (1) Pengerusi hendaklah dibayar apa-apa saraan dan elaun
yang ditentukan oleh Menteri selepas berunding dengan Menteri
Kewangan.

(2) Semua anggota lain Suruhanjaya hendaklah dibayar apa-apa

elaun pada kadar yang ditentukan oleh Menteri selepas berunding
dengan Menteri Kewangan.

**Pembatalan pelantikan dan peletakan jawatan**

**11. (1) Menteri boleh pada bila-bila masa membatalkan pelantikan**
mana-mana anggota Suruhanjaya, selain Ketua Pegawai Eksekutif,
tanpa memberikan apa-apa sebab bagi pembatalan itu.

(2) Seseorang anggota Suruhanjaya, selain Ketua Pegawai

Eksekutif, boleh pada bila-bila masa meletakkan jawatannya dengan
memberikan notis secara bertulis kepada Menteri.

**Pengosongan jawatan**

**12.** Jawatan seseorang anggota Suruhanjaya, selain Ketua Pegawai
Eksekutif, hendaklah menjadi kosong —

_(a) jika dia mati;_


-----

10 _Rang Undang-Undang_

_(b)_ jika telah dibuktikan terhadapnya, atau jika dia telah

disabitkan atas, suatu pertuduhan berkenaan dengan—

(i) kesalahan yang melibatkan fraud, kecurangan atau

keburukan akhlak;

(ii) kesalahan di bawah mana-mana undang-undang yang

berhubungan dengan rasuah; atau

(iii) apa-apa kesalahan lain yang boleh dihukum dengan

pemenjaraan (sama ada pemenjaraan sahaja atau
sebagai tambahan kepada denda atau sebagai ganti
denda) selama lebih daripada dua tahun;

_(c)_ jika kelakuannya, sama ada yang berkaitan dengan tugasnya

sebagai anggota Suruhanjaya atau selainnya, ialah kelakuan
yang memburukkan nama Suruhanjaya;

_(d)_ jika dia menjadi bankrap;

_(e)_ jika dia tidak sempurna akal atau selainnya tidak berupaya

menunaikan tugasnya;

_(f)_ dalam hal Pengerusi, jika dia tidak menghadiri mesyuarat

Suruhanjaya tanpa kebenaran Menteri;

_(g)_ dalam hal seorang anggota Suruhanjaya selain Pengerusi,

jika dia tidak menghadiri mesyuarat Suruhanjaya tiga
kali berturut-turut tanpa kebenaran secara bertulis daripada
Pengerusi;

_(h) jika pelantikannya dibatalkan oleh Menteri; atau_

_(i) jika peletakan jawatannya diterima oleh Menteri._

**Jawatankuasa**

**13. (1) Suruhanjaya boleh menubuhkan apa-apa jawatankuasa yang**
difikirkannya perlu atau suai manfaat untuk membantu melaksanakan
fungsinya.

(2) Suruhanjaya boleh melantik mana-mana anggotanya untuk

menjadi pengerusi sesuatu jawatankuasa.

(3) Suruhanjaya boleh melantik mana-mana orang menjadi anggota

sesuatu jawatankuasa.

(4) Seseorang anggota jawatankuasa hendaklah memegang jawatan

selama tempoh yang dinyatakan dalam surat pelantikannya dan
layak untuk dilantik semula.


-----

_Suruhanjaya Perkhidmatan Air Negara_ 11

(5) Suruhanjaya boleh membatalkan pelantikan mana-mana

anggota jawatankuasa tanpa memberikan apa-apa sebab bagi
pembatalan itu.


(6) Seseorang anggota jawatankuasa boleh, pada bila-bila masa,

meletakkan jawatan dengan memberikan notis secara bertulis kepada
pengerusi jawatankuasa itu.

(7) Suruhanjaya boleh, pada bila-bila masa, memberhentikan

atau mengubah keanggotaan sesuatu jawatankuasa.

(8) Sesuatu jawatankuasa boleh mengawal selia tatacaranya sendiri.

(9) Sesuatu jawatankuasa adalah tertakluk kepada, dan hendaklah

bertindak mengikut, apa-apa arahan yang diberikan kepadanya
oleh Suruhanjaya.

(10) Mesyuarat sesuatu jawatankuasa hendaklah diadakan pada

masa dan tempat yang ditentukan oleh pengerusi jawatankuasa itu.

(11) Sesuatu jawatankuasa hendaklah menyebabkan supaya—

_(a)_ minit semua mesyuaratnya disenggarakan dan disimpan

dalam bentuk yang sepatutnya; dan

_(b)_ salinan minit semua mesyuaratnya hendaklah dikemukakan

kepada Suruhanjaya dengan secepat yang dapat
dilaksanakan.


(12) Sesuatu jawatankuasa boleh mengundang mana-mana orang

untuk menghadiri mesyuaratnya bagi maksud menasihatinya tentang
apa-apa perkara yang sedang dibincangkan tetapi orang itu tidak
berhak untuk mengundi pada mesyuarat itu.

(13) Anggota sesuatu jawatankuasa dan mana-mana orang yang

diundang di bawah subseksyen (12) hendaklah dibayar apa-apa
elaun dan belanja lain yang ditentukan oleh Suruhanjaya selepas
berunding dengan Menteri.

Penzahiran kepentingan

14. (1) Seseorang anggota Suruhanjaya atau mana-mana
jawatankuasa yang ditubuhkan di bawah seksyen 13 yang mempunyai
atau memperoleh suatu kepentingan langsung atau tidak langsung
dengan sendiri, menerusi anggota keluarganya atau menerusi
sekutunya berhubung dengan apa-apa perkara yang sedang
dibincangkan oleh Suruhanjaya atau jawatankuasa itu hendaklah
menzahirkan kepada Suruhanjaya atau jawatankuasa itu, mengikut
mana-mana yang berkenaan, hakikat kepentingannya dan jenis
kepentingan itu.


-----

12 _Rang Undang-Undang_

(2) Penzahiran di bawah subseksyen (1) hendaklah direkodkan

dalam minit mesyuarat Suruhanjaya atau jawatankuasa itu, mengikut
mana-mana yang berkenaan, yang dalamnya perkara itu dibincangkan
dan, selepas penzahiran itu, anggota itu—

_(a)_ tidak boleh hadir atau mengambil bahagian dalam mana
mana perbincangan atau keputusan Suruhanjaya atau
jawatankuasa itu, mengikut mana-mana yang berkenaan,
mengenai perkara itu; dan

_(b)_ tidak boleh dikira bagi maksud membentuk kuorum

Suruhanjaya atau jawatankuasa itu, mengikut mana-mana
yang berkenaan,

apabila perkara itu dibincangkan atau diputuskan.

(3) Seseorang anggota Suruhanjaya atau jawatankuasa yang tidak

menzahirkan kepentingannya sebagaimana yang dikehendaki di
bawah subseksyen (1) melakukan suatu kesalahan dan boleh, apabila
disabitkan, didenda tidak melebihi satu ratus ribu ringgit atau
dipenjarakan selama tempoh tidak melebihi tiga tahun atau keduaduanya.

(4) Tiada tindakan atau presiding Suruhanjaya atau jawatankuasa

boleh ditidaksahkan atas alasan bahawa mana-mana anggota
Suruhanjaya atau jawatankuasa telah melanggar seksyen ini.

(5) Bagi maksud seksyen ini —

"anggota keluarganya", berhubung dengan seseorang anggota

Suruhanjaya atau jawatankuasa, termasuklah—

_(a)_ suami atau isterinya;
_(b)_ ibu atau bapanya (termasuk ibu atau bapa suami atau

isterinya);

_(c)_ anaknya (termasuk anak angkat atau anak tiri);
_(d)_ adik-beradiknya (termasuk adik-beradik suami atau

# isterinya); dan

_(e)_ suami atau isteri anaknya atau adik-beradiknya; dan

"sekutu", berhubung dengan seseorang anggota Suruhanjaya atau

jawatankuasa, ertinya—

_(a)_ orang yang merupakan penama atau pekerja anggota itu;
_(b)_ firma yang anggota itu atau mana-mana penamanya

merupakan seorang pekongsinya;


-----

_Suruhanjaya Perkhidmatan Air Negara_ 13

_(c)_ pekongsi anggota itu;

_(d)_ pemegang amanah sesuatu amanah yang di bawahnya

anggota itu atau seorang anggota keluarganya adalah
seorang benefisiari; atau

_(e)_ mana-mana perbadanan mengikut pengertian Akta Syarikat

1965 [Akta 125], yang anggota itu atau mana-mana
penamanya atau seseorang anggota keluarganya adalah
seorang pengarah atau mempunyai pemegangan syer yang
substansial dalam perbadanan itu.

BAHAGIAN III

FUNGSI DAN KUASA SURUHANJAYA

**Fungsi Suruhanjaya**

**15. Suruhanjaya hendaklah mempunyai segala fungsi yang dikenakan**
ke atasnya di bawah undang-undang perkhidmatan bekalan air dan
pembetungan dan hendaklah juga mempunyai fungsi-fungsi yang
berikut:

_(a)_ menasihati Menteri tentang segala perkara berhubung

dengan objektif dasar kebangsaan bagi undang-undang
perkhidmatan bekalan air dan pembetungan dan
melaksanakan dan memajukan objektif dasar kebangsaan
itu;

_(b)_ melaksanakan dan menguatkuasakan undang-undang

perkhidmatan bekalan air dan pembetungan dan
menimbangkan dan mengesyorkan pembaharuan kepada
undang-undang perkhidmatan bekalan air dan pembetungan;

_(c)_ memastikan daya pengeluaran industri perkhidmatan

bekalan air dan perkhidmatan pembetungan dan memantau
pengendali mematuhi standard perkhidmatan yang
ditetapkan, obligasi berkontrak dan undang-undang dan
garis panduan yang berkaitan;

_(d)_ menambah usaha bersepadu ke arah peningkatan kecekapan

pengendalian industri itu dan secara khususnya pengurangan
air tidak terhasil melalui program jangka pendek, jangka
pertengahan dan jangka panjang;


-----

14 _Rang Undang-Undang_

_(e)_ menasihati Menteri tentang mekanisme yang adil dan

cekap bagi menentukan tarif yang adil kepada kedua-dua
pengguna dan pemegang lesen dan melaksanakan tarif
yang telah ditetapkan melalui mekanisme dan alat yang
sesuai;

_(f)_ memastikan matlamat pembangunan negara berkenaan

dengan liputan, pembekalan dan akses kepada perkhidmatan
bekalan air dan perkhidmatan pembetungan tercapai;

_(g)_ memastikan pengekalan kualiti air dan perkhidmatan

pembetungan secara jangka panjang melalui pembangunan
modal kerja yang berterusan;

_(h) merumuskan dan melaksanakan rancangan supaya semua_

permintaan yang munasabah bagi perkhidmatan
pembetungan dipenuhi dan melalui perundingan dengan
pihak berkuasa yang berkaitan, menyediakan suatu
rancangan kawasan tadahan pembetungan yang
merumuskan dasar dan cadangan am berkenaan dengan
pembangunan apa-apa sistem pembetungan yang baru
dan langkah-langkah bagi pembaikan mana-mana sistem
pembetungan yang sedia ada;

_(i)_ menjalankan apa-apa fungsi yang diberikan kepadanya

di bawah mana-mana undang-undang bertulis yang lain;
dan

_(j) menasihati Menteri secara amnya mengenai perkara-perkara_

yang berhubungan dengan perkhidmatan bekalan air dan
perkhidmatan pembetungan.

**Kuasa Suruhanjaya**

**16. (1) Suruhanjaya hendaklah mempunyai kuasa untuk melakukan**
segala perkara yang perlu atau suai manfaat bagi atau berkaitan
dengan pelaksanaan fungsi-fungsinya di bawah undang-undang
perkhidmatan bekalan air dan pembetungan.

(2) Tanpa menjejaskan keluasan subseksyen ( 1 ), kuasa

Suruhanjaya hendaklah termasuk kuasa—

_(a)_ untuk menggunakan semua harta Suruhanjaya, alih dan

tak alih, mengikut apa-apa cara yang difikirkan suai manfaat
oleh Suruhanjaya termasuk menggadaijanjikan harta itu
bagi pemerdapatan pinjaman;


-----

_Suruhanjaya Perkhidmatan Air Negara_ 15

_(b)_ untuk mengenakan fi atau caj bagi perkhidmatan yang

diberikan oleh Suruhanjaya;

_(c)_ untuk melantik mana-mana ejen, pakar atau perunding

yang didapatinya patut untuk membantu Suruhanjaya dalam
pelaksanaan fungsi-fungsinya;

_(d)_ untuk memberikan pinjaman dan biasiswa kepada pekerja

Suruhanjaya bagi apa-apa maksud yang diluluskan oleh
Menteri;

_(e)_ untuk merumuskan dan melaksanakan pembangunan

sumber manusia dan program pembiayaan dan kerjasama
bagi pelaksanaan fungsi-fungsi Suruhanjaya dengan patut
dan berkesan;

_(f)_ untuk bekerjasama dengan mana-mana pertubuhan

perbadanan atau agensi kerajaan bagi maksud melaksanakan
fungsi-fungsi Suruhanjaya; dan

_(g)_ untuk melakukan apa-apa jua yang bersampingan dengan

mana-mana fungsi dan kuasanya.

**Pewakilan fungsi atau kuasa Suruhanjaya**

**17.** (1) Suruhanjaya boleh,secarabertulis,mewakilkan mana-mana
fungsi dan kuasa yang dikenakan atau diberikan kepadanya oleh
undang-undang perkhidmatan bekalan air dan pembetungan, kecuali
kuasa untuk membuat perundangan subsidiari, kepada—

_(a)_ Pengerusi;

_(b)_ seorang anggota Suruhanjaya; atau

_(c)_ suatu jawatankuasa.

(2) Mana-mana orang yang diwakilkan dengan fungsi dan kuasa

sedemikian adalah terikat untuk mematuhi dan mengambil kira
segala syarat dan sekatan yang dikenakan oleh Suruhanjaya dan
segala kehendak, tatacara dan perkara yang dinyatakan oleh
Suruhanjaya.

(3) Mana-mana fungsi dan kuasa yang diwakilkan di bawah

seksyen ini hendaklah dilaksanakan dan dijalankan atas nama dan
bagi pihak Suruhanjaya.

(4) Pewakilan di bawah seksyen ini tidak menghalang Suruhanjaya

daripada melaksanakan atau menjalankan sendiri mana-mana fungsi
dan kuasa yang telah diwakilkan itu pada bila-bila masa.


-----

# 16 Rang Undang-Undang

 Arahan oleh Menteri

 18. (1) Suruhanjaya adalah bertanggungjawab kepada Menteri.

 (2) Menteri boleh memberi Suruhanjaya arahan yang bersifat
 am yang selaras dengan peruntukan Akta ini yang berhubungan dengan pelaksanaan fungsi dan kuasa Suruhanjaya dan Suruhanjaya hendaklah melaksanakan arahan itu.

 Penyata, laporan, akaun dan maklumat

 19. (1) Suruhanjaya hendaklah memberi Menteri, dan mana-mana pihak berkuasa awam yang dinyatakan oleh Menteri, apa-apa penyata, laporan, akaun dan maklumat berkenaan dengan aktiviti dan kewangannya sebagaimana yang dikehendaki atau diarahkan oleh Menteri dari semasa ke semasa.

 (2) Penyata, laporan, akaun dan maklumat itu hendaklah dalam
 apa-apa bentuk dan hendaklah mengandungi apa-apa maklumat yang berhubungan dengan urusan dan dasar Suruhanjaya dan apa- apa perkara lain sebagaimana yang dinyatakan oleh Menteri dari semasa ke semasa.

BAHAGIAN IV

PERUNTUKAN YANG BERHUBUNGAN DENGAN PEKERJA

# Ketua Pegawai Eksekutif

 20. (1) Menteri hendaklah melantik seorang Ketua Pegawai Eksekutif atas apa-apa terma dan syarat sebagaimana yang difikirkannya wajar.

 (2) Suruhanjaya hendaklah meletakhakkan pada Ketua Pegawai
 Eksekutif apa-apa kuasa dan mengenakan ke atasnya apa-apa kewajipan yang ditentukan oleh Suruhanjaya.

 (3) Ketua Pegawai Eksekutif hendaklah bertanggungjawab bagi
 pentadbiran dan pengurusan fungsi dan hal ehwal hari ke hari Suruhanjaya pada keseluruhannya.

 (4) Ketua Pegawai Eksekutif hendaklah mempunyai kawalan
 am ke atas pegawai lain Suruhanjaya.


-----

_Suruhanjaya Perkhidmatan Air Negara_ 17

(5) Ketua Pegawai Eksekutif hendaklah melaksanakan apa-apa

kewajipan tambahan yang diarahkan oleh Menteri dan Suruhanjaya
dan semasa ke semasa.

(6) Dalam menunaikan kewajipannya, Ketua Pegawai Eksekutif

hendaklah bertindak di bawah kuasa dan mengikut arahan am
Suruhanjaya.

**Penjalanan sementara fungsi Ketua Pegawai Eksekutif**

**21.** Menteri boleh melantik secara sementara mana-mana pegawai
Suruhanjaya untuk bertindak sebagai Ketua Pegawai Eksekutif
selama tempoh apabila—

_(a)_ jawatan Ketua Pegawai Eksekutif kosong;

_(b)_ Ketua Pegawai Eksekutif tidak hadir bertugas atau tidak

ada di Malaysia; atau

_(c)_ Ketua Pegawai Eksekutif, kerana apa-apa sebab lain, tidak

boleh melaksanakan tugas jawatannya.

**Pelantikan pekerja**

**22.** Suruhanjaya boleh dari semasa ke semasa melantik dan
mengambil khidmat apa-apa bilangan pekerja yang difikirkan wajar
dan perlu oleh Suruhanjaya dan atas apa-apa terma yang didapatinya
sesuai bagi menjalankan maksud undang-undang perkhidmatan
bekalan air dan pembetungan.

**Syarat perkhidmatan**

**23.** Suruhanjaya boleh, dengan kelulusan Menteri, menentukan
syarat perkhidmatan pekerjanya.

**Pinjaman, biasiswa dan wang pendahuluan**

**24.** Suruhanjaya boleh memberikan pinjaman, biasiswa dan wang
pendahuluan kepada pekerjanya bagi apa-apa maksud dan atas
apa-apa terma yang ditentukan oleh Suruhanjaya.

**Pembayaran faedah persaraan, dsb.**

**25.** Suruhanjaya boleh membuat perkiraan bagi pembayaran kepada
pekerjanya dan orang tanggungan mereka apa-apa faedah persaraan,
ganjaran dan elaun lain yang ditentukan oleh Suruhanjaya.


-----

18 _Rang Undang-Undang_

**Suruhanjaya boleh menerima pakai peraturan-peraturan, dsb.**

**26.** Suruhanjaya boleh, dengan kelulusan Menteri, menerima pakai
dengan apa-apa ubah suaian yang difikirkannya patut apa-apa
peraturan, kaedah, dasar, surat pekeliling dan arahan yang dibuat
atau dikeluarkan oleh Kerajaan Persekutuan berhubung dengan
apa-apa perkara di bawah Bahagian ini.

BAHAGIAN V

KEWANGAN

**Kumpulan Wang Suruhanjaya Perkhidmatan Air Negara**

**27.** (1) Suatu kumpulan wang yang dikenali sebagai "Kumpulan
Wang Suruhanjaya Perkhidmatan Air Negara" ditubuhkan dan
hendaklah ditadbirkan dan dikawal oleh Suruhanjaya.

(2) Kumpulan Wang hendaklah terdiri daripada—

_(a)_ apa-apa wang yang diperuntukkan oleh Parlimen bagi

maksud undang-undang perkhidmatan bekalan air dan
pembetungan dari semasa ke semasa;

_(b)_ semua atau mana-mana bahagian fi lesen atau fi lain, caj

pentadbiran, levi atau caj lain yang dikenakan oleh atau
yang kena dibayar kepada Suruhanjaya di bawah undangundang perkhidmatan bekalan air dan pembetungan;

_(c)_ semua wang yang diperoleh sebagai pendapatan daripada

pelaburan yang dibuat oleh Suruhanjaya;

_(d)_ semua wang yang diperoleh daripada penjualan, pelupusan,

pemajakan atau penyewaan, atau apa-apa urus niaga lain
mengenai, apa-apa harta, gadai janji, gadaian atau debentur
yang terletak hak pada atau yang diperoleh oleh
Suruhanjaya;

_(e)_ semua wang yang didapati daripada perkhidmatan

perundingan dan nasihat dan apa-apa perkhidmatan lain
yang diberikan oleh Suruhanjaya;

_(f)_ semua wang dan harta lain yang dengan apa-apa cara

menjadi kena dibayar kepada atau terletak hak pada
Suruhanjaya berkenaan dengan apa-apa perkara yang
bersampingan dengan fungsi dan kuasanya;


-----

_Suruhanjaya Perkhidmatan Air Negara_ 19

_(g) wang yang dipinjam oleh Suruhanjaya di bawah seksyen_

32; dan

_(h) semua wang lain yang diterima secara sah oleh Suruhanjaya._

(3) Walau apa pun perenggan 27(2)(b), wang yang disebut dalam

perenggan itu yang melebihi kehendak kewangan Suruhanjaya bagi
pelaksanaan fungsinya boleh dibayar ke dalam Kumpulan Wang
Disatukan Persekutuan.

(4) Walau apa pun subseksyen (2), apa-apa wang yang

disumbangkan bagi Kumpulan Wang Industri Air dan Kumpulan
Wang Sumbangan Modal Pembetungan di bawah Akta Industri
Perkhidmatan Air 2006 tidak menjadi sebahagian daripada Kumpulan
Wang.

**Perbelanjaan yang hendaklah dipertanggungkan pada Kumpulan**
**Wang**

**28.  Kumpulan Wang hendaklah dibelanjakan bagi maksud yang**
berikut:

_(a)_ membayar apa-apa perbelanjaan yang dilakukan secara

sah oleh Suruhanjaya;

_(b)_ membayar saraan, elaun dan perbelanjaan lain anggota

Suruhanjaya,  anggota jawatankuasa  dan  pekerja
Suruhanjaya, termasuk pemberian pinjaman dan wang
pendahuluan, elaun persaraan, faedah persaraan dan
ganjaran;

_(c)_ membayar apa-apa belanja, kos atau perbelanjaan lain

berhubung dengan perolehan barang dan perkhidmatan,
termasuk pengambilan perunding, fi dan kos guaman dan
fi serta kos lain, yang dilakukan atau diterima dengan
sepatutnya oleh Suruhanjaya dalam pelaksanaan fungsinya
dan penjalanan kuasanya di bawah undang-undang
perkhidmatan bekalan airtdan pembetungan;

_(d)_ membeli atau menyewa kelengkapan, mesin dan apa-apa

bahan lain, memperoleh tanah dan apa-apa aset, dan
membina bangunan dan menjalankan apa-apa kerja dan
usaha lain dalam pelaksanaan fungsinya dan penjalanan
kuasanya di bawah undang-undang perkhidmatan bekalan
air dan pembetungan;

_(e)_ membayar balik wang yang dipinjam di bawah seksyen

32 dan bunga yang kena dibayar atas wang yang dipinjam
itu;


-----

20 _Rang Undang-Undang_

_(f)_ memberikan pinjaman, biasiswa dan wang pendahuluan

kepada pekerjanya di bawah seksyen 24; dan

_(g)_ secara  amnya,  membayar  apa-apa  belanja  bagi

melaksanakan peruntukan undang-undang perkhidmatan
bekalan air dan pembetungan.

**Pemeliharaan Kumpulan Wang**

**29.** Menjadi kewajipan Suruhanjaya untuk memelihara Kumpulan
Wang dengan melaksanakan fungsinya dan menjalankan kuasanya
di bawah Akta ini dengan sedemikian cara supaya dapat dipastikan
bahawa jumlah hasil Suruhanjaya mencukupi untuk membayar
semua jumlah wang yang boleh dipertanggungkan dengan sepatutnya
kepada akaun hasilnya termasuk susut nilai dan bunga atas modal
dari setahun ke setahun.

**Perbelanjaan dan penyediaan anggaran**

**30.** (1)  Perbelanjaan Suruhanjaya setakat amaun yang dibenarkan
oleh Menteri bagi mana-mana satu tahun hendaklah dibayar daripada
Kumpulan Wang.

(2) Sebelum 1 September setiap tahun, Suruhanjaya hendaklah

mengemukakan suatu anggaran perbelanjaannya (termasuk
perbelanjaan bagi program penyelidikan dan pembangunan) bagi
tahun yang berikutnya kepada Menteri dalam apa-apa bentuk dan
mengandungi apa-apa butir sebagaimana yang diarahkan oleh
Menteri.

(3) Menteri hendaklah, sebelum 1 Januari tahun yang berikutnya,

memberitahu Suruhanjaya amaun yang dibenarkan bagi perbelanjaan
secara amnya atau amaun yang dibenarkan bagi setiap jenis
perbelanjaan berdasarkan anggaran yang disediakan di bawah
subseksyen (2).

(4) Suruhanjaya boleh pada bila-bila masa mengemukakan suatu

anggaran perbelanjaan tambahan bagi mana-mana satu tahun kepada
Menteri dan Menteri boleh membenarkan keseluruhan atau manamana bahagian perbelanjaan tambahan yang termasuk dalam anggaran
tambahan itu.


-----

_Suruhanjaya Perkhidmatan Air Negara_ 21

**Akaun bank**

**31.** Suruhanjaya hendaklah membuka dan menyenggarakan akaun
atau akaun-akaun dengan bank atau bank-bank di Malaysia
sebagaimana yang difikirkan patut oleh Suruhanjaya, selepas
berunding dengan Menteri; dan tiap-tiap akaun itu hendaklah
dikendalikan setakat yang dapat dilaksanakan melalui cek yang
ditandatangani oleh mana-mana orang yang diberi kuasa oleh
Suruhanjaya bagi maksud itu dari semasa ke semasa.

**Kuasa untuk meminjam**

**32.** Suruhanjaya boleh, dari semasa ke semasa, meminjam dalam
apa-apa bentuk dan pada apa-apa kadar bunga dan bagi apa-apa
tempoh dan atas apa-apa terma tentang masa dan kaedah pembayaran
balik dan selainnya, sebagaimana yang diluluskan oleh Menteri
dengan persetujuan Menteri Kewangan, apa-apa wang yang
diperlukan oleh Suruhanjaya bagi memenuhi mana-mana obligasinya
atau bagi melaksanakan mana-mana kewajipannya.

**Pelaburan**

**33.** Wang Suruhanjaya hendaklah, setakat yang tidak diperlukan
untuk dibelanjakan dengan segera oleh Suruhanjaya di bawah Akta
ini, dilaburkan mengikut apa-apa cara yang diluluskan oleh Menteri
dengan persetujuan Menteri Kewangan.

**Had untuk berkontrak**

**34.** Suruhanjaya tidak boleh, tanpa kelulusan Menteri dan
persetujuan Menteri Kewangan, membuat apa-apa kontrak yang di
bawahnya Suruhanjaya dikehendaki untuk membayar atau menerima
suatu amaun yang melebihi sepuluh juta ringgit.

**Tatacara kewangan**

**35.** Tertakluk kepada Akta ini dan kelulusan Menteri, Suruhanjaya
hendaklah menentukan tatacara kewangannya sendiri.

**Tahun kewangan**

**36.** Tahun kewangan Suruhanjaya hendaklah bermula pada 1 Januari
dan berakhir pada 31 Disember setiap tahun.


-----

22 _Rang Undang-Undang_

**Akaun dan laporan**

**37.** (1) Suruhanjaya hendaklah menyebabkan supaya akaun yang
sepatutnya bagi Kumpulan Wang dan laporan aktivitinya yang
sepatutnya disimpan dan hendaklah, dengan secepat yang dapat
dilaksanakan selepas berakhirnya setiap tahun kewangan,
menyebabkan supaya disediakan bagi tahun kewangan itu—

_(a)_ suatu penyata akaun Suruhanjaya yang hendaklah

mengandungi suatu kunci kira-kira dan akaun pendapatan
dan perbelanjaan; dan

_(b)_ suatu pernyataan mengenai aktivitinya.

(2) Suruhanjaya hendaklah dengan seberapa segera yang mungkin

menghantar suatu salinan penyata akaun yang diperakui oleh juruaudit
dan suatu salinan laporan juruaudit kepada Menteri yang hendaklah
menyebabkan supaya penyata dan laporan itu dibentangkan di
hadapan kedua-dua Majlis Parlimen.

(3) Akta Badan Berkanun (Akaun dan Laporan Tahunan) 1980

_[Akta 240] hendaklah terpakai bagi Suruhanjaya._

BAHAGIAN VI

AM

**Pendakwaan**

38. Tiada pendakwaan boleh dimulakan bagi mana-mana kesalahan
di bawah Akta ini tanpa keizinan secara bertulis daripada Pendakwa
Raya.

**Pekhidmat awam**

39. Pengerusi, anggota Suruhanjaya dan mana-mana jawatankuasa,
dan pekerja dan ejen Suruhanjaya, semasa menunaikan kewajipan
mereka di bawah Akta ini sebagai Pengerusi, anggota, pekerja atau
ejen sedemikian, hendaklah disifatkan sebagai pekhidmat awam
mengikut pengertian Kanun Keseksaan [Akta 574].

**Akta Perlindungan Pihak Berkuasa** **Awam 1948**

**40.** Akta Perlindungan Pihak Berkuasa Awam 1948 [Akta 198]
hendaklah terpakai bagi apa-apa tindakan, guaman, pendakwaan
atau prosiding terhadap Suruhanjaya atau seorang anggota
Suruhanjaya, seorang anggota jawatankuasa, dan seorang pekerja


-----

_Suruhanjaya Perkhidmatan Air Negara_ 23

atau ejen Suruhanjaya berkenaan dengan apa-apa perbuatan, keabaian
atau keingkaran yang dibuat atau dilakukan olehnya dengan suci
hati atau apa-apa peninggalan yang ditinggalkan olehnya dengan
suci hati atas sifat sedemikian.

**Obligasi kerahsiaan**

**41.** (1) Kecuali bagi mana-mana maksud Akta ini atau bagi maksud
apa-apa prosiding sivil atau jenayah di bawah mana-mana undangundang bertulis atau jika selainnya dibenarkan oleh Suruhanjaya—

_(a)_ tiada   anggota   Suruhanjaya   atau   mana-mana

jawatankuasanya atau mana-mana pekerja atau ejen
Suruhanjaya atau mana-mana orang yang menghadiri manamana  mesyuarat  Suruhanjaya  atau  mana-mana
jawatankuasanya, sama ada dalam atau selepas tempoh
jawatan atau pekerjaannya, boleh menzahirkan apa-apa
maklumat yang didapatinya semasa melaksanakan tugasnya;
dan

_(b)_ tiada seorang lain pun yang melalui apa-apa cara

mempunyai akses kepada apa-apa maklumat atau dokumen
yang berhubungan dengan hal ehwal Suruhanjaya boleh
menzahirkan maklumat atau dokumen itu.

(2) Mana-mana orang yang melanggar subseksyen (1) melakukan

suatu kesalahan dan boleh, apabila disabitkan, didenda tidak melebihi
satu ratus ribu ringgit atau dipenjarakan selama suatu tempoh tidak
melebihi tiga tahun atau kedua-duanya.

**Pewakilan dalam prosiding sivil**

**42.** Walau apa pun mana-mana undang-undang bertulis yang lain—

_(a)_ dalam mana-mana prosiding sivil oleh atau terhadap

Suruhanjaya; atau

_(b)_ dalam mana-mana prosiding sivil yang lain yang dalamnya

Suruhanjaya dikehendaki atau dibenarkan oleh mahkamah
untuk diwakili, atau didengar, atau selainnya berhak untuk
diwakili atau didengar,

mana-mana orang yang diberi kuasa oleh Suruhanjaya bagi maksud
itu boleh, bagi pihak Suruhanjaya, memulakan prosiding sedemikian
atau hadir dalam prosiding itu dan boleh membuat semua kehadiran
dan permohonan dan melakukan semua perbuatan berkenaan dengan
prosiding itu bagi pihak Suruhanjaya.


-----

24 _Rang Undang-Undang_

**Kuasa untuk mengambil khidmat**

**43.** Suruhanjaya boleh mengambil khidmat dan membayar ejen
dan penasihat teknikal, termasuk peguam bela dan peguam cara,
jurubank, perunding dan orang lain, untuk menguruskan apa-apa
urusan atau untuk melakukan apa-apa perbuatan yang dikehendaki
untuk diuruskan atau dilakukan pada melaksanakan fungsinya atau
bagi menjalankan maksud Akta ini dengan lebih baik.

**Perkara yang dilakukan pada menjangkakan Akta ini diperbuat**

**44.** Segala perkara yang dilakukan oleh mana-mana orang atau
pihak berkuasa bagi pihak Suruhanjaya sebagai persediaan dan ke
arah pelaksanaan yang sepatutnya Akta ini, dan apa-apa perbelanjaan
yang dilakukan berhubung dengannya, pada menjangkakan
pembuatan Akta ini hendaklah disifatkan telah dibenarkan oleh
Akta, dan segala hak yang diperoleh atau obligasi yang ditanggung
bagi pihak Suruhanjaya daripada apa-apa yang dilakukan sedemikian
hendaklah apabila Akta ini mula berkuat kuasa disifatkan sebagai
hak dan obligasi Suruhanjaya.

JADUAL

[Seksyen 5]

**Masa dan tempat mesyuarat**

**1 . ( 1 )** Suruhanjaya hendaklah mengadakan seberapa banyak mesyuarat yang
perlu bagi melaksanakan fungsinya dengan cekap dan mesyuarat itu hendaklah
diadakan di tempat dan pada masa yang diputuskan oleh Pengerusi, dengan
syarat bahawa Pengerusi tidak boleh membenarkan lebih daripada dua bulan
berlalu antara mesyuarat.

(2) Pengerusi hendaklah memanggil mesyuarat jika diminta berbuat demikian

secara bertulis oleh Menteri atau oleh sekurang-kurangnya empat anggota
Suruhanjaya.

**Kuorum**

**2.** Pengerusi dan empat anggota Suruhanjaya yang lain hendaklah membentuk

kuorum bagi mana-mana mesyuarat Suruhanjaya.

**Undi pemutus**

**3.** Jika mengenai apa-apa persoalan yang hendak ditentukan oleh Suruhanjaya
terdapat bilangan undi yang sama banyak, Pengerusi hendaklah mempunyai
undi pemutus sebagai tambahan kepada undi biasanya.


-----

_Suruhanjaya Perkhidmatan Air Negara_ 25

**Suruhanjaya boleh mengundang orang lain umtuk** **menghadiri mesyuarat**

**4.** (1) Suruhanjaya boleh mengundang mana-mana orang untuk menghadiri
mana-mana mesyuarat atau pertimbangtelitian Suruhanjaya bagi maksud
menasihatinya tentang apa-apa perkara yang sedang dibincangkan, tetapi manamana orang yang hadir itu tidak berhak untuk mengundi pada mesyuarat atau
pertimbangtelitian itu.

(2) Seseorang yang diundang di bawah subperenggan (1) hendaklah dibayar

apa-apa elaun sebagaimana yang ditentukan oleh Suruhanjaya.

**Ketetapan tanpa bermesyuarat**

**5. (1) Sesuatu ketetapan dianggap telah diluluskan dalam sesuatu mesyuarat**
Suruhanjaya jika—

_(a)_ semua anggota Suruhanjaya telah dimaklumkan tentang ketetapan

yang dicadangkan itu, atau usaha yang munasabah telah dibuat untuk
memaklumkan semua anggota Suruhanjaya tentang ketetapan yang
dicadangkan itu; dan

_(b)_ tanpa bermesyuarat, semua anggota Suruhanjaya menandakan persetujuan

tentang ketetapan itu mengikut cara yang ditentukan oleh Suruhanjaya
di bawah subperenggan (2).

(2) Subperenggan (1) terpakai hanya jika Suruhanjaya—

_(a)_ memutuskan bahawa subperenggan itu terpakai; dan

_(b)_ memutuskan cara yang dengannya anggota Suruhanjaya boleh

menandakan persetujuan tentang ketetapan itu.

**Minit**

**6. (1) Suruhanjaya hendaklah menyebabkan supaya minit kesemua mesyuaratnya**
disenggarakan dan disimpan dalam bentuk yang sepatutnya.

(2) Minit yang dibuat mengenai mesyuarat Suruhanjaya, jika ditandatangani

dengan sewajarnya, hendaklah diterima dalam mana-mana prosiding undangundang sebagai keterangan prima facie mengenai fakta yang dinyatakan dalam
minit itu tanpa bukti selanjutnya.

(3) Tiap-tiap mesyuarat Suruhanjaya yang berkenaan dengannya minit telah

dibuat mengikut subperenggan ( I ) dan (2) hendaklah disifatkan telah dipanggil
dan diadakan dengan sewajarnya dan semua anggota dalam mesyuarat itu layak
dengan sewajarnya untuk bertindak.

**Tatacara**

**7.** Suruhanjaya boleh mengawal selia tatacaranya sendiri.


-----

26 _Rang Undang-Undang_

**Kesahan perbuatan dan prosiding**

**8.** Tiada perbuatan yang dilakukan atau prosiding yang diambil di bawah Akta
ini boleh dipersoalkan atas alasan bahawa—

_(a)_ ada apa-apa kekosongan dalam keanggotaan, atau ada apa-apa kecacatan

dalam penubuhan, Suruhanjaya; atau

_(b)_ ada apa-apa peninggalan, kecacatan atau ketidakteraturan yang tidak

menyentuh merit kes itu.

**Anggota hendaklah menumpukan masa kepada urusan Suruhanjaya**

**9.** Anggota Suruhanjaya hendaklah menumpukan masa kepada urusan
Suruhanjaya sebagaimana yang perlu untuk menunaikan kewajipan mereka dengan
berkesan.

HURAIAN


Akta Suruhanjaya Perkhidmatan Air Negara 2006 ("Akta") yang dieadangkan
bertujuan untuk menubuhkan suatu pertubuhan perbadanan dengan nama
"Suruhanjaya Perkhidmatan Air Negara" yang mempunyai kuasa untuk menyelia
dan mengawal selia perkhidmatan bekalan air dan perkhidmatan pembetungan
dan untuk menguatkuasakan undang-undang perkhidmatan bekalan air dan
pembetungan dan perkara-perkara yang berkaitan.

BAHAGIAN I

2. Bahagian T memperkatakan perkara-perkara permulaan.

3. _Fasal I mengandungi tajuk ringkas Akta dan memberi Menteri kuasa untuk_

menetapkan tarikh bagi permulaan kuat kuasa Akta. Fasal ini juga menyatakan
dengan jelas bahawa Akta terpakai hanya bagi Semenanjung Malaysia dan
Wilayah-Wilayah Persekutuan Putrajaya dan Labuan.

4. _Fasal 2 mengandungi takrif beberapa perkataan yang digunakan dalam_

Akta.

BAHAGIAN II

5. Bahagian II mengandungi peruntukan yang berhubungan dengan penubuhan
Suruhanjaya.

6. _Fasal 3 mengadakan peruntukan bagi penubuhan Suruhanjaya._

7. _Fasal 4 membenarkan Suruhanjaya mempunyai meterai perbadanan._

8. _Fasal 5 mengandungi peruntukan tentang keanggotaan Suruhanjaya dan_

mengadakan peruntukan bagi tatacara yang perlu diikuti oleh Suruhanjaya
sebagaimana yang dinyatakan dalam Jadual.


-----

_Suruhanjaya Perkhidmatan Air Negara_ 27

9. _Fasal 6 memberi Menteri kuasa untuk melantik secara sementara mana-_

mana anggota Suruhanjaya, selain Ketua Pegawai Eksekutif, untuk menjalankan
fungsi Pengerusi jika jawatan Pengerusi kosong atau apabila Pengerusi tiada
atau tidak boleh melaksanakan fungsinya.

10. _Fasal 7 menghendaki seorang anggota Suruhanjaya membuat akuan berkanun_

tentang kepentingannya dalam apa-apa usaha yang melibatkan perkhidmatan
bekalan air dan perkhidmatan pembetungan.

11. _Fasal 8 menghendaki Pengerusi Suruhanjaya mendapatkan kelulusan Menteri_

terlebih dahulu sebelum memegang apa-apa jawatan lain.

12. _Fasal 9 memperkatakan tempoh jawatan anggota Suruhanjaya._

13. _Fasal 10 mengadakan peruntukan bagi pembayaran saraan dan elaun kepada_

anggota Suruhanjaya.

14. _Fasal 11 mengadakan peruntukan bagi pembatalan pelantikan anggota_

Suruhanjaya dan peletakan jawatan mereka.

15. _Fasal 12 menyatakan keadaan-keadaan yang menjadikan jawatan seseorang_

anggota Suruhanjaya kosong.

16. _Fasal 13 memberi Suruhanjaya kuasa untuk menubuhkan jawatankuasa_

untuk membantunya.

17. _Fasal 14 menghendaki seorang anggota Suruhanjaya atau mana-mana_

jawatankuasa yang ditubuhkan oleh Suruhanjaya untuk mcnzahirkan
kepentingannya dalam apa-apa perkara yang dibincangkan oleh Suruhanjaya
atau jawatankuasa itu. Kegagalan untuk menzahirkan adalah suatu kesalahan
dan tertakluk kepada penalti.

BAHAGIAN III

18. Bahagian III memperkatakan fungsi dan kuasa Suruhanjaya.

19. _Fasal 15 dan 16 menyatakan fungsi dan kuasa Suruhanjaya._

20. _Fasal 17 membenarkan Suruhanjaya untuk mewakilkan apa-apa fungsi_

dan kuasa kepada Pengerusi, anggota Suruhanjaya atau jawatankuasa Suruhanjaya.

21. _Fasal 18 memberi Menteri kuasa untuk mengeluarkan arahan kepada_

Suruhanjaya.

22. _Fasal 19 meletakkan kewajipan ke atas Suruhanjaya untuk memberikan_

penyata, laporan, akaun dan maklumat kepada Menteri atau mana-mana pihak
berkuasa awam.


-----

28 _Rang Undang-Undang_

BAHAGIAN IV

23. Bahagian IV memperkatakan pekerja Suruhanjaya.

24. _Fasal 20 menyatakan tugas Ketua Pegawai Eksekutif Suruhanjaya._

25. _Fasal 21 memberi Menteri kuasa untuk melantik secara sementara mana-_

mana pegawai Suruhanjaya untuk menjalankan tugas Ketua Pegawai Eksekutif
jika jawatan Ketua Pegawai Eksekutif kosong atau apabila Ketua Pegawai
Eksekutif tiada atau tidak boleh melaksanakan fungsinya.

26. **_Fasal 22 mengadakan peruntukan bagi pelantikan pekerja Suruhanjaya._**

27. _Fasal 23, 24 dan 25 memperkatakan syarat perkhidmatan pekerja_

Suruhanjaya, kuasa Suruhanjaya untuk memberikan pinjaman, biasiswa dan
wang pendahuluan kepada pekerjanya dan untuk membuat pembayaran tertentu,
seperti faedah saraan dan ganjaran kepada mereka. Fasal 26 membenarkan
Suruhanjaya untuk menerima pakai peraturan-peraturan, dsb., yang dikeluarkan
oleh Kerajaan Persekutuan berhubung dengan apa-apa perkara yang berkenaan
dengan pekerja Suruhanjaya.

BAHAGTAN V

29. Bahagian V mengandungi peruntukan kewangan.

30. _Fasal 27 mengadakan peruntukan bagi penubuhan "Kumpulan Wang_

Suruhanjaya Perkhidmatan Air Negara" ("Kumpulan Wang").

31. _Fasal 28 menyatakan perbelanjaan yang boleh dipertanggungkan pada_

Kumpulan Wang.

32. _Fasal 29 meletakkan kewajipan ke atas Suruhanjaya untuk memelihara_

Kumpulan Wang.

33. _Fasal 30 menghendaki Suruhanjaya untuk menyediakan anggaran_

perbelanjaannya.

34. _Fasal 31 membenarkan Suruhanjaya membuka dan menyenggarakan akaun_

bank.

35. _Fasal 32 membolehkan Suruhanjaya meminjam wang._

36. **_Fasal 33 membenarkan Suruhanjaya melaburkan wang Suruhanjaya._**

37. _Fasal 34 menghendaki Suruhanjaya mendapatkan kelulusan Menteri dengan_

persetujuan Menteri Kewangan sebelum Suruhanjaya membuat kontrak yang di
bawahnya Suruhanjaya dikehendaki membayar atau akan menerima suatu amaun
yang melebihi sepuluh juta ringgit.

38. _Fasal 35 membenarkan Suruhanjaya menentukan tatacara kewangannya_

sendiri.


-----

_Suruhanjaya Perkhidmatan Air Negara_ 29

39. _Fasal 36 menyatakan bahawa tahun kewangan bagi Suruhanjaya hendaklah_

bermula pada 1 Januari dan berakhir pada 31 Disember setiap tahun.

40. _Fasal 37 menghendaki Suruhanjaya menyimpan akaun yang sepatutnya_

bagi Kumpulan Wang dan laporan yang sepatutnya mengenai aktivitinya.
Suruhanjaya dikehendaki menghantar penyata akaun dan pernyataan aktivitinya
bagi tahun kewangan itu dihantar kepada Menteri yang kemudiannya akan
membentangkan penyata dan laporan itu di hadapan kedua-dua Majlis Parlimen.
Fasal ini juga menghendaki Akta Badan Berkanun (Akaun dan Laporan Tahunan)
1980 terpakai bagi Suruhanjaya.

BAHAGIAN VI

41. Bahagian VI mengandungi peruntukan am.

42. _Fasal 38 memperkatakan pendakwaan kesalahan di bawah Akta._

43. _Fasal 39 menyatakan bahawa Pengerusi, anggota Suruhanjaya, anggota_

jawatankuasa, pekerja dan ejen Suruhanjaya adalah disifatkan sebagai pekhidmat
a warn.

44. _Fasal 40 memberikan perlindungan yang diperuntukkan dalam Akta_

Perlindungan Pihak Berkuasa Awam 1948 kepada apa-apa tindakan, guaman,
presiding atau pendakwaan terhadap anggota Suruhanjaya dan jawatankuasa,
dan pekerja dan ejen Suruhanjaya.

45. _Fasal 41 melarang penzahiran maklumat yang berhubungan dengan hal_

ehwal Suruhanjaya kecuali dalam hal keadaan yang tertentu.

46. _Fasal 42 memperkatakan pewakilan dalam presiding sivil._

47. _Fasal 43 memberi Suruhanjaya kuasa untuk mengambil khidmat penasihat_

teknikal dan pakar runding yang lain.

48. _Fasal 44 mengadakan peruntukan mengenai perkara-perkara yang dilakukan_

pada menjangkakan Akta ini diperbuat.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[2])2469]


-----

