---
Year: 2006
Bill: D.R.30/2006 - Rang Undang-Undang Perbadanan Tabung Pendidikan Tinggi Nasional (Pindaan) 2006 (Lulus)
Title: D.R.30/2006 - Rang Undang-Undang Perbadanan Tabung Pendidikan Tinggi Nasional (Pindaan) 2006 (Lulus)
Download URL: https://www.parlimen.gov.my/files/billindex/pdf/2006/DR%20302006.pdf
URL: https://www.parlimen.gov.my/files/billindex/pdf/2006/DR%20302006.pdf
---
---
Reading:
D.R.30/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 30/2006**

RANG UNDANG-UNDANG

_b e r n a m a_

Suatu Akta untuk meminda Akta Perbadanan Tabung Pendidikan
Tinggi Nasional 1997.

**DIPERBUAT oleh Parlimen Malaysia seperti yang berikut:**

**Tajuk ringkas**

**1.** Akta ini bolehlah dinamakan Akta Perbadanan Tabung Pendidikan
Tinggi Nasional (Pindaan) 2006.

**Pindaan seksyen 2**

**2.** Akta Perbadanan Tabung Pendidikan Tinggi Nasional 1997

_[Akta 566], yang disebut "Akta ibu" dalam Akta ini, dipinda dalam_
takrif "Menteri", dengan menggantikan perkataan "Pendidikan"
dengan perkataan "Pengajian Tinggi".

**Pindaan seksyen 7**

**3.** Seksyen 7 Akta ibu dipinda—

_(a) dalam subseksyen (2) —_

(i) dalam perenggan (d), dengan menggantikan perkataan

"Pendidikan" dengan perkataan "Pengajian Tinggi";


-----

_Rang Undang-Undang_

(ii) dengan memasukkan selepas perenggan (d)

perenggan yang berikut:

_"(da) Ketua Setiausaha Kementerian Pelajaran atau_

wakilnya;";

(iii) dengan  menggantikan perenggan (f) dengan

perenggan yang berikut:

_"(f) Ketua Eksekutif; dan"; dan_

(iv) dalam perenggan (g), dengan menggantikan perkataan

"dua" dengan perkataan "lima"; dan

_(b) dalam subseksyen (3), dengan memotong perkataan "2(f)_

dan".

**Pindaan seksyen 11**

4. Seksyen 11 Akta ibu dipinda dengan menggantikan perkataan
"berkenaan dengan kanak-kanak di bawah pemeliharaan orang itu
atau di bawah jagaan sah orang itu" dengan perkataan "untuk
dirinya sendiri atau mana-mana orang lain".

**Seksyen baru 11A**

**5.** Akta ibu dipinda dengan memasukkan selepas seksyen 11 seksyen
yang berikut:

**"Jaminan kerajaan**

**11A.** Pembayaran balik semua wang yang didepositkan dalam
Perbadanan termasuk dividen adalah dijamin oleh Kerajaan
dan sekiranya Tabung Pendidikan Tinggi Nasional dan
Kumpulan Wang Rizab Perbadanan adalah tidak mencukupi
untuk membayar tuntutan yang sah di sisi undang-undang
daripada tiap-tiap pendeposit, maka kekurangan itu hendaklah
dipertanggungkan pada dan dibayar daripada Kumpulan Wang
Disatukan Persekutuan dan Menteri hendaklah membuat suatu
perakuan mengenai kekurangan itu kepada Dewan Rakyat
dengan seberapa awal yang mungkin.".


-----

_Perbadanan Tabung Pendidikan Tinggi Nasional_ 3

_(Pindaan)_

**Seksyen baru 22A**

**6. Akta ibu dipinda dengan memasukkan selepas seksyen 22 seksyen**
yang berikut:

**"Ketua Eksekutif boleh mengeluarkan perakuan kepada**

**Ketua Polis Negara atau Ketua Pengarah Imigresen untuk**
**melarang pelajar penerima daripada meninggalkan Malaysia**
**dalam hal keadaan tertentu**

22A. (1) Ketua Eksekutif boleh, jika dia berpendapat bahawa
mana-mana pelajar penerima adalah dijangka atau
berkemungkinan untuk meninggalkan Malaysia tanpa membayar
apa-apa wang yang kena dibayar kepada Perbadanan,
mengeluarkan kepada Ketua Polis Negara atau Ketua Pengarah
Imigresen suatu perakuan yang mengandungi amaun yang
kena dibayar kepada Perbadanan bersama dengan permintaan
supaya pelajar penerima itu dilarang daripada meninggalkan
Malaysia melainkan jika dan sehingga dia membayar semua
amaun yang kena dibayar kepada Perbadanan atau
mengemukakan jaminan yang memuaskan hati Ketua Eksekutif
bagi pembayarannya.

(2) Tertakluk kepada apa-apa perintah yang dikeluarkan

atau dibuat di bawah mana-mana undang-undang bertulis yang
berhubungan dengan buang negeri atau imigresen, Ketua Polis
Negara atau Ketua Pengarah Imigresen apabila menerima sesuatu
permintaan di bawah subseksyen (1) berkenaan dengan
mana-mana pelajar penerima hendaklah mengambil atau
menyebabkan diambil segala langkah sebagaimana yang perlu
untuk melaksanakannya dan langkah yang boleh termasuk
penggunaan kekerasan yang munasabah dan penyitaan,
pembatalan atau penahanan mana-mana perakuan pengenalan
dan apa-apa pasport, permit keluar atau dokumen perjalanan
lain yang berhubungan dengan pelajar penerima itu.

(3) Jika seseorang pelajar penerima yang berkenaan

dengannya suatu perakuan telah dikeluarkan di bawah
subseksyen (1) mengemukakan suatu pernyataan bertulis yang
ditandatangani pada atau selepas tarikh pengeluaran perakuan
itu oleh Ketua Eksekutif atau seorang pegawai diberi kuasa
yang bermaksud bahawa wang yang kena dibayar kepada
Perbadanan yang dinyatakan dalam perakuan itu telah dibayar


-----

4 _Rang Undang-Undang_

atau bahawa jaminan telah dikemukakan bagi pembayarannya,
maka pernyataan atau pembayaran itu, tnengikut mana-mana
yang berkenaan, hendaklah menjadi kuasa yang mencukupi
bagi membenarkan pelajar penerima itu meninggalkan Malaysia.

(4) Tiada prosiding undang-undang boleh dimulakan atau

dikekalkan terhadap Perbadanan, pegawai dan pekhidmatnya,
Kerajaan Malaysia, pegawai polls atau mana-mana pegawai
awam berkenaan dengan apa-apa jua yang dilakukan secara sah
di bawah seksyen ini.'

**Seksyen baru 23A**

**7. Akta ibu dipinda dengan memasukkan selepas seksyen 23 seksyen**
yang berikut:

**"Had masa bagi tindakan yang berasaskan kontrak bagi**

**pinjaman pendidikan**

23A. Walau apa pun peruntukan mana-mana undang-undang
bertulis, apa-apa tindakan yang berasaskan kontrak bagi
pinjaman pendidikan tidak boleh dibawa selepas tamatnya
tempoh dua belas tahun dari tarikh kausa tindakan itu terakru.".

**Pindaan seksyen 29**

**8. Seksyen 29 Akta ibu dipinda—**

_(a)_ dalam nota bahu, dengan memasukkan selepas perkataan

"membantu" perkataan "Perbadanan dan"; dan

_(b)_ dalam subseksyen (1) —

(i) dengan memasukkan selepas perkataan "oleh"

perkataan "Perbadanan atau";

(ii) dalam perenggan _(a), dengan memasukkan selepas_

perkataan "oleh" perkataan "Perbadanan atau"; dan

(iii) dalam perenggan _(b),_ dengan memasukkan selepas

perkataan "dipotong itu kepada" perkataan
"Perbadanan atau".


-----

_Perbadanan Tabung Pendidikan Tinggi Nasional_

5

_(Pindaan)_

_■_

**Pindaan seksyen 32**

9. Seksyen 32 Akta ibu dipinda dengan menggantikan subseksyen
(2) dengan subseksyen yang berikut:

■ - 

# " (2) Semasa ketiadaan Pengerusi atas apa-apa sebab,
 Menteri boleh melantik seorang anggota Lembaga, selain Ketua Eksekutif, untuk menjalankan kewajipan-kewajipan Pengerusi.".

**Pemotongan seksyen 36, 37, 38, 39, 40, 41, 42, 43 dan 44**

**10.** Akta ibu dipinda dengan memotong seksyen 36, 37, 38, 39,
40, 41, 42, 43 dan 44.

**Pindaan seksyen 49**

11. Subseksyen 49(2) Akta ibu dipinda dengan memasukkan selepas
perenggan (h) perenggan yang berikut:

_"(ha)_ tanggungjawab, syarat dan tatacara bagi pemberian

pinjaman pendidikan kepada mana-mana pelajar
penerima;".

**Seksyen** **baru 49A**

**12.** Akta ibu dipinda dengan memasukkan selepas seksyen 49
seksyen yang berikut:

**"Penalti bagi perundangan subsidiari**

**49A.** Peraturan-peraturan yang dibuat di bawah seksyen 49
boleh memperuntukkan bagi apa-apa perbuatan atau peninggalan
yang melanggar peraturan-peraturan itu sebagai suatu kesalahan
dan boleh memperuntukkan penalti denda tidak melebihi lima
ribu ringgit atau tempoh pemenjaraan tidak melebihi satu
bulan atau kedua-duanya.".


-----

6 _Rang Undang-Undang_

**Seksyen baru 58 dan 59**

**13. Akta ibu dipinda dengan memasukkan selepas seksyen 57**
seksyen yang berikut:

**"Penjalanan prosiding sivil**

**58.** Walau apa pun peruntukan mana-mana undang-undang
bertulis, dalam mana-mana prosiding sivil oleh atau terhadap
Perbadanan—

_(a)_ mana-mana orang yang memegang jawatan sebagai

Peguam Persekutuan dan diberi kuasa oleh Peguam
Negara bagi maksud itu; atau

_(b)_ mana-mana pegawai Perbadanan yang diberi kuasa

bagi maksud itu oleh Pengerusi,

boleh, bagi pihak Perbadanan, memulakan, menghadiri dan
menjalankan prosiding itu dan boleh membuat dan melakukan
kesemua kehadiran, tindakan dan permohonan berkenaan dengan
prosiding itu.

**Kuasa untuk mengkompaun**

**59.** (1) Ketua Eksekutif boleh, dengan keizinan secara bertulis
Pendakwa Raya mengkompaunkan apa-apa kesalahan yang
dilakukan oleh mana-mana orang di bawah Akta ini atau
mana-mana peraturan yang dibuat di bawah Akta ini dengan
membuat suatu tawaran bertulis kepada orang yang melakukan
kesalahan itu untuk mengkompaunkan kesalahan itu apabila
dibayar kepada Ketua Eksekutif suatu amaun wang yang tidak
melebihi lima puluh peratus daripada amaun denda maksimum
bagi kesalahan itu dalam masa yang dinyatakan dalam tawaran
itu.

(2) Sesuatu tawaran di bawah subseksyen (1) boleh dibuat

pada bila-bila masa selepas kesalahan itu dilakukan, tetapi
sebelum apa-apa pendakwaan baginya dimulakan dan jika
amaun yang dinyatakan dalam tawaran itu tidak dibayar dalam
masa yang dinyatakan dalam tawaran itu atau dalam apa-apa
tempoh lanjutan yang boleh dibenarkan oleh Ketua Eksekutif,
pendakwaan bagi kesalahan itu boleh dimulakan pada bilabila masa selepas itu terhadap orang yang kepadanya tawaran
itu dibuat.


-----

# Perbadanan Tabung Pendidikan Tinggi Nasional 7
 (Pindaan)
 (3) Jika sesuatu kesalahan telah dikompaunkan di bawah
 subseksyen (1), tiada pendakwaan boleh dimulakan berkenaan dengan kesalahan itu terhadap orang yang kepadanya tawaran untuk mengkompaun itu dibuat dan apa-apa benda yang disita berkaitan dengan kesalahan itu boleh dilepaskan atau dilucuthakkan oleh Ketua Eksekutif, tertakluk kepada apa-apa terma dan syarat sebagaimana yang difikirkannya patut.

 (4) Semua jumlah wang yang diterima oleh Ketua Eksekutif
 di bawah seksyen ini hendaklah dibayar ke dalam dan menjadi sebahagian daripada Kumpulan Wang Disatukan Persekutuan.".

HURAIAN

Rang Undang-Undang ini bertujuan untuk meminda Akta Perbadanan Tabung
Pendidikan Tinggi Nasional 1997 ("Akta 566").

2. _Fasal 1 Rang Undang-Undang ini mengandungi tajuk ringkas Akta yang_
dicadangkan.

3. _Fasal 2 bertujuan untuk meminda takrif "Menteri" dalam seksyen 2 Akta_
566 untuk merujuk kepada Menteri yang bertanggungjawab bagi pengajian
tinggi berikutan dengan penstrukturan semula Kementerian Pendidikan.

4. _Fasal 3 bertujuan untuk meminda seksyen 7 Akta 566 untuk membuat_
perubahan kepada keanggotaan Lembaga Pengurusan Perbadanan bagi
memperuntukkan pelantikan Ketua Setiausaha Kementerian Pengajian Tinggi,
Ketua Setiausaha Kementerian Pelajaran dan Ketua Eksekutif sebagai anggota
Lembaga Pengurusan Perbadanan. Pindaan juga dibuat untuk membolehkan
Menteri melantik lima orang lagi anggota Lembaga Pengurusan Perbadanan dan
bukannya dua walaupun sama ada dia merupakan wakil institut pengajian tinggi
atau tidak.

5. _Fasal 4 bertujuan untuk meminda seksyen 11 Akta 566 untuk membolehkan_

Perbadanan menerima deposit daripada warganegara Malaysia bagi maksud
menabung untuk pendidikan tinggi bagi dirinya sendiri atau mana-mana orang
lain.

6. _Fasal 5 bertujuan untuk memasukkan seksyen baru 1 1A ke dalam Akta 566_
untuk memperuntukkan bagi jaminan kerajaan pada semua wang yang didepositkan
dalam Perbadanan.


-----

8 _RangUndang-Undang_

7. _Fasal 6 bertujuan untuk memasukkan seksyen baru 22A ke dalam Akta 566_

untuk memberi kuasa kepada Ketua Eksekutif untuk mengeiuarkan perakuan
kepada Ketua Polis Negara atau Ketua Pengarah Imigresen untuk melarang
mana-mana pelajar penerima daripada meninggalkan Malaysia dalam hal keadaan
tertentu khususnya apabila sesuatu pinjaman pendidikan tidak dibayar balik
atau tertunggak.

8. _Fasal 7 bertujuan untuk memasukkan seksyen baru 23A ke dalam Akta 566_

untuk melanjutkan tempoh had masa daripada enam tahun di bawah Akta Had
Masa 1953 kepada dua belas tahun untuk mendapatkan sesuatu pinjaman pendidikan
di bawah Akta ini.

9. _Fasal 8 bertujuan untuk meminda seksyen 29 Akta 566 untuk membolehkan_
majikan membantu Perbadanan di samping Lembaga Hasil Dalam Negeri dengan
memotong daripada gaji pelajar penerima pada tiap-tiap bulan bagi menjelaskan
pinjaman pendidikannya.

10. _Fasal 9 bertujuan untuk meminda seksyen 32 Akta 566 untuk membenarkan_

Menteri melantik mana-mana anggota Lembaga Pengurusan Perbadanan kecuali
Ketua  Eksekutif untuk  menjalankan  kewajipan  Pengerusi  termasuk
mempengerusikan semua mesyuarat Lembaga Pengurusan Perbadanan semasa
ketiadaan Pengerusi atas apa-apa sebab.

11. _Fasal 10 bertujuan untuk meminda Akta 566 dengan memotong seksyen_

36, 37, 38, 39, 40, 41, 42, 43 dan 44 Akta itu memandangkan bahawa Akta
Badan-Badan Berkanun (Tatatertib dan Surcaj) 2000 terpakai bagi Perbadanan
berkenaan dengan perkara yang berhubungan dengan tatatertib, penamatan
perkhidmatan demi kepentingan awam dan surcaj bagi pegawai dan pekhidmat
Perbadanan.

12. _Fasal II bertujuan untuk meminda seksyen 49 Akta 566 untuk memberi_

kuasa kepada Perbadanan untuk membuat peraturan-peraturan berhubung dengan
tanggungjawab, syarat dan tatacara bagi pemberian pinjaman pendidikan kepada
pelajar penerima.

13. _Fasal 12 bertujuan untuk memasukkan seksyen baru 49A ke dalam Akta_

566 untuk memperuntukkan penalti berkenaan dengan kesalahan di bawah
perundangan subsidiari.

14. _Fasal 13 bertujuan untuk memasukkan seksyen baru 58 dan 59 ke dalam_

Akta 566. Seksyen baru 58 bertujuan untuk membenarkan Peguam Persekutuan
atau mana-mana pegawai Perbadanan bertindak bagi pihak Perbadanan dalam
mana-mana prosiding sivil. Seksyen baru 59 bertujuan untuk membolehkan
Ketua Eksekutif dengan keizinan secara bertulis Pendakwa Raya mengkompaunkan
apa-apa kesalahan di bawah Akta atau mana-mana peraturan yang dibuat di
bawah Akta.


-----

_Perbadanan Tabung Pendidikan Tinggi Nasional_

_(Pindaan)_

_1MPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2424]


-----

