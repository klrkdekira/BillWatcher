---
Year: 2006
Bill: D.R.41/2006 - Rang Undang-Undang Eksais (Pindaan) 2006 (Lulus)
Title: D.R.41/2006 - Rang Undang-Undang Eksais (Pindaan) 2006 (Lulus)
Download URL: https://www.parlimen.gov.my/files/billindex/pdf/2006/DR412006.pdf
URL: https://www.parlimen.gov.my/files/billindex/pdf/2006/DR412006.pdf
---
---
Reading:
D.R.41/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 41/2006**

RANG UNDANG-UNDANG

_b e r n a m a_

Suatu Akta untuk meminda Akta Eksais 1976.

**[** **]**

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Eksais (Pindaan) 2006.**

(2) Akta ini mula berkuat kuasa pada tarikh yang ditetapkan oleh

Menteri melalui pemberitahuan dalam _Warta,_ dan Menteri boleh
menetapkan tarikh yang berlainan bagi permulaan kuat kuasa
peruntukan yang berlainan dalam Akta ini.

**Pindaan seksyen 2**

**2.  Akta Eksais 1976 [Akta 176], yang disebut "Akta ibu" dalam**
Akta ini, dipinda dalam seksyen 2 —


_(a) dengan memasukkan selepas takrif "eksport" takrif yang_

berikut:

' "ketetapan kastam" ertinya ketetapan kastam yang

dibuat oleh Ketua Pengarah di bawah seksyen 5B;'; dan


-----

_Rang Undang-Undang_

_(b) dengan memasukkan selepas takrif "todi" takrif yang_

berikut:


' "Tribunal Rayuan Kastam" ertinya Tribunal Rayuan

Kastam yang ditubuhkan di bawah seksyen 141B Akta
Kastam 1967 [Akta 235]:.

**Bahagian IIA baru**

**3. Akta ibu dipinda dengan memasukkan selepas seksyen 5 Bahagian**
yang berikut:

"BAHAGIAN IIA

KETETAPAN KASTAM

**Permohonan untuk ketetapan kastam**

**5A.** (1) Mana-mana orang boleh memohon, di dalam borang yang
ditetapkan berserta dengan fi yang ditetapkan, kepada Ketua
Pengarah bagi suatu ketetapan kastam berkenaan dengan manamana satu atau lebih perkara yang berikut:

_(a)_ penjenisan barang-barang;

_(b)_ prinsip-prinsip yang diguna pakai bagi maksud

menentukan nilai sesuatu barang; atau


_(c)_ apa-apa perkara lain yang ditetapkan oleh Ketua

Pengarah.

(2) Permohonan di bawah subseksyen (1) boleh dibuat—

_(a) berkenaan dengan barang-barang import—_

(i) pada bila-bila masa sebelum barang-barang itu, yang

menjadi hal perkara permohonan, diimport atau
dimaksudkan untuk diimport ke Malaysia; atau

(ii) pada bila-bila masa kemudian, jika Ketua Pengarah

atas budi bicaranya membenarkan; atau


-----

_Eksais (Pindaan)_ 3

_(b) berkenaan dengan barang-barang yang dikilangkan —_

(i) pada bila-bila masa sebelum barang-barang itu, yang

menjadi hal perkara permohonan, dikilangkan; atau

(ii) pada bila-bila masa kemudian, jika Ketua Pengarah

atas budi bicaranya membenarkan.

(3) Pemohon boleh menarik balik permohonannya pada bila-bila

masa sebelum sesuatu ketetapan kastam dibuat dan apa-apa
bayaran yang dibuat yang berhubungan dengan permohonan bagi
ketetapan kastam itu hendaklah dilucut hak oleh Ketua Pengarah.

**Pembuatan ketetapan kastam**

**5B.** (1) Tertakluk kepada subseksyen (3), Ketua Pengarah
hendaklah membuat ketetapan kastam berkenaan dengan manamana perkara yang dinyatakan dalam permohonan yang dibuat di
bawah seksyen 5A dan ketetapan yang sedemikian hendaklah
mengikat pemohon itu.

(2) Apa-apa ketetapan kastam boleh tertakluk kepada syarat

yang Ketua Pengarah sifatkannya patut dikenakan.

(3) Ketua Pengarah boleh menolak untuk membuat ketetapan

kastam jika, pada pendapatnya—

_(a)_ maklumat yang diberi oleh pemohon tidak mencukupi

untuk berbuat demikian;

_(b)_ permohonan itu adalah bagi suatu keadaan andaian; atau

_(c)_ suatu rayuan di bawah Akta ini yang melibatkan hal

perkara yang dirujuk dalam permohonan itu masih belum
selesai.

**Pindaan, pengubahsuaian atau pembatalan ketetapan kastam**

**5c. (1) Sesuatu ketetapan kastam boleh dipinda, diubah suai atau**
dibatalkan oleh Ketua Pengarah jika—

_(a) ia mengandungi suatu kesilapan yang perlu dibetulkan;_


-----

_Rang Undang-Undang_


_(b)_ ketetapan kastam itu diasaskan kepada kesilapan fakta

atau perundangan;

_(c)_ terdapat perubahan dalam perundangan yang

berhubungan dengan eksais; atau

_(d)_ terdapat perubahan dalam fakta utama atau keadaan yang

menjadi asas ketetapan itu.

(2) Ketua Pengarah hendaklah, sebaik sahaja selepas membuat

pindaan, pengubahsuaian atau pembatalan itu, memberi notis
secara bertulis kepada pemohon mengenai pindaan, pengubahsuaian
atau pembatalan itu dan, tertakluk kepada subseksyen (3), ketetapan
yang dipinda, diubah suai atau dibatalkan itu hendaklah mula
berkuat kuasa dari tarikh yang dinyatakan dalam notis.

(3) Walau apa pun subseksyen (2), jika sesuatu ketetapan

kastam mempunyai kesan menyebabkan atau menaikkan apa-apa
liabiliti duti yang berkenaan dengan mana-mana barang, dan —

_(a)_ barang-barang itu diimport dalam tempoh tiga bulan dari

tarikh notis pindaan, pengubahsuaian atau pembatalan
diberi menurut suatu kontrak mengikat yang dibuat
sebelum tarikh itu;

_(b)_ barang-barang itu telah meninggalkan tempat

pengilangan atau gudang di negara yang barang-barang
itu dieksport untuk dihantar terus ke Malaysia pada
tarikh notis pindaan, pengubahsuaian atau pembatalan
ketetapan itu diberi; atau

_(c)_ barang-barang itu diimport pada atau sebelum tarikh

notis pindaan, pengubahsuaian atau pembatalan diberi
tetapi belum dilepaskan untuk penggunaan tempatan,

maka ketetapan kastam yang telah dibuat sebelum pindaan,
pengubahsuaian atau pembatalan di bawah seksyen ini hendaklah
terpakai bagi barang-barang sedemikian.

(4) Walau apa pun subseksyen (2), dan tertakluk kepada

seksyen 13, jika pindaan, pengubahsuaian atau pembatalan sesuatu
ketetapan kastam mempunyai kesan menurunkan apa-apa liabliti
duti berkenaan dengan apa-apa barang, apa-apa cukai lebih tinggi
yang telah dibayar hendaklah dikira seolah-olah ia telah dibayar
dengan khilaf.


-----

_Eksais (Pindaan)_ _5_

**Ketua Pengarah mengisytiharkan ketetapan sebagai batal, dsb.**

**5D.** Ketua Pengarah hendaklah melalui notis mengisytiharkan
sesuatu ketetapan kastam yang dibuat di bawah seksyen 5B sebagai
batal, tak sah dan tiada kesan jika ketetapan itu telah diperoleh oleh
pemohon secara fraud, salah nyataan atau pemalsuan fakta.

**Penerimaan dua ketetapan kastam**

**5E.** Jika seseorang pemohon menerima dua atau lebih ketetapan
kastam yang berbeza mengenai hal perkara yang sama, ketetapan
yang sedemikian hendaklah disifatkan sebagai batal dan tak sah
serta pemohon sedemikian hendaklah dengan serta merta
memberitahu Ketua Pengarah yang hendaklah, dalam tempoh tiga
puluh hari dari tarikh pemberitahuan itu, mengeluarkan suatu
ketetapan kastam yang bam.".

**Pindaan seksyen 18A**

**4. Seksyen 18A Akta ibu dipinda dengan memasukkan selepas**
perkataan "seksyen" perkataan "5B".

**Pindaan seksyen 47**

**5. Akta ibu dipinda dengan menggantikan seksyen 47 dengan**
seksyen yang berikut:

**"Rayuan kepada Tribunal Rayuan Kastam**

**47. (1) Mana-mana orang yang terkilan dengan keputusan Ketua**
Pengarah boleh, kecuali dalam apa-apa perkara yang

berhubungan dengan kompaun atau subseksyen 67(3), dalam
tempoh tiga puluh hari dari diberitahu mengenai keputusan yang
sedemikian secara bertulis, merayu kepada Tribunal Rayuan
Kastam yang keputusannya adalah muktamad.


(2) Semua peruntukan yang berhubungan dengan Tribunal

Rayuan Kastam hendaklah terpakai bagi Akta ini.".


-----

6 _Rang Undang-Undang_

**Pemotongan seksyen 47A**

**6.** Akta ibu dipinda dengan memotong seksyen 47A.

**Pindaan seksyen 74**

**7.** Seksyen 74 Akta ibu dipinda—

_(a)_ dengan menggantikan subperenggan (l)(i) dengan

subperenggan yang berikut:

"(i) dalam hal barang-barang yang dikilangkan secara

tempatan —

(A) bagi kesalahan pertama, denda tidak kurang

daripada sepuluh kali amaun duti eksais dan
tidak melebihi dua puluh kali amaun duti
eksais, atau pemenjaraan selama tempoh tiga
tahun atau kedua-duanya; dan

(B) bagi kesalahan kedua atau yang berikutnya,

denda tidak kurang daripada dua puluh kali

amaun duti eksais dan tidak melebihi
empat puluh kali amaun duti eksais, atau

pemenjaraan selama tempoh tidak melebihi
lima tahun, atau kedua-duanya:

Dengan syarat bahawa apabila tiada duti terlibat atau

amaun duti tidak dapat ditentukan, penalti itu boleh
merupakan denda tidak melebihi lima ratus ribu ringgit atau
pemenjaraan selama tempoh tidak melebihi lima tahun atau
kedua-duanya;";


_(b)_ menggantikan subperenggan (l)(ii) dengan subperenggan

yang berikut:

"(ii) dalam hal barang-barang diimport—

(A) bagi kesalahan pertama, didenda tidak kurang

daripada sepuluh kali amaun duti eksais dan
tidak melebih dua puluh kali amaun duti
eksais itu, atau pemenjaraan selama tempoh
tidak melebihi tiga tahun atau kedua-duanya;
dan


-----

_Eksais (Pindaan)_


(B) bagi kesalahan kedua atau yang berikutnya,

denda tidak kurang daripada sepuluh kali
amaun duti eksais itu dan tidak melebihi
empat puluh kali amaun duti eksais, atau
pemenjaraan selama tempoh tidak melebihi
lima tahun, atau kedua-duanya:

Dengan syarat bahawa jika amaun duti eksais itu tidak

dapat ditentukan, penalti itu boleh merupakan denda tidak
melebihi lima ratus ribu ringgit atau pemenjaraan bagi
suatu tempoh tidak melebihi lima tahun atau keduaduanya.".

**Pindaan seksyen 85**

8. Subseksyen 85(2) Akta ibu dipinda dengan memasukkan selepas
perenggan (b) perenggan yang berikut:

_"(ba) mengawal selia pengendalian semua perkara yang_

berhubungan dengan ketetapan kastam;

_(bb)_ menetapkan dan mengenakan fi yang berhubungan dengan

ketetapan kastam dan memperuntukkan cara pungutan dan
bayaran fi yang sedemikian;

_(de) menetapkan borang yang digunakan bagi maksud ketetapan_

kastam;".

**Kecualian dan peralihan**

**9.** (1) Walau apa pun peruntukan seksyen 3 Akta ini, mana-mana
ketetapan kastam yang dibuat oleh Ketua Pengarah sebelum
berkuatkuasanya seksyen itu, adaiah disifatkan telah dibuat di bawah
seksyen itu dan sah bagi tempoh tiga tahun dari tarikh kuat kuasanya
seksyen itu.

(2) Mana-mana rayuan di bawah seksyen 47 Akta ibu kepada

Menteri yang dibuat sebelum tarikh ditetapkan dan masih belum
selesai pada tarikh yang sedemikian hendaklah, selepas tarikh yang
ditetapkan, diteruskan seolah-olah Akta ibu tidak dipinda oleh Akta
ini.


-----

8 _Rang Undang-Undang_

(3) Mana-mana rayuan di bawah seksyen 47A Akta ibu kepada

mahkamah yang dibuat sebelum tarikh ditetapkan dan masih belum
selesai pada tarikh yang sedemikian hendaklah, selepas tarikh
ditetapkan, diteruskan seolah-olah Akta ibu tidak dipinda oleh Akta
ini.

(4) Bagi maksud subseksyen (2) dan (3), "tarikh ditetapkan"

ertinya tarikh yang ditetapkan oleh Menteri di bawah subseksyen
1(2).

HURAIAN

Rang Undang-Undang ini bertujuan untuk meminda Akta Eksais 1976 ("Akta
176").

2. _Fasal 1_ mengandungi tajuk ringkas dan kuasa Menteri untuk menetapkan

tarikh permulaan kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 176 bagi memasukkan takrif_

"ketetapan kastam" dan "Tribunal Rayuan Kastam" ke dalam seksyen itu.

4. _Fasal 3_ bertujuan untuk memasukkan Bahagian baru IIA ke dalam Akta 176
bagi memperuntukkan tentang permohonan bagi ketetapan kastam, pembuatan
ketetapan itu dan pemakaiannya. Fasal ini membenarkan Ketua Pengarah meminda,
mengubah suai atau membatalkan sesuatu ketetapan kastam. Ketua Pengarah juga
diberi kuasa untuk mengisytiharkan sesuatu ketetapan kastam itu sebagai batal, tak
sah dan tiada kesan jika ketetapan itu diperoleh secara fraud, salah nyataan atau
pemalsuan fakta. Seseorang pemohon tidak dibenarkan untuk memegang dua atau
lebih ketetapan kastam bagi hal perkara yang sama.

5. _Fasal 5_ bertujuan untuk meminda seksyen 47 Akta 176 bagi membolehkan

mana-mana orang yang terkilan dengan keputusan Ketua Pengarah, selain
keputusan yang berhubungan dengan kompaun, merayu kepada Tribunal.

6. _Fasal 7 bertujuan untuk meminda seksyen 74 Akta 176 bagi menyatakan denda_

minimum yang boleh dikenakan bagi kesalahan yang dilakukan di bawah seksyen
itu.

7. _Fasal 8_ bertujuan untuk meminda seksyen 85 Akta 176 bagi memberi kuasa
kepada Menteri untuk membuat peraturan-peraturan berhubungan dengan ketetapan
kastam.

8. Pindaan lain yang tidak diperkatakan secara khusus dalam Huraian ini

merupakan pindaan yang kecil dan berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2560]


-----

