---
Year: 2006
Bill: D.R.43/2006 - Rang Undang-Undang Cukai Perkhidmatan (Pindaan) 2006 (Lulus)
Title: D.R.43/2006 - Rang Undang-Undang Cukai Perkhidmatan (Pindaan) 2006 (Lulus)
Download URL: https://www.parlimen.gov.my/files/billindex/pdf/2006/DR432006.pdf
URL: https://www.parlimen.gov.my/files/billindex/pdf/2006/DR432006.pdf
---
---
Reading:
D.R.43/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 43/2006**

RANG UNDANG-UNDANG

**_b e r n a m a_**

Suatu Akta untuk meminda Akta Cukai Perkhidmatan 1975.

**[** **]**

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Cukai Perkhidmatan**
(Pindaan) 2006.

(2) Akta ini mula berkuat kuasa pada tarikh yang ditetapkan oleh

Menteri melalui pemberitahuan dalam _Warta,_ dan Menteri boleh
menetapkan tarikh yang berlainan bagi permulaan kuat kuasa
peruntukan yang berlainan dalam Akta ini.

**Pindaan seksyen 2**

**2.  Akta Cukai Perkhidmatan 1975 [Akta 151], yang disebut "Akta**
ibu" dalam Akta ini, dipinda dalam seksyen 2 —

_(a) dengan memasukkan selepas takrif "Kawasan Pembangunan_

Bersama" takrif yang berikut:


' "ketetapan kastam" ertinya ketetapan kastam yang

dibuat oleh Ketua Pengarah di bawah seksyen 6B;'; dan


-----

_Rang Undang-Undang_


_(b) dengan memasukkan selepas takrif "Tioman" takrif yang_

berikut:

' "Tribunal Rayuan Kastam" ertinya Tribunal Rayuan

Kastam yang ditubuhkan di bawah seksyen 141B Akta
Kastam 1967 [Akta 235]:.

**Bahagian IIA baru**

**3. Akta ibu dipinda dengan memasukkan selepas seksyen 6 Bahagian**
yang berikut:

"BAHAGIAN IIA

KETETAPAN KASTAM

**Permohonan untuk ketetapan kastam**

**6A.** (1) Mana-mana orang boleh memohon, di dalam borang yang
ditetapkan beserta dengan fi yang ditetapkan, kepada Ketua
Pengarah bagi suatu ketetapan kastam berkenaan dengan manamana satu atau lebih perkara yang berikut:

_(a)_ penentuan perkhidmatan bercukai;

_(b)_ prinsip-prinsip yang diguna pakai bagi maksud penentuan

nilai sesuatu perkhidmatan; atau

_(c)_ apa-apa perkara lain yang ditetapkan oleh Ketua

Pengarah.


(2) Permohonan di bawah subseksyen (1) boleh dibuat pada

bila-bila masa sebelum sesuatu perkhidmatan disediakan atau pada
bila-bila masa kemudian, jika Ketua Pengarah atas budi bicaranya
membenarkan.

(3) Pemohon boleh menarik balik permohonannya pada bila
bila masa sebelum sesuatu ketetapan kastam dibuat dan apa-apa
bayaran yang dibuat yang berhubungan dengan permohonan bagi
ketetapan kastam itu hendaklah dilucut hak oleh Ketua Pengarah.


-----

_Cukai Perkhidmatan (Pindaan)_ **3**

**Pembuatan ketetapan kastam**

**6B.** (1) Tertakluk kepada subseksyen (3), Ketua Pengarah
hendaklah membuat ketetapan kastam berkenaan dengan manamana perkara yang dinyatakan dalam permohonan yang dibuat di
bawah seksyen 6A dan ketetapan yang sedemikian hendaklah
mengikat pemohon itu.

(2) Apa-apa ketetapan kastam boleh tertakluk kepada syarat

yang Ketua Pengarah sifatkannya patut dikenakan.

(3) Ketua Pengarah boleh menolak untuk membuat ketetapan

kastam jika, pada pendapatnya—

_(a)_ maklumat yang diberi oleh pemohon tidak mencukupi

untuk berbuat demikian;

_(b)_ permohonan itu adalah bagi suatu keadaan andaian; atau

_(c)_ suatu rayuan di bawah Akta ini yang melibatkan hal

perkara yang dirujuk dalam permohonan itu masih belum
selesai.

**Pindaan, pengubahsuaian atau pembatalan ketetapan kastam**

**6c.** (1) Sesuatu ketetapan kastam boleh dipinda, diubah suai atau
dibatalkan oleh Ketua Pengarah jika—

_(a)_ ia mengandungi suatu kesilapan yang perlu dibetulkan;

_(b)_ ketetapan kastam itu diasaskan kepada kesilapan fakta

atau perundangan;

_(c)_ terdapat perubahan dalam perundangan yang

berhubungan dengan cukai perkhidmatan; atau

_(d)_ terdapat perubahan dalam fakta utama atau keadaan yang

menjadi asas ketetapan itu.

(2) Ketua Pengarah hendaklah, sebaik sahaja selepas membuat

pindaan, pengubahsuaian atau pembatalan itu, memberi notis
secara bertulis kepada pemohon mengenai pindaan, pengubahsuaian
atau pembatalan itu dan, tertakluk kepada subseksyen (3), ketetapan
yang dipinda, diubah suai atau dibatalkan itu hendaklah mula
berkuat kuasa dari tarikh yang dinyatakan dalam notis.

(3) Walau apa pun subseksyen (2), jika sesuatu ketetapan

kastam mempunyai kesan menyebabkan atau menaikkan


-----

_Rang Undang-Undang_


apa-apa liabiiiti cukai yang berkenaan dengan mana-mana
perkhidmatan yang disediakan dalam tempoh tiga bulan dari tarikh
notis pindaan, pengubahsuaian atau pembatalan diberi menurut
suatu kontrak mengikat yang dibuat sebelum tarikh itu, maka
ketetapan kastam yang telah dibuat sebelum pindaan,

pengubahsuaian atau pembatalan di bawah seksyen ini hendaklah
terpakai bagi perkhidmatan sedemikian.

(4) Walau apa pun subseksyen (2), dan tertakluk kepada seksyen

21, jika pindaan, pengubahsuaian atau pembatalan sesuatu
ketetapan kastam mempunyai kesan menurunkan apa-apa liabiiiti
cukai berkenaan dengan apa-apa perkhidmatan, apa-apa cukai yang
lebih tinggi yang telah dibayar hendaklah dikira seolah-olah ia
telah dibayar dengan khilaf.

**Ketua Pengarah mengisytiharkan ketetapan sebagai batal, dsb.**

**6D.** Ketua Pengarah hendaklah melalui notis mengisytiharkan
sesuatu ketetapan kastam yang dibuat di bawah seksyen 6B sebagai
batal, tak sah dan tiada kesan jika ketetapan itu telah diperoleh oleh
pemohon secara fraud, salah nyataan atau pemalsuan fakta.

**Penerimaan dua ketetapan kastam**

**6E.** Jika seseorang pemohon menerima dua atau lebih ketetapan
kastam yang berbeza mengenai hal perkara yang sama, ketetapan
yang sedemikian hendaklah disifatkan sebagai batal dan tak sah
serta pemohon sedemikian hendaklah dengan serta-merta

memberitahu Ketua Pengarah yang hendaklah, dalam tempoh tiga
puluh hari dari tarikh pemberitahuan itu, mengeluarkan suatu
ketetapan kastam yang baru.".

**Seksyen baru 7B**

**4. Akta ibu dipinda dengan memasukkan selepas seksyen 7A seksyen**
yang berikut:

**"Perakuan di bawah seksyen 6B boleh diterima**

**7B.** Walau apa pun apa-apa jua yang terkandung dalam manamana undang-undang bertulis yang lain atau rukun keterangan
yang berlawanan, jika dalam mana-mana prosiding


-----

_Cukai Perkhidmatan (Pindaan)_ _5_

suatu dokumen yang berupa sebagai suatu perakuan yang
ditandatangani oleh Ketua Pengarah berkenaan dengan keputusan
yang dibuat olehnya di bawah seksyen 6B dikemukakan,
dokumen sedemikian hendaklah boleh diterima sebagai
keterangan dan hendaklah diterima sebagai keterangan yang
mencukupi bagi fakta yang dinyatakan di dalamnya dan Ketua
Pengarah tidak boleh dikehendaki untuk memberikan keterangan
berkenaan dengan keputusan itu melainkan jika mahkamah
memerintahkan sebaliknya.".

**Pindaan seksyen 41**

**5.  Seksyen 41 Akta ibu dipinda dengan memasukkan selepas**
perenggan (cd) perenggan yang berikut:

_"(ce) pengendalian semua perkara yang berhubungan dengan_

ketetapan kastam;

_(cf) fi yang berhubungan dengan ketetapan kastam dan cara_

pungutan dan bayaran fi yang sedemikian;

_(eg) borang yang digunakan bagi maksud ketetapan kastam;"._

**Pindaan seksyen 50**

**6. Seksyen 50 Akta ibu dipinda—**

_(a)_ dengan menggantikan subseksyen (2) dengan subseksyen

yang berikut:

"(2) Mana-mana orang yang terkilan dengan

keputusan Ketua Pengarah boleh, kecuali dalam apa-apa
perkara yang berhubungan dengan kompaun, dalam
tempoh tiga puluh hari diberitahu mengenai keputusan
yang sedemikian secara bertulis, merayu kepada
Tribunal Rayuan Kastam yang keputusannya adalah
muktamad."; dan


_(b)_ dengan memasukkan selepas subseksyen (2) subseksyen

yang berikut:

"(3) Semua peruntukan yang berhubungan dengan

Tribunal Rayuan Kastam hendaklah terpakai bagi Akta
ini.".


-----

6 _Rang Undang-Undang_

**Kecualian dan peralihan**

**7.** (1) Walau apa pun peruntukan seksyen 3 Akta ini, mana-mana
ketetapan kastam yang dibuat oleh Ketua Pengarah sebelum
berkuatkuasanya seksyen itu, adalah disifatkan telah dibuat di bawah
seksyen itu dan sah bagi tempoh tiga tahun dari tarikh kuat kuasanya
seksyen itu.

(2) Mana-mana rayuan di bawah perenggan _50(2)(a)_ Akta ibu

kepada mahkamah yang dibuat sebelum tarikh ditetapkan dan masih
belum selesai pada tarikh yang sedemikian hendaklah, selepas tarikh
yang ditetapkan, diteruskan seolah-olah Akta ibu tidak dipinda oleh
Akta ini.

(3) Mana-mana rayuan di bawah perenggan _50(2)(b)_ Akta ibu

kepada Menteri yang dibuat sebelum tarikh ditetapkan dan masih
belum selesai pada tarikh yang sedemikian hendaklah, selepas tarikh
ditetapkan, diteruskan seolah-olah Akta ibu tidak dipinda oleh Akta
ini.

(4) Bagi maksud subseksyen (2) dan (3), "tarikh ditetapkan"

ertinya tarikh yang ditetapkan oleh Menteri di bawah subseksyen
1(2).

HURAIAN

Rang Undang-Undang ini bertujuan untuk meminda Akta Cukai Perkhidmatan
1975 ("Akta 151").

2. _Fasal 1_ mengandungi tajuk ringkas dan kuasa Menteri untuk menetapkan

tarikh permulaan kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 151 bagi memasukkan takrif_

"ketetapan kastam" dan "Tribunal Rayuan Kastam" ke dalam seksyen itu.

4. _Fasal 3 bertujuan untuk memasukkan Bahagian baru 11A ke dalam Akta 151_

bagi memperuntukkan tentang permohonan bagi ketetapan kastam, pembuatan
ketetapan itu dan pemakaiannya. Fasal ini membenarkan Ketua Pengarah meminda,
mengubah suai atau membatalkan sesuatu ketetapan kastam. Ketua Pengarah juga
diberi kuasa untuk mengisytiharkan sesuatu ketetapan kastam itu sebagai batal, tak
sah dan tiada kesan jika ketetapan itu diperoleh secara fraud, salah nyataan atau
pemalsuan fakta. Seseorang pemohon tidak dibenarkan untuk memegang dua atau
lebih ketetapan kastam bagi hal perkara yang sama.


-----

_Cukai Perkhidmatan (Pindaan)_ _1_

_5._ _Fasal 4_ bertujuan memasukkan seksyen baru 7B ke dalam Akta 151 bagi
menjadikan sesuatu perakuan yang ditandatangani oleh Ketua Pengarah
berhubungan dengan ketetapan kastam hendaklah diterima sebagai keterangan.

6. _Fasal 5_ bertujuan untuk meminda seksyen 41 Akta 151 bagi memberi kuasa

kepada Menteri untuk membuat peraturan-peratuan berkenaan dengan ketetapan
kastam.

7. _Fasal 6_ bertujuan untuk meminda seksyen 50 Akta 151 bagi membolehkan
mana-mana orang yang terkilan dengan keputusan Ketua Pengarah, selain keputusan
yang berhubungan dengan kompaun, merayu kepada Tribunal.

8. Pindaan lain yang tidak diperkatakan secara khusus dalam Huraian ini

merupakan pindaan kecil dan berbangkit.

_IMPLIKASl KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2561]


-----

