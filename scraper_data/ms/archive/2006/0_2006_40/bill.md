---
Year: 2006
Bill: D.R.44/2006 - Rang Undang-Undang Industri Biobahan Api Malaysia 2006 (Lulus)
Title: D.R.44/2006 - Rang Undang-Undang Industri Biobahan Api Malaysia 2006 (Lulus)
Download URL: https://www.parlimen.gov.my/files/billindex/pdf/2006/DR442006.pdf
URL: https://www.parlimen.gov.my/files/billindex/pdf/2006/DR442006.pdf
---
---
Reading:
D.R.44/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 44/2006


RANG UNDANG-UNDANG

INDUSTRI BIOBAHAN API MALAYSIA 2006

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Tafsiran

3. Undang-undang yang mengatasi

BAHAGIAN II AKTIVITI

DITETAPKAN DAN PELESENAN

4. Aktiviti ditetapkan

5. Kehendak bagi lesen

6. Pihak berkuasa pelesenan

7. Permohonan bagi lesen

8. Pengeluaran lesen

9. Lesen hendaklah dipamerkan dan dikemukakan

10. Pindah milik lesen

11. Serah hak lesen

12. Pembatalan atau penggantungan lesen

13. Rayuan

14. Kuasa Menteri untuk memberikan arahan

15. Kuasa Menteri untuk membuat peraturan-peraturan mengenai pelesenan

BAHAGIAN III

KUASA YANG BERHUBUNGAN DENGAN PENGUATKUASAAN,

PENYITAAN, PENANGKAPAN, DSB.

16. Pelantikan pegawai penguat kuasa

17. Kuasa penyiasatan


-----

_Rang Undang-Undang_

Fasal

18. Kad kuasa

19. Kuasa penangkapan

20. Penggeledahan dan penyitaan dengan waran

21. Penggeledahan dan penyitaan tanpa waran

22. Kuasa untuk memasuki premis

23. Akses kepada data berkomputer

24. Penyitaan benda, dsb.

25. Kuasa untuk memberhentikan, menggeledah dan menyita pengangkut

26. Senarai benda yang disita

27. Pemulangan sementara pengangkut, dsb.

28. Penjualan dan pelupusan bahan api yang disita

29. Kuasa untuk menghendaki kehadiran orang yang mengetahui kes

30. Pemeriksaan orang yang mengetahui kes

31. Kebolehterimaan pernyataan sebagai keterangan

32. Pelucuthakan bahan api, dsb., yang disita

33. Hak harta mengenai bahan api, dsb., yang dilucuthakkan

34. Pelepasan bahan api, dsb., yang disita

35. Pegawai penguat kuasa boleh mendapatkan bantuan untuk memeriksa
benda yang berkaitan dengan kesalahan

36. Kuasa untuk mengambil sampel

37. Tatacara bagi pengambilan sampel

38. Pelantikan juruanalisis

39. Perakuan analisis

40. Pemeriksaan atau pengujian bahan api yang disita

41. Kos memegang bahan api, dsb., yang disita

42. Tiada kos atau ganti rugi yang berbangkit daripada penyitaan boleh
didapatkan

43. Kuasa pihak berkuasa pelesenan untuk menghendaki maklumat mengenai
bahan api, dsb.

44. Kuasa tambahan

45. Mengamang atau menghalang pegawai penguat kuasa menjadi kesalahan


-----

_Industri Biobahan Api Malaysia_

BAHAGIAN V

AM

Fasal

46. Pengkompaunan kesalahan

47. Pemulaan pendakwaan

48. Percantuman kesalahan

49. Kesalahan yang dilakukan oleh pertubuhan perbadanan

50. Perlindungan pemberi maklumat

51. Perlindungan daripada tindakan guaman dan prosiding undang-undang

52. Pekhidmat awam

53. Kuasa untuk mengecualikan

54. Pindaan Jadual

55. Peraturan-peraturan

56. Peruntukan peralihan

JADUAL PERTAMA

JADUAL KEDUA


-----

RANG UNDANG-UNDANG

_b e r n a m a_

Suatu Akta untuk mengadakan peruntukan mengenai penggunaan
mandatori biobahan api, pelesenan aktiviti yang berhubungan dengan
biobahan api dan bagi perkara-perkara yang berkaitan dan
bersampingan dengannya.

[ ]

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Industri Biobahan Api
Malaysia 2006.

(2) Akta ini mula berkuat kuasa pada tarikh yang ditetapkan oleh

Menteri melalui pemberitahuan dalam _Warta,_ dan Menteri boleh
menetapkan tarikh yang berlainan bagi permulaan kuat kuasa
peruntukan yang berlainan Akta ini di bahagian-bahagian yang
berlainan di Malaysia.

**Tafsiran**

**2.** Dalam Akta ini, melainkan jika konteksnya menghendaki
makna yang lain—

"Akta ini" termasuklah apa-apa perundangan subsidiari yang

dibuat di bawah Akta ini;

"biobahan api" ertinya apa-apa bahan api, sama ada pepejal, cecair

atau bergas, yang dihasilkan daripada biojisim;


-----

6 _Rang Undang-Undang_

"biojisim" ertinya apa-apa pecahan terbiodegradasikan keluaran,

buangan dan sisa daripada pertanian (termasuklah bahan tanaman dan
binatang), perhutanan dan industri yang berkaitan, dan juga pecahan
terbiodegradasikan buangan industri dan perbandaran;

"ditetapkan" ertinya ditetapkan melalui peraturan-peraturan yang

dibuat di bawah Akta ini;

"lautan" termasuklah perairan pedalaman;

"lesen" ertinya lesen yang dikeluarkan di bawah seksyen 8;

"Menteri" ertinya Menteri yang dipertanggungkan dengan

tanggungjawab bagi biobahan api;

"pegawai penguat kuasa" ertinya mana-mana orang yang dilantik

di bawah seksyen 16;

"pemegang lesen" ertinya orang yang kepadanya lesen dikeluarkan

di bawah seksyen 8;

"pengangkut" ertinya apa-apa kenderaan, vesel, kapal, pesawat

udara atau apa-apa cara pengangkutan yang lain sama ada melalui
udara, laut atau darat;

"pihak berkuasa pelesenan" ertinya pihak berkuasa pelesenan yang

disebut dalam seksyen 6.

**Undang-undang yang mengatasi**

**3. (1) Peruntukan Akta ini hendaklah menjadi tambahan kepada, dan**
tidak mengurangkan, peruntukan mana-mana undang-undang bertulis
lain yang berhubungan dengan bahan api.

(2) Sekiranya terdapat apa-apa percanggahan atau ketidakselarasan

antara peruntukan Akta ini dengan peruntukan mana-mana undangundang bertulis lain yang berkaitan dengan biobahan api, biobahan
api yang diadunkan dengan apa-apa bahan api lain atau biobahan api
yang diadunkan dengan apa-apa biobahan api lain, peruntukan Akta
ini hendaklah dipakai, setakat percanggahan atau ketidakselarasan
itu.


-----

_Industri Biobahan Api Malaysia_ _1_

BAHAGIAN II

AKTIVITI DITETAPKAN  DAN PELESENAN

**Aktiviti ditetapkan**

4. Menteri boleh menetapkan —

_(a)_ jenis biobahan api yang dinyatakan dalam Jadual Pertama

dan peratusannya mengikut isi padu untuk diadunkan dalam
mana-mana bahan api; atau

_(b)_ apa-apa aktiviti yang baginya penggunaan biobahan api,

biobahan api yang diadunkan dengan apa-apa bahan api
lain atau biobahan api yang diadunkan dengan apa-apa
biobahan api lain hendaklah dijadikan mandatori.

**Kehendak bagi lesen**

**5.** (1) Tiada seorang pun boleh—

_(a)_ memulakan untuk membina apa-apa loji biobahan api atau

loji pengadunan biobahan api;

_(b)_ mengeluarkan apa-apa biobahan api;

_(c)_ mengadun apa-apa biobahan api dengan apa-apa bahan api

atau biobahan api lain;

_(d)_ mengeksport apa-apa biobahan api, biobahan api yang

diadunkan dengan apa-apa bahan api lain atau biobahan api
yang diadunkan dengan apa-apa biobahan api lain;

_(e)_ mengimport apa-apa biobahan api, biobahan api yang

diadunkan dengan apa-apa bahan api lain atau biobahan api
yang diadunkan dengan apa-apa biobahan api lain;

_(f)_ mengangkut apa-apa biobahan api, biobahan api yang

diadunkan dengan apa-apa bahan api lain atau biobahan api
yang diadunkan dengan apa-apa biobahan api lain yang
berkaitan dengan aktiviti huluan;

_(g)_ menyimpan apa-apa biobahan api, biobahan api yang

diadunkan dengan apa-apa bahan api lain atau biobahan api
yang diadunkan dengan apa-apa biobahan api lain yang
berkaitan dengan aktiviti huluan;


-----

8 _Rang Undang-Undang_

_(h)_ mengukur apa-apa biobahan api, biobahan api yang

diadunkan dengan apa-apa bahan api lain atau biobahan api
yang diadunkan dengan apa-apa biobahan api lain; atau

_(i) menguji apa-apa biobahan api, biobahan api yang diadunkan_

dengan apa-apa bahan api lain atau biobahan api yang
diadunkan dengan apa-apa biobahan api lain,

tanpa lesen yang sah yang dikeluarkan di bawah Akta ini.

(2) Bagi maksud subseksyen (1), "biobahan api" merujuk kepada

biobahan api yang dinyatakan dalam Jadual Pertama.

(3) Mana-mana orang yang melanggar subseksyen (1) melakukan

suatu kesalahan dan boleh, apabila disabitkan, didenda tidak melebihi
dua ratus lima puluh ribu ringgit atau dipenjarakan selama tempoh
tidak melebihi tiga tahun atau kedua-duanya.

**Pihak berkuasa pelesenan**

**6.** Orang yang dinyatakan dalam ruang pertama Jadual Kedua
hendaklah menjadi pihak berkuasa pelesenan berkenaan dengan
biobahan api yang terdapat dalam ruang kedua yang bersetentangan
dengannya.

**Permohonan bagi lesen**

**7.** (1) Suatu permohonan bagi lesen hendaklah dibuat secara
bertulis kepada pihak berkuasa pelesenan mengikut cara yang
ditetapkan.

(2) Tiap-tiap permohonan di bawah subseksyen (1) hendaklah

disertakan dengan apa-apa dokumen atau maklumat yang ditetapkan.

(3) Pihak berkuasa pelesenan boleh secara bertulis pada bila-bila

masa selepas menerima permohonan dan sebelum permohonan itu
diputuskan, menghendaki supaya pemohon memberikan apa-apa
dokumen atau maklumat tambahan dalam masa yang dinyatakan oleh
pihak berkuasa pelesenan.

(4) Jika subseksyen (1), (2) atau (3) tidak dipatuhi, permohonan

bagi lesen itu hendaklah disifatkan ditarik balik dan tidak boleh


-----

_Industri Biobahan Api Malaysia_ _9_

diteruskan, tetapi tanpa menjejaskan permohonan baru yang dibuat
oleh pemohon.

**Pengeluaran lesen**

**8.** (1) Setelah memberikan pertimbangan sewajarnya kepada
permohonan yang dibuat mengikut seksyen 7, pihak berkuasa
pelesenan boleh meluluskan atau menolak permohonan itu.

(2) Jika permohonan bagi lesen diluluskan, lesen hendaklah

dikeluarkan dengan pembayaran fi yang ditetapkan.

(3) Lesen boleh dikeluarkan tertakluk kepada apa-apa syarat atau

sekatan sebagaimana yang difikirkan patut dikenakan oleh pihak
berkuasa pelesenan.

**Lesen hendaklah dipamerkan dan dikemukakan**

**9.** (1) Pemegang lesen hendaklah pada setiap masa mempamerkan
lesennya di tempat yang mudah dilihat dalam premis tempat
perniagaan dijalankan dan hendaklah mengemukakan lesen itu
jika dikehendaki berbuat demikian oleh pihak berkuasa pelesenan
atau mana-mana pegawai penguat kuasa.

(2) Pemegang lesen yang gagal untuk mempamerkan atau

mengemukakan lesennya di bawah subseksyen (1) melakukan suatu
kesalahan dan boleh, apabila disabitkan, didenda tidak melebihi
sepuluh ribu ringgit atau dipenjarakan selama tempoh tidak melebihi
tiga bulan atau kedua-duanya.

**Pindah milik lesen**

**10.** (1) Tiada lesen boleh dipindah milik daripada pemegang
lesen kepada mana-mana orang tanpa terlebih dahulu mendapat
kelulusan bertulis pihak berkuasa pelesenan.

(2) Pemegang lesen yang melanggar subseksyen (1) melakukan

suatu kesalahan dan boleh, apabila disabitkan, didenda tidak melebihi
dua ratus lima puluh ribu ringgit atau dipenjarakan selama tempoh
tidak melebihi tiga tahun atau kedua-duanya.


-----

10 _Rang Undang-Undang_

(3) Pihak berkuasa pelesenan boleh meluluskan pemindahan

hak milik lesen jika—

_(a)_ pemegang lesen itu mati atau menjadi tidak upaya atau

bankrap;

_(b)_ dalam hal sesuatu syarikat, pemegang lesen telah digulung

atau seorang penerima atau pengurus telah dilantik
berkenaan dengan perniagaan pemegang lesen itu; atau

_(c)_ atas apa-apa sebab pihak berkuasa pelesenan berpuas hati

bahawa tidaklah adil jika lesen itu tidak dipindahkan hak
miliknya.

(4) Suatu permohonan bagi pindah milik lesen hendaklah dibuat

secara bertulis kepada pihak berkuasa pelesenan.

**Serah hak lesen**

**11.** (1) Pemegang lesen tidak boleh menyerah hak apa-apa hak,
kewajipan, liabiliti atau obligasi di bawah lesennya kepada orang
lain.

(2) Pemegang lesen yang melanggar subseksyen (1) melakukan

suatu kesalahan dan boleh, apabila disabitkan, didenda tidak melebihi
dua ratus lima puluh ribu ringgit atau dipenjarakan selama tempoh
tidak melebihi tiga tahun atau kedua-duanya.

**Pembatalan atau penggantungan lesen**

**12.** (1) Pihak berkuasa pelesenan boleh membatalkan atau
menggantung mana-mana lesen jika pihak berkuasa pelesenan
berpuas hati bahawa—

_(a)_ mana-mana peruntukan Akta ini atau mana-mana undang
undang bertulis lain atau bahawa mana-mana syarat lesen
tidak dipatuhi;

_(b)_ pengeluaran lesen adalah disebabkan oleh representasi

palsu fakta oleh atau bagi pihak pemegang lesen;

_(c)_ maksud asal lesen itu dikeluarkan tidak lagi wujud; atau


-----

_Industri Biobahan Api Malaysia_ 11


_(d)_ pemegang lesen telah berhenti menjalankan atau

mengendalikan apa-apa aktiviti biobahan api yang baginya
lesen itu dikeluarkan.

(2) Walau apa pun subseksyen (1), pihak berkuasa pelesenan tidak

boleh membatalkan atau menggantung lesen atas alasan pelanggaran
yang disebut dalam subseksyen (1) melainkan jika pihak berkuasa
pelesenan berpuas hati, selepas memberikan pemegang lesen suatu
peluang untuk membuat representasi secara bertulis yang dia
berhasrat untuk membuat, bahawa lesen itu patut dibatalkan atau
digantung.

(3) Jika sesuatu lesen telah dibatalkan atau digantung, lesen itu

tidak lagi berkuat kuasa dari tarikh pembatalan atau semasa tempoh
penggantungan, mengikut mana-mana yang berkenaan.

**Rayuan**

**13. (1) Seseorang yang terkilan —**

_(a)_ dengan keengganan pihak berkuasa pelesenan untuk

mengeluarkan lesen; atau

_(b)_ dengan pembatalan atau penggantungan lesennya,

boleh, dalam tempoh tiga puluh hari setelah diberitahu secara bertulis
mengenai keengganan, pembatalan atau penggantungan itu, merayu
secara bertulis terhadap keputusan itu kepada Menteri.

(2) Menteri boleh, setelah menimbangkan suatu rayuan yang

dibuat di bawah subseksyen (1), mengesahkan atau mengetepikan
keputusan yang dirayukan, dan keputusan Menteri adalah muktamad.

(3) Sesuatu rayuan yang dibuat di bawah seksyen ini hendaklah

disertakan dengan fi yang ditetapkan.

**Kuasa Menteri untuk memberikan arahan**

**14. (1)** Pihak berkuasa pelesenan hendaklah bertanggungjawab
kepada Menteri.

(2) Menteri boleh memberikan arahan am yang selaras dengan

Akta ini kepada pihak berkuasa pelesenan.


-----

12 _Rang Undang-Undang_

(3) Pihak berkuasa pelesenan hendaklah melaksanakan kesemua

arahan yang diberikan di bawah seksyen ini dengan seberapa segera
yang mungkin.

**Kuasa Menteri untuk membuat peraturan-peraturan mengenai**
**pelesenan**

**15.** (1) Menteri boleh membuat peraturan-peraturan bagi semua
atau mana-mana maksud yang berikut:

_(a)_ menetapkan cara memohon lesen di bawah Akta ini, fi yang

dikehendaki dibayar baginya, syarat-syarat yang hendak
dikenakan dan kuasa untuk mengehadkan bilangan lesen;

_(b)_ menetapkan tatacara tentang pembatalan dan penggantungan

lesen; dan

_(c)_ menetapkan tatacara tentang rayuan.

(2) Peraturan-peraturan yang dibuat di bawah subseksyen (1) boleh

menetapkan bahawa apa-apa perbuatan yang melanggar peraturanperaturan itu menjadi suatu kesalahan dan boleh menetapkan
hukuman denda tidak melebihi dua ratus lima puluh ribu ringgit atau
pemenjaraan selama tempoh tidak melebihi tiga tahun atau keduaduanya bagi kesalahan itu.

BAHAGIAN III

KUASA YANG BERHUBUNGAN DENGAN PENGUATKUASAAN,

PENYITAAN, PENANGKAPAN, DSB.

**Pelantikan pegawai penguat kuasa**

**16.** Menteri boleh secara bertulis melantik apa-apa bilangan
pegawai penguat kuasa yang perlu bagi maksud Akta ini.

**Kuasa penyiasatan**

**17.** Seseorang pegawai penguat kuasa hendaklah mempunyai
segala kuasa yang perlu untuk menjalankan penyiasatan di bawah
Akta ini.


-----

_Industri Biobahan Api Malaysia_ 13

**Kad kuasa**

18. (1) Maka hendaklah dikeluarkan kepada setiap pegawai
penguat kuasa suatu kad kuasa yang hendaklah ditandatangani
oleh Menteri.

(2) Bilamana pegawai penguat kuasa itu menjalankan mana-mana

kuasa di bawah Akta ini, dia hendaklah, apabila diminta,
mengemukakan kepada orang yang terhadapnya kuasa itu sedang
dijalankan kad kuasa yang dikeluarkan kepadanya di bawah
subseksyen (1).

Kuasa penangkapan

19. (1) Seseorang pegawai penguat kuasa boleh menangkap tanpa
waran mana-mana orang —

_(a)_ yang didapati melakukan atau cuba melakukan atau

bersubahat dalam pelakuan suatu kesalahan di bawah Akta
ini; atau

_(b)_ yang dengan semunasabahnya disyaki oleh pegawai

penguat kuasa sebagai terlibat dalam melakukan atau cuba
melakukan atau bersubahat dalam pelakuan suatu kesalahan
di bawah Akta ini.

(2) Seseorang pegawai penguat kuasa yang membuat penangkapan

di bawah subseksyen (1) hendaklah, tanpa kelengahan yang tidak
perlu, membawa orang yang ditangkap itu ke balai polis yang paling
hampir, dan sesudah itu orang itu hendaklah diperlakukan mengikut
undang-undang yang berhubungan dengan tatacara jenayah yang
sedang berkuat kuasa.

**Penggeledahan dan penyitaan dengan waran**

**20.** (1) Jika ternyata pada Majistret, berdasarkan maklumat bertulis
dengan bersumpah dan selepas apa-apa siasatan sebagaimana yang
difikirkannya perlu, bahawa terdapat sebab yang munasabah untuk
mempercayai bahawa—

_(a)_ mana-mana premis telah digunakan atau akan digunakan

bagi; atau


-----

14 _Rang Undang-Undang_

_(b) ada di dalam mana-mana premis keterangan yang perlu bagi_

penjalanan penyiasatan mengenai,

pelakuan suatu kesalahan di bawah Akta ini, Majistret boleh
mengeluarkan suatu waran yang memberi kuasa kepada mana-mana
pegawai penguat kuasa yang dinamakan dalam waran itu, pada bilabila masa yang munasabah sama ada pada waktu siang atau malam
hari dan dengan atau tanpa bantuan, memasuki premis itu jika perlu
dengan kekerasan.

(2) Waran yang dikeluarkan di bawah subseksyen (1) boleh

memberi kuasa kepada pegawai penguat kuasa untuk—

_(a)_ menggeledah premis itu dan menyita atau mengalihkan dari

premis itu apa-apa bahan api, pengangkut, jentera,
peralatan, kelengkapan, buku, rekod, dokumen atau benda
lain yang dengan semunasabahnya dipercayai memberikan
keterangan mengenai pelakuan kesalahan itu;

_(b)_ mengambil sampel apa-apa bahan api atau benda yang

dijumpai dalam premis itu bagi maksud menentukan,
dengan ujian atau selainnya, sama ada kesalahan itu telah
dilakukan; dan

_(c)_ membuat salinan atau mengambil cabutan daripada mana
mana buku, rekod, dokumen atau benda lain yang dijumpai
di premis itu.

(3) Seseorang pegawai penguat kuasa yang memasuki mana-mana

premis di bawah seksyen ini boleh membawa bersamanya mana-mana
orang dan kelengkapan lain yang didapatinya perlu.

(4) Seseorang pegawai penguat kuasa boleh, pada menjalankan

kuasanya di bawah seksyen ini, jika perlu berbuat sedemikian,—

_(a)_ memecah buka mana-mana pintu luar atau dalam premis itu

atau mana-mana pagar, kepungan, pintu pagar atau
halangan lain ke premis itu untuk masuk ke dalam premis
itu;

_(b)_ mengalihkan dengan kekerasan apa-apa halangan kepada

kemasukan, penggeledahan, penyitaan dan pengalihan yang
dia diberi kuasa untuk melaksanakannya di bawah seksyen
ini; dan


-----

_Industri Biobahan Api Malaysia_ 15


_(c)_ menahan mana-mana orang yang ditemui di dalam premis

itu sehingga penggeledahan itu selesai.

(5) Jika, oleh sebab jenis, saiz atau amaunnya, adalah tidak

munasabah untuk mengalihkan apa-apa bahan api, pengangkut,
jentera, peralatan, kelengkapan, buku, rekod, dokumen atau benda
lain yang disita di bawah seksyen ini, pegawai penguat kuasa itu
hendaklah, dengan apa-apa cara, mengelak bahan api, pengangkut,
jentera, peralatan, kelengkapan, buku, rekod, dokumen atau benda
lain itu dalam premis itu atau dalam bekas yang di dalamnya ia
dijumpai.

(6) Seseorang yang, tanpa kuasa sah memecahkan, mengganggu

atau merosakkan lak yang disebut dalam subseksyen (5) atau
memindahkan bahan api, pengangkut, jentera, peralatan, kelengkapan,
buku, rekod, dokumen atau benda lain yang dilak atau cuba berbuat
demikian melakukan suatu kesalahan dan boleh, apabila disabitkan,
didenda tidak melebihi satu ratus ribu ringgit atau dipenjarakan
selama tempoh tidak melebihi dua tahun atau kedua-duanya.

**Penggeledahan dan penyitaan tanpa waran**

**21.** Bilamana seseorang pegawai penguat kuasa mempunyai sebab
yang munasabah untuk mempercayai bahawa apa-apa bahan api,
pengangkut, jentera, peralatan, kelengkapan, buku, rekod, dokumen
atau benda lain yang berkenaan dengannya suatu kesalahan di bawah
Akta ini telah dilakukan mungkin dijumpai di dalam atau pada manamana tempat, premis, orang, atau pengangkut dan bahawa oleh sebab
kelengahan dalam memperoleh waran di bawah seksyen 20 matlamat
penggeledahan mungkin terkecewa, dia boleh, tanpa waran, dengan
apa-apa bantuan dan kekerasan sebagaimana yang perlu —

_(a)_ memasuki dan menggeledah tempat atau premis itu;

_(b)_ memberhentikan dan memeriksa orang atau pengangkut itu;

dan

_(c)_ menyita apa-apa bahan api, pengangkut, jentera, peralatan,

kelengkapan, buku, rekod, dokumen atau benda lain yang
mungkin dijumpai dan boleh menjadi keterangan tentang
kesalahan itu.


-----

16 _Rang Undang-Undang_

**Kuasa untuk memasuki premis**

**22.** Walau apa pun seksyen 20 dan 21, seorang pegawai penguat
kuasa boleh pada bila-bila masa memasuki mana-mana premis
bagi maksud —

_(a)_ memeriksa apa-apa bahan api, pengangkut, jentera,

peralatan, kelengkapan, buku, rekod, dokumen atau benda
lain sebagaimana yang difikirkannya perlu;

_(b)_ mengesahkan ketepatan rekod atau pernyataan atau apa-apa

maklumat yang diberikan kepada pegawai penguat kuasa;
atau

_(c)_ memungut sampel apa-apa bahan api.

**Akses kepada data berkomputer**

**23.** (1) Mana-mana pegawai penguat kuasa yang menjalankan
penggeledahan di bawah Akta ini hendaklah diberi akses kepada
data berkomputer sama ada yang distorkan dalam suatu komputer
atau selainnya.

(2) Bagi maksud seksyen ini, akses hendaklah diberikan dengan

kata laluan, kod penyulitan, kod penyahsulitan, perisian atau
perkakasan yang perlu dan apa-apa cara lain yang diperlukan untuk
membolehkan data berkomputer difahami.

**Penyitaan benda, dsb.**

**24.** Tanpa menjejaskan subseksyen 20(2) dan seksyen 21,
apa-apa bahan api, pengangkut, jentera, peralatan, kelengkapan,
buku, rekod, dokumen atau benda lain yang semunasabahnya
disyaki oleh seorang pegawai penguat kuasa telah digunakan atau
akan digunakan dalam pelakuan apa-apa kesalahan di bawah Akta
ini boleh disita dan ditahan oleh pegawai penguat kuasa itu.

**Kuasa untuk memberhentikan, menggeledah dan menyita**
**pengangkut**

**25. (1)** Jika seseorang pegawai penguat kuasa mempunyai sebab
yang munasabah untuk mengesyaki bahawa mana-mana pengangkut
yang membawa apa-apa bahan api, jentera, peralatan, kelengkapan,
buku, rekod, dokumen atau benda lain berkenaan dengannya suatu


-----

_Industri Biobahan Api Malaysia_ 17

kesalahan di bawah Akta ini sedang atau telah dilakukan, dia boleh
memberhentikan dan memeriksa pengangkut itu dan boleh, jika atas
pemeriksaan dia mempunyai sebab yang munasabah untuk
mempercayai bahawa pengangkut itu sedang atau telah digunakan
untuk melakukan kesalahan itu, menyita pengangkut itu dan apa-apa
bahan api, jentera, peralatan, kelengkapan, buku, rekod, dokumen
atau benda lain yang dijumpai dalam pengangkut itu yang dengan
semunasabahnya dipercayai memberikan keterangan mengenai
pelakuan kesalahan itu.

(2) Orang yang mengawal atau menjaga pengangkut itu

hendaklah, jika dikehendaki berbuat demikian oleh pegawai
penguat kuasa—

_(a)_ memberhentikan pengangkut itu dan membenarkan pegawai

penguat kuasa memeriksanya; dan

_(b)_ membuka semua bahagian pengangkut itu untuk diperiksa

dan mengambil segala langkah yang perlu untuk
membolehkan atau memudahkan penjalanan pemeriksaan
itu sebagaimana yang difikirkan perlu oleh pegawai
penguat kuasa.

(3) Seseorang yang melanggar subseksyen (2) melakukan suatu

kesalahan dan boleh, apabila disabitkan, didenda tidak melebihi
satu ratus ribu ringgit atau dipenjarakan selama tempoh tidak
melebihi dua tahun atau kedua-duanya.

**Senarai benda yang disita**

**26.** (1) Jika apa-apa penyitaan dibuat di bawah Akta ini, pegawai
penguat kuasa yang membuat penyitaan itu hendaklah menyediakan
suatu senarai bahan api, pengangkut, jentera, peralatan, kelengkapan,
buku, rekod, dokumen atau benda lain yang disita dan tempat bahan
api, pengangkut, jentera, peralatan, kelengkapan, buku, rekod,
dokumen atau benda lain itu telah dijumpai dan hendaklah
menandatangani senarai itu.

(2) Senarai yang disediakan mengikut subseksyen (1) hendaklah

diserahkan dengan serta-merta kepada—

_(a)_ penghuni tempat atau premis tempat bahan api, jentera,

peralatan, kelengkapan, buku, rekod, dokumen atau benda
lain yang disita itu dijumpai; dan


-----

18 _Rang Undang-Undang_

_(b)_ orang yang mengawal atau menjaga pengangkut itu jika

penyitaan dibuat di bawah seksyen 25.


(3) Jika penyitaan itu dibuat di dalam atau dari mana-mana tempat

atau premis yang tidak didiami, pegawai penguat kuasa itu hendaklah
bila-bila mungkin menampalkan senarai benda yang disita itu supaya
mudah dilihat di tempat atau premis itu.

(4) Jika bahan api, pengangkut, jentera, peralatan, kelengkapan,

buku, rekod, dokumen atau benda lain disita selain di dalam atau dari
mana-mana tempat atau premis, pegawai penguat kuasa yang
membuat penyitaan itu hendaklah memberikan suatu notis secara
bertulis mengenai penyitaan itu dan alasan-alasan penyitaan itu
kepada pemunya bahan api, pengangkut, jentera, peralatan,
kelengkapan, buku, rekod, dokumen atau benda lain yang disita itu
dengan menyerahkan suatu salinan notis itu kepada pemunya itu
sendiri atau melalui pos ke tempat perniagaan atau kediamannya.

(5) Notis di bawah subseksyen (4) tidak perlu diberikan jika

penyitaan itu dibuat dalam kehadiran atau dengan pengetahuan
pemunya.

**Pemulangan sementara pengangkut, dsb.**

**27. (1) Jika apa-apa pengangkut, jentera, peralatan atau kelengkapan**
disita di bawah Akta ini, mahkamah boleh buat sementara
memulangkan pengangkut, jentera, peralatan atau kelengkapan itu
kepada pemunya pengangkut, jentera, peralatan atau kelengkapan itu
atau orang yang daripada milikan, jagaan atau kawalannya ia disita,
tertakluk kepada apa-apa terma dan syarat yang boleh dikenakan oleh
mahkamah, dan tertakluk, walau bagaimanapun, kepada jaminan
yang mencukupi diberikan sehingga mahkamah berpuas hati bahawa
pengangkut, jentera, peralatan atau kelengkapan itu akan diserahkan
balik kepada mahkamah apabila diminta dan bahawa terma dan syarat
itu, jika ada, akan dipatuhi.

(2) Jika apa-apa pengangkut, jentera, peralatan atau kelengkapan

yang disita dipulangkan buat sementara di bawah subseksyen (1),
seseorang yang—

_(a) tidak menyerahkan balik pengangkut, jentera, peralatan atau_

kelengkapan itu kepada mahkamah apabila diminta; atau


-----

_Industri Biobahan Api Malaysia_ 19

_(b) melanggar mana-mana terma atau syarat yang dikenakan di_

bawah subseksyen (1),

melakukan suatu kesalahan dan boleh, apabila disabitkan, didenda
tidak melebihi satu ratus ribu ringgit atau dipenjarakan selama
tempoh tidak melebihi dua tahun atau kedua-duanya.

**Penjualan dan pelupusan bahan api yang disita**

**28.** (1) Pegawai penguat kuasa boleh pada bila-bila masa
mengarahkan supaya apa-apa bahan api yang disita di bawah Akta
ini dijual dan hasil penjualan itu dipegang sementara menanti
keputusan apa-apa pendakwaan di bawah Akta ini jika—

_(a)_ bahan api itu mutunya mudah merosot;

_(b)_ penjagaan bahan api itu melibatkan perbelanjaan dan

kesusahan yang tidak munasabah;

_(c)_ terdapat kekurangan atau ketiadaan kemudahan yang

mencukupi atau sesuai untuk menyimpan bahan api itu;
atau

_(d)_ bahan api itu dipercayai menyebabkan halangan atau

bahaya kepada orang awam.

(2) Walau apa pun subseksyen (1), jika juruanalisis yang dilantik

di bawah seksyen 38 memperakui, atau jika keputusan ujian
sebagaimana yang diperakui oleh juruanalisis membuktikan, bahawa
bahan api yang diuji olehnya tercemar, pegawai penguat kuasa itu
boleh menyimpannya dalam penjagaan atau, jika tiada pendakwaan
dimulakan berkenaan dengan bahan api itu, menyebabkan supaya
bahan api itu dilupuskan mengikut cara yang ditentukan oleh pegawai
penguat kuasa.

**Kuasa untuk menghendaki kehadiran orang yang mengetahui**
**kes**

**29.** (1) Seseorang pegawai penguat kuasa yang membuat siasatan
di bawah Akta ini boleh, melalui perintah secara bertulis,
menghendaki mana-mana orang yang pada hemat pegawai penguat
kuasa itu mengetahui fakta dan hal keadaan kes itu supaya hadir
di hadapannya, dan orang itu hendaklah hadir sebagaimana yang
dikehendaki.


-----

**20** _Rang Undang-Undang_

(2) Jika mana-mana orang enggan hadir sebagaimana yang

dikehendaki oleh suatu perintah yang dibuat di bawah subseksyen
(1), pegawai penguat kuasa itu boleh melaporkan keengganannya itu
kepada Majistret yang hendaklah mengeluarkan suatu waran untuk
memastikan kehadiran orang itu sebagaimana yang dikehendaki oleh
perintah itu.

**Pemeriksaan orang yang mengetahui kes**

**30. (1) Seseorang pegawai penguat kuasa yang membuat penyiasatan**
di bawah Akta ini boleh memeriksa secara lisan mana-mana orang
yang dijangkakan mengetahui fakta dan hal keadaan kes itu.

(2) Orang itu adalah terikat untuk menjawab segala soalan yang

berhubungan dengan kes itu yang dikemukakan kepadanya oleh
pegawai penguat kuasa, tetapi dia boleh enggan menjawab apa-apa
soalan yang jawapannya mungkin mendedahkan orang itu kepada
suatu pertuduhan jenayah atau penalti atau pelucuthakan.

(3) Seseorang yang membuat pernyataan di bawah seksyen ini

adalah terikat di sisi undang-undang untuk menyatakan yang benar,
sama ada atau tidak pernyataan itu dibuat keseluruhannya atau
sebahagiannya bagi menjawab soalan-soalan itu.

(4) Seseorang pegawai penguat kuasa yang memeriksa seseorang

di bawah subseksyen (1) hendaklah terlebih dahulu memaklumkan
orang itu mengenai peruntukan subseksyen (2) dan (3).

(5) Suatu pernyataan yang dibuat oleh mana-mana orang di bawah

seksyen ini hendaklah, bilamana mungkin, diubah ke dalam bentuk
bertulis dan ditandatangani oleh orang yang membuatnya atau
dilekatkan dengan cap ibu jarinya, mengikut mana-mana yang
berkenaan, selepas —


_(a)_ pernyataan itu dibacakan kepadanya dalam bahasa pernyataan

itu dibuat olehnya; dan

_(b)_ dia diberi peluang untuk membuat apa-apa pembetulan

yang dia mahu.


-----

_Industri Biobahan Api Malaysia_ 21

**Kebolehterimaan pernyataan sebagai keterangan**

**31.** (1) Dalam mana-mana perbicaraan atau siasatan oleh sesuatu
mahkamah tentang suatu kesalahan di bawah Akta ini, apa-apa
pernyataan, sama ada pernyataan itu terjumlah kepada pengakuan
salah atau tidak, secara lisan atau bertulis, yang dibuat pada bila-bila
masa, sama ada sebelum atau selepas orang itu dipertuduh dan sama
ada semasa penyiasatan di bawah Akta ini atau tidak dan sama ada
atau tidak secara keseluruhannya atau sebahagiannya pada menjawab
soalan, oleh seseorang orang tertuduh kepada atau dengan didengar
oleh mana-mana pegawai penguat kuasa, sama ada atau tidak
diterjemahkan kepadanya oleh mana-mana pegawai penguat kuasa
lain atau mana-mana orang lain, sama ada yang terlibat atau tidak
dalam penangkapan orang itu, hendaklah, walau apa pun mana-mana
undang-undang bertulis atau rukun undang-undang yang berlawanan,
boleh diterima sebagai keterangan dalam perbicaraan orang itu dan,
jika orang itu mengemukakan dirinya sebagai saksi, mana-mana
pernyataan sedemikian boleh digunakan dalam pemeriksaan balas dan
bagi maksud mencabar kebolehpercayaannya.

(2) Tiada pernyataan yang dibuat di bawah subseksyen (1) boleh

diterima atau digunakan sebagaimana yang diperuntukkan dalam
subseksyen itu jika pembuatan pernyataan itu ternyata pada
mahkamah telah disebabkan oleh apa-apa dorongan, ugutan atau janji
yang berkaitan dengan pertuduhan terhadap orang itu yang datang
daripada orang yang berkuasa dan mencukupi pada pendapat
mahkamah itu untuk memberi orang itu alasan yang pada
pendapatnya munasabah untuk menjangkakan bahawa dengan
membuat pernyataan itu dia akan mendapat apa-apa faedah atau
mengelakkan apa-apa durjana keduniaan berkaitan dengan prosiding
terhadapnya.

(3) Jika mana-mana orang ditangkap atau dimaklumkan bahawa

dia mungkin didakwa atas apa-apa kesalahan di bawah Akta ini,
hendaklah disampaikan padanya suatu notis secara bertulis, yang
hendaklah diterangkan kepadanya yang bermaksud seperti yang
berikut:

"Kamu telah ditangkap/dimaklumkan bahawa kamu mungkin

didakwa atas .................. (kesalahan di bawah Akta ini yang
mungkin dipertuduhkan). Adakah kamu hendak mengatakan apaapa? Jika ada apa-apa fakta yang hendak kamu gunakan dalam
pembelaan kamu di mahkamah, kamu dinasihati supaya


-----

22 _Rang Undang-Undang_

menyatakannya sekarang. Jika kamu tidak menyatakannya
sehingga kamu pergi ke mahkamah, kemungkinan keterangan
kamu akan kurang dipercayai dan ini akan membawa kesan buruk
kepada kes kamu pada amnya. Jika kamu ingin menyatakan apaapa fakta sekarang, dan kamu mahu ia ditulis, ini akan dilakukan.".

(4) Walau apa pun subseksyen (3), sesuatu pernyataan oleh mana
mana orang yang dituduh melakukan apa-apa kesalahan di bawah
Akta ini yang dibuat sebelum ada masa untuk menyampaikan notis di
bawah subseksyen itu tidaklah menjadi tidak boleh diterima sebagai
keterangan semata-mata kerana tiada notis sedemikian telah
disampaikan kepada orang itu jika notis sedemikian disampaikan
padanya dengan seberapa segera yang semunasabahnya mungkin
sesudah itu.

(5) Tiada pernyataan yang dibuat oleh seseorang orang tertuduh

pada menjawab notis bertulis yang disampaikan padanya menurut
subseksyen (3) boleh ditafsirkan sebagai pernyataan yang disebabkan
oleh apa-apa dorongan, ugutan atau janji sebagaimana yang
diperihalkan dalam subseksyen (2), jika pernyataan itu dibuat
selainnya dengan sukarela.

(6) Jika dalam mana-mana presiding jenayah terhadap seseorang

atas sesuatu kesalahan di bawah Akta ini, keterangan diberikan
bahawa tertuduh, apabila dimaklumkan bahawa dia mungkin didakwa
kerananya, gagal menyatakan apa-apa fakta, iaitu fakta yang dalam
hal keadaan yang wujud pada masa itu dia semunasabahnya dapat
dijangkakan akan menyatakannya apabila dimaklumkan sedemikian,
maka mahkamah, dalam menentukan sama ada pihak pendakwa sudah
membuktikan kes _prima facie_ terhadap tertuduh dan dalam
menentukan sama ada tertuduh bersalah atas kesalahan yang
dipertuduhkan, boleh membuat apa-apa kesimpulan daripada
kegagalan itu sebagaimana yang pada pendapatnya patut; dan
kegagalan itu boleh, berasaskan kesimpulan itu, dikira sebagai, atau
sebagai dapat terjumlah kepada, sokongan apa-apa keterangan yang
diberikan terhadap tertuduh yang berhubungan dengannya kegagalan
itu adalah suatu perkara matan.

(7) Tiada apa-apa jua dalam subseksyen (6) boleh, dalam mana
mana prosiding jenayah —

_(a) menjejaskan kebolehterimaan sebagai keterangan perbuatan_

berdiam diri atau apa-apa reaksi lain tertuduh semasa


-----

_Industri Biobahan Api Malaysia_ 23

apa-apa jua dikatakan dalam kehadirannya berhubung
dengan kelakuan yang berkenaan dengannya dia dipertuduh,
setakat yang keterangan sedemikian akan boleh diterima
selain oleh sebab subseksyen itu; atau

_(b)_ dikira sebagai menghalang pembuatan apa-apa kesimpulan

daripada apa-apa perbuatan berdiam diri atau reaksi lain
tertuduh yang dapat dibuat selain oleh sebab subseksyen
itu.

**Pelucuthakan bahan api, dsb., yang disita**

**32.** (1) Apa-apa bahan api atau hasil penjualannya, atau apa-apa
pengangkut, jentera, peralatan, kelengkapan, buku, rekod, dokumen
atau benda lain yang disita pada menjalankan apa-apa kuasa yang
diberikan di bawah Akta ini boleh dilucuthakkan.

(2) Suatu perintah bagi pelucuthakan bahan api atau hasil

penjualannya, atau pengangkut, jentera, peralatan, kelengkapan,
buku, rekod, dokumen atau benda lain hendaklah dibuat jika
dibuktikan sehingga mahkamah berpuas hati bahawa suatu kesalahan
di bawah Akta ini telah dilakukan dan bahawa bahan api atau hasil
penjualannya, atau pengangkut, jentera, peralatan, kelengkapan,
buku, rekod, dokumen atau benda lain itu merupakan hal perkara bagi
atau digunakan dalam pelakuan kesalahan itu, walaupun tiada orang
telah disabitkan atas kesalahan itu.

(3) Jika tidak ada pendakwaan berkenaan dengan apa-apa bahan

api atau hasil penjualannya, atau apa-apa pengangkut, jentera,
peralatan, kelengkapan, buku, rekod, dokumen atau benda lain yang
disita di bawah Akta ini, bahan api atau hasil penjualannya, atau apaapa pengangkut, jentera, peralatan, kelengkapan, buku, rekod,
dokumen atau benda lain itu hendaklah diambil dan disifatkan
terlucut hak apabila tamat tempoh satu bulan kalendar dari tarikh
penyampaian notis ke alamat yang terakhir diketahui orang yang
daripadanya bahan api atau hasil penjualannya, atau apa-apa
pengangkut, jentera, peralatan, kelengkapan, buku, rekod, dokumen
atau benda lain itu disita yang menyatakan bahawa tiada pendakwaan
berkenaan dengan bahan api atau hasil penjualannya, atau apa-apa
pengangkut, jentera, peralatan, kelengkapan, buku, rekod, dokumen
atau benda lain melainkan jika sebelum tamat tempoh itu suatu
tuntutan baginya telah dibuat mengikut cara yang dinyatakan dalam
subseksyen (4), (5), (6) dan (7).


-----

24 _Rang Undang-Undang_

(4) Mana-mana orang yang menegaskan bahawa dia ialah

pemunya bahan api atau hasil penjualannya, atau pengangkut, jentera,
peralatan, kelengkapan, buku, rekod, dokumen atau benda lain yang
disebut dalam subseksyen (3) dan bahawa bahan api atau hasil
penjualannya, atau pengangkut, jentera, peralatan, kelengkapan, buku,
rekod, dokumen atau benda lain tidak boleh dilucuthakkan boleh,
memberikan sendiri atau melalui ejennya yang diberi kuasa secara
bertulis notis bertulis kepada pegawai penguat kuasa yang dalam
milikannya bahan api atau hasil penjualannya, atau pengangkut,
jentera, peralatan, kelengkapan, buku, rekod, dokumen atau benda
lain itu dipegang bahawa dia menuntut bahan api atau hasil
penjualannya, atau pengangkut, jentera, peralatan, kelengkapan, buku,
rekod, dokumen atau benda lain itu.

(5) Apabila notis yang disebut dalam subseksyen (4) diterima,

pegawai penguat kuasa hendaklah merujukkan tuntutan itu kepada
seorang Majistret Kelas Pertama bagi mendapatkan keputusannya.

(6) Majistret yang kepadanya sesuatu perkara dirujukkan di bawah

subseksyen (5) hendaklah mengeluarkan suatu saman yang
menghendaki orang yang menegaskan bahawa dia ialah pemunya
bahan api atau hasil penjualannya, atau pengangkut, jentera,
peralatan, kelengkapan, buku, rekod, dokumen atau benda lain itu dan
orang yang daripadanya ia disita hadir di hadapan Majistret itu dan
apabila mereka hadir atau apabila mereka tidak hadir, setelah
dibuktikan bahawa saman itu telah disampaikan dengan sewajarnya,
Majistret hendaklah meneruskan pemeriksaan perkara itu.

(7) Jika dibuktikan bahawa suatu kesalahan di bawah Akta ini

telah dilakukan dan bahawa bahan api atau hasil penjualannya, atau
pengangkut, jentera, peralatan, kelengkapan, buku, rekod, dokumen
atau benda lain itu yang disebut dalam subseksyen (6) merupakan hal
perkara bagi atau telah digunakan dalam pelakuan kesalahan itu,
maka Majistret hendaklah memerintahkan supaya bahan api atau hasil
penjualannya atau pengangkut, jentera, peralatan, kelengkapan, buku,
rekod, dokumen atau benda lain itu dilucuthakkan, dan hendaklah,
jika tiada bukti sedemikian, memerintahkan pelepasannya.

(8) Mana-mana bahan api atau hasil penjualannya, atau apa-apa

pengangkut, jentera, peralatan, kelengkapan, buku, rekod, dokumen


-----

_Industri Biobahan Api Malaysia_ 25

atau benda lain yang dilucuthakkan atau disifatkan terlucut hak
hendaklah dihantarserahkan kepada pegawai penguat kuasa itu dan
hendaklah dilupuskan mengikut arahan Majistret.

(9) Pihak berkuasa pelesenan tidak bertanggungan kepada mana
mana orang bagi apa-apa kemerosotan, tidak kira bagaimana
sekalipun berlaku, dalam mutu bahan api yang disita di bawah Akta
ini.

**Hak harta mengenai bahan api, dsb., yang dilucuthakkan**

**33.** Apa-apa bahan api atau hasil penjualannya, atau apa-apa
pengangkut, jentera, peralatan, kelengkapan, buku, rekod, dokumen
atau benda lain yang dilucuthakkan atau disifatkan dilucuthakkan
di bawah Akta ini hendaklah menjadi harta pihak berkuasa
pelesenan.

**Pelepasan bahan api, dsb., yang disita**

**34.** Walau apa pun seksyen 32, pihak berkuasa pelesenan boleh,
jika difikirkannya patut, pada bila-bila masa mengarahkan supaya
apa-apa bahan api atau hasil penjualannya, atau apa-apa pengangkut,
jentera, peralatan, kelengkapan, buku, rekod, dokumen atau benda
lain yang disita di bawah Akta ini dilepaskan kepada orang
yang daripada milikan, jagaan atau kawalannya bahan api atau
hasil penjualannya, atau apa-apa pengangkut, jentera, peralatan,
kelengkapan, buku, rekod, dokumen atau benda lain itu disita.

**Pegawai penguat kuasa boleh mendapatkan bantuan untuk**
**memeriksa benda yang berkaitan dengan kesalahan**

**35.** Seorang pegawai penguat kuasa boleh mendapatkan bantuan
mana-mana orang untuk memeriksa apa-apa bahan api atau
hasil penjualannya, atau apa-apa pengangkut, jentera, peralatan,
kelengkapan, buku, rekod, dokumen atau benda lain yang disita
atau ditahan di bawah Akta ini jika orang itu mempunyai kelayakan
yang perlu untuk memeriksa bahan api atau hasil penjualannya,
atau apa-apa pengangkut, jentera, peralatan, kelengkapan, buku,
rekod, dokumen atau benda lain bagi maksud penyiasatan di
bawah Akta ini.


-----

26 _Rang Undang-Undang_

**Kuasa untuk mengambil sampel**

**36.** (1) Seorang pegawai penguat kuasa boleh meminta, memilih,
mengambil atau memperoleh sampel apa-apa bahan api yang
disyaki merupakan atau mengandungi biobahan api bagi maksud
dianalisis tanpa apa-apa bayaran daripada mana-mana orang yang
mengeluarkan, menjual atau memiliki bahan api atau agen atau
pekhidmatnya yang daripadanya sampel itu didapatkan.

(2) Sampel yang diminta, dipilih, diambil atau diperoleh di bawah

subseksyen (1) hendaklah diterima dalam mana-mana mahkamah.

(3) Mana-mana orang yang enggan mematuhi apa-apa permintaan

yang dibuat oleh seseorang pegawai penguat kuasa di bawah
subseksyen (1) melakukan suatu kesalahan dan boleh, apabila
disabitkan, didenda tidak melebihi dua ratus ribu ringgit atau
dipenjarakan selama tempoh tidak melebihi tiga tahun atau keduaduanya.

**Tatacara bagi pengambilan sampel**

**37.** (1) Jika pegawai penguat kuasa berhasrat untuk mengemukakan
apa-apa sampel bahan api yang disyaki merupakan atau mengandungi
biobahan api bagi dianalisis, pegawai penguat kuasa yang
mendapatkan sampel itu hendaklah memaklumkan orang yang
mengeluarkan, menjual atau memiliki bahan api itu atau ejen atau
pekhidmatnya yang daripadanya sampel itu didapatkan, bahawa
dia berhasrat untuk mendapatkan sampel itu untuk dianalisis oleh
juruanalisis.

(2) Tatacara bagi pengambilan dan berurusan dengan sampel

hendaklah sebagaimana yang ditetapkan oleh peraturan-peraturan.

**Pelantikan juruanalisis**

**38.** Pihak berkuasa pelesenan boleh melantik mana-mana orang
berkelayakan untuk menjadi juruanalisis bagi maksud menjalankan
suatu analisis ke atas apa-apa bahan api dan untuk memperakui
keadaan, jenis, cara pemprosesan, mutu, piawaian dan grednya.


-----

_Industri Biobahan Api Malaysia_ 27

**Perakuan analisis**

**39.** (1) Suatu perakuan analisis yang ditandatangani oleh seseorang
juruanalisis hendaklah, apabila dikemukakan oleh Pendakwa
Raya dalam mana-mana perbicaraan di bawah Akta ini, menjadi
keterangan yang mencukupi mengenai fakta yang dinyatakan
dalam perakuan itu melainkan jika tertuduh menghendaki supaya
juruanalisis itu dipanggil sebagai seorang saksi, yang dalam hal itu
dia hendaklah memberikan suatu notis bertulis kepada Pendakwa
Raya tidak kurang daripada tiga had genap sebelum pemulaan
perbicaraan itu.

(2) Jika Pendakwa Raya berhasrat untuk memberikan sebagai

keterangan apa-apa perakuan yang disebut dalam subseksyen (1) dia
hendaklah menyerahkan suatu salinan perakuan itu kepada tertuduh
tidak kurang daripada sepuluh hari genap sebelum pemulaan
perbicaraan itu.

**Pemeriksaan atau pengujian bahan api yang disita**

**40.** Jika didapati perlu untuk memeriksa atau menguji apa-apa bahan
api yang disita di bawah Akta ini, maka adalah mencukupi untuk
memeriksa atau menguji hanya suatu sampel representatif bahan
api itu atau daripada setiap jenis atau perihalan yang berlainan
bahan api atau, jika bahan api itu dibungkus dalam bungkusan
yang berlainan, daripada kandungan setiap bungkusan.

**Kos memegang bahan api, dsb., yang disita**

**41.** Jika apa-apa bahan api, pengangkut, jentera, peralatan,
kelengkapan, buku, rekod, dokumen atau benda lain yang disita di
bawah Akta ini dipegang dalam jagaan pihak berkuasa pelesenan
sementara menunggu penyelesaian apa-apa prosiding berkenaan
dengan suatu kesalahan di bawah Akta ini, kos bagi memegangnya
dalam jagaan hendaklah, dalam hal mana-mana orang didapati
bersalah atas sesuatu kesalahan, menjadi hutang yang kena dibayar
kepada pihak berkuasa pelesenan oleh orang itu dan hendaklah
boleh didapatkan dengan sewajarnya.

**Tiada kos atau ganti rugi yang berbangkit daripada penyitaan**
**boleh didapatkan**

**42.** Tiada seorang pun boleh, dalam apa-apa prosiding di hadapan
mana-mana mahkamah berkenaan dengan penyitaan apa-apa bahan


-----

28 _Rang Undang-Undang_

api, pengangkut, jentera, peralatan, kelengkapan, buku, rekod,
dokumen atau benda lain yang disita pada menjalankan atau berupa
sebagai penjalanan mana-mana kuasa yang diberikan di bawah Akta
ini, berhak mendapat kos prosiding itu atau apa-apa ganti rugi atau
relief lain melainkan jika penyitaan itu dibuat tanpa sebab yang
raunasabah.

**Kuasa pihak berkuasa pelesenan untuk menghendaki maklumat**
**mengenai bahan api, dsb.**

**43.** (1) Pihak berkuasa pelesenan boleh menghendaki mana-mana
orang yang mengusahakan apa-apa aktiviti yang melibatkan bahan
api untuk memberi pihak berkuasa pelesenan maklumat yang
berhubungan dengan komposisi dan kegunaan bahan api itu.

(2) Mana-mana orang yang gagal untuk memberikan apa-apa

maklumat yang berhubungan dengan komposisi dan kegunaan apaapa bahan api yang mungkin dikehendaki di bawah subseksyen (1)
melakukan suatu kesalahan dan boleh, apabila disabitkan, didenda
tidak melebihi dua ratus lima puluh ribu ringgit atau dipenjarakan
selama tempoh tidak melebihi tiga tahun atau kedua-duanya.

**Kuasa tambahan**

**44.** (1) Seseorang pegawai penguat kuasa hendaklah, bagi maksud
melaksanakan Akta ini, mempunyai kuasa untuk melakukan segala
atau mana-mana daripada perbuatan yang berikut:

_(a)_ menghendaki pengemukaan rekod, akaun, dan dokumen

daripada mana-mana orang berhubung dengan mana-mana
hal atau kesalahan di bawah Akta ini dan meneliti,
memeriksa dan menyalin mana-mana rekod, akaun dan
dokumen itu;

_(b)_ menghendaki pengemukaan apa-apa dokumen pengenalan

daripada mana-mana orang berhubung dengan mana-mana
hal atau kesalahan di bawah Akta ini; atau

_(c)_ membuat apa-apa siasatan yang perlu untuk menentukan

sama ada peruntukan Akta ini telah dipatuhi.

(2) Seseorang yang gagal untuk mematuhi permintaan yang dibuat

di bawah subseksyen (1) melakukan suatu kesalahan dan


-----

_Industri Biobahan Api Malaysia_ 29

boleh, apabila disabitkan, didenda tidak melebihi satu ratus ribu
ringgit atau dipenjarakan selama tempoh tidak melebihi dua tahun
atau kedua-duanya.

**Mengamang atau menghalang pegawai penguat kuasa menjadi**
**kesalahan**

**45. Seseorang yang —**

_(a)_ mengamang, menghalang, merintangi atau mengganggu

mana-mana pegawai penguat kuasa dalam pelaksanaan
fungsi-fungsinya di bawah Akta ini;

_(b)_ mengambil balik atau berusaha untuk mengambil balik apa
apa bahan api, pengangkut, jentera, peralatan, kelengkapan,
buku, rekod, dokumen atau benda lain yang disita di bawah
Akta ini; atau

_(c)_ sebelum atau selepas apa-apa penyitaan menyebabkan

kehilangan, atau merosakkan atau memusnahkan apa-apa
bahan api, pengangkut, jentera, peralatan, kelengkapan,
buku, rekod, dokumen atau benda lain untuk menghalang
penyitaannya atau penyimpanan selamat bahan api,
pengangkut, jentera, peralatan, kelengkapan, buku, rekod,
dokumen atau benda lain itu,

melakukan suatu kesalahan dan boleh, apabila disabitkan, didenda
tidak melebihi dua ratus lima puluh ribu ringgit atau dipenjarakan
selama tempoh tidak melebihi tiga tahun atau kedua-duanya.

BAHAGIAN IV

**AM**

**Pengkompaunan kesalahan**

**46.** (1) Pihak berkuasa pelesenan boleh, dengan keizinan Pendakwa
Raya, membuat tawaran bertulis untuk mengkompaun mana-mana
kesalahan yang dilakukan oleh mana-mana orang di bawah Akta ini
dan yang ditetapkan sebagai kesalahan boleh dikompaunkan oleh
peraturan-peraturan yang dibuat di bawah Akta ini dengan membuat
suatu tawaran bertulis kepada orang itu untuk mengkompaun
kesalahan itu apabila dibayar kepada pihak berkuasa pelesenan suatu
amaun yang tidak melebihi lima puluh


-----

30 _Rang Undang-Undang_

peratus amaun maksimum denda bagi kesalahan itu dalam masa yang
dinyatakan dalam tawaran itu.

(2) Sesuatu tawaran di bawah subseksyen (1) boleh dibuat pada

bila-bila masa selepas kesalahan itu dilakukan, tetapi sebelum apaapa pendakwaan baginya dimulakan.

(3) Jika amaun yang dinyatakan dalam tawaran di bawah

subseksyen (1) tidak dibayar dalam masa yang dinyatakan dalam
tawaran itu atau dalam apa-apa tempoh lanjutan yang diberikan oleh
pihak berkuasa pelesenan, pendakwaan bagi kesalahan itu boleh
dimulakan pada bila-bila masa selepas itu terhadap orang yang
kepadanya tawaran itu dibuat.

(4) Jika suatu kesalahan telah dikompaun di bawah subseksyen

(1), tiada pendakwaan boleh dimulakan selepas itu berkenaan dengan
kesalahan itu terhadap orang yang kepadanya tawaran untuk
mengkompaun telah dibuat dan apa-apa bahan api atau hasil
penjualannya, atau apa-apa pengangkut, jentera, peralatan,

kelengkapan, buku, rekod, dokumen atau benda lain yang disita
berkaitan dengan kesalahan itu boleh dilepaskan atau dilucuthakkan
oleh pihak berkuasa pelesenan, tertakluk kepada apa-apa terma dan
syarat yang difikirkan patut dikenakan mengikut syarat kompaun oleh
pihak berkuasa pelesenan.

**Pemulaan pendakwaan**

**47.** Tiada pendakwaan bagi atau yang berhubungan dengan
apa-apa kesalahan di bawah Akta ini boleh dimulakan kecuali
oleh atau dengan keizinan bertulis Pendakwa Raya.

**Percantuman kesalahan**

**48.** Walau apa pun apa-apa jua yang terkandung dalam mana-mana
undang-undang bertulis lain yang berlawanan, jika seseorang itu
dituduh melakukan lebih daripada satu kesalahan di bawah Akta
ini, dia boleh dipertuduh dan dibicarakan dalam satu perbicaraan
atas apa-apa bilangan kesalahan itu yang dilakukan dalam apa-apa
jangka masa.

**Kesalahan yang dilakukan oleh pertubuhan perbadanan**

**49.** (1) Jika sesuatu pertubuhan perbadanan melakukan suatu
kesalahan di bawah Akta ini, maka mana-mana orang yang pada masa


-----

_Industri Biobahan Api Malaysia_ 31

pelakuan kesalahan itu ialah pengarah, pengurus, setiausaha atau
pegawai lain yang seumpamanya dalam pertubuhan perbadanan itu
atau yang berupa bertindak atas apa-apa sifat sedemikian atau yang
dalam apa-apa cara atau sehingga apa-apa takat bertanggungjawab
tentang pengurusan apa-apa hal ehwal pertubuhan perbadanan itu
atau yang membantu dalam pengurusan sedemikian —

_(a)_ boleh didakwa secara berasingan atau bersesama dalam

prosiding yang sama bersekali dengan pertubuhan

perbadanan itu; dan

_(b)_ jika pertubuhan perbadanan itu didapati telah melakukan

kesalahan itu, hendaklah disifatkan telah melakukan
kesalahan itu melainkan jika, dengan mengambil kira jenis
fungsinya atas sifat itu dan segala hal keadaan, dia
membuktikan —

(i) bahawa kesalahan itu telah dilakukan tanpa

pengetahuan, persetujuan atau pembiarannya; dan

(ii) bahawa dia telah mengambil segala langkah yang

munasabah dan telah menjalankan segala usaha yang
wajar untuk mencegah pelakuan kesalahan itu.

(2) Jika mana-mana orang boleh di bawah Akta ini dikenakan apa
apa hukuman atau penalti bagi apa-apa perbuatan, peninggalan,
pengabaian atau keingkaran, maka dia boleh dikenakan hukuman
atau penalti yang sama bagi tiap-tiap perbuatan, peninggalan,
pengabaian atau keingkaran mana-mana pekerja atau ejennya, atau
pekerja ejen itu, jika perbuatan, peninggalan, pengabaian atau
keingkaran itu telah dilakukan —

_(a)_ oleh pekerjanya dalam masa penggajiannya;

_(b)_ oleh ejen itu semasa bertindak bagi pihaknya; atau

_(c)_ oleh pekerja ejen itu dalam masa penggajian pekerja itu

dengan ejen itu atau selainnya bagi pihak ejen itu.

**Perlindungan pemberi maklumat**

**50.** (1) Kecuali sebagaimana yang diperuntukkan dalam subseksyen
(2) dan (3), tiada saksi dalam apa-apa prosiding sivil atau jenayah
boleh dikehendaki atau dibenarkan menzahirkan nama


-----

32 _Rang Undang-Undang_

atau alamat pemberi maklumat atau isi maklumat yang diterima
daripadanya atau menyatakan apa-apa perkara yang mungkin
menyebabkan pemberi maklumat diketahui.

(2) Jika apa-apa buku, rekod, akaun, dokumen atau data yang

dikomputerkan yang menjadi keterangan atau yang boleh diperiksa
dalam apa-apa prosiding sivil atau jenayah mengandungi apa-apa
catatan yang dalamnya mana-mana pemberi maklumat dinamakan
atau diperihalkan atau yang mungkin menyebabkan pemberi
maklumat diketahui, mahkamah hendaklah menyebabkan supaya
semua catatan sedemikian ditutup daripada penglihatan atau
dipadamkan hanya setakat yang perlu untuk melindungi pemberi
maklumat daripada diketahui.

(3) Jika dalam perbicaraan bagi apa-apa kesalahan di bawah Akta

ini mahkamah selepas siasatan penuh tentang kes itu mempercayai
bahawa pemberi maklumat dengan sengaja membuat dalam aduannya
suatu pernyataan material yang dia tahu atau percaya adalah palsu
atau tidak percaya adalah benar, atau jika dalam apa-apa prosiding
lain mahkamah berpendapat bahawa keadilan tidak dapat dibuat
sepenuhnya antara pihak-pihak dalam prosiding itu tanpa mengetahui
pemberi maklumat, mahkamah boleh menghendaki pengemukaan
aduan asal, jika bertulis, dan membenarkan siasatan dan menghendaki
penzahiran sepenuhnya, berkenaan dengan pemberi maklumat itu.

**Perlindungan daripada tindakan guaman dan prosiding undang-**
**undang**

**51.** Tiada tindakan boleh diambil atau pendakwaan boleh dibawa,
dimulakan atau dibuat dalam mana-mana mahkamah terhadap —

_(a)_ pegawai penguat kuasa atau mana-mana pegawai lain yang

dilantik dengan sewajarnya oleh pihak berkuasa pelesenan;
dan

_(b)_ mana-mana orang lain bagi atau atas sebab atau berkenaan

dengan apa-apa perbuatan yang dilakukan atau dikatakan
dilakukan olehnya di bawah perintah, arahan atau suruhan
pihak berkuasa pelesenan, pegawai penguat kuasa atau
mana-mana pegawai lain yang dilantik dengan sewajarnya
oleh  pihak berkuasa pelesenan,


-----

_Industri Biobahan Api Malaysia_ 33

jika perbuatan itu dilakukan dengan suci hati, dan dengan
mempercayai dengan semunasabahnya bahawa ia perlu bagi maksud
yang diniatkan untuk dicapai melaluinya dan bagi melaksanakan
peruntukan Akta ini.

**Pekhidmat awam**

**52.** Tiap-tiap anggota, pegawai, pekhidmat atau ejen pihak
berkuasa pelesenan dan pegawai penguat kuasa semasa menunaikan
kewajipannya sebagai anggota, pegawai, pekhidmat, ejen atau
pegawai penguat kuasa hendaklah disifatkan sebagai pekhidmat
awam mengikut pengertian Kanun Keseksaan [Akta 574].

**Kuasa untuk mengecualikan**

**53.** (1) Menteri boleh melalui perintah yang disiarkan dalam
_Warta_ mengecualikan, tertakluk kepada apa-apa terma dan
syarat yang difikirkannya patut dikenakan, mana-mana orang
atau golongan orang atau apa-apa aktiviti atau golongan aktiviti
yang berhubungan dengan biobahan api daripada semua atau
mana-mana peruntukan Akta ini.

(2) Menteri boleh, pada bila-bila masa melalui perintah yang

disiarkan dalam Warta, membatalkan apa-apa perintah yang dibuat di
bawah subseksyen (1) jika dia berpuas hati bahawa pengecualian itu
tidak lagi diperlukan.

**Pindaan Jadual**

**54.** Menteri boleh, selepas berunding dengan pihak berkuasa
pelesenan, meminda Jadual Pertama dan Jadual Kedua melalui
perintah yang disiarkan dalam Warta.

**Peraturan-peraturan**

55. (1) Menteri boleh, selepas berunding dengan pihak berkuasa
pelesenan, membuat peraturan-peraturan yang perlu atau suai
manfaat bagi melaksanakan sepenuhnya atau menjalankan

peruntukan-peruntukan Akta ini.


-----

34 _Rang Undang-Undang_

(2) Tanpa menjejaskan keluasan subseksyen (1), Menteri boleh

membuat peraturan-peraturan bagi —

_(a)_ menetapkan piawaian pemprosesan, penstoran, pengangkutan

dan pengendalian termasuk pembungkusan biobahan api,
biobahan api yang diadunkan dengan apa-apa bahan api
lain atau biobahan api yang diadunkan dengan apa-apa
biobahan api lain;

_(b)_ menetapkan piawaian atau gred biobahan api, biobahan api

yang diadunkan dengan apa-apa bahan api lain atau
biobahan api yang diadunkan dengan apa-apa biobahan api
lain dan membuat peruntukan untuk melaksanakan
piawaian atau gred itu, termasuk peruntukan bagi atau yang
berhubungan dengan pelabelan;

_(c)_ menetapkan tatacara yang hendaklah diikuti oleh pengeksport

dalam mengeksport biobahan api, biobahan api yang
diadunkan dengan apa-apa bahan api lain atau biobahan api
yang diadunkan dengan apa-apa biobahan api lain;

_(d)_ mengadakan peruntukan bagi penyenggaraan piawaian

pelakuan yang sepatutnya dalam penjalanan industri
biobahan api dan bagi urusan pelanggarannya;

_(e)_ menetapkan amalan yang hendaklah diikuti atau dielakkan

dalam industri biobahan api;

_(f)_ menetapkan nama dan perihalan yang hendaklah digunakan

bagi biobahan api, biobahan api yang diadunkan dengan
apa-apa bahan api lain atau biobahan api yang diadunkan
dengan apa-apa biobahan api lain;

_(g)_ menetapkan kesalahan yang boleh dikompaunkan;

_(h) menetapkan rekod dan dokumen yang dikehendaki disimpan_

dan penyata yang dikehendaki dikemukakan;

_(i)_ menetapkan fi dan caj yang kena dibayar kepada pihak

berkuasa pelesenan di bawah Akta ini dan cara memungut
dan membelanjakan fi itu;

_(j)_ mengadakan peruntukan bagi mengawal selia semua atau

mana-mana aktiviti pihak berkuasa pelesenan dan secara
amnya bagi pelaksanaan fungsi, penjalanan kuasa dan
penunaian kewajipan pihak berkuasa pelesenan di bawah
Akta ini; dan


-----

_Industri Biobahan Api Malaysia_ 35

_(k)_ mengadakan peruntukan bagi apa-apa perkara lain yang

dimaksudkan oleh, atau yang perlu bagi melaksanakan
sepenuhnya, peruntukan Akta ini dan bagi pentadbirannya
yang sewajarnya.


(3) Peraturan-peraturan yang dibuat di bawah seksyen ini boleh

menetapkan bahawa apa-apa perbuatan yang melanggar peraturanperaturan itu menjadi suatu kesalahan dan boleh menetapkan
hukuman denda tidak melebihi satu ratus lima puluh ribu ringgit atau
pemenjaraan selama tempoh tidak melebihi dua tahun atau keduaduanya bagi kesalahan itu.

**Peruntukan peralihan**

**56.** (1) Mana-mana orang yang, pada tarikh kuat kuasa Akta ini,
sedang mengusahakan suatu aktiviti yang Akta ini terpakai
hendaklah, dalam tempoh enam bulan dari tarikh kuat kuasa Akta ini,
memohon lesen di bawah seksyen 7 dan permohonan itu hendaklah
dianggap sebagai suatu permohonan baru dan bukan sebagai suatu
permohonan pembaharuan lesen.

(2) Apabila menerima suatu permohonan di bawah subseksyen (1)

pihak berkuasa pelesenan hendaklah mengeluarkan suatu

pengakuterimaan penerimaan kepada orang itu.

(3) Sementara menunggu pemutusan permohonan itu, orang itu

boleh terus mengusahakan aktiviti itu.

JADUAL PERTAMA

(Seksyen 4 dan 5)

JENIS BIOBAHAN API


1.   Olein Minyak Sawit

2.   Metil Ester


-----

36 _Rang Undang-Undang_

JADUAL KEDUA

(Seksyen 6)

PIHAK BERKUASA PELESENAN

|Pihak Berkuasa Pelesenan|Biobahan Api|
|---|---|
|Ketua Setiausaha Kementerian Perusahaan Perladangan dan Komoditi atau semasa ketiadaan Ketua Setiausaha, mana-mana orang yang diberi kuasa sewajarnya oleh Menteri secara bertulis|Biobahan api daripada keluaran kelapa sawit|



Dalam Jadual ini —

"keluaran kelapa sawit" mempunyai erti yang sama yang diberikan kepadanya

dalam Akta Lembaga Minyak Sawit Malaysia 1998 [Akta 582].

HURAIAN

Akta Industri Biobahan Api Malaysia 2006 yang dicadangkan ("Akta yang
dicadangkan") bertujuan untuk mengadakan peruntukan bagi penggunaan
mandatori biobahan api, pelesenan aktiviti yang berhubungan dengan biobahan api
dan untuk mengadakan peruntukan mengenai perkara-perkara yang berkaitan dan
bersampingan dengannya.

BAHAGIAN I

2. Bahagian I Rang Undang-Undang ini mengandungi peruntukan permulaan.

3. _Fasal 1 mengandungi tajuk ringkas dan bertujuan untuk membenarkan Menteri_

untuk menetapkan tarikh permulaan kuat kuasa Akta yang dicadangkan.

4. _Fasal 2_ mengandungi takrif ungkapan tertentu yang digunakan dalam Akta

yang dicadangkan.

5. _Fasal 3_ bertujuan mengadakan peruntukan bahawa Akta yang dicadangkan

adalah sebagai tambahan kepada, dan tidak mengurangkan peruntukan mana-mana
undang-undang bertulis lain. Walau bagaimanapun, sekiranya terdapat apa-apa
percanggahan atau ketidakselarasan Akta yang dicadangkan dengan mana-mana
undang-undang bertulis lain, Akta yang dicadangkan hendaklah dipakai setakat
percanggahan atau ketidakselarasan itu.


-----

_Industri Biobahan Api Malaysia_ 37

BAHAGIAN II

6. Bahagian II Rang Undang-Undang ini memperuntukkan bagi aktiviti yang

ditetapkan dan pelesenan.

7. _Fasal_ 4 bertujuan untuk member! Menteri kuasa untuk menetapkan, melalui

peraturan-peraturan, jenis biobahan api dan peratusannya mengikut isi padu yang
hendaklah diadunkan dalam mana-mana bahan api. Menteri juga diberi kuasa untuk
menetapkan aktiviti yang dalamnya penggunaan biobahan api hendaklah dijadikan
mandatori.

8. _Fasal 5_ mengandungi peruntukan mengenai kehendak bagi pelesenan aktiviti

tertentu yang berhubungan dengan biobahan api.

9. _Fasal 6 memperuntukkan bahawa pihak berkuasa pelesenan berkenaan dengan_

biobahan api yang tertentu adalah seperti yang dinyatakan dalam Jadual Kedua.
Jadual Kedua menyatakan pihak berkuasa pelesenan berkenaan dengan biobahan
api daripada keluaran kelapa sawit.

10. _Fasal 7, 8, 9, 10, 11_ dan _12 memperkatakan peruntukan yang berhubungan_

dengan permohonan bagi lesen, pengeluaran lesen, pameran dan pengemukaan
lesen, pindah milik lesen, penyerahhakan lesen dan pembatalan atau penggantungan
lesen masing-masing.

11. _Fasal 13_ bertujuan untuk membenarkan pemohon untuk merayu terhadap

keputusan pihak berkuasa pelesenan kepada Menteri.

12. _Fasal 14_ bertujuan memberi Menteri kuasa untuk memberikan arahan am

kepada pihak berkuasa pelesenan.

13. _Fasal 15 bertujuan untuk memberi Menteri kuasa untuk membuat peraturan-_

peraturan mengenai pelesenan aktiviti biobahan api dan cara untuk memohon bagi
lesen, fi, syarat dan untuk mengehadkan bilangan lesen yang dikeluarkan.

BAHAGIAN III

14. Bahagian III mengandungi peruntukan yang berhubungan dengan

penguatkuasaan, penyitaan, penangkapan, dsb.

15. _Fasal 16 bertujuan untuk memberikan Menteri kuasa untuk melantik pegawai_

penguat kuasa yang perlu bagi maksud menjalankan kuasa penguatkuasaan di
bawah Akta yang dicadangkan.

16. _Fasal 77 memperuntukkan mengenai kuasa pegawai penguat kuasa menyiasat_

apa-apa kesalahan di bawah Akta yang dicadangkan. _Fasal 18_ mengadakan
peruntukan bahawa setiap pegawai penguat kuasa di bawah _fasal 17_ hendaklah
diberikan kad kuasa dan hendaklah apabila diminta mengemukakan kadnya apabila
perlu.


-----

38 _Rang Undang-Undang_

17. _Fasal 19, 20, 21_ dan _22_ memperkatakan peruntukan yang berhubungan

dengan kuasa penangkapan, penggeledahan dan penyitaan dengan waran,
penggeledahan dan penyitaan tanpa waran dan kuasa pegawai penguat kuasa untuk
memasuki mana-mana premis bagi maksud pemeriksaan, penentusahan dan
pemungutan sampel masing-masing.

18. _Fasal 23_ mengadakan peruntukan yang berhubungan dengan akses kepada

data berkomputer.

19. _Fasal 24_ memperkatakan peruntukan yang berhubungan dengan penyitaan

benda, dsb.

20. _Fasal 25_ memperuntukkan mengenai kuasa pegawai penguat kuasa untuk

memberhentikan, meme'riksa dan menyita pengangkut.

21. _Fasal 26 bertujuan untuk mengenakan suatu tanggungjawab ke atas pegawai_

penguat kuasa untuk menyediakan senarai benda yang disita dan fasal 27 bertujuan
mengadakan peruntukan bagi pemulangan sementara

pengangkut, jentera, peralatan atau kelengkapan yang disita, oleh mahkamah
kepada pemunya tertakluk kepada apa-apa terma dan syarat yang boleh dikenakan
oleh mahkamah.

22. _Fasal 28_ bertujuan untuk memberi pegawai penguat kuasa, kuasa untuk

mengarahkan penjualan dan pelupusan bahan api yang disita.

23. _Fasal 29_ bertujuan untuk membenarkan mana-mana pegawai penguat kuasa

untuk mengarahkan kehadiran orang yang mengetahui tentang kes.

24. _Fasal 30_ bertujuan untuk memberi pegawai penguat kuasa, kuasa untuk

memeriksa secara lisan mana-mana orang yang mengetahui fakta dan hal keadaan
kes dan/a$a/ _31_ memperkatakan tentang peruntukan yang berhubungan dengan
kebolehterimaan pernyataan sebagai keterangan.

25. _Fasal 32 memperkatakan pelucuthakkan apa-apa benda yang disita di bawah_

Akta yang dicadangkan.

26. _Fasal 33 bertujuan mengadakan peruntukan bahawa apa-apa bahan api yang_

dilucuthakkan atau disifatkan sebagai dilucuthakkan di bawah Akta yang
dicadangkan hendaklah menjadi harta pihak berkuasa pelesenan.

27. _Fasal 34 memperuntukkan mengenai pelepasan apa-apa benda yang disita di_

bawah Akta yang dicadangkan.

28. _Fasal 35_ bertujuan mengadakan peruntukan bahawa pegawai penguat kuasa

boleh mendapatkan bantuan untuk memeriksa benda yang berkaitan dengan
kesalahan.

29. _Fasal 36_ bertujuan untuk memberi pegawai penguat kuasa, kuasa untuk

meminta, memilih, mengambil atau memperoleh sampel apa-apa bahan api yang
disyaki merupakan atau mengandungi biobahan api bagi dianalisis dan _fasal 37_
bertujuan mengadakan peruntukan bahawa tatacara untuk mengambil dan berurusan
dengan sampel hendaklah sebagaimana yang ditetapkan dalam peraturan-peraturan.


-----

_Industri Biobahan Api Malaysia_ 39

30. _Fasal 38_ bertujuan untuk memberi pihak berkuasa pelesenan kuasa untuk

melantik juruanalisis untuk menjalankan analisis atas apa-apa biobahan api,
dan untuk memperakui keadaan, jenis, cara pemprosesan, mutu, piawaian dan
grednya.

31. _Fasal 39_ bertujuan mengadakan peruntukan bahawa dalam mana-mana

prosiding di bawah Akta yang dicadangkan, perakuan analisis yang ditandatangani
oleh juruanalisis hendaklah boleh diterima sebagai keterangan mengenai fakta
yang dinyatakan dalam perakuan itu.

32. _Fasal 40 memperuntukkan bahawa bagi maksud pemeriksaan atau pengujian_

bahan api yang disita, adalah mencukupi untuk memeriksa atau menguji suatu
sampel representatif bahan api itu.

33. _Fasal 41 bertujuan mengadakan peruntukan bahawa kos memegang apa-apa_

yang disita di bawah Akta yang dicadangkan hendaklah menjadi hutang yang kena
dibayar kepada pihak berkuasa pelesenan dan boleh didapatkan sewajarnya jika
orang itu didapati bersalah atas suatu kesalahan.

34. _Fasal 42 memperuntukkan bahawa tiada kos atau ganti rugi yang berbangkit_

daripada penyitaan apa-apa benda dalam penjalanan atau berupa penjalanan kuasa
di bawah Akta yang dicadangkan boleh didapatkan dalam mana-mana prosiding di
hadapan mana-mana mahkamah melainkan jika penyitaan itu dibuat tanpa sebab
yang munasabah.

35. _Fasal 43_ bertujuan untuk memberi pihak berkuasa pelesenan kuasa untuk

menghendaki maklumat yang berhubungan dengan komposisi dan penggunaan
bahan api.

36. _Fasal 44_ bertujuan mengadakan peruntukan bagi kuasa tambahan pegawai

penguat kuasa bagi maksud pelaksanaan Akta yang dicadangkan.

37. _Fasal 45 bertujuan untuk menjadikan suatu kesalahan bagi mana-mana orang_

yang mengamang, menghalang, merintangi atau mengganggu, dsb., mana-mana
pegawai penguat kuasa dalam melaksanakan fungsinya di bawah Akta yang
dicadangkan.

BAHAGIAN IV

38. Bahagian IV mengandungi peruntukan am.

39. _Fasal 46_ bertujuan untuk memberi pihak berkuasa pelesenan kuasa untuk

mengkompaun kesalahan dengan keizinan secara bertulis Pendakwa Raya.

40. _Fasal 47 bertujuan mengadakan peruntukan bagi pemulaan pendakwaan._

41. _Fasal 48 memperkatakan peruntukan yang berhubungan dengan percantuman_

kesalahan.


-----

40 _Rang Undang-Undang_

42. _Fasal 49_ memperuntukkan bagi kesalahan yang dilakukan oleh pertubuhan

perbadanan.

43. _Fasal 50 memperkatakan peruntukan yang berhubungan dengan perlindungan_

pemberi maklumat.

44. _Fasal 51_ bertujuan mengadakan peruntukan bagi perlindungan pegawai

penguat kuasa atau mana-mana pegawai yang dilantik sewajarnya oleh pihak
berkuasa berlesen, dalam menjalankan kewajipan di bawah Akta yang dicadangkan.

45. _Fasal 52_ memperuntukkan bahawa tiap-tiap anggota, pegawai. pekhidmat

atau ejen pihak berkuasa pelesenan dan pegawai penguat kuasa hendaklah
disifatkan sebagai pekhidmat awam mengikut pengertian Kanun Keseksaan _[Akta_
_574] semasa menunaikan kewajipannya tersebut._

46. _Fasal 53, 54_ dan _55_ bertujuan untuk memberi Menteri kuasa untuk

mengecualikan mana-mana orang daripada peruntukan Akta yang dicadangkan, dan
untuk meminda Jadual melalui perintah yang disiarkan dalam _Warta_ dan untuk
memberi Menteri kuasa untuk membuat peraturan-peraturan masing-masing.

47. _Fasal 56 memperkatakan mengenai peruntukan peralihan. Mana-mana orang_

yang memegang suatu lesen yang dikeluarkan sebelum Akta yang dicadangkan
berkuat kuasa hendaklah membuat suatu permohonan baru dalam tempoh enam
bulan dari tarikh kuat kuasa Akta yang dicadangkan.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2455]


-----

