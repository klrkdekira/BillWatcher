---
Year: 2006
Bill: D.R.50/2006 - Rang Undang-Undang Bangunan dan Harta Bersama (Penyenggaraan dan Pengurusan) 2006 (Lulus)
Title: D.R.50/2006 - Rang Undang-Undang Bangunan dan Harta Bersama (Penyenggaraan dan Pengurusan) 2006 (Lulus)
Download URL: https://www.parlimen.gov.my/files/billindex/pdf/2006/DR502006.pdf
URL: https://www.parlimen.gov.my/files/billindex/pdf/2006/DR502006.pdf
---
---
Reading:
D.R.50/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 50/2006**

RANG UNDANG-UNDANG BANGUNAN DAN
HARTA BERSAMA (PENYENGGARAAN DAN

PENGURUSAN) 2006

SUSUNAN FASAL

BAHAGIAN I

PERMULAAN


Fasal

1. Tajuk ringkas, pemakaian dan permulaan kuat kuasa

2. Tafsiran

BAHAGIAN II

PENTADBIRAN AKTA

3. Pelantikan Pesuruhjaya Bangunan dan pegawai lain

BAHAGIAN III

PENGURUSAN BANGUNAN ATAU TANAH YANG

DICADANGKAN UNTUK PECAH BAHAGI

KEPADA PETAK


4. Penubuhan Badan Pengurusan Bersama

5. Kewajipan pemaju untuk mengadakan mesyuarat

6. Mesyuarat pertama Badan Pengurusan Bersama

7. Kewajipan Badan untuk memberitahu Pesuruhjaya nama Badan

8. Tugas dan kuasa Badan Pengurusan Bersama

9. Mesyuarat agung tahunan


-----

_2_ _Rang Undang-Undang_

Fasal

10. Mesyuarat agung luar biasa

11. Jawatankuasa Pengurusan Bersama

12. Daftar pembeli

13. Hak pembeli

14. Kaedah-kaedah dalaman

15. Pembubaran Badan Pengurusan Bersama

BAHAGIAN IV

AKAUN PENYENGGARAAN BANGUNAN

16. Pemaju hendaklah membuka dan menyenggarakan Akaun Penyenggaraan
Bangunan

17. Kewajipan pemaju tentang Akaun Penyenggaraan Bangunan

18. Wang hendaklah didepositkan ke dalam Akaun Penyenggaraan Bangunan

19. Wang tidak menjadi sebahagian daripada harta pemaju

20. Larangan ke atas pemungutan caj

21. Kewajipan pemaju berkenaan dengan caj bagi bangunan yang disiapkan
sebelum permulaan kuat kuasa Bahagian ini

BAHAGIAN V


KUMPULAN WANG PENYENGGARAAN BANGUNAN

DAN KUMPULAN WANG PENJELAS

22. Kumpulan Wang Penyenggaraan Bangunan

23. Pembeli hendaklah membayar caj penyenggaraan

24. Badan Pengurusan Bersama hendaklah membuka dan menyenggarakan
kumpulan wang penjelas

BAHAGIAN VI

EJEN PENGURUSAN

25. Pelantikan ejen pengurusan

26. Kebebasan ejen pengurusan

27. Ejen pengurusan hendaklah menyerah simpan bon

28. Kuasa dan tugas ejen pengurusan


-----

_Bangunan dan Harta Bersama_ _3_

_(Penyenggaraan dan Pengurusan)_

Fasal

29. Pemaju tidak dilepaskan daripada obligasinya untuk menjalankan pembaikan,
dsb.

30. Penamatan perjanjian pengurusan

BAHAGIAN VII

DEPOSIT DAN MENDAPATKAN CAJ

31. Pemaju hendaklah membayar deposit untuk membaiki kecacatan pada harta
bersama

32. Mendapatkan caj oleh Badan Pengurusan Bersama

33. Mendapatkan tunggakan caj

34. Kegagalan atau keengganan untuk membayar caj

BAHAGIAN VIII

PELBAGAI

35. Pewakilan dalam prosiding sivil

36. Liabiliti pengarah, dll.

37. Penyampaian notis atau perintah

38. Kuasa masuk

39. Pemeriksaan orang yang tahu tentang kes

40. Kuasa untuk mengkompaun

41. Rayuan kepada Pihak Berkuasa Negeri

42. Peraturan-peraturan

43. Pendakwaan

44. Ketidakpakaian undang-undang bertulis lain, kontrak dan surat ikatan

45. Berkontrak keluar dilarang

46. Akta Perlindungan Pihak Berkuasa Awam 1948

JADUAL PERTAMA

JADUAL KEDUA


-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi penyenggaraan dan
pengurusan bangunan dan harta bersama dengan sempurna, dan bagi
perkara-perkara yang bersampingan dengannya.

**[** **]**

BAHAWASANYA adalah suai manfaat bagi maksud memastikan
keseragaman undang-undang dan dasar untuk membuat undang-undang
berkenaan dengan kerajaan tempatan yang berhubungan dengan
penyenggaraan dan pengurusan bangunan dan harta bersama di dalam
Semenanjung Malaysia dan Wilayah Persekutuan Labuan:

MAKA, OLEH YANG DEMIKIAN, menurut Fasal (4) Perkara 76
Perlembagaan Persekutuan, **DIPERBUAT** oleh Parlimen Malaysia
seperti yang berikut:

BAHAGIAN I

PERMULAAN

**Tajuk ringkas, pemakaian dan permulaan kuat kuasa**

**1. (1) Akta ini bolehlah dinamakan Akta Bangunan dan Harta Bersama**
(Penyenggaraan dan Pengurusan) 2006.

(2) Akta ini hendaklah hanya terpakai bagi Semenanjung Malaysia

dan Wilayah Persekutuan Labuan.


-----

6 _Rang Undang-Undang_

(3) Akta ini hendaklah mula berkuat kuasa di setiap Negeri

pada tarikh yang ditetapkan oleh Menteri, selepas berunding
dengan Pihak Berkuasa Negeri, berhubung dengan Negeri itu
melalui pemberitahuan dalam _Warta,_ dan Menteri boleh, selepas
berunding dengan Pihak Berkuasa Negeri, menetapkan tarikh yang
berlainan
_(a)_ bagi permulaan kuat kuasa Akta ini di dalam kawasan

pihak berkuasa tempatan atau bahagian-bahagian kawasan
pihak berkuasa tempatan yang berlainan; dan

_(b)_ bagi permulaan kuat kuasa peruntukan berlainan Akta ini di

dalam kawasan pihak berkuasa tempatan atau bahagianbahagian kawasan pihak berkuasa tempatan yang berlainan.

(4) Akta ini hendaklah mula berkuat kuasa di Wilayah

Persekutuan Kuala Lumpur, Wilayah Persekutuan Labuan dan
Wilayah Persekutuan Putrajaya pada tarikh yang ditetapkan oleh
Menteri yang bertanggungjawab bagi Wilayah Persekutuan Kuala
Lumpur, Wilayah Persekutuan Labuan dan Wilayah Persekutuan
Putrajaya melalui pemberitahuan dalam Warta.

(5) Walau apa pun subseksyen (3), Pihak Berkuasa Negeri boleh,

melalui pemberitahuan dalam _Warta,_ memperluas mana-mana
peruntukan Akta ini supaya terpakai bagi keseluruhan atau manamana bahagian mana-mana kawasan di dalam Negeri itu yang tidak
berada di bawah mana-mana kawasan pihak berkuasa tempatan; dan
boleh membuat apa-apa ubah suaian, pindaan atau pengubahan
kepada peruntukan Akta ini sebagaimana yang perlu bagi maksud
pemakaiannya bagi kawasan itu.

(6) Walau apa pun subseksyen (3), Pihak Berkuasa Negeri boleh,

melalui pemberitahuan dalam _Warta,_ mengecualikan mana-mana
bahagian mana-mana kawasan pihak berkuasa tempatan daripada
mana-mana atau kesemua peruntukan Akta ini atau mana-mana
peraturan yang dibuat di bawah Akta ini.

(7) Pihak Berkuasa Negeri boleh, jika pada pendapatnya ia tidak

akan berlawanan dengan kepentingan awam, dan kepentingan
pembeli untuk berbuat demikian, menggantung kuat kuasa Akta ini
atau mana-mana peruntukan Akta ini di dalam mana-mana kawasan
pihak berkuasa tempatan atau mana-mana bahagian mana-mana
kawasan pihak berkuasa tempatan atau mana-mana kawasan lain
selama apa-apa tempoh yang difikirkannya patut.


-----

_Bangunan dan Harta Bersama_ _7_

_(Penyenggaraan dan Pengurusan)_

(8) Dalam Akta ini, sebutan mengenai Pihak Berkuasa Negeri

berhubung dengan Wilayah Persekutuan Kuala Lumpur, Wilayah
Persekutuan Labuan dan Wilayah Persekutuan Putrajaya hendaklah
ditafsirkan sebagai sebutan mengenai Menteri yang bertanggungjawab
bagi Wilayah Persekutuan Kuala Lumpur, Wilayah Persekutuan
Labuan dan Wilayah Persekutuan Putrajaya.

**Tafsiran**

**2.   Dalam Akta ini, melainkan jika konteksnya menghendaki makna**
yang lain—

"Akaun Penyenggaraan Bangunan" ertinya Akaun Penyenggaraan

Bangunan yang dibuka dan disenggarakan di bawah seksyen 16;

"Badan" ertinya Badan Pengurusan Bersama yang ditubuhkan di

bawah seksyen 4;

"Bank Negara" ertinya Bank Negara Malaysia yang ditubuhkan di

bawah Akta Bank Negara Malaysia 1958 [Akta 519];

"bangunan" ertinya apa-apa objek yang didirikan di atas kawasan

pemajuan, dan termasuklah harta bersama bangunan;

"bangunan atau tanah yang dicadangkan untuk pecah bahagi

kepada petak" ertinya—

_(a)_ apa-apa bangunan atau bangunan-bangunan yang mempunyai

dua tingkat atau lebih dalam kawasan pemajuan dan
dicadangkan untuk dipecahbahagikan kepada petak-petak;
dan apa-apa tanah di atas lot yang sama yang dicadangkan
untuk dipecahbahagikan kepada petak-petak yang akan
dipegang di bawah hakmilik strata yang berasingan atau
yang baginya suatu permohonan untuk pecah bahagi telah
dibuat di bawah Akta Hakmilik Strata 1985 _[Akta 318];_
atau

_(b)_ apa-apa kawasan pemajuan yang mempunyai dua bangunan

atau lebih yang dicadangkan untuk dipecahbahagikan
kepada petak tanah sebagaimana yang ditakrifkan dalam
Akta Hakmilik Strata 1985;


-----

8 _Rang Undang-Undang_

"bangunan yang dipecah bahagi" mempunyai erti yang diberikan

kepadanya oleh Akta Hakmilik Strata 1985;

"caj" ertinya apa-apa wang yang dikutip oleh pemunya, pemaju,

Badan atau ejen pengurusan daripada pembeli bagi penyenggaraan
dan pengurusan bangunan atau tanah yang dicadangkan untuk pecah
bahagi kepada petak dan harta bersama;

"ejen pengurusan" ertinya mana-mana orang yang dilantik oleh

Pesuruhjaya Bangunan di bawah seksyen 25;

"harta" ertinya mana-mana tanah di atas kawasan pemajuan, dan

termasuklah mana-mana bangunan atau sebahagian daripada sesuatu
bangunan yang telah didirikan atau sedang didirikan di atas tanah itu,
dan termasuklah juga bangunan atau tanah yang dicadangkan untuk
pecah bahagi kepada petak;

"harta bersama", berhubung dengan sesuatu kawasan pemajuan,

ertinya sekian banyak kawasan pemajuan yang tidak terkandung
dalam mana-mana petak, seperti elemen struktur bangunan, anak
tangga, tangga, laluan kecemasan, pintu masuk dan pintu keluar,
koridor, lobi, lekapan dan pemasangan, lif, pelongsor sampah, tong
sampah, kawasan, parit, tangki air, pembetung, paip, wayar, kabel
dan saluran yang memberi kemudahan kepada lebih daripada satu
petak, bahagian luar semua bahagian bersama bangunan, padang
permainan dan kawasan rekreasi, jalan masuk, tempat letak kereta
dan kawasan meletakkan kereta, ruang terbuka, kawasan landskap,
tembok dan pagar, dan segala kemudahan dan pepasangan lain dan
mana-mana bahagian tanah yang digunakan atau boleh digunakan
atau dinikmati bersama oleh semua penghuni bangunan itu;

"Jawatankuasa" ertinya Jawatankuasa Pengurusan Bersama yang

ditubuhkan di bawah seksyen 11;

"kawasan pemajuan" ertinya mana-mana tanah beri hakmilik yang

dipegang sebagai satu lot di bawah hakmilik muktamad (sama ada
hakmilik Pejabat Pendaftar atau Pejabat Tanah) yang di atasnya
bangunan atau tanah yang dicadangkan untuk pecah bahagi kepada
petak dibina atau sedang dalam pembinaan;

"kawasan pihak berkuasa tempatan" ertinya mana-mana kawasan

dalam sesuatu Negeri yang diisytiharkan oleh Pihak Berkuasa Negeri
sebagai pihak berkuasa tempatan mengikut seksyen 3 Akta Kerajaan
Tempatan 1976 [Akta 171];


-----

_Bangunan dan Harta Bersama_ _9_

_(Penyenggaraan dan Pengurusan)_

"kumpulan wang penjelas" ertinya suatu kumpulan wang khas

yang dibuka dan disenggarakan di bawah seksyen 24;

"Kumpulan Wang Penyenggaraan Bangunan" ertinya Kumpulan

Wang Penyenggaraan Bangunan yang Badan itu dikehendaki
menyenggarakannya oleh seksyen 22;

"Menteri" ertinya Menteri yang dipertanggungkan dengan

tanggungjawab bagi kerajaan tempatan;

"nilai gantian" ertinya nilai untuk menggantikan bangunan itu

dalam hal kebakaran atau kerosakan;

"pemaju" ertinya mana-mana orang atau kumpulan orang (dengan

apa nama jua diperihalkan), yang memajukan mana-mana tanah bagi
maksud penempatan termasuk penempatan bagi kegunaan komersial
dan perindustrian dan termasuklah wasi, pentadbir dan pengganti
dalam hakmilik atau pemegang serah hak yang dibenarkan orang atau
kumpulan orang itu;

"pembeli" ertinya pembeli sesuatu petak;

"penghuni" ertinya orang yang menduduki bangunan itu dengan

sebenarnya, tetapi dalam hal premis bagi maksud penginapan, tidak
temasuk penginap;

"perbadanan pengurusan" ertinya perbadanan pengurusan yang

ditubuhkan di bawah Akta Hakmilik Strata 1985;

"Pesuruhjaya" ertinya Pesuruhjaya Bangunan yang dilantik di

bawah seksyen 3;

"petak", berhubung dengan
_(a)_ suatu bangunan yang dicadangkan untuk dipecah bahagi,

ertinya satu daripada unit individu yang terkandung dalam
bangunan itu yang (kecuali dalam hal petak aksesori)
dipegang atau akan dipegang di bawah hakmilik strata yang
berasingan; dan

_(b)_ tanah yang dicadangkan untuk dipecah bahagi, ertinya satu

daripada unit individu petak tanah;


-----

10 _Rang Undang-Undang_

"petak aksesori" ertinya mana-mana petak yang ditunjukkan dalam

suatu pelan strata sebagai petak aksesori yang digunakan atau
dicadangkan untuk digunakan bersama-sama dengan suatu petak;

"pihak berkuasa tempatan" termasuklah mana-mana orang atau

kumpulan orang yang dilantik di bawah mana-mana undang-undang
bertulis untuk menjalankan dan melaksanakan kuasa dan tugas yang
diberikan dan dikenakan ke atas sesuatu pihak berkuasa tempatan di
bawah mana-mana undang-undang bertulis;

"unit syer yang diumpukkan" ertinya nilai syer yang diuntukkan

kepada setiap petak oleh juruukur tanah berlesen pemaju.

BAHAGIAN II

PENTADBIRAN AKTA

**Pelantikan Pesuruhjaya Bangunan dan pegawai lain**

**3.** (1) Pihak Berkuasa Negeri boleh, berkenaan dengan sesuatu
kawasan pihak berkuasa tempatan atau mana-mana kawasan lain,
melantik seorang pegawai yang hendaklah dikenali sebagai
Pesuruhjaya Bangunan dan mana-mana pegawai lain yang perlu bagi
maksud mentadbirkan dan menjalankan peruntukan Akta ini.

(2) Pesuruhjaya, tertakluk kepada apa-apa arahan am atau khas

Pihak Berkuasa Negeri, hendaklah menjaga pentadbiran Akta ini dan
Bahagian VI dan VII Akta Hakmilik Strata 1985 dan hendaklah
melaksanakan apa-apa tugas lain yang dikenakan dan boleh
menjalankan apa-apa kuasa yang diberikan kepadanya oleh Akta
Hakmilik Strata 1985.

(3) Tertakluk kepada apa-apa arahan am atau khas Pesuruhjaya,

kuasa yang diberikan dan tugas yang dikenakan ke atas Pesuruhjaya
oleh Akta ini atau mana-mana peraturan yang dibuat di bawah Akta
ini boleh dijalankan atau dilaksanakan oleh mana-mana pegawai lain
yang dilantik di bawah subseksyen (1).


-----

_Bangunan dan Harta Bersama_ 11

_(Penyenggaraan dan Pengurusan)_

BAHAGIAN III

PENGURUSAN BANGUNAN ATAU TANAH YANG DICADANGKAN

UNTUK PECAH BAHAGI KEPADA PETAK

**Penubuhan Badan Pengurusan Bersama**

**4.** (1) Jika sesuatu bangunan atau tanah yang dicadangkan untuk
pecah bahagi kepada petak telah disiapkan
_(a)_ sebelum permulaan kuat kuasa Akta ini dan milikan kosong

petak itu telah diserahkan oleh pemaju kepada pembeli
tetapi perbadanan pengurusan belum wujud, suatu Badan
Pengurusan Bersama hendaklah ditubuhkan yang terdiri
daripada pemaju dan pembeli apabila mesyuarat pertama
diadakan tidak lewat daripada dua belas bulan dari
permulaan kuat kuasa Akta ini; dan

_(b)_ pada atau selepas permulaan kuat kuasa Akta ini, suatu

Badan Pengurusan Bersama hendaklah ditubuhkan yang
terdiri daripada pemaju dan pembeli apabila mesyuarat
pertama diadakan tidak lewat daripada dua belas bulan dari
tarikh penyerahan milikan kosong petak itu kepada
pembeli.


(2) Badan yang ditubuhkan oleh subseksyen (1) hendaklah

merupakan suatu pertubuhan perbadanan yang kekal turun-temurun
dan mempunyai suatu meterai perbadanan.

(3) Badan boleh membawa guaman dan dibawa guaman

terhadapnya atas namanya.

(4) Badan hendaklah terdiri daripada pemaju dan pembeli.

**Kewajipan pemaju untuk mengadakan mesyuarat**

**5.** (1) Menjadi kewajipan pemaju untuk mengadakan mesyuarat
pertama kesemua pembeli.

(2) Pemaju hendaklah memberikan suatu notis bertulis mengenai

mesyuarat pertama kepada semua pembeli tidak kurang daripada
empat belas hari sebelum mesyuarat itu.


-----

12 _Rang Undang-Undang_

(3) Tanpa menjejaskan subseksyen (1), jika pemaju gagal

mengadakan mesyuarat pertama dalam tempoh yang dinyatakan,
Pesuruhjaya boleh melantik seseorang untuk mengadakan mesyuarat
pertama Badan itu dalam masa yang dinyatakan oleh Pesuruhjaya.

(4) Pemaju hendaklah, sehingga penubuhan Badan dan tertakluk

kepada peruntukan Akta ini, bertanggungjawab bagi penyenggaraan
dan pengurusan harta.

(5) Mana-mana pemaju yang tidak mematuhi subseksyen (1)

melakukan suatu kesalahan dan apabila disabitkan boleh didenda
tidak melebihi dua puluh ribu ringgit atau dipenjarakan selama
tempoh tidak melebihi tiga bulan atau kedua-duanya.

**Mesyuarat pertama Badan Pengurusan Bersama**

**6. (1) Agenda bagi mesyuarat pertama Badan hendaklah termasuk**
perkara yang berikut:


_(a)_ pemilihan pemegang jawatan Jawatankuasa sebagaimana

yang diperuntukkan dalam subseksyen 11(2);

_(b)_ mengesahkan pengambilan alih insurans yang dilaksanakan

oleh pemaju oleh Badan;

_(c)_ tertakluk kepada subseksyen 23(2), menentukan amaun

yang hendaklah dibayar oleh pembeli kepada Kumpulan
Wang Penyenggaraan Bangunan bagi penyenggaraan dan
pengurusan harta bersama bangunan;

_(d)_ penentuan kadar bunga yang kena dibayar oleh pembeli

berkenaan dengan pembayaran lewat caj; dan

_(e)_ apa-apa perkara yang berkaitan dengan penyenggaraan dan

pengurusan harta bersama bangunan.

(2) Kuorum pada mesyuarat pertama Badan hendaklah merupakan

satu perempat daripada pembeli yang telah membayar caj
penyenggaraan berkenaan dengan petak mereka kepada Akaun
Penyenggaraan Bangunan ("anggota yang berhak untuk mengundi")
pemaju.


-----

_Bangunan dan Harta Bersama_ 13

_(Penyenggaraan dan Pengurusan)_

(3) Jika dalam masa setengah jam selepas masa yang ditetapkan

untuk mesyuarat itu, kuorum tidak ada, anggota yang berhak untuk
mengundi yang hadir hendaklah membentuk suatu kuorum.

(4) Segala ketetapan pada mesyuarat pertama Badan hendaklah

diputuskan dengan mengangkat tangan.

(5) Walau apa pun subseksyen (4), pembeli bersama tidak berhak

untuk mengundi kecuali dengan cara proksi yang dilantik secara
bersama.

(6) Sekiranya terdapat persamaan undi, pengerusi hendaklah

mempunyai undi pemutus.

(7) Jika selepas satu jam selepas masa yang ditetapkan untuk

mesyuarat, tiada anggota yang berhak untuk mengundi hadir atau
semua anggota yang hadir, kerana apa-apa sebab, enggan menjadi
pemegang jawatan Jawatankuasa, pemaju hendaklah, dalam masa
tujuh hari dari tarikh mesyuarat itu, memberitahu Pesuruhjaya hakikat
itu dan Pesuruhjaya boleh —

_(a)_ menetapkan suatu tarikh baru bagi mesyuarat pertama

Badan; atau


_(b)_ melantik seorang ejen pengurusan di bawah subseksyen

25(1) untuk menyenggara harta bersama bangunan.

**Kewajipan Badan untuk memberitahu Pesuruhjaya nama Badan**

**7. (1) Badan hendaklah memberitahu dan mendaftarkan nama Badan**
dalam masa dua puluh lapan hari dari mesyuarat pertama dengan
Pesuruhjaya.

(2) Pesuruhjaya boleh, atas permohonan oleh Badan, mengeluarkan

suatu perakuan yang memperakui bahawa Badan itu telah ditubuhkan
dengan sewajarnya di bawah Akta ini pada hari yang dinyatakan
dalam perakuan itu.

(3) Penubuhan Badan di bawah Akta ini tidaklah terjejas

sekiranya mesyuarat pertama itu kemudiannya tidak sah, peruntukan
subseksyen 6(1) tidak dipatuhi atau keadaan di bawah subseksyen
6(7) berlaku.


-----

14 _Rang Undang-Undang_

**Tugas dan kuasa Badan Pengurusan Bersama**

**8. (1) Tugas Badan termasuk yang berikut:**

_(a)_ untuk menyenggarakan harta bersama dengan sempurna

dan menjaga harta bersama itu dalam keadaan yang baik
dan pembaikan yang dapat digunakan;

_(b)_ untuk menentukan dan mengenakan caj yang perlu bagi

pembaikan dan penyenggaraan harta bersama dengan
sempurna;

_(c)_ untuk menginsuranskan dan terus menginsuranskan

bangunan itu sebanyak nilai gantian bangunan itu terhadap
kebakaran dan apa-apa risiko lain sebagaimana yang
ditentukan oleh Badan;

_(d)_ untuk menggunakan wang insurans yang diterima oleh

Badan berkenaan dengan kerosakan kepada bangunan itu
bagi bangunan itu dibina semula dan dipulihkan;

_(e)_ untuk mematuhi apa-apa notis atau perintah yang diberikan

atau yang dibuat oleh pihak berkuasa tempatan atau manamana pihak berkuasa awam yang berwibawa yang
menghendaki pemberhentian apa-apa kacau ganggu pada
harta bersama, atau yang memerintahkan kerja pembaikan
atau kerja lain yang kena dilakukan berkenaan dengan harta
bersama itu atau pembaikan lain kepada harta itu;

_(f)_ untuk menyediakan dan menyenggarakan suatu daftar

kesemua pembeli bangunan itu;

_(g)_ untuk memastikan bahawa Kumpulan Wang Penyenggaraan

Bangunan diauditkan dan untuk menyediakan penyata
kewangan yang teraudit untuk makluman kepada pembeli;

_(h)_ untuk menguatkuasakan kaedah-kaedah dalaman bagi

penyenggaraan dan pengurusan bangunan dengan sempurna;
dan

_(i)_ untuk melakukan apa-apa perkara lain yang suai manfaat

atau perlu bagi penyenggaraan dan pengurusan bangunan
itu dengan sempurna.


-----

_Bangunan dan Harta Bersama_ 15

_(Penyenggaraan dan Pengurusan)_

(2) Kuasa Badan hendaklah termasuk yang berikut:

_(a)_ untuk mengutip daripada pembeli caj penyenggaraan dan

pengurusan berkadaran dengan unit syer yang diuntukkan
bagi petak mereka masing-masing;

_(b)_ untuk membenarkan perbelanjaan bagi menjalankan

penyenggaraan dan pengurusan harta bersama;

_(c)_ untuk mendapatkan kembali daripada mana-mana pembeli

apa-apa jumlah wang yang dibelanjakan oleh Badan
berkenaan dengan petak itu dalam mematuhi apa-apa notis
atau perintah sebagaimana yang disebut di bawah
perenggan (l)(e);

_(d)_ untuk membeli, menyewa atau selainnya memperoleh harta

alih atau harta tak alih bagi kegunaan oleh pembeli
berkaitan dengan penikmatan harta bersama mereka;

_(e)_ untuk mengatur dan mendapatkan perkhidmatan mana-mana

orang atau ejen untuk mengusahakan penyenggaraan dan
pengurusan harta bersama bangunan itu;

_(f)_ untuk membuat kaedah-kaedah dalaman bagi penyenggaraan

dan pengurusan bangunan itu dengan sempurna; dan

_(g)_ untuk melakukan segala perkara yang semunasabahnya

perlu bagi pelaksanaan tugasnya di bawah Akta ini.

(3) Badan hendaklah disifatkan —

_(a)_ bagi maksud mengambil apa-apa insurans di bawah

perenggan (l)(c), mempunyai kepentingan boleh insurans
dalam bangunan itu yang sama dengan nilai gantiannya
atau apa-apa nilai sebagaimana yang ditentukan oleh
Badan; dan

_(b)_ bagi maksud mengambil apa-apa insurans di bawah

perenggan _(l)(d),_ mempunyai kepentingan boleh insurans
dalam hal perkara insurans itu.

(4) Jika Badan melakukan apa-apa perbelanjaan atau melaksanakan

apa-apa pembaikan, kerja atau perbuatan yang dikehendaki atau
dibenarkan oleh atau di bawah Bahagian ini dilakukan atau
berbangkit daripada penyampaian kepada Badan, apa-apa notis atau
perintah oleh mana-mana pihak berkuasa tempatan atau di bawah


-----

16 _Rang Undang-Undang_

mana-mana undang-undang bertulis lain, dan perbelanjaan atau
pembaikan, kerja atau perbuatan itu adalah atau dijadikan perlu oleh
sebab apa-apa perbuatan sengaja atau cuai atau peninggalan pada
pihak, atau pelanggaran mana-mana peruntukan undang-undang
kecilnya oleh, mana-mana pembeli atau penyewanya, penerima pajak,
pemegang lesen atau jemputan, amaun perbelanjaan itu yang
dibelanjakan oleh Badan dalam melaksanakan pembaikan, kerja atau
perbuatan itu boleh didapatkan kembali oleh Badan daripada pembeli
itu.

(5) Keluasan seksyen ini tidaklah menjejaskan mana-mana

peruntukan lain dalam Bahagian ini yang memberikan kuasa kepada
atau mengenakan tugas ke atas Badan.

**Mesyuarat agung tahunan**

**9.** (1) Suatu mesyuarat agung tahunan Badan hendaklah diadakan
untuk menimbang Kumpulan Wang Penyenggaraan Bangunan
dan untuk menjalankan apa-apa urusan lain yang mungkin
berbangkit.

(2) Mesyuarat agung tahunan hendaklah diadakan sekali dalam

setiap tahun dan tidak lebih daripada lima belas bulan luput antara
tarikh satu mesyuarat agung tahunan dengan yang berikutnya.

**Mesyuarat agung luar biasa**

**10.** (1) Suatu mesyuarat agung selain mesyuarat agung tahunan
hendaklah dikenali sebagai mesyuarat agung luar biasa.

(2) Badan —

_(a)_ hendaklah mengadakan mesyuarat agung luar biasa atas

rekuisisi bertulis yang dibuat oleh pembeli yang sama-sama
berhak ke atas sekurang-kurangnya satu perempat daripada
jumlah bilangan petak yang didaftarkan di bawah seksyen
12;

_(b)_ hendaklah mengadakan mesyuarat agung luar biasa apabila

menerima suatu arahan secara bertulis daripada

Pesuruhjaya bagi menjalankan urusan sebagaimana yang
diarahkan oleh Pesuruhjaya; dan

_(c)_ boleh mengadakan suatu mesyuarat agung luar biasa mengenai

apa-apa hal yang difikirkan patut oleh Badan.


-----

_Bangunan dan Harta Bersama_ 17

_(Penyenggaraan dan Pengurusan)_

(3) Jika Pesuruhjaya berpuas hati bahawa Badan itu tidak

ditubuhkan dengan sewajarnya, dia boleh memberi kuasa secara
bertulis kepada mana-mana pembeli untuk mengadakan mesyuarat
agung luar biasa bagi apa-apa maksud sebagaimana yang diluluskan
oleh Pesuruhjaya.

**Jawatankuasa Pengurusan Bersama**

**11.** (1) Badan hendaklah memilih suatu Jawatankuasa Pengurusan
Bersama yang, tertakluk kepada apa-apa sekatan yang dikenakan
atau arahan yang diberikan oleh Badan di mesyuarat agung, boleh
melaksanakan tugas Badan dan menjalankan urusan Badan bagi
pihaknya, dan boleh bagi maksud itu menjalankan mana-mana
kuasa Badan.

(2) Jawatankuasa hendaklah terdiri daripada pemaju dan tidak

kurang daripada lima dan tidak lebih daripada dua belas pembeli,
yang hendaklah dipilih di mesyuarat agung tahunan Badan dan
hendaklah memegang jawatan selama tempoh tidak melebihi tiga
tahun atau sehingga pembubaran Badan mengikut seksyen 15,
mengikut mana-mana yang terdahulu.

(3) Daripada kalangan anggota Jawatankuasa yang dipilih di

bawah subseksyen (2), maka hendaklah dipilih seorang pengerusi,
seorang setiausaha dan seorang bendahari.

(4) Peruntukan Jadual Pertama hendaklah terpakai bagi

Jawatankuasa.

(5) Pihak Berkuasa Negeri boleh meminda Jadual Pertama

melalui perintah yang disiarkan dalam Warta.

**Daftar pembeli**

**12.** Pemaju atau Badan, mengikut mana-mana yang berkenaan,
hendaklah menyenggarakan suatu daftar mengikut bentuk yang
dikehendaki oleh Pesuruhjaya, yang mengandungi butir yang berikut
berkenaan dengan segala petak dalam kawasan pemajuan:

_(a)_ unit syer yang diumpukkan yang hendaklah diuntukkan kepada

setiap petak yang difailkan dengan Pesuruhjaya;

_(b)_ keluasan lantai petak yang disebut dalam perenggan (a);


-----

18 _Rang Undang-Undang_

_(c)_ nama dan alamat tiap-tiap pembeli dan jika pembeli bukan

seorang pemastautin Malaysia, alamat di Malaysia yang
padanya notis boleh diserahkan ke atas pembeli;

_(d)_ nama dan alamat peguam cara yang bertindak bagi pembeli

dalam penjualan dan pembelian petak itu; dan

_(e)_ bilangan petak yang tidak terjual.

**Hak pembeli**

**13.** Atas permohonan oleh atau bagi pihak seseorang yang

merupakan pembeli, atau oleh atau bagi pihak seseorang yang
merupakan bakal pembeli, Badan hendakiah mengeluarkan kepada
orang itu suatu perakuan yang memperakui —

_(a)_ amaun caj yang kena dibayar oleh seseorang pembeli;

_(b)_ masa dan cara pembayaran amaun caj itu;

_(c)_ takat, jika ada, yang caj itu telah dibayar;

_(d)_ amaun, jika ada, yang boleh didapatkan kembali kemudiannya

oleh Badan berkenaan dengan petak itu;

_(e)_ jumlah wang yang terdapat dalam kredit Kumpulan Wang

Penyenggaraan Bangunan dan jumlah wang dalam akaun
itu yang telah dikomitkan atau dirizabkan bagi perbelanjaan
yang telah dilakukan oleh Badan;

_(f)_ jenis pembaikan dan anggaran perbelanjaan, jika ada, jika

Badan telah melakukan apa-apa perbelanjaan atau hampir
melaksanakan apa-apa pembaikan, kerja atau perbuatan
yang berkenaan dengannya suatu liabiliti mungkin
dilakukan oleh pembeli petak itu di bawah mana-mana
peruntukan Akta ini; dan

_(g)_ amaun yang dibayar dan kena dibayar oleh pemaju bagi

petak yang tidak terjual.

**Kaedah-kaedah dalaman**

**14.** (1) Badan hendakiah —

_(a)_ menyimpan suatu rekod kaedah-kaedah dalaman yang

berkuat kuasa dari semasa ke semasa;


-----

_Bangunan dan Harta Bersama_ 19

_(Penyenggaraan dan Pengurusan)_

_(b)_ apabila menerima suatu permohonan secara bertulis yang

dibuat oleh seseorang pembeli atau oleh seseorang yang
diberi kuasa dengan sewajarnya untuk memohon bagi pihak
pembeli suatu salinan kaedah-kaedah dalaman yang berkuat
kuasa, membekali pembeli atau orang yang diberi kuasa
dengan sewajarnya oleh pembeli, pada kos yang
munasabah, suatu salinan kaedah-kaedah dalaman; dan

_(c)_ atas permohonan mana-mana orang yang memuaskan hati

Badan bahawa dia mempunyai kepentingan yang wajar
dalam memohon sedemikian, menjadikan kaedah-kaedah
dalaman itu boleh didapati untuk pemeriksaan.

(2) Suatu salinan mana-mana kaedah dalaman yang dibuat oleh

Badan dan apa-apa pindaan mana-mana kaedah dalaman yang
berkuat kuasa pada masa ini, yang diperakui sebagai salinan benar di
bawah meterai Badan, hendaklah diserah simpan oleh Badan dengan
Pesuruhjaya dalam masa empat belas hari selepas ketetapan
diluluskan oleh Badan yang meluluskan kaedah-kaedah dalaman itu.

**Pembubaran Badan Pengurusan Bersama**

**15.** (1) Badan hendaklah disifatkan telah dibubarkan tiga bulan dari
tarikh mesyuarat pertama perbadanan pengurusan bagi bangunan itu.

(2) Badan hendaklah —

_(a)_ tidak lewat daripada satu bulan dari tarikh mesyuarat

pertama perbadanan pengurusan, menyerahkan kepada
perbadanan pengurusan —

(i) kaedah-kaedah dalaman;

(ii) akaun teraudit Kumpulan Wang Penyenggaraan

Bangunan atau, jika akaun itu belum diaudit, akaun
yang belum diauditkan;

(iii) segala aset dan liabiliti Badan; dan

(iv) rekod yang berkaitan dengan dan perlu bagi

penyenggaraan bangunan dan harta bersamanya; dan


-----

**20** _Rang Undang-Undang_

_(b)_ jika hanya akaun yang belum diaudit telah diserahkan di

bawah subperenggan (a)(ii); tidak lewat daripada tiga bulan
dari tarikh mesyuarat pertama perbadanan pengurusan,
menyerahkan kepada perbadanan pengurusan itu akaun
yang diauditkan bagi Badan itu.


(3) Jika Badan gagal mematuhi seksyen ini, tiap-tiap anggota

Badan melakukan suatu kesalahan dan apabila disabitkan boleh
didenda tidak melebihi sepuluh ribu ringgit dan juga boleh didenda
selanjutnya tidak melebihi satu ribu ringgit bagi tiap-tiap hari yang
kesalahan itu diteruskan selepas sabitan.

(4) Jika suatu kesalahan di bawah Akta ini telah dilakukan oleh

Badan, maka tiap-tiap anggota Badan itu hendaklah disifatkan telah
juga melakukan kesalahan itu melainkan jika, setelah mengambil kira
segala hal keadaan, dia membuktikan —

_(a)_ bahawa kesalahan itu telah dilakukan tanpa pengetahuan,

keizinan atau pembiarannya; dan

_(b)_ bahawa dia telah mengambil segala langkah berjaga-jaga

yang munasabah dan menjalankan usaha yang wajar untuk
mencegah pelakuan kesalahan itu.

BAHAGIAN IV AKAUN

PENYENGGARAAN BANGUNAN

**Pemaju hendaklah membuka dan menyenggarakan Akaun**
**Penyenggaraan Bangunan**

**16.** (1) Pemaju mana-mana bangunan atau tanah yang dicadangkan
untuk pecah bahagi kepada petak hendaklah, sebelum milikan kosong
diserahkan, membuka, berkenaan dengan kawasan pemajuan yang di
atasnya bangunan itu didirikan, Akaun Penyenggaraan Bangunan atas
nama kawasan pemajuan itu dengan sesuatu bank atau institusi
kewangan yang dilesenkan di bawah Akta Bank dan Institusi-Institusi
Kewangan 1989 _[Akta 372]_ atau yang dikawal selia oleh Bank
Negara di bawah mana-mana undang-undang bertulis yang lain.

(2) Satu Akaun Penyenggaraan Bangunan hendaklah dibuka bagi

setiap kawasan pemajuan.


-----

_Bangunan dan Harta Bersama_ 21

_(Penyenggaraan dan Pengurusan)_

(3) Setiap Akaun Penyenggaraan Bangunan hendaklah

disenggarakan oleh pemaju sehingga penubuhan Badan bagi
bangunan itu.

(4) Pemaju tidak boleh membuka dan menyenggarakan Akaun

Penyenggaraan Bangunan bersama-sama dengan mana-mana

bangunan lain di luar kawasan pemajuan.

(5) Jika apa-apa pertikaian berbangkit berkenaan dengan Akaun

Penyenggaraan Bangunan, Pesuruhjaya boleh menyelesaikan

pertikaian itu sebagaimana yang difikirkannya patut dan adil.

**Kewajipan pemaju tentang Akaun Penyenggaraan Bangunan**

**17. (1) Seseorang pemaju hendaklah mendepositkan ke dalam Akaun**
Penyenggaraan Bangunan —

_(a)_ segala caj yang diterima olehnya daripada pembeli dalam

kawasan pemajuan bagi penyenggaraan dan pengurusan
harta bersama kawasan pemajuan itu; dan

_(b)_ segala caj bagi penyenggaraan dan pengurusan harta

bersama yang hendaklah dibayar oleh pemaju berkenaan
dengan petak-petak dalam kawasan pemajuan yang tidak
terjual, yang merupakan suatu jumlah wang yang
bersamaan dengan caj penyenggaraan yang kena dibayar
oleh pembeli kepada pemaju sekiranya petak-petak itu
dijual.

(2) Pemaju hendaklah —

_(a)_ menyebabkan akaun sepatutnya bagi Akaun Penyenggaraan

Bangunan disimpan berkenaan dengan segala jumlah wang
yang diterima daripada dan segala pembayaran yang dibuat
daripada Akaun Penyenggaraan Bangunan;

_(b)_ melantik seorang juruaudit profesional untuk mengaudit

Akaun Penyenggaraan Bangunan setiap tahun atau dalam
hal jika wang dipindahkan di bawah subseksyen 19(3), satu
bulan sebelum tarikh pemindahan sebenar;

_(c)_ memfailkan suatu salinan penyata akaun yang diperakui

oleh juruaudit dan suatu salinan laporan juruaudit dalam
masa empat belas hari dari pengauditan akaun itu dengan
Pesuruhjaya; dan


-----

22 _Rang Undang-Undang_

_(d)_ membenarkan Pesuruhjaya atau mana-mana orang yang

diberi kuasa oleh Pesuruhjaya secara bertulis untuk
bertindak bagi pihaknya akses penuh dan bebas kepada
rekod pengakaunan dan rekod lain Akaun Penyenggaraan
Bangunan dan untuk membuat salinan atau cabutan rekod
pengakaunan itu atau rekod lain.


(3) Pesuruhjaya hendaklah mempunyai hak untuk melantik

seorang juruaudit syarikat yang diluluskan untuk menyiasat buku,
akaun dan urus niaga sesuatu Akaun Penyenggaraan Bangunan dan
pemaju hendaklah membayar segaia perbelanjaan yang dilakukan
bagi maksud itu.

(4) Pemaju hendaklah, apabila sesuatu bangunan disiapkan dan

sehingga Badan ditubuhkan, menginsuranskan dan terus

menginsuranskan bangunan itu terhadap apa-apa kerosakan bangunan
dan terhadap kebakaran serta risiko lain.

(5) Pemaju hendaklah memberi Pesuruhjaya atau mana-mana pihak

berkuasa awam sebagaimana yang dinyatakan oleh Menteri, apa-apa
penyata, laporan, akaun dan maklumat berkenaan dengan aktiviti dan
kewangannya sebagaimana yang dikehendaki atau diarahkan dari
semasa ke semasa oleh Pesuruhjaya atau Menteri.

(6) Penyata, laporan, akaun dan maklumat hendaklah mengikut

apa-apa bentuk sebagaimana yang dinyatakan oleh Pesuruhjaya atau
Menteri, dari semasa ke semasa.

(7) Seseorang pemaju yang gagal mematuhi seksyen ini

melakukan suatu kesalahan dan apabila disabitkan boleh didenda
tidak kurang daripada sepuluh ribu ringgit tetapi tidak lebih daripada
satu ratus ribu ringgit dan juga boleh didenda tidak melebihi satu ribu
ringgit bagi tiap-tiap hari yang kesalahan itu diteruskan selepas
sabitan.

**Wang hendaklah didepositkan ke dalam Akaun Penyenggaraan**
**Bangunan**

**18.** Pemaju hendaklah mendepositkan segaia wang yang diterima
daripada pembeli bagi maksud penyenggaraan dan pengurusan
sesuatu bangunan ke dalam Akaun Penyenggaraan Bangunan dalam
masa dua hari kerja dari penerimaan wang itu.


-----

_Bangunan dan Harta Bersama_ 23

_(Penyenggaraan dan Pengurusan)_

**Wang tidak menjadi sebahagian daripada harta pemaju**

**19.** (1) Segala wang dalam Akaun Penyenggaraan Bangunan,
walau apa pun mana-mana undang-undang bertulis lain yang
berlawanan, tidak boleh disifatkan menjadi sebahagian daripada
harta pemaju sekiranya—

_(a)_ pemaju membuat apa-apa komposisi atau perkiraan dengan

pemiutangnya atau mempunyai perintah penerimaan atau
perintah penghukuman dibuat terhadapnya; atau

_(b)_ pemaju itu, sebagai suatu syarikat, telah mengalami

pelikuidasian sukarela atau paksa.

(2) Apabila berlaku mana-mana kejadian yang disebut dalam

subseksyen (1) —

_(a)_ wang di dalam Akaun Penyenggaraan Bangunan hendaklah

terletak hak pada pentadbir, penerima rasmi, pemegang
amanah dalam kebankrapan atau pelikuidasi, mengikut
mana-mana yang berkenaan, yang hendaklah digunakan
bagi segala atau mana-mana maksud yang baginya wang
dalam Akaun Penyenggaraan Bangunan dibenarkan

digunakan oleh Akta ini; dan

_(b)_ apa-apa wang yang masih berada dalam Akaun Penyenggaraan

Bangunan, selepas semua pembayaran dibuat menurut
perenggan (a), hendaklah dipegang oleh pentadbir itu.

(3) Mana-mana baki wang yang disebut dalam perenggan _(2)(b)_

hendaklah dipindahkan ke dalam suatu akaun atas nama Badan
itu.

**Larangan ke atas pemungutan caj**

**20.** (1) Tiada seorang pun boleh pada bila-bila masa memungut
apa-apa caj daripada mana-mana pembeli bagi penyenggaraan atau /
pengurusan mana-mana bangunan atau tanah yang dicadangkan
untuk pecah bahagi kepada petak dan harta bersama melainkan
jika—

_(a)_ suatu Akaun Penyenggaraan Bangunan telah dibuka atas

nama kawasan pemajuan; dan

_(b)_ milikan kosong petak yang dibeli oleh pembeli telah

diserahkan kepada pembeli itu.


-----

**24** _Rang Undang-Undang_

(2) Walau apa pun subseksyen (1), mana-mana pemaju sesuatu

kawasan pemajuan yang telah disiapkan pada atau sebelum
permulaan kuat kuasa Akta ini dan telah, sebaik sebelum tarikh itu,
memungut caj bagi penyenggaraan dan pengurusan sesuatu bangunan
daripada pembeli yang terdapat dalam kawasan pemajuan itu boleh
terus berbuat demikian sehingga Badan ditubuhkan.

(3) Mana-mana orang yang melanggar seksyen ini melakukan

suatu kesalahan dan apabila disabitkan boleh didenda tidak melebihi
satu ratus ribu ringgit atau dipenjarakan selama tempoh tidak
melebihi satu tahun atau kedua-duanya.

**Kewajipan pemaju berkenaan dengan caj bagi bangunan yang**
**disiapkan sebelum permulaan kuat kuasa Bahagian ini**

**21.** (1) Mana-mana pemaju sesuatu kawasan pemajuan yang telah
disiapkan sebelum atau pada permulaan kuat kuasa Akta ini tetapi
yang baginya suatu perbadanan pengurusan belum ditubuhkan
hendaklah, tidak lewat daripada enam bulan berikutan dengan
permulaan kuat kuasa Akta ini mengemukakan kepada Pesuruhjaya
suatu akaun yang diaudit oleh juruaudit profesional mengenai segala
wang yang dipungut dan dibelanjakan bagi maksud penyenggaraan
dan pengurusan harta bersama dan kumpulan wang penjelas, jika
ada, sebelum permulaan kuat kuasa Akta ini.

(2) Pesuruhjaya boleh, atas permintaan oleh pemaju sesuatu

kawasan pemajuan, melanjutkan tempoh yang dinyatakan dalam
subseksyen (1) bagi suatu tempoh lain tidak melebihi tiga bulan.

(3) Mana-mana orang yang melanggar seksyen ini melakukan

suatu kesalahan dan apabila disabitkan boleh didenda tidak kurang
daripada sepuluh ribu ringgit tetapi tidak lebih daripada satu ratus
ribu ringgit atau dipenjarakan selama tempoh tidak melebihi satu
tahun atau kedua-duanya.

BAHAGIAN V

KUMPULAN WANG PENYENGGARAAN BANGUNAN

DAN KUMPULAN WANG PENJELAS

**Kumpulan Wang Penyenggaraan Bangunan**

**22.** (1) Apa-apa wang lebihan dalam Akaun Penyenggaraan
Bangunan selepas pembayaran segala perbelanjaan yang dicajkan
dengan sepatutnya pada Akaun Penyenggaraan Bangunan hendaklah


-----

_Bangunan dan Harta Bersama_ 25

_(Penyenggaraan dan Pengurusan)_

dipindahkan kepada Badan oleh pemaju tidak lewat daripada satu
bulan dari tarikh penubuhan Badan itu, dan wang itu hendaklah
membentuk suatu kumpulan wang yang hendaklah dikenali sebagai
"Kumpulan Wang Penyenggaraan Bangunan" yang hendaklah
disenggarakan oleh Badan itu.

(2) Kumpulan Wang Penyenggaraan Bangunan hendaklah

ditadbirkan dan dikawal oleh Badan dan hendaklah terdiri
daripada—

_(a)_ kesemua atau mana-mana bahagian caj penyenggaraan bagi

bangunan itu yang dikenakan oleh atau yang kena dibayar
kepada Badan di bawah Akta ini;

_(b)_ segala wang yang didapati daripada penjualan, pelupusan,

pajakan atau penyewaan, atau apa-apa urusan lain dengan,
mana-mana harta, gadai janji, gadaian atau debentur yang
terletak hak pada atau diperoleh oleh Badan;

_(c)_ segala wang lain dan harta yang boleh mengikut apa-apa

cara menjadi kena dibayar kepada atau terletak hak pada
Badan itu berkenaan dengan apa-apa perkara yang
bersampingan dengan fungsi dan kuasanya; dan

_(d)_ segala wang lain yang diterima dengan sah oleh Badan,

termasuk bunga, derma dan amanah.

(3) Kumpulan Wang Penyenggaraan Bangunan hendaklah

digunakan semata-mata bagi maksud—

_(a)_ memastikan bahawa harta bersama bangunan dalam keadaan

yang baik dan menyenggara harta bersama itu;

_(b)_ membayar perbelanjaan yang dilakukan dalam menyediakan

perkhidmatan pembersihan bagi harta bersama itu,
perkhidmatan keselamatan dan kemudahan bagi penghuni
bangunan itu;

_(c)_ membayar apa-apa premium bagi insurans bangunan itu

terhadap kerosakan yang disebabkan oleh kebakaran dan
risiko lain;

_(d)_ menjalankan pemeriksaan berkala ke atas keselamatan

bangunan itu mengikut cara yang dinyatakan dalam dan di
bawah Akta Jalan, Parit dan Bangunan 1974 [Akta 133];

_(e)_ pembersihan premis termasuklah mengecat kapur, mengecat

warna atau mengecat harta bersama;


-----

**26** _Rang Undang-Undang_

_(f)_ menjalankan pemeriksaan segala sistem pendawaian elektrik

harta bersama itu dan menggantikan mana-mana sistem
pendawaian yang rosak, jika ada;

_(g)_ menjalankan pemeriksaan, penyenggaraan dan pembaikan

tangki air utama;

_(h) membayar sewa dan kadar, jika ada;_

_(i)_ membayar apa-apa fi yang dilakukan bagi pengauditan

Kumpulan Wang Penyenggaraan Bangunan;

_(j) membayar segala caj yang semunasabahnya dilakukan bagi_

pentadbiran Kumpulan Wang Penyenggaraan Bangunan
sebagaimana yang ditentukan oleh Pesuruhjaya;

_(k)_ membayar saraan atau fi ejen pengurusan yang dilantik di

bawah seksyen 25;

_(I) membayar apa-apa perbelanjaan yang dilakukan dengan sah_

oleh Badan itu;

_(m)_ membayar elaun dan perbelanjaan lain anggota Badan dan

anggota Jawatankuasa mengikut apa-apa kadar yang
diluluskan oleh Pesuruhjaya;

_(n) membayar apa-apa perbelanjaan, kos atau belanja berhubung_

dengan pemerolehan barang-barang atau perkhidmatan,
termasuk tetapi tidak terhad kepada pengambilan kerja
pakar runding, fi atau kos guaman dan fi dan kos lain, yang
dilakukan dengan sewajarnya atau diterima oleh Badan
dalam pelaksanaan fungsi Badan dan penjalanan kuasanya
di bawah Akta ini;

_(o)_ membeli atau menyewa kelengkapan, jentera dan apa-apa

bahan lain, mengambil tanah dan apa-apa aset, dan
mendirikan bangunan, dan menjalankan apa-apa kerja dan
pengusahaan lain dalam pelaksanaan fungsi Badan dan
penjalanan kuasanya di bawah Akta ini;

_(p)_ membayar apa-apa perbelanjaan bagi melaksanakan

peruntukan Akta ini; dan

_(q)_ melakukan pada amnya segala perkara yang perlu bagi

penyenggaraan dan pengurusan harta bersama.


(4) Bagi maksud seksyen ini, jika Badan belum ditubuhkan,

sebutan mengenai "Badan" hendaklah ditafsirkan sebagai sebutan
mengenai "pemaju".


-----

_Bangunan dan Harta Bersama_ 27

_(Penyenggaraan dan Pengurusan)_

**Pembeli hendaklah membayar caj penyenggaraan**

**23.** (1) Pembeli hendaklah membayar caj bagi penyenggaraan
dan pengurusan harta bersama.

(2) Pengumpukan caj yang kena dibayar oleh pembeli itu

hendaklah ditentukan oleh Badan berkadaran dengan unit syer yang
diumpukkan.

(3) Apa-apa notis bertulis yang diserahkan kepada pembeli yang

meminta pembayaran caj itu hendaklah disokong oleh suatu
pernyataan caj yang dikeluarkan oleh pemaju atau Badan, mengikut
mana-mana yang berkenaan, yang menyatakan dengan terperinci
kategori belanja yang berkenaan dengannya caj kena dibayar.

(4) Pembeli itu hendaklah, dalam masa empat belas hari dari

penerimaan notis di bawah subseksyen (3), membayar caj yang
diminta.

(5) Jika caj itu terus tidak dibayar oleh pembeli itu apabila habis

tempoh empat belas hari yang dinyatakan dalam subseksyen (4),
pembeli itu hendaklah membayar bunga pada kadar yang hendaklah
ditentukan oleh Badan di bawah perenggan 6(1 _)(d) tetapi bunga itu_
tidak boleh lebih daripada 10 peratus setahun.

**Badan** **Pengurusan** **Bersama** **hendaklah** **membuka** **dan**

**menyenggarakan kumpulan wang penjelas**

**24.** Badan hendaklah membuka dan menyenggarakan suatu

kumpulan wang penjelas yang ke dalamnya hendaklah dibayar
apa-apa bahagian caruman kepada Kumpulan Wang Penyenggaraan
Bangunan yang, dari semasa ke semasa, ditentukan oleh Badan
bagi maksud memenuhi liabiliti sebenar atau yang dijangkakan
berkenaan dengan perkara yang berikut:

_(a)_ pengecatan atau pengecatan semula mana-mana bahagian

harta bersama;

_(b)_ pemerolehan apa-apa harta alih bagi kegunaan berhubung

dengan harta bersama;

_(c)_ pembaharuan atau penggantian apa-apa lekapan atau

pemasangan yang terdapat dalam mana-mana harta
bersama; atau


-----

28 _Rang Undang-Undang_


_(d) apa-apa perbelanjaan lain sebagaimana yang difikirkan perlu_

oleh Jawatankuasa.

BAHAGIAN VI

EJEN PENGURUSAN

**Pelantikan ejen pengurusan**

**25.** (1) Jika
_(a)_ suatu keadaan di bawah subseksyen 6(7) berlaku; atau

_(b)_ Pesuruhjaya berpuas hati, selepas siasatan sewajarnya

dijalankan olehnya atau seseorang yang dilantik olehnya,
bahawa penyenggaraan dan pengurusan sesuatu bangunan
tidak dijalankan dengan memuaskan hati oleh pemaju atau
Badan, mengikut mana-mana yang berkenaan,

Pesuruhjaya boleh melantik, melalui pemberitahuan bertulis, seorang
atau lebih untuk bertindak sebagai ejen pengurusan untuk
menyenggarakan dan menguruskan bangunan selama tempoh yang
dinyatakan oleh Pesuruhjaya.

(2) Seseorang ejen pengurusan yang dilantik di bawah Bahagian

ini hendaklah membuat suatu perjanjian pengurusan dengan pemaju
atau Badan untuk menjalankan kewajipan dan kuasa pemaju atau
Badan sebagaimana yang diperuntukkan di bawah Akta ini.


(3) Ejen pengurusan berhak dibayar apa-apa saraan atau fi

' sebagaimana yang dipersetujui antara ejen pengurusan dengan

pemaju atau Badan dengan persetujuan Pesuruhjaya, dan saraan atau
fi itu hendaklah dipertanggungkan pada Akaun Penyenggaraan
Bangunan atau Kumpulan Wang Penyenggaraan Bangunan, mengikut
mana-mana yang berkenaan.

**Kebebasan ejen pengurusan**

**26.** (1) Seseorang tidak boleh dilantik sebagai ejen pengurusan
jika orang itu mempunyai kepentingan profesional atau kewangan
dalam mana-mana bangunan atau tanah yang dicadangkan untuk
pecah bahagi kepada petak.


-----

_Bangunan dan Harta Bersama_ 29

_(Penyenggaraan dan Pengurusan)_

(2) Seseorang dianggap sebagai mempunyai kepentingan

profesional atau kewangan dalam mana-mana bangunan atau tanah
jika—

_(a)_ dia bertanggungjawab bagi reka bentuk atau pembinaan

bangunan itu;

_(b)_ dia atau mana-mana penama, pegawai atau pekerjanya

mempunyai apa-apa kepentingan material mengenai
bangunan atau tanah atau mana-mana bahagian bangunan
atau tanah itu;

_(c)_ dia ialah pekongsi atau bekerja dengan seseorang yang

mempunyai apa-apa kepentingan material mengenai
bangunan atau tanah atau mana-mana bahagian bangunan
atau tanah itu; atau

_(d)_ dia atau keluarganya memegang apa-apa kepentingan

mengenai bangunan atau tanah itu atau sebahagian daripada
bangunan atau tanah itu sama ada secara langsung, sebagai
pemegang amanah atau selainnya.

**Ejen pengurusan hendaklah menyerah simpan bon**


**27.** Seseorang tidak boleh bertindak sebagai ejen pengurusan

melainkan jika dia telah menyerah simpan dengan Pesuruhjaya
suatu bon mengikut bentuk yang diluluskan oleh Pesuruhjaya dan
bagi amaun yang dinyatakan yang diberikan oleh suatu bank,
syarikat kewangan atau penanggung insurans dan yang mengikat
bank, syarikat kewangan atau penanggung insurans itu untuk
membaiki apa-apa kerosakan yang disebabkan oleh ejen pengurusan
itu akibat kegagalannya untuk menjelaskan wang yang diterima
atau yang dipegang olehnya.

**Kuasa dan tugas ejen pengurusan**

**28.** (1) Jika seseorang ejen pengurusan telah dilantik di bawah
seksyen 25, ejen pengurusan itu hendaklah mempunyai kawalan ke
atas wang dalam Akaun Penyenggaraan Bangunan atau Kumpulan
Wang Penyenggaraan Bangunan.

(2) Tertakluk kepada arahan am Pesuruhjaya, ejen pengurusan

yang dilantik hendaklah melaksanakan tugas dan menjalankan kuasa
berkenaan dengan penyenggaraan dan pengurusan bangunan seolaholah dia bertindak sebagai pemaju atau Badan.


-----

30 _Rang Undang-Undang_

(3) Menjadi kewajipan seseorang ejen pengurusan untuk

membayar segala wang yang diterima olehnya atas sifatnya sebagai
ejen pengurusan ke dalam Akaun Penyenggaraan Bangunan atau
Kumpulan Wang Penyenggaraan Bangunan bagi bangunan itu dalam
masa dua had kerja dari penerimaan wang itu.

(4) Secepat yang dapat dilaksanakan selepas pelantikannya, tetapi

dalam apa-apa hal tidak lewat daripada satu bulan selepas
pelantikannya, seseorang ejen pengurusan hendaklah menyediakan
dan mengemukakan kepada Pesuruhjaya suatu penyata yang
menunjukkan setakat pada tarikh pelantikannya —

_(a)_ wang yang ada dalam kredit Akaun Penyenggaraan Bangunan

atau Kumpulan Wang Penyenggaraan Bangunan;

_(b)_ amaun yang kena dibayar dan terhutang oleh pembeli yang

kena dibayar kepada Akaun Penyenggaraan Bangunan atau
Kumpulan Wang Penyenggaraan Bangunan;

_(c)_ apa-apa pendapatan yang didapati daripada harta bersama

bangunan yang kena dibayar kepada Akaun Penyenggaraan
Bangunan atau Kumpulan Wang Penyenggaraan

Bangunan;

_(d)_ apa-apa jumlah wang yang terakru bagi penyenggaraan dan

pengurusan bangunan, yang dibenarkan dibayar daripada
Akaun Penyenggaraan Bangunan atau Kumpulan Wang
Penyenggaraan Bangunan; dan yang masih belum dibayar.

(5) Seseorang ejen pengurusan yang melanggar subseksyen (3)

atau (4) melakukan suatu kesalahan dan apabila disabitkan boleh
didenda tidak melebihi satu ratus ribu ringgit atau dipenjarakan
selama tempoh tidak melebihi dua tahun atau kedua-duanya.


Pemaju tidak dilepaskan daripada obligasinya untuk menjalankan
**pembaikan, dsb.**

**29.  Pelantikan seseorang ejen pengurusan tidak boleh melepaskan**
pemaju daripada obligasinya—

_(a)_ terhadap pembeli dalam kawasan pemajuannya untuk

menjalankan pembaikan pada harta bersama, membaiki
apa-apa kecacatan, penyusutan atau kerosakan lain pada
harta bersama semasa tempoh liabiliti cacat; dan


-----

_Bangunan dan Harta Bersama_ 31

_(Penyenggaraan dan Pengurusan)_

_(b)_ menjalankan pembaikan dan kerja pengubahan dan

tambahan untuk memastikan bahawa pemajuan dibina
mengikut spesifikasi dan pelan yang diluluskan oleh pihak
berkuasa berwibawa.

**Penamatan perjanjian pengurusan**

**30.** (1) Apabila perjanjian pengurusan yang dibuat di bawah
subseksyen 25(2) tamat, ejen pengurusan hendaklah
_(a)_ tidak lewat daripada satu bulan dari penamatan itu,

menyediakan dan mengemukakan akaun yang belum
diauditkan bagi Akaun Penyenggaraan Bangunan atau
Kumpulan Wang Penyenggaraan Bangunan, mengikut
mana-mana yang berkenaan, kepada Pesuruhjaya dan
menyerahkan suatu senarai lengkap aset dan liabiliti
Kumpulan Wang Penyenggaraan Bangunan atau Akaun
Penyenggaraan Bangunan itu dan rekod yang berkaitan
dengan dan perlu bagi penyenggaraan dan pengurusan
bangunan itu kepada Pesuruhjaya; dan

_(b)_ tidak lewat daripada tiga bulan dari penamatan itu,

mengemukakan akaun yang diauditkan bagi Kumpulan
Wang Penyenggaraan Bangunan atau Akaun Penyenggaraan
Bangunan kepada Pesuruhjaya.

(2) Mana-mana orang yang tidak mematuhi subseksyen (1)

melakukan suatu kesalahan dan apabila disabitkan boleh didenda
tidak melebihi lima puluh ribu ringgit atau dipenjarakan selama
tempoh tidak melebihi satu bulan atau kedua-duanya.

(3) Sekiranya perjanjian pengurusan tamat, Pesuruhjaya boleh

melantik seorang ejen pengurusan yang lain untuk menyenggarakan
dan menguruskan bangunan itu selama tempoh yang dinyatakan oleh
Pesuruhjaya.

BAHAGIAN VII

DEPOSIT DAN MENDAPATKAN CAJ

**Pemaju hendaklah membayar deposit untuk membaiki kecacatan**
**pada harta bersama**

**31.** (1) Pemaju sesuatu bangunan hendaklah mendepositkan dalam
bentuk wang tunai atau jaminan bank apa-apa jumlah wang yang
ditetapkan oleh Pihak Berkuasa Negeri dengan Pesuruhjaya bagi


-----

32 _Rang Undang-Undang_

maksud menjalankan apa-apa kerja untuk membaiki apa-apa
kecacatan pada harta bersama di dalam kawasan pemajuan selepas
harta bersama itu disiapkan.

(2) Deposit yang disebut dalam subseksyen (1) hendaklah dibayar

kepada Pesuruhjaya semasa penyerahan milikan kosong.

(3) Pesuruhjaya boleh menggunakan deposit itu bagi maksud

menjalankan apa-apa kerja yang perlu untuk membaiki apa-apa
kerosakan pada harta bersama di dalam kawasan pemajuan itu.

(4) Jika Pesuruhjaya menentukan bahawa deposit itu tidak

mencukupi untuk membaiki kecacatan pada harta bersama itu,
Pesuruhjaya boleh mengarahkan pemaju supaya mendepositkan
dalam masa empat belas hari apa-apa jumlah wang selanjutnya
sebagaimana yang ditentukan oleh Pesuruhjaya.

(5) Mana-mana deposit yang tidak dibelanjakan hendaklah

dibayar balik kepada pemaju apabila tamat tempoh liabiliti cacat bagi
kawasan pemajuan itu.

(6) Mana-mana pemaju yang tidak mematuhi subseksyen (1)

melakukan suatu kesalahan dan apabila disabitkan boleh didenda
tidak melebihi lima ribu ringgit dan juga boleh didenda selanjutnya
tidak melebihi lima puluh ringgit bagi tiap-tiap hari yang kesalahan
itu diteruskan selepas sabitan.

Mendapatkan caj oleh Badan Pengurusan Bersama

**32. (1) Jika caj penyenggaraan menjadi boleh didapatkan oleh Badan**
daripada seseorang pembeli menurut kuasa seksyen 23, Badan boleh
menyampaikan kepada pembeli itu suatu notis bertulis yang meminta
pembayaran jumlah wang yang kena dibayar dalam tempoh, yang
tidak boleh kurang daripada empat belas hari dari tarikh
penyampaian notis itu, sebagaimana yang dinyatakan dalam notis itu.

(2) Jika pada akhir tempoh yang dinyatakan dalam notis di bawah

subseksyen (1), jumlah wang atau sebahagian daripada jumlah wang
itu masih belum dibayar, Badan boleh menyampaikan kepada
pembeli itu notis bertulis selanjutnya yang menuntut pembayaran
jumlah wang yang kena dibayar itu dalam masa empat belas hari dari
tarikh penyampaian notis itu; dan jika selepas tamat tempoh tersebut,
jumlah wang yang kena dibayar


-----

_Bangunan dan Harta Bersama_ 33

_(Penyenggaraan dan Pengurusan)_

masih belum dibayar, Badan itu boleh memulakan prosiding dalam
mana-mana mahkamah yang mempunyai bidang kuasa berwibawa
bagi mendapatkan jumlah wang tersebut atau, sebagai tambahan atau
sebagai alternatif untuk mendapatkannya di bawah seksyen ini,
mengambil jalan keluar dengan mendapatkannya di bawah seksyen
33.

(3) Jika seseorang ejen pengurusan telah dilantik oleh Pesuruhjaya

di bawah seksyen 25 untuk menyenggarakan dan menguruskan
sesuatu kawasan pemajuan, suatu notis yang dihantar oleh ejen
pengurusan itu hendaklah disifatkan telah dihantar oleh pemaju atau
Badan.

**Mendapatkan tunggakan caj**

**33.** (1) Jika amaun caj yang kena dibayar tertunggak selama enam
bulan, Pesuruhjaya boleh, atas permintaan pemaju atau Badan,
mengeluarkan suatu waran penahanan dalam Borang B Jadual Kedua
yang membenarkan penahanan apa-apa harta alih kepunyaan pembeli
yang ditemui di dalam petak atau di tempat lain di dalam kawasan
pihak berkuasa tempatan.

(2) Tiada waran penahanan boleh dikeluarkan oleh Pesuruhjaya

melainkan jika Pesuruhjaya telah menyampaikan suatu notis dalam
Borang A Jadual Kedua kepada pembeli atau mana-mana seorang
daripada pembeli petak itu, jika lebih daripada satu, yang meminta
pembeli itu membayar tunggakan itu dalam masa empat belas hari
dari penyerahan melalui pos atau penghantaran.

(3) Waran itu hendaklah dilaksanakan oleh seorang pegawai

daripada pejabat Pesuruhjaya yang hendaklah membuat inventori
harta yang ditahan itu dan pada masa yang sama memberikan notis
dalam Borang C Jadual Kedua kepada orang yang pada masa
penahanan itu ternyata merupakan orang yang memiliki harta itu.

(4) Pegawai itu boleh, pada waktu siang, memecah masuk secara

paksa ke dalam mana-mana petak atau bangunan atau mana-mana
bahagian petak atau bangunan itu bagi maksud melaksanakan
penahanan itu.


-----

34 _Rang Undang-Undang_

(5) Melainkan jika tunggakan dan caj pungutan dibayar dalam

masa tujuh hari dari penahanan harta itu, harta yang ditahan itu
hendaklah dijual melalui lelongan awam.

(6) Jika apa-apa amaun didapatkan oleh Pesuruhjaya di bawah

seksyen ini, Pesuruhjaya boleh memotong daripada amaun itu caj
pungutan itu bagi apa-apa amaun yang ditetapkan oleh Menteri,
dengan persetujuan Pihak Berkuasa Negeri.

(7) Apa-apa amaun yang didapatkan oleh Pesuruhjaya, selepas

pemotongan caj pungutan itu, hendaklah didepositkan ke dalam
Kumpulan Wang Penyenggaraan Bangunan secepat yang dapat
dilaksanakan.

(8) Apa-apa lebihan, selepas pemotongan apa-apa amaun oleh

Pesuruhjaya di bawah subseksyen (6), hendaklah dibayar kepada
orang yang, pada masa penahanan itu adalah atau ternyata memiliki
harta itu.

**Kegagalan atau keengganan membayar caj**

**34.** Mana-mana orang yang, tanpa apa-apa sebab yang munasabah,

gagal atau enggan membayar caj penyenggaraan dan pengurusan
melakukan suatu kesalahan dan apabila disabitkan boleh didenda
tidak melebihi lima ribu ringgit dan juga boleh didenda selanjutnya
tidak melebihi lima puluh ringgit bagi tiap-tiap hari yang kesalahan
itu berterusan selepas sabitan.

BAHAGIAN VIII PELBAGAI Pewakilan dalam

**prosiding sivil**

**35.** Walau apa pun mana-mana undang-undang bertulis lain —

_(a)_ dalam apa-apa prosiding sivil oleh atau terhadap Badan;

atau

_(b)_ dalam apa-apa prosiding sivil lain yang Badan dikehendaki

atau dibenarkan oleh mahkamah untuk diwakili, atau
didengar, atau selainnya berhak untuk diwakili atau
didengar,

mana-mana orang yang diberi kuasa oleh Badan bagi maksud itu
boleh, bagi pihak Badan, memulakan prosiding itu atau hadir


-----

_Bangunan dan Harta Bersama_ 35

_(Penyenggaraan dan Pengurusan)_

dalam presiding itu dan boleh membuat segala kehadiran dan
permohonan dan melakukan segala tindakan berkenaan dengan
presiding itu bagi pihak Badan.

**Liabiliti pengarah, dll.**

**36.** Jika suatu kesalahan di bawah Akta ini atau mana-mana

peraturan yang dibuat di bawah Akta ini telah dilakukan oleh
suatu pertubuhan perbadanan, mana-mana orang yang, pada masa
kesalahan itu dilakukan ialah pengarah, pengurus, setiausaha
atau pegawai seumpama lain pertubuhan perbadanan itu atau
yang berupa sebagai bertindak atas sifat itu hendaklah, dan juga
pertubuhan perbadanan itu, disifatkan telah melakukan kesalahan
itu melainkan jika dia membuktikan bahawa kesalahan itu telah
dilakukan tanpa pengetahuannya atau pembiarannya atau bahawa
dia telah mengambil segala langkah berjaga-jaga yang munasabah
atau bahawa dia telah menjalankan usaha wajar untuk mencegah
pelakuan kesalahan itu.

**Penyampaian notis atau perintah**

**37.** Apa-apa notis atau perintah yang dikehendaki disampaikan

pada mana-mana orang di bawah Akta ini boleh disampaikan dan
hendaklah disifatkan telah disampaikan pada orang itu dengan
menyampaikan suatu salinan notis atau perintah itu —

_(a)_ sendiri;

_(b)_ melalui pos berdaftar yang dialamatkan ke alamat perniagaan,

petak atau kediaman yang akhir diketahui orang yang
hendak disampaikan itu; atau

_(c)_ dengan melekatkan notis atau perintah itu pada bahagian

utama di alamat perniagaan, petak atau kediaman yang
akhir diketahui orang yang hendak disampaikan itu.

**Kuasa masuk**

**38.** (1) Pesuruhjaya atau mana-mana orang yang diberi kuasa boleh,
pada masa yang munasabah, selepas notis diberikan, memasuki
mana-mana bangunan, tanah atau premis bagi maksud —

_(a) menjalankan pemeriksaan atau penyiasatan untuk menentukan_

sama ada apa-apa kesalahan di bawah Akta ini telah
dilakukan dan boleh menyita apa-apa buku, akaun atau
dokumen di bawah Akta ini; dan


-----

**36** _Rang Undang-Undang_

_(b)_ menjalankan apa-apa kerja yang dikehendaki dijalankan

oleh pihak berkuasa tempatan yang berkenaan dengannya
suatu notis telah dikeluarkan di bawah Akta ini dan
terdapat keingkaran dalam mematuhi notis itu.


(2) Tiada bangunan atau premis yang tidak kosong boleh

dimasuki di bawah seksyen ini melainkan jika penghuni atau wakil
penghuni itu hadir semasa kemasukan itu.

(3) Tiada kediaman persendirian boleh dimasuki menurut kuasa

seksyen ini kecuali dengan keizinan pembeli atau selepas
memberikan notis dua puluh empat jam kepada penghuni itu.

(4) Walau apa pun subseksyen (1), (2) dan (3), Pesuruhjaya atau

mana-mana orang yang diberi kuasa boleh, pada segala masa yang
munasabah, memasuki mana-mana bangunan, tanah atau premis bagi
maksud menjalankan apa-apa pembaikan atau kerja segera kepada
bangunan, tanah atau premis itu.

(5) Mana-mana orang yang mengamang, menghalang, menggalang

atau melengahkan Pesuruhjaya atau mana-mana orang yang diberi
kuasa dalam melaksanakan apa-apa kemasukan yang dia berhak
untuk melaksanakannya di bawah Akta ini, atau dalam melaksanakan
apa-apa tugas yang dikenakan atau kuasa yang diberikan oleh Akta
ini melakukan suatu kesalahan dan apabila disabitkan boleh didenda
tidak melebihi lima ratus ringgit atau dipenjarakan selama tempoh
tidak melebihi satu bulan atau kedua-duanya.

(6) Bagi maksud seksyen ini dan seksyen 39, "orang yang diberi

kuasa" ertinya mana-mana orang yang diberi kuasa secara bertulis
oleh Pesuruhjaya.

**Pemeriksaan orang yang tahu tentang kes**

**39.** (1) Pesuruhjaya atau orang yang diberi kuasa, apabila
menjalankan kuasa penyiasatan di bawah seksyen 38, boleh secara
lisan memeriksa mana-mana orang yang dijangka tahu tentang fakta
dan hal keadaan kes itu.

(2) Orang yang diperiksa oleh Pesuruhjaya atau mana-mana orang

yang diberi kuasa itu adalah terikat di sisi undang-undang untuk
menjawab segala soalan yang berhubungan dengan kes itu yang
dikemukakan kepadanya oleh Pesuruhjaya atau orang yang diberi
kuasa itu, tetapi orang itu boleh enggan


-----

_Bangunan dan Harta Bersama_ 37

_(Penyenggaraan dan Pengurusan)_

menjawab apa-apa soalan yang jawapannya cenderung untuk
mendedahkannya kepada pertuduhan jenayah atau penalti atau
pelucuthakan.

(3) Seseorang yang membuat suatu pernyataan di bawah seksyen

ini adalah terikat di sisi undang-undang untuk menyatakan yang
benar, sama ada atau tidak pernyataan itu dibuat secara keseluruhan
atau sebahagiannya sebagai jawapan kepada soalan-soalan.

(4) Pesuruhjaya atau mana-mana orang yang diberi kuasa yang

memeriksa seseorang di bawah seksyen ini hendaklah terlebih dahulu
memberitahu orang itu tentang peruntukan subseksyen (2) dan (3).

(5) Sesuatu pernyataan yang dibuat oleh seseorang di bawah

seksyen ini hendaklah, seboleh-bolehnya, diubah ke dalam bentuk
bertulis dan ditandatangani oleh orang yang membuatnya atau
ditandakan dengan cap jari ibunya selepas pernyataan itu dibacakan
kepadanya dalam bahasa yang dibuatnya dan selepas dia telah diberi
peluang untuk membuat apa-apa pembetulan yang dia mahu.

**Kuasa untuk mengkompaun**

**40.** (1) Pesuruhjaya boleh mengkompaun apa-apa kesalahan terhadap
Akta ini atau mana-mana peraturan yang dibuat di bawah Akta ini
dengan memungut daripada orang yang semunasabahnya disyaki
melakukan kesalahan itu sejumlah wang yang tidak melebihi
denda maksimum yang ditetapkan bagi kesalahan itu.

(2) Jika suatu kesalahan telah dikompaun di bawah subseksyen

(1), tiada pendakwaan boleh sesudah itu dimulakan berkenaan
dengan kesalahan yang telah dikompaun.

(3) Apa-apa wang yang dibayar kepada Pesuruhjaya di bawah

seksyen ini hendaklah dibayar ke dalam dan menjadi sebahagian
daripada Kumpulan Wang Disatukan.

**Rayuan kepada Pihak Berkuasa Negeri**

**41.** Mana-mana orang atau badan yang terkilan dengan apa-apa

perbuatan atau keputusan Pesuruhjaya di bawah Akta ini boleh,
dalam masa empat belas hari selepas diberitahu mengenai tindakan


-----

38 _Rang Undang-Undang_

atau keputusan itu, merayu terhadap tindakan atau keputusan itu
kepada Pihak Berkuasa Negeri; dan keputusan Pihak Berkuasa
Negeri adalah muktamad dan tidak boleh dipersoalkan dalam manamana mahkamah.

**Peraturan-peraturan**

**42.** (1) Menteri boleh, dengan persetujuan Pihak Berkuasa Negeri,
membuat apa-apa peraturan sebagaimana yang suai manfaat atau
perlu bagi penjalanan peruntukan Akta ini dengan lebih baik.

(2) Tanpa menjejaskan keluasan subseksyen (1), peraturan
peraturan boleh dibuat bagi segala atau mana-mana maksud yang
berikut:

_(a)_ menetapkan apa-apa perkara yang dikehendaki ditetapkan

di bawah Akta ini;

_(b)_ mengadakan peruntukan bagi standard penyenggaraan dan

pengurusan yang sempurna berkenaan dengan bangunan
dan harta bersama;

_(c)_ mengadakan peruntukan bagi pembayaran deposit oleh

mana-mana orang yang mendirikan atau membina sesuatu
bangunan untuk memastikan penyenggaraan dan

pengurusan bangunannya yang sempurna dan bagi
pelucuthakan deposit itu;

_(d)_ mengadakan peruntukan bagi caj pungutan oleh

Pesuruhjaya;

_(e)_ menetapkan kesalahan-kesalahan yang boleh dikompaun

dan borang-borang yang hendaklah digunakan dalam dan
kaedah dan tatacara bagi mengkompaun kesalahankesalahan itu;

_(f)_ mengadakan peruntukan pada amnya bagi pelaksanaan

fungsi, penjalanan kuasa dan penunaian kewajipan Badan
di bawah peruntukan Akta ini.


(3) Peraturan-peraturan di bawah seksyen ini —

_(a)_ boleh mengadakan peruntukan bagi peruntukan yang

berlainan bagi jenis bangunan dan harta bersama yang
berlainan; atau

_(b)_ boleh mengadakan peruntukan bagi apa-apa perkara lain

yang suai manfaat atau perlu bagi maksud Akta ini.


-----

_Bangunan dan Harta Bersama_ 39

_(Penyenggaraan dan Pengurusan)_


**Pendakwaan**

43. Tiada pendakwaan berkenaan dengan sesuatu kesalahan di

bawah Akta ini boleh dimulakan kecuali oleh atau dengan keizinan
bertulis Pendakwa Raya.

**Ketidakpakaian undang-undang bertulis lain, kontrak dan surat**
**ikatan**

**44.** Apabila Akta ini mula berkuat kuasa, di dalam sesuatu

kawasan pihak berkuasa tempatan atau sebahagian daripada kawasan
pihak berkuasa tempatan atau di dalam mana-mana kawasan
lain, peruntukan mana-mana undang-undang bertulis, kontrak
dan surat ikatan yang berhubungan dengan penyenggaraan dan
pengurusan bangunan dan harta bersama setakat yang peruntukan
itu berlawanan dengan peruntukan Akta ini hendaklah terhenti
berkuat kuasa di dalam kawasan pihak berkuasa tempatan atau
kawasan lain itu.

**Berkontrak keluar dilarang**

**45.** (1) Peruntukan Akta ini hendaklah berkuat kuasa walau
apa pun apa-apa ketetapan yang berlawanan dalam mana-mana
perjanjian, kontrak atau perkiraan yang dibuat selepas permulaan
kuat kuasa Akta ini.

(2) Tiada perjanjian, kontrak atau perkiraan, sama ada secara lisan

atau keseluruhannya atau sebahagiannya secara bertulis, yang dibuat
selepas permulaan kuat kuasa Akta ini boleh berkuat kuasa untuk
membatalkan, mengubah atau mengecualikan mana-mana

peruntukan Akta ini.


**Akta Perlindungan Pihak Berkuasa Awam 1948**

**46.** Akta Perlindungan Pihak Berkuasa Awam 1948 _[Akta 198]_
hendaklah terpakai bagi apa-apa tindakan, guaman, pendakwaan
atau prosiding terhadap Pesuruhjaya atau terhadap mana-mana
pegawai atau ejen Pesuruhjaya berkenaan dengan apa-apa perbuatan,
pengabaian atau keingkaran yang dibuat atau dilakukan olehnya
dengan suci hati atau apa-apa peninggalan yang ditinggalkan
daripada dilakukan olehnya dengan suci hati, atas sifat itu.


-----

40 _Rang Undang-Undang_

JADUAL PERTAMA

ISubseksyen 11(4)]

**Masa dan tempat mesyuarat**

1. (1) Jawatankuasa hendaklah mengadakan mesyuarat seberapa banyak yang
perlu bagi pelaksanaan fungsinya yang cekap dan mesyuarat itu hendaklah
diadakan di mana-mana tempat dan pada bila-bila masa sebagaimana yang
diputuskan oleh pengerusi, tetapi pengerusi tidak boleh membenarkan lebih
daripada dua bulan luput antara mesyuarat itu.

(2) Pengerusi hendaklah memanggil suatu mesyuarat jika diminta untuk berbuat

demikian secara bertulis oleh Pesuruhjaya atau oleh sekurang-kurangnya dua
anggota Jawatankuasa itu.

**Keberterusan jawatan**

2. (1) Seseorang hendaklah terus menjadi anggota Jawatankuasa sehingga
orang itu —

_(a)_ meletakkan jawatan;

_(b)_ mati;

_(c)_ menjadi bankrap; atau

_(d)_ tidak lagi menjadi pembeli.

(2) Jika apa-apa kekosongan berlaku dalam Jawatankuasa, anggota yang ada

hendaklah melantik seorang pembeli lain untuk menjadi anggota sehingga
mesyuarat agung tahunan Badan yang berikutnya.

**Kuorum**

3. Pengerusi dan sekurang-kurangnya separuh daripada bilangan anggota

Jawatankuasa itu hendaklah membentuk suatu kuorum pada mana-mana
mesyuarat Jawatankuasa.

**Undi pemutus**

4. Jika mengenai apa-apa soal yang hendaklah ditentukan oleh Jawatankuasa

terdapat bilangan undi sama banyak, pengerusi hendaklah mempunyai undi
pemutus sebagai tambahan kepada undi biasanya.


-----

_Bangunan dan Harta Bersama_ 41

_(Penyenggaraan dan Pengurusan)_

**Jawatankuasa boleh mengundang orang lain untuk menghadiri mesyuarat**

5. (1) Jawatankuasa boleh mengundang mana-mana orang untuk menghadiri
mana-mana mesyuarat atau pertimbangtelitian Jawatankuasa bagi maksud
menasihati atau membantu Jawatankuasa tentang apa-apa perkara yang sedang
dibincangkan, tetapi mana-mana orang yang hadir sedemikian tidak mempunyai
hak untuk mengundi pada mesyuarat atau pertimbangtelitian itu.

(2) Seseorang yang diundang di bawah subperenggan (1) hendaklah dibayar apa
apa elaun sebagaimana yang ditentukan oleh Badan.

**Ketetapan Jawatankuasa**

6. Sesuatu ketetapan dianggap telah diluluskan dalam suatu mesyuarat

Jawatankuasa jika—

_(a)_ semua anggota Jawatankuasa telah dimaklumkan mengenai ketetapan

yang dicadangkan itu secara bertulis, atau usaha yang munasabah telah
dibuat untuk memaklumkan semua anggota Jawatankuasa mengenai
ketetapan yang dicadangkan itu; dan

_(b)_ ketetapan bertulis itu ditandatangani oleh tiap-tiap anggota Jawatankuasa

itu yang menunjukkan persetujuan dengan ketetapan itu,

dan sekiranya tiada persetujuan oleh tiap-tiap anggota Jawatankuasa, suatu
mesyuarat hendaklah diadakan.

**Minit**

7. (1) Setiausaha Jawatankuasa hendaklah menyebabkan minit segala mesyuaratnya
disenggarakan dan disimpan dalam bentuk yang sepatutnya.

(2) Minit mesyuarat Jawatankuasa, jika ditandatangani dengan sewajarnya,

boleh diterima dalam mana-mana prosiding undang-undang sebagai keterangan
_prima facie bagi fakta yang dinyatakan dalamnya tanpa bukti selanjutnya._

(3) Tiap-tiap mesyuarat Jawatankuasa berkenaan dengan urusan yang

mengenainya minit telah dibuat sedemikian hendaklah disifatkan telah dipanggil
dan diadakan dengan sewajarnya dan semua anggota dalam mesyuarat itu layak
untuk bertindak dengan sewajarnya.

(4) Suatu Jawatankuasa hendaklah menyebabkan salinan minit semua

mesyuaratnya dikemukakan kepada Pesuruhjaya secepat yang dapat dilaksanakan.


-----

42 _Rang Undang-Undang_

**Tatacara**

8. Jawatankuasa boleh mengawal selia tatacaranya sendiri.

**Penzahiran kepentingan**

9. (1) Seseorang anggota Jawatankuasa yang mempunyai apa-apa kepentingan
dalam mana-mana perkara yang sedang dibincangkan oleh Jawatankuasa
hendaklah menzahirkan kepada Jawatankuasa hakikat dan jenis kepentingannya
dan sifatnya.

(2) Sesuatu penzahiran di bawah subperenggan (1) hendaklah direkodkan dalam

minit mesyuarat Jawatankuasa dan, selepas penzahiran itu, anggota yang
mempunyai kepentingan dalam perkara itu tidak boleh mengambil bahagian
ataupun hadir dalam apa-apa pertimbangtelitian atau keputusan Jawatankuasa.

Kesahan perbuatan dan prosiding

10. Tiada perbuatan yang dilakukan atau prosiding yang diambil di bawah

Akta ini boleh dipersoalkan atas alasan—

_(a)_ apa-apa kekosongan dalam keanggotaan, atau apa-apa kecacatan dalam

penubuhan, Jawatankuasa;

_(b)_ pelanggaran peruntukan perenggan 8 oleh mana-mana anggota

Jawatankuasa; atau

_(c)_ apa-apa peninggalan, kecacatan atau ketidakteraturan yang tidak

menjejaskan merit kes.

**Anggota hendaklah menumpukan masa kepada urusan Jawatankuasa**


11. Anggota Jawatankuasa hendaklah menumpukan masa pada urusan

Jawatankuasa sebagaimana yang perlu untuk menunaikan tugas mereka dengan
berkesan.


-----

_Bangunan dan Harta Bersama_ 43

_(Penyenggaraan dan Pengurusan)_

JADUAL KEDUA


AKTA BANGUNAN DAN HARTA BERSAMA

(PENYENGGARAAN DAN PENGURUSAN) 2006

BORANG A

LSubseksyen 33(2)] NOTIS UNTUK MEMBAYAR

TUNGGAKAN CAJ

No.

Kepada:

Ambil perhatian bahawa tuan dengan ini dikehendaki membayar tunggakan
caj yang kena dibayar bagi tempoh yang berakhir .............................................yang
berjumlah RM......................................... berserta dengan bunga yang berjumlah
RM .................................... yang kena dibayar di bawah subseksyen 23(5)
Akta Bangunan dan Harta Bersama (Penyenggaraan dan Pengurusan) 2006 di

pejabat .................................................................................... dalam masa 14 hari
dari penyampaian notis ini; jika ingkar membayarnya dalam tempoh yang
dinyatakan, amaun tunggakan yang kena dibayar berserta dengan bunga akan
didapatkan di bawah Akta Bangunan dan Harta Bersama (Penyenggaraan dan
Pengurusan) 2006.

Bertarikh ............................ hari bulan ................................... 20

RM sen

Tunggakan Caj    .................
Bunga    ................................

Jumlah

Seksyen/Mukim ...................................

No. Lot .....................................

_Pesuruhjaya Bangunan_


-----

**44** _Rang Undang-Undang_

AKTA BANGUNAN DAN HARTA BERSAMA

(PENYENGGARAAN DAN PENGURUSAN) 2006

BORANG B

[Subseksyen 33(1)]

WARAN PENAHANAN


Kepada:

Bahawasanya melalui Notis yang mengandungi No........................................ yang
diserahkan pada..............................hari bulan ........ 20....... pembeli dikehendaki
membayar pegawai .....................................................................................................

jumlah wang RM............................................... yang merupakan tunggakan caj

berserta dengan bunga dan bahawasanya jumlah wang RM.......................................
tersebut telah tidak dibayar;

Ini adalah untuk memerintahkan tuan supaya menahan harta alih pembeli di manamana jua harta alih itu boleh ditemui di dalam...........................................................
Majlis  .................................................................................................... dan juga
apa-apa harta alih, tidak kira sesiapa sahaja harta itu dipunyai yang ditemui
dalam petak..................................................... (perihalkan petak) dan melainkan

jika jumlah wang RM...................................................... tersebut berserta dengan

RM ............................................. kos penahanan ini, dibayar, memegang harta
alih itu sehingga perintah selanjutnya.

Tuan adalah diperintahkan selanjutnya untuk mengembalikan Waran ini pada
atau sebelum .....................................hari bulan ...........................  20.........dengan
suatu endorsan yang memperakui tarikh bila dan cara yang mengikutnya penahanan
itu dilaksanakan atau mengapa penahanan itu tidak dilaksanakan.

Diberikandi bawah tandatangan sayapada ................................ hari bulan............

20.....

_Pesuruhjaya Bangunan_

BUTIR-BUTIR TUNGGAKAN DAN CAJ PUNGUTAN

RM sen

Tunggakan bagi bulan, iaitu ....20...hingga 20 ...
Fi Bunga ..............................

Caj Pungutan... ..............................     ... ___________

Jumlah


-----

_Bangunan dan Harta Bersama_ 45

_(Penyenggaraan dan Pengurusan)_


AKTA BANGUNAN DAN HARTA BERSAMA

(PENYENGGARAAN DAN PENGURUSAN) 2006

**BORANG C**

[Subseksyen 33(3)] NOTIS

DAN INVENTORI

Kepada:

............................................  di  alamat .................................................................

No. Petak ...................................................................................................................

(atau perihalan lain yang boleh dikenal pasti).

Ambil perhatian bahawa pada hari ini saya menahan harta yang dinyatakan

dalam inventori di bawah bagi jumlah wang RM............................................ yang
merupakan tunggakan dan caj pungutan yang boleh didapatkan di bawah Akta
Bangunan dan Harta Bersama (Penyenggaraan dan Pengurusan) 2006 yang
diperincikan di bawah dan bahawa melainkan jika tuan membayar kepada

pegawai..................................................Majlis..........................................................
amaun yang kena dibayar berserta dengan kos penahanan ini dalam masa 7 hari
dari tarikh notis ini harta itu akan dijual.

Bertarikh ..................................... hari bulan.....................20 .............

_Tandatangan_

INVENTORI

RM sen

Kadar semasa bagi 20   .........................
Tunggakan bagi bulan, iaitu 20....hingga 20....
Caj Pungutan .....................

Jumlah


-----

_Bangunan dan Harta Bersama_ 47

_(Penyenggaraan dan Pengurusan)_

BAHAGIAN IV

16. Bahagian IV mengandungi peruntukan mengenai Akaun Penyenggaraan

Bangunan.

17. _Fasal 16_ mengadakan peruntukan bagi penubuhan Akaun Penyenggaraan

Bangunan oleh pemaju.

18. _Fasal 17_ memperkatakan kewajipan pemaju tentang Akaun Penyenggaraan

Bangunan.

19. _Fasal 18_ menghendaki segala wang yang diterima daripada pembeli

hendaklah didepositkan ke dalam Akaun Penyenggaraan Bangunan dalam masa dua
hari kerja dari penerimaan wang itu.

20. _Fasal 19 menyatakan bahawa wang dalam Akaun Penyenggaraan Bangunan_

tidak menjadi sebahagian daripada harta pemaju.

21. _Fasal 20_ melarang pungutan caj sehingga Akaun Penyenggaraan Bangunan

dibuka dan milikan kosong petak yang dibeli oleh pembeli telah diserahkan.

22. _Fasal 21_ meletakkan kewajipan pada pemaju untuk mengemukakan akaun

yang diauditkan bagi segala wang yang dipungut dan dibelanjakan bagi
penyenggaraan dan pengurusan harta bersama dan kumpulan wang penjelas
sebelum permulaan kuat kuasa Akta.

BAHAGIAN V

23. Bahagian V memperkatakan Kumpulan Wang Penyenggaraan Bangunan dan

kumpulan wang penjelas.

24. _Fasal 22_ mengadakan peruntukan bagi penubuhan suatu Kumpulan Wang

Penyenggaraan Bangunan.

25. _Fasal 23 menghendaki pemungutan caj penyenggaraan daripada pembeli bagi_

penyenggaraan dan pengurusan harta bersama.

26. Di _bawah fasal 24_ Badan Pengurusan Bersama hendaklah menyenggarakan

kumpulan wang penjelas.

BAHAGIAN VI

27. Bahagian VI memperkatakan ejen pengurusan.

28. _Fasal 25 mengadakan peruntukan bagi pelantikan seseorang ejen pengurusan_

manakala fasal 26 memperkatakan kebebasan ejen pengurusan.

29. _Fasal 27 menghendaki ejen pengurusan menyerah simpan suatu bon dengan_

Pesuruhjaya Bangunan manakala _fasal 28_ menyatakan kuasa dan tugas ejen
pengurusan.


-----

48 _Rang Undang-Undang_

30. Obligasi pemaju untuk menjalankan pembaikan tidak dilepaskan dalam fasal

_29 walaupun seorang ejen pengurusan dilantik._

31. _Fasal 30 memperkatakan penamatan perjanjian pengurusan._

BAHAGIAN VII

32. Bahagian VII memperkatakan deposit dan mendapatkan caj.

33. Dalam _fasal 31,_ pemaju kena membayar deposit untuk membetulkan

kecacatan pada harta bersama.

34. Fasal _32, 33_ dan _34_ bertujuan untuk mengadakan peruntukan bagi

mendapatkan dan memungut caj oleh pihak berkuasa yang berkaitan.

BAHAGIAN VIII

35. Bahagian VIII mengandungi peruntukan pelbagai.

36. _Fasal 35 membuat peruntukan bagi pewakilan dalam presiding sivil._

37. _Fasal 36_ menyatakan liabiliti pengarah, pengurus, setiausaha atau pegawai

seumpama lain pertubuhan perbadanan itu.

38. _Fasal 37 memperkatakan penyampaian notis atau perintah yang dikehendaki_

disampaikan di bawah Akta manakala fasal 38 memberi kuasa kepada Pesuruhjaya
Bangunan atau mana-mana orang yang diberi kuasa secara bertulis olehnya untuk
memasuki mana-mana bangunan, tanah atau premis.

39. _Fasal 39_ bertujuan untuk memberi kuasa kepada Pesuruhjaya atau mana
mana orang yang diberi kuasa untuk memeriksa mana-mana orang yang dijangka
tahu tentang fakta dan hal keadaan kes itu.

40. _Fasal 40_ bertujuan untuk memberi kuasa kepada Pesuruhjaya untuk

mengkompaun kesalahan tertentu di bawah Akta yang dicadangkan.

41. Pihak Berkuasa Negeri diberi kuasa untuk mendengar rayuan oleh pihak

terkilan di bawah fasal 41.

42. _Fasal 42_ bertujuan untuk memberi kuasa kepada Menteri untuk membuat

peraturan-peraturan dengan persetujuan Pihak Berkuasa Negeri.

>

43. _Fasal 43 memperkatakan pendakwaan kesalahan di bawah Akta._

44. _Fasal 44_ memperkatakan ketidakpakaian undang-undang bertulis lain,

kontrak dan surat ikatan manakala berkontrak keluar dilarang dalam
_fasal 45._

45. _Fasal 46 memberikan perlindungan yang diberikan dalam Akta Perlindungan_

Pihak Berkuasa Awam 1948 kepada apa-apa tindakan, guaman, prosiding atau
pendakwaan terhadap Pesuruhjaya, pegawai dan ejen Pesuruhjaya.


-----

_Bangunan dan Harta Bersama_ 49

_(Penyenggaraan dan Pengurusan)_

_IMPLIKASJ KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)2098]


-----

