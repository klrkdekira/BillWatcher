---
Year: 2006
Bill: D.R.12/2006 - Rang Undang-Undang Pelindung 2006 (Lulus)
Title: D.R.12/2006 - Rang Undang-Undang Pelindung 2006 (Lulus)
Download URL: https://www.parlimen.gov.my/files/billindex/pdf/2006/DR122006.pdf
URL: https://www.parlimen.gov.my/files/billindex/pdf/2006/DR122006.pdf
---
---
Reading:
D.R.12/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 12/2006**

RANG UNDANG-UNDANG PELINDUNG 2006

SUSUNAN FASAL

BAHAGIAN I


PERMULAAN

Fasal

1. Tajuk ringkas dan permulaan kuat kuasa

2. Tafsiran

BAHAGIAN II

PIHAK BERKUASA PENYIASAT

3. Pelantikan pihak berkuasa penyiasat

4. Pelantikan pegawai

5. Perlindungan pegawai dan orang yang bertindak di bawah Akta dan
peraturan-peraturan

6. Tugas dan kuasa pihak berkuasa penyiasat

7. Kuasa untuk mewakilkan

BAHAGIAN III


PENENTUAN KEMUDARATAN YANG SERIUS ATAU ANCAMAN

KEMUDARATAN YANG SERIUS DAN HUBUNGAN BERSEBAB

8. Kemudaratan yang serius dan hubungan bersebab

9. Ancaman kemudaratan yang serius dan hubungan bersebab

BAHAGIAN IV

PENYIASATAN

10. Petisyen bagi memulakan suatu penyiasatan

11. Keperluan bagi suatu petisyen bertulis

12. Penarikan balik petisyen sebelum memulakan suatu penyiasatan


-----

_Rang Undang-Undang_

Fasal

13. Pindaan kepada petisyen

14. Keputusan untuk memulakan suatu penyiasatan

15. Notis bagi memulakan suatu penyiasatan

16. Penyiaran notis bagi memulakan suatu penyiasatan

17. Kandungan notis bagi memulakan suatu penyiasatan

18. Perbicaraan awam dan hujah bertulis

19. Memperlakukan maklumat sulit

20. Penentuan awal

21. Pemberitahuan dan perundingan bagi suatu langkah perlindungan
sementara

22. Langkah perlindungan sementara

23. Penentuan muktamad

24. Notis bagi penentuan muktamad

BAHAGIAN V

LANGKAH PERLINDUNGAN MUKTAMAD

25. Penentuan bagi langkah perlindungan muktamad

26. Notis bagi langkah perlindungan muktamad

27. Pemberitahuan dan perundingan suatu langkah perlindungan muktamad

28. Bentuk dan pengenaan suatu langkah perlindungan muktamad

29. Perkara pentadbiran

30. Pemindahan kapal

31. Pelepasan kastam tidak boleh dihalang

32. Pemakaian Akta Kastam 1967

33. Anggota negara membangun

34. Jangka masa bagi suatu langkah perlindungan muktamad

35. Pelonggaran bagi langkah perlindungan

BAHAGIAN VI

KAJIAN SEMULA LANGKAH PERLINDUNGAN

36. Kajian semula

37. Pelanjutan bagi suatu langkah perlindungan muktamad

38. Pemberitahuan untuk melanjutkan


-----

_Pelindung_

B AHAGIAN VII

PENGENAAN SEMULA SUATU LANGKAH PERLINDUNGAN


Fasal

39.  Pengenaan semula

40. Obligasi antarabangsa

41. Peraturan-peraturan

42. Penyiaran notis


BAHAGIAN VIII

PELBAGAI


-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi penyiasatan dan
penentuan langkah perlindungan terhadap keluaran yang diimport
ke Malaysia dan perkara-perkara lain yang berkaitan dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Pelindung 2006.

(2) Akta ini mula berkuat kuasa pada tarikh yang akan ditetapkan

oleh Menteri melalui pemberitahuan dalam Warta.

**Tafsiran**

**2.** Dalam Akta ini, melainkan jika konteksnya menghendaki makna
yang lain —

"ancaman kemudaratan yang serius" ertinya kemudaratan serius

yang pasti akan berlaku;

"Anggota" ertinya Anggota kepada Pertubuhan Perdagangan Dunia;

"ASEAN" ertinya Pertubuhan bagi Negara-Negara Asia Tenggara;


-----

6 _Rang Undang-Undang_

"ditetapkan" ertinya ditetapkan oleh peraturan-peraturan yang

dibuat di bawah Akta ini;

"GATT 1994" ertinya Perjanjian Am mengenai Tarif dan

Perdagangan 1994 yang dinyatakan dalam Lampiran 1A kepada
Perjanjian Pertubuhan Perdagangan Dunia;

"industri dalam negeri" ertinya—

_(a)_ pengeluar dalam negeri secara keseluruhannya bagi keluaran

serupa atau yang bersaing secara langsung dengan keluaran
yang disiasat, yang beroperasi di dalam Malaysia; atau

_(b)_ pengeluar dalam negeri yang beroperasi di dalam Malaysia

yang keluaran secara keseluruhan bagi keluaran serupa
atau yang bersaingan secara langsung menjadi suatu
bahagian besar jumlah keseluruhan pengeluaran dalam
negeri bagi keluaran berkenaan;

"Jawatankuasa" ertinya Jawatankuasa tentang Pelindung bagi

Pertubuhan Perdagangan Dunia;

"keluaran serupa" ertinya keluaran yang sama atau serupa daripada

segala hal dengan keluaran yang disiasat atau, dalam ketiadaan
keluaran sedemikian, keluaran lain yang walaupun tidak serupa
daripada segala hal mempunyai ciri-ciri yang hampir menyerupai
keluaran yang disiasat;

"keluaran yang bersaing secara langsung" ertinya keluaran yang

bersaing walaupun berbeza daripada ciri-ciri atau bahan
pembuatannya, adalah keluaran yang boleh diganti dari segi
kebergunaan atau persaingan komersial;

"keluaran yang disiasat" ertinya kelas atau jenis keluaran yang

diimport atau dijual bagi pengimportan ke dalam Malaysia yang
tertakluk kepada tindakan perlindungan di bawah Akta ini seperti
yang ditentukan sesuai oleh Kerajaan bagi membuktikan skop
tindakan;

"kemudaratan yang serius" ertinya suatu kemudaratan keseluruhan

yang ketara terhadap kedudukan suatu industri dalam negeri;

"Kerajaan" ertinya Kerajaan Malaysia;


-----

_Pelindung_ _1_

"Menteri" ertinya Menteri yang dipertanggungkan dengan

tanggungjawab bagi perdagangan antarabangsa dan industri;

"Negara" termasuklah semua Anggota Pertubuhan Perdagangan

Dunia dan mana-mana negara lain atau wilayah kastam berautonomi;

"pegawai kastam" mempunyai erti yang sama seperti yang

diberikan kepada ungkapan itu di bawah seksyen 2 Akta Kastam
1967 [Akta 235];

"Perjanjian" ertinya Perjanjian tentang Pelindung bagi Pertubuhan

Perdagangan Dunia;

"pihak berkepentingan" ertinya—

_(a)_ pengeksport asing dan pengeluar bagi keluaran yang

disiasat;

_(b)_ pengimport keluaran yang disiasat;

_(c)_ kerajaan negara atau negara-negara pengeksport;

_(d)_ pengeluar dalam negeri bagi keluaran serupa atau yang

bersaing secara langsung;

_(e)_ persatuan perdagangan dan perniagaan berdaftar di Malaysia

yang relevan;

"pihak berkepentingan yang turut serta" ertinya pihak

berkepentingan yang telah membayangkan niat untuk menyertai
suatu penyiasatan menurut seksyen 10;

"pihak berkuasa penyiasat" ertinya pihak berkuasa penyiasat

yang dilantik di bawah seksyen 3;

"WTO" ertinya Pertubuhan Perdagangan Dunia.

BAHAGIAN II

PIHAK BERKUASA PENYIASAT

**Pelantikan pihak berkuasa penyiasat**

**3. Menteri boleh melantik dan memberi kuasa kepada suatu pihak**
berkuasa penyiasat untuk menjalankan suatu penyiasatan di bawah
Akta ini.


-----

8 _Rang Undang-Undang_

**Pelantikan pegawai**

**4.** Menteri boleh, dari semasa ke semasa, melantik dan memberi
kuasa kepada apa-apa bilangan pegawai yang perlu untuk
melaksanakan fungsi dan kuasa di bawah Akta ini.

**Perlindungan pegawai dan orang yang bertindak di bawah**
**Akta dan peraturan-peraturan**

**5.** Tiada tindakan atau pendakwaan boleh dibawa, dimulakan atau
dikekalkan dalam mana-mana mahkamah terhadap mana-mana
pegawai  atau orang yang diberi kuasa di bawah Akta ini dan
peraturan-peraturan yang dibuat di bawah Akta ini bagi atau atas
sebab atau berkenaan dengan mana-mana tindakan yang diperintahkan
atau dilakukan bagi maksud menguatkuasakan Akta ini dan peraturanperaturan yang dibuat di bawah Akta ini, dan tiada guaman atau
pendakwaan boleh dibawa dalam mana-mana mahkamah terhadap
mana-mana orang bagi atau atas sebab  atau berkenaan dengan
apa-apa tindakan yang dilakukan atau berupa sebagai dilakukan
olehnya atas perintah, arahan atau suruhan mana-mana pegawai
atau orang itu jika tindakan itu dilakukan dengan suci hati dan
dengan kepercayaan yang munasabah bahawa tindakan itu adalah
perlu bagi maksud yang diniatkan untuk dicapai olehnya.

**Tugas dan kuasa pihak berkuasa penyiasat**

**6.** (1) Pihak berkuasa penyiasat hendaklah melaksanakan apa-apa
tugas dan fungsi dan menjalankan apa-apa kuasa sebagaimana
yang boleh diperuntukkan di bawah Akta ini.

(2) Penjalanan penyiasatan yang berhubungan dengan kemudaratan

yang serius atau ancamannya, hendaklah sebagaimana yang
ditetapkan.

(3) Pihak berkuasa penyiasat hendaklah tertakluk kepada

peruntukan Akta ini dalam menjalankan fungsi yang ditugaskan
kepadanya di bawah Akta ini.

(4) Mengenai prosiding di bawah Akta ini, pihak berkuasa

penyiasat tidak boleh mendedahkan apa-apa maklumat yang berhak
diterima sebagai sulit di bawah Akta ini.


-----

# Pelindung 9

 (5) Pihak berkuasa penyiasat boleh meminta secara terus daripada
 pihak berkepentingan yang turut serta, ejen kastam, syarikat pemeriksa, syarikat penghantar, dan perusahaan dan entiti lain bagi sektor awam dan swasta, apa-apa data dan maklumat yang dianggap relevan bagi pelaksanaan tugas mereka. Pihak yang menerima permintaan tersebut hendaklah menyediakan maklumat yang diminta, dan maklumat itu hendaklah diletakkan dalam fail awam.

 (6) Pihak berkuasa penyiasat boleh memutuskan untuk
 menentusahkan ketepatan apa-apa maklumat yang dikemukakan semasa suatu penyiasatan atau kajian semula sebagaimana yang ditetapkan.

 Kuasa untuk mewakilkan

 7. (1) Menteri boleh, secara bertulis, mewakilkan mana-mana fungsinya di bawah Akta ini dan peraturan-peraturan yang dibuat di bawah Akta ini, tertakluk kepada apa-apa syarat, batasan atau sekatan yang difikirkannya patut, kepada seseorang atau golongan orang dan orang atau golongan orang yang kepadanya fungsi itu diwakilkan boleh melaksanakan fungsi itu mengikut cara yang sama dan dengan kesan yang sama seolah-olah fungsi itu telah diberikan kepadanya atau mereka di bawah Akta ini dan peraturan- peraturan yang dibuat di bawah Akta ini.

 (2) Seseorang yang berupa sebagai bertindak menurut pewakilan
 yang dibuat di bawah seksyen ini hendaklah, jika tiada bukti yang berlawanan, dianggap sebagai bertindak mengikut terma pewakilan itu.

 (3) Pewakilan yang dibuat di bawah seksyen ini boleh pada
 bila-bila masa dibatalkan oleh Menteri.

B AHAGIAN III

PENENTUAN KEMUDARATAN YANG SERIUS ATAU ANCAMAN

KEMUDARATAN YANG SERIUS DAN HUBUNGAN BERSEBAB

# Kemudaratan yang serius dan hubungan bersebab

 8. (1) Suatu penentuan mengenai sama ada peningkatan import telah menyebabkan atau mengancam untuk menyebabkan kemudaratan yang serius kepada suatu industri dalam negeri di


-----

10 _Rang Undang-Undang_

bawah Akta ini, semua faktor relevan yang objektif dan yang
boleh dinyatakan kuantiti keluaran yang disiasat, keluaran serupa
dan keluaran yang bersaing secara langsung hendaklah dinilai
sebagaimana yang ditetapkan, yang mempunyai kaitan dengan
keadaan industri itu.

(2) Penentuan yang disebut dalam subseksyen (1) tidak boleh

dibuat melainkan penyiasatan ini menunjukkan, berdasarkan
keterangan yang objektif, kewujudan hubungan bersebab antara
peningkatan import bagi keluaran yang disiasat dengan kemudaratan
yang serius atau ancamannya.

(3) Apabila faktor selain peningkatan import terhadap keluaran

yang disiasat adalah pada masa yang sama menyebabkan atau
mengancam untuk menyebabkan kemudaratan kepada industri dalam
negeri, kemudaratan itu tidaklah boleh dianggap disebabkan oleh
peningkatan import.

**Ancaman kemudaratan yang serius dan hubungan bersebab**

**9.** (1) Suatu penentuan mengenai suatu ancaman kemudaratan yang
serius yang disebabkan oleh peningkatan import hendaklah berasaskan
pada fakta dan bukan semata-mata pada pengataan, terkaan atau
kemungkinan yang tipis.

(2) Dalam mempertimbangkan sama ada peningkatan import

mengancam untuk menyebabkan kemudaratan yang serius, faktor
berkaitan yang hendaklah dinilai, hendaklah sebagaimana yang
ditetapkan.

BAHAGIAN IV

PENYIASATAN

**Petisyen bagi memulakan suatu penyiasatan**

**10.** Permintaan bagi suatu penyiasatan untuk menentukan sama
ada peningkatan import keluaran yang disiasat telah menyebabkan
atau mengancam untuk menyebabkan kemudaratan yang serius
terhadap industri dalam negeri boleh dimulakan—

_(a)_ apabila terdapat suatu petisyen bertulis dialamatkan kepada

Kementerian Perdagangan Antarabangsa dan Industri; atau

_(b)_ atas inisiatif Kerajaan.


-----

_Pelindung_ **11**

**Keperluan bagi suatu petisyen bertulis**

**11.** Suatu petisyen di bawah perenggan XO(a) hendaklah termasuk
maklumat sebagaimana yang ditetapkan.

**Penarikan balik petisyen sebelum memulakan suatu penyiasatan**

**12.** Suatu petisyen di bawah seksyen 10 boleh ditarik balik sebelum
memulakan suatu penyiasatan, yang dalam hal petisyen itu hendaklah
dianggap tidak pernah dibuat.

**Pindaan kepada petisyen**

**13.** Suatu petisyen yang meminta suatu penyiasatan dimulakan
boleh dipinda tertakluk kepada apa-apa syarat yang Kerajaan fikirkan
patut
**Keputusan untuk memulakan suatu penyiasatan**

**14.** (1) Kerajaan boleh memulakan suatu penyiasatan, sama ada
atas permintaan suatu industri dalam negeri atau atas inisiatif Kerajaan
sendiri, hanya apabila Kerajaan memutuskan bahawa terdapat bukti
yang mencukupi tentang kemudaratan yang serius atau ancamannya
disebabkan oleh peningkatan import.

(2) Jika Kerajaan memutuskan untuk memulakan suatu penyiasatan

di bawah subseksyen (1), Kerajaan boleh meminta maklumat
tambahan sebagaimana yang Kerajaan fikirkan perlu.

(3) Jika Kerajaan memutuskan untuk tidak memulakan suatu

penyiasatan, Kerajaan hendaklah memberitahu secara bertulis kepada
pempetisyen sebab-sebab penyiasatan tidak dimulakan.

(4) Jika suatu petisyen diterima, Kerajaan hendaklah, dari tarikh

petisyen itu diterima, memutuskan sama ada hendak memulakan
suatu penyiasatan atau tidak dalam tempoh sebagaimana yang
ditetapkan. Apabila petisyen itu melibatkan isu yang rumit, atau
jika Kerajaan perlu meminta maklumat tambahan sebagaimana
yang diperuntukkan dalam subseksyen (2), tempoh berkenaan boleh
dilanjutkan kepada tempoh lain sebagaimana yang ditetapkan.


-----

# 12 Rang Undang-Undang

 Notis bagi memulakan suatu penyiasatan

 15. Jawatankuasa hendaklah diberitahu mengenai keputusan untuk memulakan suatu penyiasatan. Pemberitahuan itu hendaklah dibuat sebaik selepas pemulaan penyiasatan dijalankan.

 Penyiaran notis bagi memulakan suatu penyiasatan

 16. Notis bagi memulakan suatu penyiasatan hendaklah disiarkan oleh Kerajaan.

 Kandungan notis bagi memulakan suatu penyiasatan

 17. Kandungan notis bagi memulakan suatu penyiasatan hendaklah sebagaimana yang ditetapkan.

 Perbicaraan awain dan hujah bertulis

 18. (1) Semua pihak berkepentingan yang turut serta hendaklah diberi peluang mengikut peruntukan seksyen ini—
 (a) bagi perbicaraan awam atau cara lain yang sesuai yang
 pengimport, pengeksport dan pihak berkepentingan yang lain dapat membentangkan keterangan dan pandangan mereka; dan
 (b) untuk memberi jawapan kepada suatu pembentangan
 bertulis dan lisan oleh pihak berkepentingan yang lain yang mengambil bahagian dan untuk mengemukakan pandangan  sama ada pelaksanaan suatu langkah perlindungan adalah demi kepentingan umum.

 (2) Tatacara untuk perbicaraan awam hendaklah sebagaimana
 yang ditetapkan.

 Memperlakukan maklumat sulk

 19. (1) Apa-apa maklumat yang dari segi sifatnya adalah sulit atau yang disediakan secara sulit hendaklah, apabila sebab ditunjukkan, diperlakukan sedemikian oleh Kerajaan. Maklumat berkenaan tidak boleh didedahkan tanpa kebenaran bertulis yang khusus daripada pihak yang mengemukakan maklumat sulit itu.


-----

_Pelindung_ 13

(2) Pihak yang menyediakan maklumat sulit hendaklah diminta

untuk memberikan ringkasan tidak sulit maklumat sulit itu atau,
jika pihak itu menunjukkan bahawa maklumat itu tidak boleh
diringkaskan, sebab-sebab mengapa suatu ringkasan tidak dapat
disediakan.

(3) Jika Kerajaan mendapati bahawa suatu permintaan bagi

memperlakukan maklumat sulit adalah tidak wajar, dan jika pembekal
maklumat tidak rela untuk mendedahkan maklumat kepada umum,
atau membenarkan pendedahan maklumat itu dalam bentuk umum
atau ringkasan, Kerajaan boleh mengetepikan maklumat itu melainkan
jika dapat ditunjukkan daripada sumber yang sepatutnya sehingga
Kerajaan berpuas hati bahawa maklumat itu adalah betul.

**Penentuan awal**

**20. (1) Kerajaan hendaklah, dalam tempoh yang ditetapkan,**
membuat penentuan awal tentang —

_(a)_ sama ada keluaran yang disiasat diimport ke dalam Malaysia

dalam kuantiti yang meningkat, secara mutlak atau relatif
kepada pengeluaran dalam negeri; dan

_(b)_ sama ada dalam keadaan itu, ia menyebabkan atau

mengancam untuk menyebabkan kemudaratan yang serius
kepada industri dalam negeri yang mengeluarkan keluaran
serupa atau keluaran yang bersaing secara langsung.

(2) Jika Kerajaan membuat penentuan awal negatif mengenai

subseksyen (1), Kerajaan hendaklah menyiarkan suatu notis yang
menyatakan sebab-sebab bagi penentuan negatif itu dan—

_(a)_ meneruskan penyiasatan; atau

_(b)_ menamatkan penyiasatan itu jika Kerajaan fikirkan patut.

(3) Jika Kerajaan membuat penentuan awal afirmatif mengenai

subseksyen (1), Kerajaan hendaklah meneruskan penyiasatan dan
menyiarkan suatu notis bagi —

_(a)_ penentuan awal afirmatif itu, dengan menyatakan sebab
sebab bagi penentuannya berkenaan dengan perenggan
_\{a) dan (b); dan_

_(b)_ langkah perlindungan sementara yang terpakai.


-----

14 _Rang Undang-Undang_

(4) Jika keputusannya adalah untuk mengenakan suatu langkah

perlindungan sementara, notis berkaitan pelaksanaan suatu langkah
perlindungan sementara hendaklah sebagaimana yang ditetapkan.

(5) Jika Kerajaan memutuskan untuk tidak mengenakan suatu

langkah perlindungan sementara, notis penentuan awal negatif
hendaklah sebagaimana yang ditetapkan.

# Pemberitahuan dan perundingan bagi suatu langkah perlindungan sementara

**21.** (1) Apabila suatu keputusan telah diambil untuk mengenakan
suatu langkah perlindungan sementara dan sebelum langkah
berkenaan berkuat kuasa, Kerajaan hendaklah memberitahu kepada
Jawatankuasa bertepatan dengan keperluan yang telah ditetapkan
oleh Jawatankuasa.

(2) Sebelum langkah itu dikenakan, peluang bagi perundingan

seperti yang disebut dalam Perjanjian hendaklah diberikan.

**Langkah perlindungan sementara**

**22.** (1) Kerajaan boleh mengenakan suatu langkah perlindungan
sementara berhubung dengan keluaran yang disiasat yang diimport
ke dalam Malaysia pada atau selepas penyiaran notis penentuan
awal afirmatif jika Kerajaan menentukan bahawa langkah itu adalah
perlu untuk mencegah kemudaratan yang disebut dalam subseksyen
8(1) dan 9(1) daripada berlaku ketika dalam tempoh penyiasatan.

(2) Suatu langkah perlindungan sementara hendaklah dalam bentuk

duti perlindungan sementara yang dijamin dengan suatu bon atau
cagaran yang sama dengan amaun yang ditentukan oleh Kerajaan.

(3) Langkah perlindungan sementara yang dikenakan di bawah

seksyen ini tidak boleh melebihi dua ratus hari.

(4) Jika penyiasatan seterusnya tidak mendapati bahawa suatu

penentuan yang peningkatan import telah menyebabkan atau
mengancam untuk menyebabkan kemudaratan yang serius kepada
industri dalam negeri, apa-apa bon atau cagaran hendaklah
dikembalikan segera.


-----

_Pelindung_ 15

(5) Pungutan apa-apa duti pelindung sementara yang dikenakan

di bawah Akta ini hendaklah dijalankan oleh seorang pegawai
kastam.

**Penentuan muktamad**

**23. (1)  Kerajaan hendaklah, dalam tempoh yang ditetapkan,**
membuat suatu penentuan muktamad tentang—

_(a)_ sama ada keluaran yang disiasat diimport ke dalam Malaysia

dalam kuantiti yang meningkat, secara mutlak atau relatif
kepada pengeluaran dalam negeri; dan

_(b)_ sama ada dalam keadaan itu, ia menyebabkan atau

mengancam untuk menyebabkan kemudaratan yang serius
kepada industri dalam negeri yang mengeluarkan keluaran
serupa atau keluaran yang bersaing secara langsung.

(2) Jika Kerajaan membuat suatu penentuan muktamad negatif

mengenai subseksyen (1), Kerajaan hendaklah—

_(a)_ menamatkan penyiasatan itu;

_(b)_ menamatkan langkah perlindungan sementara yang

dikenakan di bawah seksyen 22, dan melepaskan bon
atau cagaran yang dikehendaki oleh langkah itu; dan

_(c)_ menyiarkan suatu notis mengenai penentuan muktamad

negatif itu, dengan menyatakan sebab-sebab bagi penentuan
negatifnya.

(3) Jika Kerajaan membuat suatu penentuan muktamad afirmatif

mengenai subseksyen (1), Kerajaan hendaklah —

_(a)_ menyiarkan suatu notis penentuan muktamad afirmatif;

dan

_(b)_ mengenakan suatu langkah perlindungan muktamad,

(4) Kerajaan hendaklah memberitahu dengan segera kepada

Jawatankuasa jika Kerajaan memutuskan bahawa peningkatan import
telah menyebabkan atau mengancam untuk meyebabkan kemudaratan
yang serius kepada industri dalam negeri. Apa-apa pemberitahuan
itu hendaklah mematuhi keperluan yang telah ditetapkan oleh
Jawatankuasa.


-----

16 _Rang Undang-Undang_

**Notis bagi penentuan muktamad**

**24.** Kerajaan hendaklah menyiarkan suatu notis bagi penentuan
muktamad mengenai kemudaratan yang serius dan hubungan bersebab
sebagaimana yang ditetapkan.

BAHAGIAN V

LANGKAH PERLINDUNGAN MUKTAMAD

**Penentuan bagi langkah perlindungan muktamad**

25. Jika Kerajaan memutuskan semasa suatu langkah perlindungan
semcntara bahawa—

_(a)_ keluaran yang disiasat dimport ke dalam Malaysia dalam

kuantiti yang meningkat, secara mutlak atau relatif kepada
pengeluaran dalam negeri; dan

_(b)_ dalam keadaan itu, ia menyebabkan atau mengancam untuk

menyebabkan kemudaratan yang serius kepada industri
dalam negeri yang mengeluarkan keluaran serupa atau
keluaran yang bersaing secara langsung,

Kerajaan hendaklah mengenakan suatu langkah perlindungan
muktamad.

**Notis bagi langkah perlindungan muktamad**

**26.** Sebaik selepas suatu keputusan diambil mengenai suatu langkah
perlindungan muktamad, Kerajaan hendaklah menyiarkan suatu
notis mengenai pengenaan suatu langkah perlindungan muktamad
dan notis itu hendaklah mengandungi maklumat sebagaimana yang
ditetapkan.

**Pemberitahuan dan perundingan suatu langkah perlindungan**
**muktamad**

**27. (1) Sebaik selepas suatu keputusan diambil untuk mengenakan**
suatu langkah perlindungan muktamad, tetapi sebelum langkah
berkenaan berkuat kuasa, Kerajaan hendaklah memberitahu
Jawatankuasa mengenai —

_(a) bukti kemudaratan yang serius atau ancamannya disebabkan_

oleh peningkatan import;


-----

_Pelindung_ 17

_(b)_ perihal yang tepat bagi keluaran yang disiasat;

_(c)_ bentuk, tahap dan jangka masa bagi langkah yang

dicadangkan;

_(d)_ tarikh yang dicadangkan bagi pengenaan langkah itu;

dan

_(e)_ tarikh yang dicadangkan untuk memperkenalkan, tempoh

yang dijangka dan jadual waktu bagi pelonggaran secara
berperingkat-peringkat.

(2) Sebelum suatu langkah perlindungan muktamad dikenakan,

Kerajaan hendaklah menyediakan peluang yang cukup bagi
perundingan dengan Anggota yang mempunyai kepentingan yang
substantif sebagai pengeksport keluaran yang disiasat, dengan suatu
tujuan untuk —

_(a)_ mengkaji semula maklumat yang diberitahu kepada

Jawatankuasa mengenai dapatan kemudaratan yang serius
atau ancamannya disebabkan oleh peningkatan import
dan langkah yang dicadangkan;

_(b)_ bertukar pandangan mengenai langkah itu; dan

_(c)_ mencapai suatu persefahaman tentang cara untuk mencapai

objektif untuk mengekalkan suatu tahap konsesi setaraf
yang substantif dan obligasi lain yang wujud di bawah
GATT 1994 antara Malaysia dengan Anggota pengeksport
yang akan terjejas oleh pengenaan langkah itu. Kerajaan
boleh berusaha untuk menyediakan apa-apa cara ganti
rugi perdagangan yang mencukupi bagi kesan buruk langkah
itu kepada perdagangan mereka.

(3) Kerajaan hendaklah memberitahu Majlis bagi Perdagangan

Barangan WTO dengan segera, melalui Jawatankuasa, mengenai
keputusan perundingan itu.

**Bentuk dan pengenaan suatu langkah perlindungan muktamad**

**28. (1) Suatu langkah perlindungan muktamad boleh dikenakan**
dalam bentuk—

_(a)_ suatu duti pelindung; atau

_(b)_ suatu kuota terhadap import; atau

_(c)_ suatu duti pelindung dan suatu kuota terhadap import.


-----

18 _Rang Undang-Undang_

(2) Tertakluk kepada seksyen 34, apa-apa langkah perlindungan

muktamad di bawah perenggan (l)(a) dan (b) hendaklah dikenakan
kepada semua import keluaran yang disiasat, tanpa mengira sumber,
yang masuk pada atau selepas tarikh langkah itu berkuat kuasa.

**Perkara pentadbiran**

**29.** (1) Apa-apa petisyen yang dikehendaki untuk dikemukakan
di bawah Bahagian IV hendaklah dikemukakan kepada Kementerian
Perdagangan Antarabangsa dan Industri.

(2) Tertakluk kepada peruntukan Akta ini, apa-apa tindakan

yang dikehendaki dijalankan atau diambil di bawah Akta ini hendaklah
dijalankan atau diambil oleh mana-mana pegawai atau orang yang
diberi kuasa secara bertulis bagi maksud itu oleh Menteri.

(3) Apa-apa dapatan mengenai suatu penyiasatan, sama ada bagi

maksud penentuan awal atau muktamad, atau suatu kajian semula,
di bawah Akta ini, hendaklah dikemukakan kepada Menteri.

(4) Menteri hendaklah membuat keputusan dan keputusan itu

hendaklah muktamad.

(5) Menteri hendaklah membuat suatu syor kepada Menteri

Kewangan untuk mengenakan suatu langkah perlindungan muktamad.

(6) Pelaksanaan suatu langkah perlindungan muktamad dalam

bentuk yang diperuntukkan dalam subseksyen 28(1) hendaklah
dijalankan oleh seorang pegawai kastam.

(7) Jika apa-apa soalan timbul mengenai sama ada apa-apa

keluaran tertentu adalah atau adalah tidak termasuk dalam apa-apa
pemberitahuan yang diberi di bawah Akta ini, soalan itu hendaklah
dirujuk kepada pihak berkuasa penyiasat yang hendaklah membuat
suatu keputusan tentang perkara itu.

**Pemindahan kapal**

**30.** Dalam hal dagangan tidak diimport ke dalam Malaysia secara
langsung dari negara asal, tetapi dieksport ke Malaysia dari suatu
negara perantaraan, peruntukan Akta ini hendaklah terpakai
sepenuhnya dan transaksi itu, bagi maksud Akta ini, hendaklah
diambil kira sebagai telah dibuat antara negara asal dengan Malaysia.


-----

20 _Rang Undang-Undang_

**Pelonggaran bagi langkah perlindungan**

**35.** Jika tempoh pengenaan melebihi satu tahun, langkah yang
dikenakan hendaklah dilonggarkan secara berperingkat-peringkat
pada jarak waktu tetap semasa tempoh pengenaan.

BAHAGIAN VI

KAJIAN SEMULA LANGKAH PERLINDUNGAN

**Kajian semula**

**36.** (1) Jika tempoh suatu langkah perlindungan sementara, termasuk
tempoh pengenaan apa-apa langkah perlindungan sementara, melebihi
tiga tahun, Kerajaan yang mengenakan langkah itu hendaklah
mengkaji semula keadaan itu tidak lewat daripada separuh penggal
pengenaan langkah itu atau meningkatkan kadar pelonggaran.

(2) Suatu notis untuk mengekalkan, melonggarkan atau menarik

balik suatu langkah perlindungan muktamad, meringkaskan keputusan
kajian semula, bolehlah disiarkan.

**Pelanjutan bagi suatu langkah perlindungan muktamad**

**37.** (1) Atas inisiatif Kerajaan sendiri atau atas permintaan yang
berasas, suatu pelanjutan langkah perlindungan muktamad melebihi
tempoh permulaan dan mematuhi tatacara yang dinyatakan di bawah
seksyen 8, 9, 16, 21, 23 dan 25 boleh diberikan—

_(a)_ jika langkah perlindungan itu terus menjadi perlu untuk

menghalang atau meremedi kemudaratan yang serius; dan

_(b)_ terdapat bukti bahawa industri membuat penyesuaian,

dengan syarat bahawa peruntukan Perjanjian adalah dipenuhi.

(2) Suatu langkah perlindungan muktamad yang dilanjutkan tidak

boleh lebih menyekat daripada langkah yang dikenakan pada
penghujung tempoh permulaan pengenaan. Selama tempoh lanjutan,
langkah itu hendaklah terus dilonggarkan secara berperingkatperingkat mengikut jadual yang disiarkan dalam notis untuk
melanjutkan suatu langkah perlindungan muktamad.


-----

_Pelindung_ 21

(3) Dalam melanjutkan suatu langkah perlindungan muktamad

melebihi tiga tahun, Kerajaan hendaklah berusaha untuk mengekalkan
suatu tahap konsesi setaraf yang substantif dan obligasi lain yang
ada di bawah GATT antara Malaysia dengan Anggota pengeksport
yang akan terjejas oleh langkah itu.

(4) Keperluan berkaitan dengan pemberitahuan kepada

Jawatankuasa dan Majlis bagi Perdagangan Barangan WTO
sebagaimana yang diperuntukkan di bawah subseksyen 21(1), 23(4)
dan 27(3), dan keperluan berkaitan dengan perundingan dengan
Anggota yang mempunyai kepentingan substantif sebagai pengeksport
keluaran berkenaan sebagaimana yang diperuntukkan di bawah
subseksyen 27(2) hendaklah terpakai bagi apa-apa pelanjutan suatu
langkah perlindungan.

**Pemberitahuan untuk melanjutkan**

**38.** Apabila suatu keputusan telah diambil untuk melanjutkan
langkah perlindungan, Kerajaan hendaklah memberitahu kepada
Jawatankuasa.

BAHAGIAN VII

PENGENAAN SEMULA SUATU LANGKAH PERLINDUNGAN

**Pengenaan semula**

**39.** (1) Tiada langkah perlindungan baru boleh dikenakan bagi
suatu tempoh sekurang-kurangnya dua tahun kepada suatu keluaran
import yang merupakan perkara kepada suatu langkah perlindungan
muktamad.

(2) Walau apa pun peruntukan subseksyen (1), suatu langkah

perlindungan muktamad bagi suatu tempoh masa seratus lapan
puluh hari atau kurang bolehlah dikenakan kepada import keluaran
yang disiasat yang merupakan perkara kepada langkah perlindungan
terdahulu jika—

_(a)_ sekurang-kurangnya satu tahun telah berlalu sejak tarikh

pengenaan langkah perlindungan terdahulu kepada import
keluaran itu; dan

_(b)_ langkah perlindungan sedemikian belum pernah dikenakan

kepada keluaran import yang sama lebih daripada dua
kali dalam tempoh lima tahun sebaik sebelum tarikh
pengenalan langkah itu.


-----

22 _Rang Undang-Undang_

BAHAGIAN VIII

PELBAGAI

**Obligasi antarabangsa**

**40.** Akta ini hendaklah terpakai bertepatan dengan obligasi Malaysia
di bawah Perjanjian Penubuhan Pertubuhan Perdagangan Dunia
yang dibuat di Marrakesh, pada 15 April 1994, termasuk GATT
1994, dan Perjanjian tentang Pelindung.

**Peraturan-peraturan**

**41.** Menteri boleh membuat peraturan-peraturan berkaitan dengan
apa-apa perkara yang akan ditetapkan dan peraturan-peraturan lain
yang perlu atau suai manfaat untuk memberi kesan sepenuhnya
kepada atau bagi melaksanakan peruntukan Akta ini.

**Penyiaran notis**

**42.** Semua notis yang dikehendaki untuk disiarkan di bawah Akta
ini hendaklah disiarkan dalam Warta.

HURAIAN

Rang Undang-Undang ini bertujuan untuk membuat peruntukan bagi penyiasatan
dan penentuan langkah perlindungan kepada keluaran yang diimport ke dalam
Malaysia akibat daripada peningkatan import, dan raelindungi industri dalam
negeri daripada kemudaratan yang serius atau tindakan yang mengancam untuk
menyebabkan kemudaratan yang serius. Peruntukan dalam Rang Undang-Undang
ini membenarkan pengenaan langkah perlindungan dalam bentuk peningkatan
tarif dan sekatan kuantitatif.

2. Bahagian I Rang Undang-Undang ini memperkatakan perkara permulaan.

la mengandungi tajuk ringkas dan kuasa Menteri untuk menetapkan tarikh
permulaan kuat kuasa Akta yang dicadangkan dan takrif ungkapan tertentu yang
digunakan dalam Akta yang dicadangkan.

3. Bahagian II memperkatakan pelantikan pihak berkuasa penyiasat oleh Menteri

sebagai pihak berkuasa berwibawa bertepatan dengan Perjanjian yang mana
tindakan diambil berkenaan dengan permulaan langkah perlindungan kepada
keluaran yang diimport ke dalam Malaysia bagi pihak Kerajaan. Menteri boleh
dari semasa ke semasa melantik pegawai yang patut untuk berada dalam pasukan
pihak berkuasa penyiasat.


-----

_Pelindung_ 23

4. Bahagian III meraperkatakan prinsip untuk menentukan tindakan termasuklah

pertambahan import dan kemudaratan yang serius atau tindakan yang mengancam
untuk menyebabkan kemudaratan yang serius kepada industri dalam negeri,
Malaysia.

5. Bahagian IV memperkatakan peringkat penyiasatan yang perlu dijalankan

apabila suatu petisyen difailkan oleh seseorang pengeluar dalam negeri atau
atas inisiatif Kerajaan.

Bahagian ini juga mengadakan peruntukan, antara lain, tatacara yang disediakan

yang mana aduan dalam bentuk suatu petisyen bertulis boleh ditujukan, proses
penyiasatan, perbicaraan awam atau cara-cara lain yang sesuai untuk memberi
hak untuk didengar kepada pihak-pihak yang terjejas oleh permulaan iangkah
perlindungan, penentuan awal, keputusan penentuan awal sama ada, negatif
atau afirmatif, dan pemberitahuan yang dikehendaki. Pungutan dalam bentuk
duti bagi Iangkah perlindungan sementara tidak boleh melebihi dua ratus
hari.

Bahagian ini seterusnya mengadakan peruntukan bagi Kerajaan untuk membuat

penentuan muktamad berikutan penentuan awal yang afirmatif.

6. Bahagian V menyatakan tentang prinsip penentuan muktamad iaitu Iangkah

perlindungan muktamad, yang Kerajaan akan terima pakai dalam menentukan
keluaran yang import ke dalam Malaysia, dan mengadakan peruntukan bagi
notis, pemberitahuan kepada WTO, bentuk dan penggunaan Iangkah perlindungan
muktamad. Di bawah Bahagian ini Kerajaan boleh berusaha untuk menyediakan
apa-apa cara ganti rugi perdagangan yang mencukupi bagi kesan buruk Iangkah
itu kepada perdagangan mereka.

Bahagian ini juga mengadakan peruntukan bagi rangka tugas pentadbiran

Kerajaan yang menurutnya petisyen hendaklah dikemukakan kepada Kementerian
Perdangangan Antarabangsa dan Industri dan apa-apa dapatan suatu penyiasatan
hendaklah dihantar oleh pihak berkuasa penyiasat kepada Menteri yang akan
membuat keputusan dan keputusan hendaklah muktamad. Menteri hendaklah
mengesyorkan kepada Menteri Kewangan untuk mengenakan Iangkah perlindungan
muktamad.

Bahagian ini seterusnya mengadakan peruntukan bahawa Akta yang dicadangkan

ditafsirkan bersekali dengan Akta Kastam _[Akta 235]._ la juga mengandungi
suatu peruntukan bagi pemindahan kapal untuk mengendalikan keluaran yang
tidak diimport ke dalam Malaysia secara langsung dari negara asal tetapi dieksport
ke dalam Malaysia dari suatu negara perantaraan.

Bahagian ini juga mengandungi suatu peruntukan khas bagi Anggota negara

membangun yang menurutnya ia hendaklah memenuhi syarat yang diperuntukkan
dalam Perjanjian, dan mengenai jumlah jangka masa Iangkah perlindungan
muktamad yang hendaklah tidak melebihi sepuluh tahun selain pelonggaran
Iangkah perlindungan.

7. Bahagian VI memperkatakan kajian semula Iangkah perlindungan dan

pelanjutannya, dan notis untuk melanjutkan Iangkah perlindungan muktamad.
Jika Iangkah perlindungan melebihi tiga tahun, Kerajaan hendaklah mengkaji


-----

24 _Rang Undang-Undang_

semula keadaan tidak lewat daripada pertengahan tempoh langkah untuk
mengekalkan suatu tahap konsesi setaraf yang substantif dan obligasi lain yang
wujud di bawah GATT 1994 antara Malaysia dengan Anggota pengeksport yang
terjejas dengan langkah perlindungan itu. Kerajaan hendaklah memberitahu
Majlis bagi Perdagangan Barangan WTO akan keputusan kajian semula separuh
penggal dan perundingan, termasuklah bentuk ganti rugi.

8. Bahagian VII memperkatakan pelaksanaan semula suatu langkah perlindungan.

9. Bahagian VIII memperkatakan obligasi antarabangsa Malaysia di bawah

Perjanjian Penubuhan Pertubuhan Perdagangan Dunia. Bahagian ini juga bertujuan
untuk memberi Menteri kuasa untuk membuat peraturan-peraturan bagi Akta
yang dicadangkan dan mengandungi suatu peruntukan yang menghendaki semua
notis yang akan disiarkan dalam Akta hendaklah disiarkan dalam Warta.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2376]


-----

