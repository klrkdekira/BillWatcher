---
Year: 2006
Bill: D.R.15/2006 - Rang Undang-Undang Garis Pangkal Zon Maritim 2006 (Lulus)
Title: D.R.15/2006 - Rang Undang-Undang Garis Pangkal Zon Maritim 2006 (Lulus)
Download URL: https://www.parlimen.gov.my/files/billindex/pdf/2006/DR%20152006.pdf
URL: https://www.parlimen.gov.my/files/billindex/pdf/2006/DR%20152006.pdf
---
---
Reading:
D.R.15/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 15/2006**

RANG UNDANG-UNDANG

GARIS PANGKAL ZON MARITIM 2006

SUSUNAN FASAL

Fas al

1. Tajuk ringkas dan permulaan kuat kuasa

2. Tafsiran

3. Undang-undang yang dipakai

4. Koordinat geografi titik pangkal

5. Garis pangkal

6. Had zon maritim

7. Peta dan carta

8. Perakuan Menteri

9. Pcraturan-peraturan


-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi pengisytiharan
koordinat geografi titik pangkal bagi maksud menentukan garis
pangkal Malaysia dan bagi perkara-perkara lain yang berkaitan
dengannya.

BAHAWASANYA Konvensyen Bangsa-Bangsa Bersatu mengenai
Undang-Undang Laut telah dibuat di Montego Bay pada
10 Disember 1982:

DAN BAHAWASANYA Malaysia telah mendepositkan surat
cara ratifikasinya pada 14 Oktober 1996 dan oleh yang demikian
mengikut Perkara 308 Konvensyen, Konvensyen tersebut mula
berkuat kuasa setakat yang berkenaan dengan Malaysia pada
14 November 1996:

MAKA OLEH YANG DEMIKIAN, INILAH **DIPERBUAT** oleh
Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Garis Pangkal Zon
Maritim 2006.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Tafsiran**

**2. Dalam Akta ini, melainkan jika konteksnya menghendaki**
makna yang lain
"carta" ertinya suatu carta nautika yang direka khusus untuk

memenuhi keperluan pandu arah marin, menunjukkan kedalaman


-----

# 4 Rang Undang-Undang

 air, keadaan dasar laut, tatarajah ketinggian dan ciri-ciri pantai, bahaya dan bantuan pelayaran, dalam suatu format yang standard dan carta itu juga disebut sebagai carta marin atau carta hidrografi;

 "garis air surut" ertinya persilangan satah air surut dengan
 daratan; garisan sepanjang pinggir laut atau pantai semasa air surut;

 "garis pangkal" ertinya garis pangkal sebagaimana yang
 ditentukan di bawah seksyen 5;

 "geodesi" ertinya suatu lengkungan yang memberikan jarak terdekat
 di antara dua titik di atas suatu permukaan yang ditetapkan;

 "ketinggian air surut" ertinya kawasan daratan yang terbentuk
 secara semula jadi yang dikelilingi air dan timbul semasa air surut tetapi tenggelam semasa air pasang;

 "laut wilayah" ertinya perairan wilayah Malaysia sebagaimana
 yang ditentukan mengikut Ordinan Darurat, (Kuasa[2] Perlu) No. 7 1969 [P.U. (A) 307A/I969\;

 "Menteri" ertinya Menteri yang dipertanggungkan dengan
 tanggungjawab bagi maritim;

 "pelantar benua" ertinya pelantar benua Malaysia sebagaimana
 yang ditakrifkan dalam seksyen 2 Akta Pelantar Benua 1966

_[Akta 83];_

# "zon ekonomi eksklusif" ertinya zon ekonomi eksklusif
 Malaysia sebagaimana yang ditentukan mengikut Akta Zon Ekonomi Eksklusif 1984 \Akta 311];

 "zon maritim" ertinya laut wilayah, pelantar benua dan zon
 ekonomi eksklusif Malaysia, atau mana-mana daripadanya, mengikut mana-mana yang berkenaan.

 Undang-undang yang dipakai

 3. (1) Sekiranya terdapat apa-apa percanggahan atau ketidakselarasan antara peruntukan Akta ini dengan peruntukan mana-mana undang- undang bertulis lain, peruntukan Akta ini hendaklah dipakai dan peruntukan mana-mana undang-undang bertulis lain yang bercanggah atau tidak selaras itu hendaklah, setakat percanggahan atau ketidakselarasan itu, disifatkan digantikan.


-----

_Garis Pangkal Zon Maritim_

5

(2) Peruntukan mana-mana undang-undang bertulis yang tidak

bercanggah atau yang selaras dengan peruntukan Akta ini hendaklah
selainnya terus terpakai.

(3) Dalam seksyen ini, ungkapan "undang-undang bertulis" tidak

termasuk Perlembagaan Persekutuan dan Perlembagaan Negeri.

**Koordinat geografi titik pangkal**

**4.** (1) Yang di-Pertuan Agong, atas syor Menteri boleh, melalui
perintah yang disiarkan dalam Warta, mengisytiharkan koordinat
geografi titik pangkal yang darinya garis pangkal Malaysia boleh
ditentukan di bawah seksyen 5.

(2) Bagi maksud subseksyen (1), Yang di-Pertuan Agong boleh

mengisytiharkan koordinat geografi titik pangkal mengikutkawasan
yang dinyatakan.

(3) Sesuatu perintah yang dibuat di bawah subseksyen (1)

hendaklah dibentangkan di hadapan setiap Dewan Parlimen dengan
seberapa segera yang mungkin selepas penyiarannya.

**Garis pangkal**

5. (1) Tertakluk kepada subseksyen (2), garis pangkal bagi maksud
menentukan zon maritim Malaysia ialah 
_(a)_ garis air surut sepanjang pantai seperti yang ditandakan

dalam carta berskala besar;

_(b)_ garis air surut arah laut suatu terumbu sebagaimana yang

ditunjukkan dengan simbol yang sesuai di atas carta;
atau


_(c)_ garis air surut pada ketinggian air surut yang terletak

keseluruhannya atau sebahagiannya pada jarak tidak
melebihi lebar laut wilayah dari tanah besar atau sesuatu
pulau.

(2) Walau apa pun subseksyen (1), berkenaan dengan mana
mana kawasan yang baginya koordinat geografi titik pangkal telah
diisytiharkan di bawah seksyen 4, kaedah garis pangkal lurus
yang ditafsirkan sebagai geodesik yang menghubungkan koordinat
geografi titik pangkal berturutan yang telah diisytiharkan sedemikian
boleh digunakan bagi menentukan zon maritim Malaysia.


-----

6 _Rang Undang-Undang_

**Had zon maritim**

**6.** (1) Zon maritim Malaysia hendaklah diukur daripada garis
pangkai.

(2) Walau apa pun subseksyen (1), Yang di-Pertuan Agong, atas

syor Menteri boleh, melalui perintah yang disiarkan dalam Warta,
mengisytiharkan garis batasan iuar atau garis persempadanan bagi
keseluruhan atau mana-mana bahagian mana-mana zon maritim
Malaysia.

(3) Sesuatu perintah yang dibuat di bawah subseksyen (2)

hendaklah dibentangkan di hadapan setiap Dewan Parlimen dengan
seberapa segera yang mungkin selepas penyiarannya.

**Peta dan carta**

**7.** (1) Yang di-Pertuan Agong boleh, atas syor Menteri —


_(a)_ menyebabkan disediakan dan dikeluarkan apa-apa peta

yang difikirkannya patut yang menunjukkan apa-apa
perkara yang berhubungan dengan koordinat geografi
titik pangkai, garis pangkai, garis batasan Iuar dan garis
persempadanan zon maritim Malaysia; atau

_(b)_ menyebabkan disediakan dan dikeluarkan apa-apa carta

berskala besar atau carta berskala yang bersesuaian untuk
penentuan kedudukan, sebagaimana yang difikirkannya
patut, yang menunjukkan garis air surut sepanjang pantai
dan boleh menyebabkan ditunjukkan pada carta itu apaapa perkara lain yang disebut dalam perenggan (a).

(2) Tanpa menjejaskan keluasan perenggan (l)(a) dan (b), peta

atau carta itu hendaklah merupakan —

_(a)_ peta yang disediakan dan dikeluarkan masing-masingnya

oleh Ketua Pengarah Ukur dan Pemetaan, Malaysia
atau carta yang disediakan dan dikeluarkan oleh Ketua
Pengarah Hidrografi Tentera Laut Diraja Malaysia;

_(b)_ yang diberi tarikh dan diperakui sebagai salinan peta atau

carta yang benar dan betul berhubung dengan perkaraperkara yang terkandung dalamnya masing-masing oleh
Ketua Pengarah Ukur dan Pemetaan, Malaysia atau
Ketua Pengarah Hidrografi Tentera Laut Diraja Malaysia;
dan


-----

_Garis Pangkal Zon Maritim_ 7

_(c) yang masing-masingnya disimpan di pejabat Ketua Pengarah_

Ukur dan Pemetaan, Malaysia atau Ketua Pengarah
Hidrografi Tentera Laut Diraja Malaysia.

(3) Mana-mana peta atau carta yang disediakan dan dikeluarkan

di bawah perenggan (2)(a) atau (b) hendaklah disiarkan dalam
_Warta dan, jika perlu, dalam apa-apa bentuk lain sebagaimana_
yang ditentukan oleh Yang di-Pertuan Agong atas syor Menteri.

(4) Mana-mana peta atau carta yang disediakan dan dikeluarkan

di bawah perenggan (2)(a) atau (b) boleh didapati oleh orang
awam apabila fi yang ditetapkan dibayar.

(5) Dalam mana-mana prosiding di hadapan mana-mana

mahkamah, mana-mana peta atau carta yang disediakan dan
dikeluarkan di bawah subseksyen (1) atau (2) hendaklah boleh
diterima dalam keterangan sebagai bukti prima facie tentang
kandungan peta atau carta itu.

**Perakuan Menteri**

**8.** Dalam mana-mana prosiding undang-undang atau prosiding lain,
perakuan yang dikeluarkan oleh atau di bawah kebenaran Menteri
yang mengandungi suatu pernyataan bahawa mana-mana lokasi
geografi yang dinyatakan daiam perakuan itu, pada bila-bila masa
yang material dalam prosiding itu, terletak di dalam mana-mana
zon maritim Malaysia adalah—

_{a)_ suatu bukti muktamad mengenai kandungan pernyataan

itu tanpa bukti formal tentang tandatangan atau jawatan
rasmi orang yang dikatakan telah mengeluarkan perakuan
itu; dan

_(b)_ boleh diterima sebagai keterangan dalam prosiding itu,

tetapi pengemukaannya tidak boleh diwajibkan.

**Peraturan-peraturan**

**9.** Menteri boleh membuat peraturan-peraturan sebagaimana
yang perlu atau suai manfaat bagi memberikan kesan sepenuhnya
kepada peruntukan Akta ini dan peraturan-peraturan tersebut boleh
mengadakan peruntukan bagi apa-apa perkara di bawah Akta ini
yang dikehendaki atau dibenarkan untuk ditetapkan atau yang
perlu atau suai manfaat untuk ditetapkan.


-----

8 _Rang Undang-Undang_

HURAIAN

Rang Undang-Undang ini bertujuan untuk mengadakan peruntukan bagi
mengisytiharkan koordinat geografi titik pangkal bagi maksud menentukan garis
pangkal Malaysia dan bagi pcrkara-pcrkara Iain yang berkaitan dengannya.

_2._ _Fasal 7 mcngandungi tajuk ringkas dan bertujuan untuk membenarkan_

Menteri menetapkan tarikh pcrmulaan kuat kuasa Akta yang dicadangkan.

3. _Fasal 2 mcngandungi takrif ungkapan tertentu yang digunakan dalam Akta_

yang dicadangkan.

4. _Fasal 3 menyatakan bahawa sekirariya terdapat apa-apa percanggahan atau_

ketidakselarasan anlara peruntukan Akta yang dicadangkan dengan mana-mana
undang-undang bertulis lain, Akta yang dicadangkan hendaklah dipakai.

5. _Fasal 4 bertujuan untuk rnemberi Yang di-Pertuan Agong kuasa, atas_

syor Menteri untuk mengisytiharkan koordinat geografi titik pangkal yang
daripadanya garis pangkal Malaysia boleh ditentukan.

6. _Fasal 5 mengadakan peruntukan bagi penentuan garis pangkal bagi zon_

maritim Malaysia.

7. _Fasal 6 bertujuan untuk memberi Yang di-Pertuan Agong kuasa, alas_

syor Menteri melalui perintah, mengisytiharkan garis batasan luar dan garis
persempadanan unluk menentukan had zon maritim Malaysia.

8. _Fasal 7 bertujuan untuk memberi Yang di-Pertuan Agong kuasa, atas syor_

Menteri untuk menyebabkan disediakan dan dikeluarkan apa-apa peta dan carta
yang difikirkannya patut yang menunjukkan apa-apa perkara yang berhubungan
dengan koordinat geografi titik pangkal, garis pangkal, garis balasan luar dan
garis persempadanan zon maritim Malaysia.

9. _Fasal 8 mempcruniukkan bahawa dalam mana-mana prosiding undang-_

undang atau prosiding lain, perakuan yang dikeluarkan oleh atau di bavvah
kebenaran Menteri yang mengandungi suatu pernyataan bahawa mana-mana
lokasi geografi yang dinyatakan dalam perakuan itu adalah, pada bila-bila
masa yang material datam prosiding itu, terletak di dalam mana-mana zon
maritim Malaysia hendaklah menjadi buktt muktamad mengenai kandungan
pernyataan itu tanpa bukti formal tentang tandatangan atau jawatan rasmi
orang yang dikatakan telah mengeluarkan perakuan itu.

10. _Fasal 9 bertujuan untuk memberi Menteri  kuasa untuk membuat_
pcraturan-peraturan yang perlu bagi maksud melaksanakan Akta yang
dicadangkan.

_IMPL1KAS! KEWANGAN_

Rang Undang-Undang ini tidak akan mclibalkan Kerajaan dalam apa-apa
perbelanjaan wang tambahan.

LPN(U[2])2494]


-----

