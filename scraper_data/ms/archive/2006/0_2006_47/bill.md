---
Year: 2006
Bill: D.R.52/2006 - Rang Undang-Undang Pertubuhan Belia dan Pembangunan Belia 2006 (Lulus)
Title: D.R.52/2006 - Rang Undang-Undang Pertubuhan Belia dan Pembangunan Belia 2006 (Lulus)
Download URL: https://www.parlimen.gov.my/files/billindex/pdf/2006/DR522006.pdf
URL: https://www.parlimen.gov.my/files/billindex/pdf/2006/DR522006.pdf
---
---
Reading:
D.R.52/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 52/2006**

RANG UNDANG-UNDANG PERTUBUHAN BELIA DAN

PEMBANGUNAN BELIA 2006

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa
2. Tafsiran

BAHAGIAN II

PENTADB IRAN AKTA

3. Pelantikan Ketua Pengarah, Timbalan Ketua Pengarah dan Pengarah

4. Pelantikan Pendaftar, Timbalan Pendaftar, Penolong Pendaftar, pegawai

dan pekhidmat lain

5. Kuasa Pendaftar

6. Kuasa pewakilan

BAHAGIAN III

PERTUBUHAN BELIA

Bab 1

_Pendaftaran_

7. Permohonan bagi pendaftaran Kuasa

8. Pendaftar menghendaki maklumat

9. Pendaftaran dan penolakan pendaftaran

10. Perakuan pendaftaran


-----

_Rang Undang-Undang_

Bab 2

_Peruntukan yang terpakai bagi pertubuhan belia berdaftar_

Fasal

11. Peruntukan yang terpakai bagi pertubuhan belia berdaftar

12. Ketua pertubuhan belia

13. Kehilangan kelayakan yang terpakai kepada pemegang jawatan, penasihat
dan pekerja pertubuhan belia berdaftar

14. Representasi

15. Syarat penghentian kehilangan kelayakan

16. Pemeriksaan dokumen dan nilai keterangan salinan yang diakui sah oleh
Pendaftar

17. Perubahan nama, tempat urusan dan kaedah-kaedah pertubuhan belia
berdaftar

18. Cawangan pertubuhan belia

19. Tanggungan pertubuhan belia berdaftar berkenaan dengan kontrak yang
dibuat oleh cawangan

20. Pembatalan dan penggantungan

21. Kuasa Pendaftar membuat perintah tertentu berkenaan dengan pertubuhan
belia berdaftar

22. Maklumat yang diberikan oleh pertubuhan belia berdaftar

23. Pendaftar meluluskan audit dan perintah sementara bagi pembubaran

24. Orang yang bertanggungjawab membekalkan maklumat

25. Akibat perintah Menteri di bawah seksyen 33, penolakan pendaftaran
pertubuhan belia oleh Pendaftar di bawah seksyen 9 dan pembatalan
pendaftaran pertubuhan belia di bawah seksyen 20

26. Pemakaian seksyen 25 bagi cawangan pertubuhan belia berdaftar yang
menyalahi undang-undang

27. Peletakhakan harta pertubuhan belia yang dibatalkan pendaftarannya
kepada pertubuhan belia berdaftar yang baru

Bab 3

_Pertikaian dan Panel Penyelesaian Pertikaian_

28. Pertikaian

29. Panel Penyelesaian Pertikaian


-----

_Pertubuhan Belia dan Pembangunan Belia_

Bab 4

_Rayuan_

Fasal

30. Rayuan


Bab 5

_Peruntukan Am_

31. Pertubuhan belia berdaftar hendaklah bertindak mengikut Perlembagaan

32. Pertubuhan belia disifatkan ditubuhkan di Malaysia

33. Kuasa Menteri mengisytiharkan pertubuhan belia sebagai menyaiahi
undang-undang

BAHAGIAN IV

PEMBANGUNAN BELIA

34. Dasar berhubung dengan pembangunan belia

BAHAGIAN V

MAJLIS PERUNDINGAN BELIA NEGARA

35. Majlis Perundingan Belia Negara

36. Fungsi Majlis

37. Keanggotaan Majlis

38. Majlis boleh mengundang orang lain ke persidangan atau mesyuarat

39. Tempoh jawatan

40. Pembatalan pelantikan dan peletakan jawatan

41. Pengosongan jawatan

42. Pengisian kekosongan

43. Jawatankuasa

44. Sekretariat

45. Saraan atau elaun

46. Persidangan Majlis

47. Kehilangan kelayakan menjadi anggota

48. Penguntukan dana


-----

_Rang Undang-Undang_

BAHAGIAN VI

BADAN INDUK PERTUBUHAN BEUA DI PERINGKAT KEBANGSAAN

Bab 1

_Peruntukan Am_

Fasal

49. Badan induk pertubuhan belia di peringkat kebangsaan

50. Fungsi badan induk pertubuhan belia di peringkat kebangsaan

51. Laporan tahunan

Bab 2

_Penguntukan kewangan dan bantuan_

52. Permohonan bagi penguntukan tahunan badan induk pertubuhan belia di
peringkat kebangsaan

53. Kelulusan penguntukan kewangan dan bantuan

54. Akaun dan audit badan induk pertubuhan belia di peringkat kebangsaan

BAHAGIAN VII

INSTITUT PENYELIDIKAN PEMBANGUNAN BELIA MALAYSIA

Bab 1

_Peruntukan Am_

55. Institut Penyelidikan Pembangunan Belia Malaysia

56. Meterai perbadanan

57. Fungsi Institut

58. Kuasa Institut

Bab 2


_Lembaga Pengarah Institut Penyelidikan_

_Pembangunan Belia Malaysia_

59. Lembaga Pengarah

60. Keanggotaan Lembaga

61. Kuasa dan fungsi Lembaga

62. Tempoh jawatan


-----

_Pertubuhan Bella dan Pembangunan Bella_

Fasal

63. Pembatalan pelantikan dan peletakan jawatan

64. Pengosongan jawatan

65. Pewakilan fungsi dan kuasa Lembaga

66. Jawatankuasa Lembaga

67. Saraan dan elaun

68. Kuasa Menteri untuk memberikan arahan

69. Kesahan perbuatan dan presiding

Bab 3

_Peruntukan yang berhubungan dengan kakitangan_

70. Ketua Pegawai Eksekutif

71. Pelantikan pegawai

Bab 4

_Kewangan_

72. Penubuhan Kumpulan Wang

73. Perbelanjaan yang hendaklah dipertanggungkan pada Kumpulan Wang

74. Perbelanjaan dan penyediaan anggaran

75. Pemeliharaan Kumpulan Wang

76. Kuasa untuk melabur

77. Akaun dan laporan

78. Tatacara kewangan

79. Tahun kewangan

BAHAGIAN VIII

KESALAHAN

80. Pertubuhan belia yang menyalahi undang-undang

81. Penaiti kerana mengurus, dsb., pertubuhan belia yang menyalahi undangundang

82. Penaiti kerana menghadiri mesyuarat, dsb., pertubuhan belia yang
menyalahi undang-undang

83. Penaiti bagi orang yang membenarkan pertubuhan belia yang menyalahi
undang-undang dalam premis


-----

» _Rang Undang-Undang_

Fasal

84. Penalti, kerana menghasut dsb., seseorang supaya menjadi seorang ahli
pertubuhan belia yang menyalahi undang-undang

85. Penalti kerana mendapatkan yuran atau bantuan untuk pertubuhan belia
yang menyalahi undang-undang

86. Penalti kerana menyiarkan, dsb., dakyah pertubuhan belia yang menyalahi
undang-undang

87. Penalti kerana bertindak bagi pihak atau mewakili suatu pertubuhan belia
yang menyalahi undang-undang

88. Penalti pemegang jawatan dalam pertubuhan belia yang pendaftarannya
telah dibatalkan

89. Penggunaan bendera, simbol, lambang, lencana dan tanda kebesaran lain
bagi pertubuhan belia

90. Liabiliti pemegang jawatan berkenaan dengan kesalahan oleh pertubuhan
belia

91. Pertubuhan belia yang menggunakan upacara kongsi gelap disifatkan
sebagai pertubuhan belia yang menyalahi undang-undang

92. Penalti kerana salah guna wang atau harta pertubuhan belia berdaftar

93. Penalti kerana mempamerkan atau menggunakan perakuan pendaftaran
yang telah dibatalkan

94. Penalti bagi fraud

95. Penalti kerana memberikan maklumat palsu

96. Anggapan

97. Anggapan mengenai keanggotaan, dsb., pertubuhan belia

98. Keterangan pakar

99. Perlindungan pemberi maklumat

100. Pelucuthakan

101. Kesalahan tertentu yang tidak boleh dijamin dan yang kena didaftarkan

BAHAGIAN IX

PENGUATKUASAAN DAN PENYIASATAN

102. Pegawai penguat kuasa

103. Kuasa pegawai penguat kuasa

104. Penzahiran kad kuasa

105. Kuasa membuat pemeriksaan

106. Penzahiran dokumen, dsb.

107. Penyitaan dokumen, dsb.


-----

_Pertubuhan Bella dan Pembangunan Bella_

Fasal

108. Permohonan waran geledah

109. Kuasa Majistret untuk mengeluarkan waran geledah

110. Kuasa untuk memasuki premis tanpa waran atau notis

111. Penggeledahan dan penyitaan tanpa waran

112. Kuasa untuk mengelak

BAHAGIAN X

PELBAGAI

113. Pekhidmat awam

114. Akta Perlindungan Pihak Berkuasa Awam 1948

115. Kewajipan kerahsiaan

116. Pewakilan dalam prosiding sivil

117. Pendakwaan

118. Perlindungan

119. Ketidaklayakan kos prosiding, ganti rugi atau relief lain, dsb,

120. Pindaan Jadual

121. Peraturan-peraturan

122. Kesalahan am

123. Kuasa am Menteri

124. Peruntukan peralihan

125. Pencegahan anomali

JADUAL PERTAMA JADUAL

KEDUA JADUAL KETIGA


-----

RANG UNDANG-UNDANG

_b e r n a m a_

Suatu Akta untuk mendaftarkan pertubuhan belia, menggalakkan dan
memudahkan pembangunan belia di Malaysia dari aspek pendidikan,
penyelidikan dan pembangunan sumber manusia, untuk menubuhkan
Majlis Perundingan Belia Negara, untuk menubuhkan Institut
Penyelidikan Pembangunan Belia Malaysia, dan untuk mengadakan
peruntukan bagi perkara-perkara yang berkaitan dengannya.

**[** **]**

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1.(1) Akta ini bolehlah dinamakan Akta Pertubuhan Belia dan**
Pembangunan Belia 2006.

(2) Akta ini mula berkuat kuasa pada tarikh yang ditetapkan oleh

Menteri melalui pemberitahuan dalam _Warta,_ dan Menteri boleh
menetapkan tarikh-tarikh yang berlainan bagi permulaan kuat kuasa
peruntukan-peruntukan yang berlainan Akta ini.


-----

10 _Rang Undang-Undang_

**Tafsiran**

**2. Dalam Akta ini, melainkan jika konteksnya menghendaki makna**
yang lain —

"aktiviti belia" ertinya apa-apa aktiviti melibatkan belia yang

antara objektifnya termasuklah yang berikut:

_(a)_ untuk membina peribadi belia;

_(b)_ untuk meningkatkan kesetianegaraan di kalangan belia;

_(c)_ untuk menyebarkan prinsip-prinsip Rukun Negara;

_(d)_ untuk mewujudkan kesedaran di kalangan belia terhadap

unsur dan nilai negatif;

_(e)_ untuk membolehkan belia mempunyai kesedaran terhadap

kebudayaan, alam sekitar, sukan, kesihatan, kerohanian dan
kebajikan sosial;

_(f)_ untuk memberikan peluang bagi penyertaan belia dalam

program pembangunan komuniti bandar dan luar bandar;

_(g)_ untuk memberikan peluang bagi latihan kepimpinan,

kemahiran dan keusahawanan; dan

_(h)_ untuk membantu belia menyesuaikan diri dan membentuk

sikap positif dalam menghadapi cabaran dan desakan hidup
melalui penggunaan komponen pendidikan dan kemahiran
hidup;

"badan induk pertubuhan belia di peringkat kebangsaan" ertinya

suatu pertubuhan belia yang didaftarkan di bawah Akta ini dan
diiktiraf sebagai badan induk pertubuhan belia di peringkat
kebangsaan di bawah seksyen 49;

"belia" ertinya seseorang yang berumur tidak kurang daripada lima

belas tahun dan tidak lebih daripada empat puluh tahun;

"Institut" ertinya Institut Penyelidikan Pembangunan Belia

Malaysia yang ditubuhkan di bawah seksyen 55;

"ketua" termasuklah Presiden, Yang Dipertua, Pengerusi atau apa
apa kedudukan tertinggi yang merujuk kepada jawatan teratas dalam
pertubuhan belia;

"Ketua Pengarah" ertinya Ketua Pengarah yang bertanggungjawab

bagi belia yang dilantik di bawah subseksyen 3(1);


-----

_Pertubuhan Bella dan Pembangunan Bella_ 11

"Lembaga" ertinya Lembaga Pengarah Institut yang ditubuhkan di

bawah seksyen 59;

"Majlis" ertinya Majlis Perundingan Belia Negara yang ditubuhkan

di bawah seksyen 35;

"Menteri" ertinya Menteri yang dipertanggungkan dengan

tanggungjawab bagi hal ehwal belia;

"Panel" ertinya Panel Penyelesaian Pertikaian di bawah seksyen

29;

"pemegang jawatan" ertinya mana-mana orang yang menjadi

presiden atau naib presiden, atau setiausaha atau bendahari sesuatu
pertubuhan atau mana-mana cawangan pertubuhan, atau yang menjadi
anggota jawatankuasa atau badan pengelola pertubuhannya, atau
mana-mana cawangannya atau yang memegang apa-apa jawatan atau
kedudukan dalam pertubuhan itu atau cawangan sesuatu pertubuhan
yang sama dengan mana-mana yang tersebut di atas;

"Pendaftar" ertinya Pendaftar Pertubuhan Belia yang dilantik di

bawah subseksyen 4(1);

"pertubuhan" termasuklah mana-mana kelab, syarikat, perkongsian,

atau persatuan tidak kira apa jua jenis atau tujuannya, sama ada
sementara atau kekal, yang mengandungi tujuh orang atau lebih tetapi
tidak termasuk—

_(a)_ mana-mana syarikat yang didaftarkan di bawah peruntukan

mana-mana undang-undang bertulis yang berhubungan
dengan syarikat yang sedang berkuat kuasa di Malaysia;

_(b)_ mana-mana syarikat atau persatuan yang ditubuhkan di

bawah mana-mana undang-undang bertulis;

_(c)_ mana-mana kesatuan sekerja yang didaftarkan atau

dikehendaki didaftarkan di bawah peruntukan mana-mana
undang-undang bertulis yang berhubungan dengan kesatuan
sekerja yang sedang berkuat kuasa di Malaysia;

_(d)_ mana-mana syarikat, persatuan atau perkongsian yang

ditubuhkan bagi maksud semata-mata untuk menjalankan
apa-apa urusan yang sah di sisi undang-undang yang
mempunyai objek untuk memperoleh keuntungan oleh
syarikat, persatuan atau perkongsian itu, atau oleh anggotaanggota perseorangannya;


-----

12 _Rang Undang-Undang_

_(e)_ mana-mana koperasi, yang didaftar sedemikian, di bawah

mana-mana undang-undang bertulis;

_(f)_ mana-mana organisasi atau persatuan yang telah diberi

suatu perakuan oleh seseorang atau sesuatu pihak berkuasa
yang dilantik di bawah peruntukan undang-undang bertulis
yang sedang berkuat kuasa yang berhubungan dengan
pendaftaran sekolah dan bahawa organisasi atau persatuan
itu menjadi sebahagian daripada kurikulum sesuatu sekolah;
atau

_(g)_ mana-mana sekolah, jawatankuasa pengurusan sesuatu

sekolah, persatuan ibu bapa atau persatuan ibu bapa dan
guru yang didaftarkan atau dikecualikan daripada

pendaftaran di bawah mana-mana undang-undang yang
sedang berkuat kuasa yang mengawal sekolah;


"pertubuhan belia" ertinya mana-mana pertubuhan yang

mempunyai ciri-ciri yang berikut:

_(a)_ mempunyai nama yang mengandungi perkataan "belia"

atau suatu perkataan yang mempunyai pengertian yang
seumpama atau sama dengan belia;

_(b)_ kesemua anggotanya hendaklah berumur tidak kurang

daripada lima belas tahun dan tidak lebih daripada empat
puluh tahun atau mana-mana gabungan atau kumpulan
pertubuhan yang keanggotaannya hendaklah berumur tidak
kurang daripada lima belas tahun dan tidak lebih daripada
empat puluh tahun; dan

_(c)_ mempunyai objektif untuk menjalankan aktiviti-aktiviti

belia;

"pertubuhan belia berdaftar" ertinya suatu pertubuhan belia yang

didaftarkan di bawah subseksyen 9(1).


BAHAGIAN. II

PENTADBIRAN AKTA

**Pelantikan Ketua Pengarah, Timbalan Ketua Pengarah dan**
**Pengarah**

**3.** (1) Menteri hendaklah melantik seorang pegawai awam untuk
menjadi Ketua Pengarah bagi maksud menjalankan atau melaksanakan
dasar atau arahan yang dikeluarkan oleh Menteri di bawah Bahagian
IV yang berhubungan dengan pembangunan belia.


-----

_Pertubuhan Bella dan Pembangunan Bella_ 13

(2) Menteri boleh, dari semasa ke semasa, melantik daripada

kalangan perkhidmatan awam, apa-apa bilangan Timbalan Ketua
Pengarah, Pengarah, Timbalan Pengarah, Penolong Pengarah dan
mana-mana pegawai lain sebagaimana yang perlu untuk membantu
Ketua Pengarah melaksanakan fungsi dan tugasnya di bawah Akta
ini.

(3) Semua pegawai yang dilantik di bawah subseksyen (2)

hendaklah tertakluk kepada pengawasan, arahan dan kawalan Ketua
Pengarah.

**Pelantikan Pendaftar, Timbalan Pendaftar, Penolong Pendaftar,**
**pegawai dan pekhidmat lain**

**4.** (1) Seorang Pendaftar Pertubuhan Belia hendaklah dilantik oleh
Menteri.

(2) Menteri boleh melantik seorang Timbalan Pendaftar

Pertubuhan Belia dan apa-apa bilangan Penolong Pendaftar
Pertubuhan Belia, pegawai dan pekhidmat lain yang hendaklah
terletak di bawah arahan dan kawalan am Pendaftar.

(3) Pendaftar hendaklah mempunyai kuasa dan menjalankan

fungsi yang diberikan kepadanya oleh Akta ini, dan semasa
ketiadaannya kuasa dan fungsi sedemikian boleh dipunyai atau
dijalankan oleh Timbalan Pendaftar.

(4) Penolong Pendaftar boleh menjalankan semua kuasa dan

fungsi yang diberikan kepada Pendaftar oleh atau di bawah Akta ini,
tertakluk kepada apa-apa sekatan yang boleh dikenakan oleh
Pendaftar.

(5) Semua pegawai dan pekhidmat lain yang dilantik di bawah

subseksyen (2) hendaklah disifatkan sebagai pekhidmat awam bagi
maksud Kanun Keseksaan [Akta 574].

**Kuasa Pendaftar**

5. Sebagai tambahan kepada kuasa, tugas dan fungsi yang diberikan
kepada Pendaftar oleh Akta ini dan mana-mana peraturan yang
dibuat di bawahnya, Pendaftar hendaklah mempunyai dan boleh
menjalankan segala kuasa, menunaikan segala tugas dan

melaksanakan segala fungsi sebagaimana yang perlu bagi maksud
menguatkuasakan dan menjalankan peruntukan Akta ini.


-----

14 _Rang Undang-Undang_

**Kuasa pewakilan**

**6.** (1) Pendaftar boleh, secara bertulis, mewakilkan mana-mana
kuasa yang diberikan kepadanya di bawah Akta ini, kecuali kuasa
pewakilan di bawah seksyen ini, kepada Timbalan Pendaftar atau
mana-mana Penolong Pendaftar yang dilantik di bawah

subseksyen 4(2).

(2) Apa-apa pewakilan di bawah subseksyen (1) hendaklah

tertakluk kepada apa-apa sekatan dan batasan sebagaimana yang
ditetapkan oleh Pendaftar dalam surat cara pewakilan itu.

BAHAGIAN III

PERTUBUHAN BELIA

Bab 1

_Pendaftaran_

**Permohonan bagi pendaftaran**

**7.** (1) Tiap-tiap pertubuhan belia, selain yang berkenaan dengannya
suatu perintah dibuat di bawah seksyen 33 sedang berkuat kuasa
hendaklah, mengikut cara yang ditetapkan memohon kepada Pendaftar
untuk pendaftaran di bawah Akta ini.

(2) Tiap-tiap pertubuhan belia hendaklah berdaftar dengan

Pendaftar kecuali —

_(a)_ mana-mana pertubuhan yang ditubuhkan di bawah mana
mana Akta yang ditetapkan di bawah Jadual Pertama; dan

_(b)_ mana-mana sayap belia kepada apa-apa pertubuhan selain

pertubuhan belia.

(3) Tiap-tiap pertubuhan belia yang didaftarkan di bawah Akta

Pertubuhan 1966 [Akta 335] hendaklah, dalam masa dua belas bulan
dari tarikh mula berkuat kuasanya Akta ini atau apa-apa tempoh yang
dipersetujui oleh Menteri, memohon kepada Pendaftar supaya
didaftarkan di bawah Akta ini.

(4) Sehingga Pendaftar meluluskan pendaftaran mana-mana

pertubuhan belia di bawah subseksyen (3), Akta Pertubuhan 1966
hendaklah terus terpakai bagi mana-mana pertubuhan belia.


-----

_Pertubuhan Bella dan Pembangunan Bella_ 15

**Kuasa Pendaftar menghendaki maklumat**

**8.** (1) Pendaftar boleh,berhubung dengan mana-mana permohonan
bagi pendaftaran di bawah subseksyen 7(1) atau mana-mana
peruntukan lain Akta ini atau peraturan-peraturan, meminta
apa-apa maklumat lanjut dan membuat apa-apa pertanyaan,
sebagaimana yang difikirkannya perlu.

(2) Jika seseorang yang membuat apa-apa permohonan gagal

membekalkan maklumat lanjut yang diminta, atau menjawab
pertanyaan yang dibuat, di bawah subseksyen (1), hingga memuaskan
hati Pendaftar, Pendaftar boleh menolak permohonan itu.

**Pendaftaran dan penolakan pendaftaran**

**9.** (1) Apabila sesuatu permohonan di bawah subseksyen 7(1)
diterima, Pendaftar hendaklah, tertakluk kepada peruntukan seksyen
ini dan apa-apa syarat yang disifatkan oleh Pendaftar patut dikenakan,
mendaftarkan pertubuhan belia yang membuat permohonan itu.

(2) Pendaftar boleh menolak pendaftaran mana-mana pertubuhan

belia jika—

_(a)_ beliau berpuas hati bahawa pertubuhan belia itu ialah

cawangan mana-mana pertubuhan belia yang

pendaftarannya telah dibatalkan di bawah perenggan 20(1
_)(c) atau di bawah Akta Pertubuhan 1966;_

_(b)_ beliau tidak berpuas hati bahawa pertubuhan itu telah

mematuhi peruntukan Akta ini dan peraturan-peraturan
yang dibuat di bawahnya; atau

_(c)_ sesuatu pertikaian wujud di kalangan anggota pertubuhan

itu tentang orang yang akan menjadi pemegang jawatan
atau yang akan memegang atau mentadbir apa-apa harta
pertubuhan itu sehingga pertikaian itu diselesaikan.

(3) Pendaftar hendaklah menolak pendaftaran mana-mana

pertubuhan belia jika—

_(a)_ ternyata pada Pendaftar bahawa pertubuhan itu adalah

menyalahi undang-undang menurut peruntukan Akta ini
atau mana-mana undang-undang bertulis lain atau mungkin
digunakan bagi maksud yang menyalahi undang-undang


-----

16 _Rang Undang-Undang_

atau bagi apa-apa maksud yang memudaratkan atau
bertentangan dengan keamanan, kebajikan, keselamatan,
ketenteraman awam atau kemoralan di Malaysia;

_(b)_ pertubuhan itu telah diisytiharkan oleh Menteri sebagai

menyalahi undang-undang di bawah seksyen 33;

_(c)_ Pendaftar berpuas hati bahawa pertubuhan itu tidak wujud;

_(d)_ nama pertubuhan itu yang hendak didaftarkan —

(i) ternyata pada Pendaftar adalah mengelirukan atau

dikira sebagai mengelirukan orang awam tentang
sifat atau maksud pertubuhan itu yang sebenarnya
atau hampir menyerupai nama pertubuhan lain
sehingga boleh memperdayakan orang awam atau
anggota salah satu pertubuhan itu;

(ii) adalah sama dengan nama mana-mana pertubuhan

belia lain yang sedia ada; atau

(iii) adalah, pada pendapat Pendaftar, tidak diingini; atau

_(e)_ perlembagaan atau kaedah-kaedah pertubuhan itu tidak

mengandungi peruntukan bagi segala hal yang dinyatakan
dalam Jadual Kedua atau apa-apa perkara lain yang
dikehendaki oleh Pendaftar.


(4) Jika Pendaftar telah menolak pendaftaran sesuatu pertubuhan

belia di bawah seksyen ini, peruntukan seksyen 25 hendaklah
terpakai bagi pertubuhan belia itu.

(5) Mana-mana pertubuhan yang melanggar mana-mana syarat

yang dikenakan ke atasnya oleh Pendaftar di bawah subseksyen (1)
melakukan suatu kesalahan dan boleh, apabila disabitkan, didenda
tidak melebihi tiga ribu ringgit.

**Perakuan pendaftaran**

**10. Pendaftar, apabila mendaftarkan suatu pertubuhan belia di bawah**
subseksyen 9(1), hendaklah mengeluarkan suatu perakuan

pendaftaran dalam borang yang ditetapkan kepada pertubuhan itu,
dan perakuan itu hendaklah, melainkan jika dibuktikan telah
dibatalkan, menjadi keterangan konklusif bagi segala maksud bahawa
pertubuhan itu telah didaftarkan dengan sewajarnya di bawah Akta
ini.


-----

_Pertubuhan Belia dan Pembangunan Belia_ 17

Bab 2

_Peruntukan yang terpakai bagi pertubuhan belia berdaftar_

**Peruntukan yang terpakai bagi pertubuhan belia berdaftar**

**11. Peruntukan yang berikut hendaklah terpakai bagi pertubuhan belia**
berdaftar:

_(a)_ harta alih mana-mana pertubuhan belia, jika tidak terletak hak

pada pemegang amanah, hendaklah disifatkan terletak hak pada
masa itu pada badan pengelola pertubuhan belia itu, dan boleh,
dalam semua prosiding sivil dan jenayah, diperihalkan sebagai
harta badan pengelola pertubuhan belia itu dengan gelaran yang
betul jika diketahui;

_(b)_ harta tak alih mana-mana pertubuhan belia boleh, jika tidak

didaftarkan atas nama pemegang amanah, walau apa pun
peruntukan mana-mana undang-undang bertulis yang

berlawanan, didaftarkan atas nama pertubuhan belia itu, dan
segala surat cara yang berhubungan dengan harta itu adalah sah
dan berkuat kuasa seolah-olah surat cara itu telah disempurnakan
oleh seorang pemunya berdaftar, dengan syarat bahawa surat
cara itu disempurnakan oleh tiga orang pemegang jawatan yang
pada masa pertubuhan belia itu, yang pelantikan mereka adalah
disahkan oleh suatu perakuan daripada Pendaftar dan

dimeteraikan dengan meterai pertubuhan belia itu;

_(c)_ suatu pertubuhan belia boleh membawa guaman atau dibawa

guaman atas nama mana-mana seorang daripada anggotanya
sebagaimana yang dinyatakan kepada Pendaftar dan didaftarkan
oleh Pendaftar sebagai pegawai awam pertubuhan belia itu bagi
maksud itu, dan, sekiranya tiada seorang seperti itu didaftarkan,
adalah kompeten bagi mana-mana orang yang mempunyai suatu
tuntutan atau permintaan terhadap pertubuhan belia itu untuk
membawa guaman terhadap pertubuhan belia itu atas nama
mana-mana pemegang jawatan pertubuhan belia itu;

_(d)_ tiada guaman atau prosiding oleh atau terhadap mana-mana

pertubuhan belia dalam mana-mana mahkamah sivil boleh
terhenti atau diberhentikan disebabkan oleh orang yang
membawa atau yang terhadapnya guaman atau prosiding itu
dibawa atau diteruskan, meninggal dunia atau tidak lagi
memegang jawatan yang atas namanya dia


-----

18 _Rang Undang-Undang_

telah membawa guaman atau dibawa guaman, tetapi guaman
atau prosiding yang sama boleh diteruskan atas nama, oleh
atau terhadap, pengganti orang itu;

_(e)_ (i) tiada penghakiman dalam apa-apa guaman terhadap

mana-mana pertubuhan belia boleh dilaksanakan
terhadap orang atau harta orang yang dibawa
guaman itu tetapi terhadap harta pertubuhan belia
itu;

(ii) permohonan untuk perlaksanaan hendaklah

mengandungi penghakiman itu, butir mengenai
pihak yang membawa guaman atau dibawa guaman,
mengikut mana-mana yang berkenaan, bagi pihak
pertubuhan belia dan permohonan itu hendaklah
menghendaki supaya penghakiman itu

dikuatkuasakan terhadap harta pertubuhan belia itu;

_(f)_ mana-mana anggota yang —

(i) gagal untuk membayar yuran keahlian yang menurut

kaedah pertubuhan belia yang dia menjadi anggota,
dia terikat untuk membayar;

(ii) terhutang wang kepada pertubuhan belia;

(iii) mengambil milik atau menahan apa-apa harta

pertubuhan belia berlawanan dengan kaedah

pertubuhan belia itu; atau

(iv) merosakkan atau memusnahkan apa-apa harta

pertubuhan belia,


boleh didakwa bagi yuran keahlian atau wang atau
kerosakan yang timbul daripada perbuatan memiliki secara
salah, menahan, merosakkan atau memusnahkan harta itu;

Dengan syarat bahawa sekiranya defendan berjaya dalam

guaman itu dan diawardkan kos, defendan boleh memilih
untuk menuntut kos itu daripada pegawai yang atas namanya
guaman itu telah dibawa atau daripada pertubuhan belia
dan sekiranya daripada pertubuhan belia, dia boleh
mendapat perlaksanaan terhadap harta pertubuhan belia itu;


-----

_Pertubuhan Belia dan Pembangunan Belia_ 19

_(g) mana-mana anggota yang —_

(i) mencuri atau yang menyalahgunakan dengan curang

atau menjadikan untuk kegunaannya sendiri, apaapa wang atau harta lain;

(ii) dengan sengaja atau niat memusnahkan atau

merosakkan apa-apa harta pertubuhan belia; atau

(iii) memalsukan apa-apa surat cara ikatan, bon, cagaran

untuk wang, resit atau surat cara lain yang
mendedahkan dana pertubuhan belia kepada

kerugian,

bolehlah didakwa dan dihukum seolah-olah dia bukan
seorang anggota; dan


_(h) jika tiada apa-apa peruntukan tertentu dalam kaedah-kaedah_

sesuatu pertubuhan belia, tidak kurang tiga per lima daripada
bilangan ahli bagi mana-mana pertubuhan belia itu yang
tinggal di Malaysia boleh memutuskan supaya pertubuhan
belia itu dibubarkan dengan serta-merta atau pada masa
yang dipersetujui, dan segala langkah yang perlu hendaklah
diambil untuk melupuskan dan menyelesaikan harta
pertubuhan belia itu, tuntutan dan tanggungan, mengikut
kaedah, jika ada, pertubuhan belia itu yang terpakai dan
jika tiada kaedah sedemikian, maka ia hendaklah mengikut
sebagaimana yang diarahkan oleh badan pengelolanya:

Dengan syarat bahawa jika apa-apa pertikaian timbul

antara anggota badan pengelola atau anggota pertubuhan
belia itu di bawah perenggan _(h),_ pertikaian itu hendaklah
diselesaikan menurut peruntukan seksyen 28 dan 29.

**Ketua pertubuhan belia**

**12.** Mana-mana anggota yang dilantik atau dipilih sebagai ketua
dalam mana-mana pertubuhan belia di peringkat kebangsaan
hendaklah memegang jawatan untuk suatu tempoh tidak melebihi
enam tahun secara berterusan.


-----

20 _Rang Undang-Undang_

**Kehilangan kelayakan yang terpakai kepada pemegang jawatan,**
**penasihat dan pekerja pertubuhan belia berdaftar**

**13.** (1) Tertakluk kepada subseksyen (2) dan (4), seseorang
hendaklah hilang kelayakan daripada menjadi, dan tidak boleh
menjadi atau kekal, sebagai pemegang jawatan, penasihat atau
pekerja sesuatu pertubuhan belia berdaftar—

_(a)_ jika dia telah disabitkan atas apa-apa kesalahan di bawah

Akta ini;

_(b)_ jika dia telah disabitkan atas apa-apa kesalahan di bawah

mana-mana undang-undang dan dihukum denda tidak
kurang daripada lima ribu ringgit atau dipenjarakan selama
tempoh tidak kurang daripada satu tahun atau keduaduanya;

_(c)_ jika terdapat apa-apa perintah tahanan, sekatan, kawal

seliaan, kediaman terhad, buang negeri atau deportasi di
bawah mana-mana undang-undang yang berhubungan
dengan keselamatan atau ketenteraman awam Malaysia
atau mana-mana bahagiannya, atau dengan pencegahan
jenayah, tahanan pencegahan, kediaman terhad, buang
negeri atau imigresen yang sedang berkuat kuasa
terhadapnya;

_(d)_ jika dia adalah seorang bankrap yang masih belum

dilepaskan;

_(e)_ jika dia adalah dan telah didapati atau diisytiharkan sebagai

tidak sempurna akal;

_(f)_ jika dia mati; atau

_(g)_ tertakluk kepada seksyen 14, jika dia didapati tidak layak

memegang jawatan berkenaan oleh Pendaftar atas apa-apa
sebab sebagaimana yang difikirkan sesuai dan perlu oleh
Pendaftar.

(2) Kehilangan kelayakan seseorang di bawah perenggan _1(b)_

hendaklah terhenti pada akhir tempoh lima tahun bermula dari tarikh
orang yang disabitkan itu dibebaskan daripada jagaan atau tarikh
yang denda tersebut dikenakan, mengikut mana-mana yang
berkenaan.

(3) Kehilangan kelayakan mana-mana orang di bawah perenggan

_1(c)_ hendaklah terhenti sebaik s'ahaja orang berkenaan dilepaskan
daripada perintah yang berkaitan.


-----

_Pertubuhan Belia dan Pembangunan Belia_ 21

(4) Kehilangan kelayakan mana-mana pemegang jawatan

disebabkan oleh kebankrapan hendaklah terhenti apabila perintah
penerimaan dan penghukuman telah dibatalkan.

(5) Jika Pendaftar memaklumkan, melalui notis yang

ditandatangani, sesuatu pertubuhan belia bahawa mana-mana
pemegang jawatan, penasihat atau pekerja pertubuhan belia itu telah
hilang kelayakan di bawah subseksyen (1), pertubuhan belia itu
hendaklah dengan serta-merta menguatkuasakan kehilangan

kelayakan itu.

(6) Mana-mana orang yang kehilangan kelayakan di bawah

perenggan \(a), (b) atau _(c) boleh memohon kepada Pendaftar untuk_
dikecualikan daripada kehilangan kelayakan tersebut, dan Pendaftar
boleh, jika beliau berpendapat adalah patut berbuat demikian,
memberi pengecualian kepadanya untuk tempoh sebagaimana yang
ditetapkan oleh Pendaftar dan tertakluk kepada batasan, sekatan,
terma atau syarat sebagaimana yang diputuskan untuk dikenakan.

(7) Mana-mana orang yang melanggar mana-mana peruntukan

subseksyen (1), selain perenggan (l)(e) dan (f), atau apa-apa batasan,
sekatan, terma atau syarat yang dikenakan di bawah subseksyen (6)
melakukan suatu kesalahan dan boleh, apabila disabitkan, didenda
tidak melebihi sepuluh ribu ringgit atau dipenjarakan selama tempoh
tidak melebihi tiga tahun atau kedua-duanya.

(8) Bagi maksud subseksyen (1), "pemegang jawatan"

termasuklah —

_(a)_ seorang anggota mana-mana jawatankuasa kecil atau badan

lain yang ditubuhkan atau dibentuk oleh badan pengelola
pertubuhan belia berdaftar, atau oleh badan pengelola
sesuatu cawangan pertubuhan belia itu;

_(b)_ mana-mana orang yang bertanggungjawab bagi pengurusan

apa-apa hal ehwal atau penjalanan mana-mana aktiviti,
sesuatu pertubuhan belia berdaftar atau mana-mana
cawangan pertubuhan belia itu; dan

_(c)_ mana-mana orang yang dilantik atau diberi kuasa untuk

mewakili, atau bertindak bagi pihak, pertubuhan belia
berdaftar atau mana-mana cawangan pertubuhan belia itu,
dalam apa-apa perkara, selain seseorang yang bukan
anggota pertubuhan belia itu, diambil oleh pertubuhan belia
itu untuk mewakili, atau bertindak bagi pihak, pertubuhan
belia atau mana-mana cawangan pertubuhan itu dalam
kapasiti profesionalnya atau melalui perkiraan kontrak.


-----

22 _Rang Undang-Undang_

(9) Mana-mana orang yang, sebaik sebelum mula berkuat kuasanya

seksyen ini, merupakan pemegang jawatan, penasihat, atau pekerja
suatu pertubuhan belia berdaftar boleh, meneruskan jawatan yang
berkenaan sehingga tamat tempoh semasa jawatannya atau pelantikan
atau penamatan kontrak perkhidmatannya, mengikut mana-mana
yang berkenaan, walaupun dia hilang kelayakan di bawah subseksyen
(1).

**Representasi**

**14.** (1) Pendaftar boleh memberikan notis kepada mana-mana
pemegang jawatan pertubuhan belia berdaftar untuk membuat
representasi kepada Pendaftar sebelum pemegang jawatan itu boleh
dihilangkan kelayakan oleh Pendaftar daripada memegang jawatan
di bawah perenggan \3(l)(g).

(2) Representasi itu boleh dibuat secara hadir sendiri atau melalui

pengemukaan dokumen atau kedua-duanya sekali di hadapan
Pendaftar.

(3) Representasi itu hendaklah dibuat dalam masa tiga puluh had

dari tarikh notis oleh Pendaftar kepada pemegang jawatan.


(4) Mana-mana pemegang jawatan pertubuhan belia berdaftar

yang hilang kelayakan daripada memegang jawatan boleh merayu
kepada Menteri terhadap keputusan Pendaftar dalam masa tiga puluh
hari dari tarikh keputusan itu.

(5) Keputusan Menteri terhadap sesuatu rayuan adalah muktamad

dan tidak boleh dicabar dalam mana-mana mahkamah di Malaysia.

**Syarat penghentian kehilangan kelayakan**

**15.** Penghentian kehilangan kelayakan seseorang pemegang jawatan
pertubuhan belia berdaftar hendaklah tertakluk kepada syarat bahawa
dia belum mencapai umur empat puluh tahun pada tarikh penghentian
kehilangan kelayakan itu.


-----

_Pertubuhan Belia dan Pembangunan Belia_ 23

**Pemeriksaan dokumen dan nilai keterangan salinan** yang diakui
**sah oleh Pendaftar**

**16.** (1) Tertakluk kepada subseksyen (2), dokumen yang difailkan
dengan Pendaftar menurut peruntukan Akta ini atau mana-mana
peraturan yang dibuat di bawahnya dan apa-apa salinan bagi apa-apa
perakuan, perintah, notis atau apa-apa dokumen lain yang
dikeluarkan oleh Pendaftar di bawah Akta ini boleh, apabila fi yang
ditetapkan dibayar—

_(a)_ diperiksa oleh mana-mana orang; atau

_(b)_ diperoleh oleh mana-mana orang daripada Pendaftar:

Dengan syarat bahawa orang yang memohon untuk memeriksa

atau mendapatkan salinan itu menyatakan maksud yang dia kehendaki
dan Pendaftar berpuas hati bahawa maksud itu adalah maksud yang
sah di sisi undang-undang, dan pemeriksaan atau salinan itu tidak
diminta oleh atau bagi pihak mana-mana pertubuhan belia yang
menyalahi undang-undang.

(2) Tiada seorang pun, selain seorang yang Pendaftar berpuas hati

merupakan anggota suatu pertubuhan belia berdaftar, boleh
memeriksa atau mendapatkan daripada Pendaftar akaun pertubuhan
belia itu atau salinannya.

(3) Suatu salinan atau cabutan daripada apa-apa dokumen yang

diterima di pejabat Pendaftar yang diperakui sebagai salinan atau
cabutan yang benar yang ditandatangani dan dimeterai oleh Pendaftar
hendaklah, dalam mana-mana prosiding boleh diterima sebagai
keterangan tanpa apa-apa bukti selanjutnya.

**Perubahan nama, tempat urusan dan kaedah-kaedah pertubuhan**
**belia berdaftar**

**17. (1) Tiada pertubuhan belia berdaftar boleh—**

_(a)_ mengubah nama atau tempat urusannya; atau

_(b)_ meminda kaedah-kaedahnya,

tanpa terlebih dahulu mendapat kelulusan Pendaftar, dan sesuatu
permohonan bagi apa-apa perubahan, atau pindaan kepada kaedahkaedahnya hendaklah dibuat kepada Pendaftar dalam masa enam
puluh hari dari tarikh keputusan bagi membuat perubahan atau
pindaan itu.


-----

24 _Rang Undang-Undang_

(2) Jika mana-mana pertubuhan belia berdaftar tidak mematuhi

seksyen ini, pertubuhan belia berdaftar itu dan tiap-tiap pemegang
jawatannya melakukan suatu kesalahan di bawah Akta ini dan boleh,
apabila disabitkan, didenda tidak melebihi lima ribu ringgit.

(3) Bagi maksud seksyen ini —

_(a)_ ungkapan "pinda" dan ungkapan yang seumpamanya

hendaklah termasuk sesuatu kaedah baru dan ketetapan
yang membatalkan sesuatu kaedah; dan

_(b)_ ungkapan "kaedah-kaedah" termasuklah matlamat dan

tujuan penubuhan pertubuhan belia, atau yang boleh
dicapainya, atau penggunaan dananya, kelayakan bagi
keanggotaan dan bagi memegang apa-apa jawatan, cara
pelantikan atau pemilihan untuk mana-mana jawatan,
kaedah-kaedah yang dengannya pertubuhan belia itu
ditadbirkan dan, kaedah dan cara dengan dan dalamnya
mana-mana perkara di atas dipinda.

**Cawangan pertubuhan belia**

**18. (1) Tiada pertubuhan belia berdaftar boleh menubuhkan sesuatu**
cawangan tanpa kelulusan bertulis terdahulu Pendaftar.

(2) Pendaftar boleh enggan memberi keizinan bagi penubuhan

sesuatu cawangan pertubuhan belia berdaftar jika—

_(a)_ kaedah-kaedah pertubuhan belia berdaftar itu tidak

mengadakan peruntukan bagi penubuhan apa-apa

cawangannya; atau

_(b)_ kaedah-kaedah cawangan pertubuhan belia berdaftar itu

adalah sedemikian sehingga menjadikan cawangan

pertubuhan belia berdaftar itu sebagai suatu pertubuhan
yang bebas di bawah kawalan pertubuhan belia itu.

(3) Jika suatu pertubuhan belia berdaftar menubuhkan sesuatu

cawangan tanpa mendapat kelulusan terdahulu Pendaftar, cawangan
yang ditubuhkan sedemikian hendaklah menjadi suatu pertubuhan
belia yang menyalahi undang-undang:

Dengan syarat bahawa sesuatu cawangan bagi mana-mana

pertubuhan belia berdaftar yang ditubuhkan dan yang wujud sebaik
sebelum mula berkuat kuasanya Akta ini hendaklah tidak disifatkan


-----

_Pertubuhan Belia dan Pembangunan Belia_ 25

sebagai suatu pertubuhan belia yang menyalahi undang-undang jika
dalam tempoh enam bulan daripada berkuat kuasanya Akta ini atau
apa-apa tempoh lanjut yang tidak melebihi tiga bulan, sebagaimana
yang dibenarkan oleh Pendaftar, pertubuhan belia itu memohon
kepada Pendaftar secara bertulis untuk kelulusannya di bawah
seksyen ini, dan dalam menimbangkan permohonan itu Pendaftar
hendaklah mempunyai semua kuasa yang diberikan kepadanya di
bawah subseksyen (2).

(4) Peruntukan Akta ini, selain subseksyen 7(1), seksyen 9 dan 10,

hendaklah terpakai kepada mana-mana cawangan pertubuhan belia
berdaftar yang dibenarkan di bawah seksyen ini seolah-olah
cawangan itu adalah suatu pertubuhan belia berdaftar di bawah
Bahagian III Akta ini.

(5) Jika kelulusan untuk menubuhkan suatu cawangan telah

diberikan, cawangan itu hendaklah ditubuhkan dalam tempoh tiga
bulan dari tarikh kelulusan itu melainkan jika Pendaftar telah
memberikan pelanjutan masa.

**Tanggungan pertubuhan belia berdaftar berkenaan dengan**
**kontrak yang dibuat oleh cawangan**

**19. (1) Walau apa pun yang diperuntukkan dalam seksyen 18, sesuatu**
pertubuhan belia berdaftar tidak boleh membawa guaman atau
dibawa guaman berkenaan dengan apa-apa kontrak yang dibuat oleh
mana-mana cawangannya atau **oleh** mana-mana pemegang jawatan
cawangan itu, melainkan jika kontrak itu —

_(a)_ telah dibuat oleh cawangan menurut kebenaran nyata yang

diberikan kepada cawangan itu oleh jawatankuasa atau
badan pengelola pertubuhan belia berdaftar itu; atau

_(b)_ adalah suatu kontrak dalam kelas atau perihalan tertentu

yang cawangan itu diberi kuasa secara am atau khusus oleh
pertubuhan belia berdaftar itu untuk membuat kontrak, dan,


-----

26 _Rang Undang-Undang_

peruntukan perenggan _11(c), (d)_ dan _(e)_ hendaklah ditafsirkan
sewajarnya dalam pemakaiannya kepada apa-apa guaman, prosiding,
penghakiman, atau permohonan bagi pelaksanaan berhubung dengan
apa-apa kontrak yang dibuat oleh sesuatu cawangan pertubuhan belia
berdaftar.

(2) Tanpa menjejaskan subseksyen (1), jika sesuatu cawangan,

yang dalam subseksyen ini disebut sebagai "cawangan bawahan",
adalah di bawah kawalan dan bertanggungjawab kepada suatu
cawangan lain, yang disebut "cawangan atasan", dalam subseksyen
ini, cawangan atasan itu boleh membawa guaman atau dibawa
guaman bagi kontrak yang dibuat oleh cawangan bawahan jika—

_(a)_ kontrak itu dibuat menurut kuasa kebenaran bertulis yang

nyata yang diberi oleh cawangan atasan; atau

_(b)_ kontrak itu adalah suatu kontrak yang termasuk dalam

kelas atau perihalan kontrak yang cawangan bawahan itu
diberi kuasa oleh cawangan atasan untuk membuatnya:

Dengan syarat bahawa sesuatu cawangan hendaklah dalam apa-apa

hal disifatkan berada di bawah kawalan dan bertanggungjawab
kepada suatu cawangan lain jika anggota cawangan atasan itu adalah
dicalonkan atau dipilih atau selainnya dipilih daripada anggota
cawangan bawahan.

**Pembatalan dan penggantungan**

**20. (1) Tertakluk kepada subseksyen (2), Pendaftar boleh dalam hal-**
hal yang berikut, membatalkan pendaftaran mana-mana pertubuhan
belia berdaftar di bawah seksyen 9:

_(a)_ apabila pembubarannya oleh pertubuhan belia berdaftar

hendaklah ditentusahkan mengikut cara yang dikehendaki
oleh Pendaftar atau apabila pembubarannya oleh Pendaftar
mengikut Akta ini;

_(b)_ atas perintah yang dibuat oleh Menteri di bawah seksyen

33;

_(c)_ jika Pendaftar berpuas hati —

(i) bahawa pendaftaran itu telah dibuat disebabkan

fraud atau kesilapan atau salah nyataan dalam apaapa butir yang material;


-----

_Pertubuhan Belia dan Pembangunan Belia_ 27

(ii) bahawa pertubuhan belia berdaftar itu mungkin

digunakan bagi maksud yang menyalahi undangundang atau bagi maksud yang memudaratkan atau
bertentangan dengan keamanan, kebajikan,

keselamatan, ketenteraman awam, atau kemoralan
di Malaysia;

(iii) bahawa pertubuhan belia berdaftar itu meneruskan

objektif selain objektif yang pertubuhan belia itu
didaftarkan;

(iv) bahawa pertubuhan belia berdaftar itu telah dengan

sengaja melanggar mana-mana peruntukan Akta ini
atau mana-mana peraturan yang dibuat di bawahnya
atau mana-mana kaedahnya atau bahawa manamana anggota pertubuhan belia berdaftar itu telah
secara kebiasaanya melanggar peruntukan

subseksyen 4(1) Akta Hasutan 1948 _[Akta 15]_
melalui apa-apa perbuatan atau ungkapan yang
perenggan 3(1)(/) Akta itu terpakai;

(v) bahawa pertubuhan belia berdaftar itu telah terhenti

wujud;

(vi) bahawa pertubuhan belia berdaftar itu telah tidak

mematuhi sesuatu perintah yang dibuat oleh
Pendaftar di bawah seksyen 21;

(vii) bahawa pertubuhan belia berdaftar itu telah tidak

mematuhi peruntukan seksyen 31; atau

(viii) bahawa pertubuhan belia berdaftar itu telah

melanggar peruntukan seksyen 91; dan


_(d)_ apabila pertubuhan belia berdaftar itu menjadi pertubuhan

belia yang menyalahi undang-undang di bawah subseksyen
23(6) kerana gagal memberikan maklumat bertulis.

(2) Jika Pendaftar bercadang untuk membatalkan pendaftaran

mana-mana pertubuhan belia berdaftar di bawah perenggan _1(c),_
Pendaftar—

_(a)_ hendaklah memberitahu seorang atau lebih pemegang

jawatan pertubuhan belia itu tentang niatnya untuk
membatalkan pendaftaran pertubuhan belia itu; dan

_(b)_ hendaklah memberi peluang kepadanya atau mereka untuk

mengemukakan sebab secara bertulis mengapa tidak patut
dibatalkan pendaftaran itu dalam masa tiga puluh hari dari
tarikh pemberitahuan itu.


-----

28 _Rang Undang-Vndang_

(3) Pendaftar boleh, dalam tempoh yang dinyatakan dalam

perenggan _(2)(b),_ melalui perintah secara bertulis menggantung
semua atau mana-mana kegiatan pertubuhan belia —

_(a)_ jika difikirkannya perlu berbuat demikian —

(i) demi kepentingan awam; atau

(ii) demi kepentingan pertubuhan belia berdaftar itu;

atau


_(b)_ untuk menghalang pertubuhan belia itu daripada terus

melanggar mana-mana peruntukan Akta ini, mana-mana
peraturan yang dibuat di bawahnya atau mana-mana kaedah
pertubuhan belia itu.

(4) Sesuatu perintah yang dibuat dibawah subseksyen (3) —

_(a)_ boleh mengandungi apa-apa syarat yang difikirkan perlu

atau suai manfaat oleh Pendaftar; dan

_(b)_ hendaklah terus berkuat kuasa sehingga perintah itu atau

pendaftaran pertubuhan belia itu dibatalkan.

(5) Seseorang pemegang jawatan atau mana-mana orang yang

menguruskan atau membantu dalam pengurusan pertubuhan belia
yang tidak mematuhi perintah yang dibuat di bawah subseksyen (3)
melakukan suatu kesalahan dan boleh, apabila disabitkan, didenda
tidak melebihi lima ribu ringgit, dan dalam hal kesalahan yang
berterusan, didenda selanjutnya tidak melebihi lima ratus ringgit bagi
setiap hari kesalahan itu berterusan selepas sabitan.

(6) Jika Pendaftar membatalkan pendaftaran mana-mana

pertubuhan belia di bawah seksyen ini atau di bawah mana-mana
peruntukan lain Akta ini, peruntukan seksyen 25 hendaklah terpakai
bagi pertubuhan belia itu dan pembatalan itu hendaklah disiarkan
dalam Warta.

**Kuasa Pendaftar membuat perintah tertentu berkenaan dengan**
**pertubuhan belia berdaftar**

**21.** (1) Jika Pendaftar berpuas hati bahawa adalah perlu
melakukannya demi kepentingan mana-mana pertubuhan belia
berdaftar, atau demi kepentingan ketenteraman awam, keselamatan


-----

_Pertubuhan Belia dan Pembangunan Belia_ 29

atau jaminan atau selainnya demi kepentingan awam, Pendaftar boleh
pada bila-bila masa, selepas memberi pertubuhan belia itu suatu
peluang untuk membuat representasi kepadanya, membuat suatu
perintah secara bertulis —

_(a)_ menghendaki pertubuhan belia itu, dalam masa yang

dinyatakan dalam perintah, memperuntukkan dalam kaedahkaedah atau perlembagaannya bahawa pemegang jawatan
dalam pertubuhan belia itu hendaklah warganegara
Malaysia, dan seterusnya menghendaki pertubuhan belia itu
menamatkan jawatan mana-mana orang, yang bukan
warganegara Malaysia, yang adalah pemegang jawatan
sebaik sebelum perintah itu dibuat; atau

_(b)_ melarang pertubuhan belia itu daripada mengadakan, secara

langsung atau tidak langsung, apa-apa penggabungan,
pertalian, perhubungan, atau apa-apa pun urusan lain,
dengan mana-mana pertubuhan, organisasi, atau apa-apa
pun badan yang lain di luar Malaysia dengan mana-mana
pihak berkuasa, pihak kerajaan atau selainnya, dalam manamana negara, wilayah atau tempat di luar Malaysia.

(2) Pendaftar boleh pada bila-bila masa, selepas memberi

pertubuhan belia berdaftar itu suatu peluang untuk membuat
representasi kepadanya, membuat suatu perintah secara bertulis
menghendaki pertubuhan belia itu, dalam masa yang dinyatakan
dalam perintah itu, meminda kaedah-kaedah atau perlembagaannya,
supaya—

_(a)_ mematuhi, atau selaras dan mengikut peruntukan Akta ini

atau peraturan-peraturan yang dibuat di bawahnya; atau

_(b)_ menghapuskan apa-apa ketaksaan atau kekaburan, atau

memperuntukkan maksud yang lebih jelas dan tepat dalam
mana-mana peruntukan; atau

_(c)_ memperuntukkan apa-apa perkara lain yang Pendaftar

dapati perlu, munasabah atau suai manfaat untuk
dikehendaki.

(3) Jika Pendaftar membuat sesuatu perintah di bawah

subseksyen (1) atau (2), dia bolehlah memasukkan ke dalam perintah
itu, atau membuat atau memberi pada bila-bila masa, apa-apa
kehendak atau arahan berbangkit atau bersampingan berhubung
dengan perintah itu sebagaimana yang didapatinya perlu atau suai
manfaat untuk dibuat atau diberi.


-----

30 _Rang Undang-Undang_

(4) Pendaftar boleh, melalui permohonan secara bertulis yang

dibuat kepadanya oleh suatu pertubuhan belia berdaftar, melanjutkan
masa yang diberikan olehnya kepada pertubuhan belia itu dalam
mana-mana perintah yang dibuat di bawah subseksyen (1) atau (2)
jika dia berpuas hati bahawa pertubuhan belia itu telah memberikan
alasan yang baik dalam permohonannya dan adalah patut dan sesuai
untuk memberikan pelanjutan itu.

(5) Bagi maksud subseksyen (1), "pemegang jawatan" termasuklah

orang yang dinyatakan dalam perenggan l3(S)(a), (b) dan (c).

(6) Mana-mana pertubuhan belia yang melanggar mana-mana

perintah yang diberi oleh Pendaftar di bawah subseksyen (1) atau (2)
atau apa-apa kehendak atau arahan yang dibuat atau diberi olehnya di
bawah subseksyen (3) melakukan suatu kesalahan dan boleh, apabila
disabitkan, didenda tidak melebihi lima belas ribu ringgit atau
dipenjarakan selama tempoh tidak melebihi satu tahun atau keduaduanya.

**Maklumat yang diberikan oleh pertubuhan belia berdaftar**

**22.** Tiap-tiap pertubuhan belia berdaftar hendaklah mengemukakan
kepada Pendaftar dalam masa enam puluh hari selepas mengadakan
mesyuarat agung tahunannya atau sekiranya tiada mesyuarat agung
tahunan diadakan, dalam tempoh enam puluh hari selepas berakhirnya
setiap tahun kalendar—

_(a)_ suatu salinan yang benar dan lengkap apa-apa pindaan

kepada kaedah-kaedah pertubuhan belia itu yang dibuat
sejak tarikh pendaftaran atau tarikh penyata terakhir;

_(b)_ suatu senarai yang benar dan lengkap pemegang jawatan

dan bilangan anggota pertubuhan belia itu yang

bermastautin atau berada di Malaysia pada tarikh penyata
itu atau, sekiranya tiada seorang pun pemegang jawatan
pertubuhan belia itu yang bermastautin atau berada di
Malaysia, nama, alamat dan pekerjaan orang di Malaysia
yang diberi kuasa untuk bertindak untuk atau bagi pihak
pertubuhan belia itu, dan bilangan anggotanya yang
sedemikian bersama dengan suatu senarai yang benar dan
lengkap mengenai pemegang jawatan bagi semua

cawangan, jika ada, pertubuhan belia itu;

_(c) alamat atau tempat urusan pertubuhan belia itu;_


-----

_Pertubuhan Belia dan Pembangunan Belia_ 31

_(d)_ akaun bagi tahun kewangan terakhir bagi pertubuhan belia

itu bersama dengan kunci kira-kira yang menunjukkan
kedudukan kewangan pada penutup tahun kewangan
terakhir bagi pertubuhan belia itu;

_(e)_ nama dan alamat mana-mana pertubuhan, persatuan, atau

mana-mana kumpulan orang lain, yang diperbadankan atau
tidak diperbadankan, di luar Malaysia yang dengannya
pertubuhan belia itu mengikut apa-apa cara bersekutu atau
bergabung;

_(f)_ perihalan apa-apa wang atau harta, apa-apa faedah atau

keuntungan kewangan yang diterima oleh pertubuhan belia
itu daripada mana-mana sumber di luar Malaysia dan butirbutir lain yang berkaitan; dan

_(g)_ apa-apa maklumat lain sebagaimana yang dikehendaki oleh

Pendaftar dari semasa ke semasa.

**Pendaftar meluluskan audit dan perintah sementara bagi**
**pembubaran**

**23.** (1) Pendaftar boleh, pada bila-bila masa melalui notis,
memerintahkan mana-mana pertubuhan belia berdaftar supaya
memberi kepadanya—

_(a)_ suatu salinan yang benar dan lengkap mengenai kaedah
kaedah mana-mana pertubuhan belia itu yang berkuat kuasa
pada tarikh perintah itu;

_(b)_ suatu senarai yang benar dan lengkap pemegang jawatan

dan anggota bagi mana-mana pertubuhan belia itu atau
mana-mana cawangannya yang bermastautin atau berada di
Malaysia pada tarikh perintah itu;

_(c)_ suatu penyata yang benar dan lengkap bilangan mesyuarat

yang telah diadakan oleh mana-mana pertubuhan belia itu
atau cawangannya di Malaysia dalam tempoh enam bulan
sebaik sebelum perintah itu dengan menyatakan tempat
mesyuarat itu diadakan;

_(d)_ akaun yang diaudit dengan sewajarnya;

_(e)_ nama dan alamat mana-mana pertubuhan, persatuan atau

mana-mana kumpulan orang lain, yang diperbadankan atau
tidak diperbadankan, di luar Malaysia yang bergabung
dengan pertubuhan belia itu dan butir-butir lain yang
berhubungan dengannya;


-----

**32** _Rang Undang-Undang_

_(f)_ perihalan apa-apa wang atau harta, apa-apa faedah atau

keuntungan kewangan yang diterima oleh pertubuhan belia
itu daripada mana-mana sumber di luar Malaysia dan butirbutir lain yang berhubungan dengannya; atau

_(g)_ apa-apa maklumat lain sebagaimana yang dikehendaki oleh

Pendaftar dari semasa ke semasa.


(2) Sesuatu notis yang diberikan di bawah subseksyen (1)

hendaklah menyatakan masa yang tidak kurang daripada empat belas
hari yang dalam tempoh itu maklumat itu hendaklah diberikan:

Dengan syarat bahawa Pendaftar boleh, menurut budi bicaranya,

apabila permohonan dibuat kepadanya dan ditunjukkan sebab-sebab
yang cukup, memberikan apa-apa pelanjutan masa.

(3) Bagi maksud seksyen ini, "diaudit dengan sewajarnya" ertinya

telah diaudit oleh seorang juruaudit yang diluluskan oleh Pendaftar,
dan Pendaftar boleh memberikan kelulusan itu dan juruaudit yang
diluluskan itu hendaklah membuat laporan tentang akaun yang
diperiksa olehnya dalam apa-apa bentuk yang dikehendaki oleh
Pendaftar.

(4) Jika butir-butir yang dikehendaki diberikan di bawah

subseksyen (1) tidak diberikan dalam tempoh yang dinyatakan dalam
notis itu, atau dalam tempoh lanjutan yang dibenarkan oleh Pendaftar,
Pendaftar boleh membuat suatu perintah sementara bagi pembubaran
pertubuhan belia itu.

(5) Jika sebelum tamat tempoh tiga puluh hari dari tarikh perintah

sementara itu butir-butir yang dikehendaki supaya diberikan di bawah
subseksyen (1) diberikan sedemikian, Pendaftar boleh membatalkan
perintah itu.

(6) Apabila tamat tempoh tiga puluh hari dari tarikh perintah

sementara itu atau, jika ada sesuatu rayuan, apabila rayuan itu ditolak,
perintah tersebut hendaklah menjadi mutlak dan pertubuhan belia
berdaftar itu hendaklah disifatkan sebagai suatu pertubuhan belia
yang menyalahi undang-undang dan pendaftarannya hendaklah
dibatalkan.

(7) Mana-mana pertubuhan belia berdaftar yang, atas alasan

kegagalannya mematuhi suatu perintah di bawah seksyen ini, telah
dibatalkan pendaftarannya di bawah seksyen 20, tidak layak memohon


-----

_Pertubuhan Bella dan Pembangunan Bella_ 33

bagi pendaftaran sehingga perintah itu telah dipatuhi atau melainkan
jika dibuktikan hingga memuaskan hati Pendaftar bahawa adalah
mustahil untuk mematuhi perintah itu.

**Orang yang bertanggungjawab membekalkan maklumat**

**24. (1) Kewajipan yang dikenakan ke atas pertubuhan belia berdaftar**
oleh seksyen 22 dan 23 hendaklah mengikat tiap-tiap pemegang
jawatan dan orang yang mengurus atau membantu dalam pengurusan
mana-mana pertubuhan belia itu di Malaysia:

Dengan syarat sentiasanya bahawa mana-mana pemegang jawatan

atau orang lain itu tidak boleh terikat sedemikian melainkan jika
perintah yang diberikan oleh Pendaftar telah disampaikan kepadanya.

(2) Jika suatu notis, perintah, atau dokumen lain disampaikan

kepada seorang yang telah terhenti menjadi pemegang jawatan
sesuatu pertubuhan belia, dia hendaklah dengan serta-merta
menyerahkan notis, perintah atau dokumen itu kepada pemegang
jawatan yang sedia ada atau, jika tidak diketahui, hendaklah
mengembalikannya kepada Pendaftar yang menghantarnya, dan
mana-mana orang yang gagal untuk berbuat demikian melakukan
suatu kesalahan dan boleh, apabila disabitkan, didenda tidak melebihi
tiga ribu ringgit.

(3) Jika mana-mana pertubuhan belia berdaftar tidak mematuhi

kesemua atau mana-mana bahagian perintah yang diberikan di bawah
seksyen 22 dan 23, setiap orang yang disebut dalam subseksyen (1)
yang telah disampaikan dengan perintah sedemikian melakukan suatu
kesalahan dan boleh, apabila disabitkan, didenda tidak melebihi lima
ribu ringgit melainkan jika dia membuktikan sehingga mahkamah
berpuas hati bahawa dia telah melaksanakan kebijaksanaan dengan
sewajarnya dan telah tidak mematuhi perintah itu atas alasan yang di
luar kawalannya.

(4) Jika apa-apa maklumat yang dibekalkan kepada Pendaftar bagi

mematuhi apa-apa perintah yang diberikan di bawah seksyen 22 dan
23 adalah palsu, tidak betul atau tidak lengkap tentang mana-mana
butir yang material, maka orang yang telah membekalkan maklumat
itu melakukan suatu kesalahan dan boleh, apabila disabitkan, didenda
tidak melebihi dua ribu ringgit melainkan jika dia membuktikan
sehingga mahkamah berpuas hati bahawa dia mempunyai alasan yang
baik untuk mempercayai bahawa maklumat itu adalah benar, betul
dan lengkap.


-----

34 _Rang Vndang-Undang_

**Akibat perintah Menteri di bawah seksyen 33, penolakan**
**pendaftaran pertubuhan belia oleh Pendaftar di bawah seksyen**
**9 dan pembatalan pendaftaran pertubuhan belia di bawah**
**seksyen 20**

**25.** (1) Apabila apa-apa perintah dibuat oleh Menteri di bawah
seksyen 33 atau apabila Pendaftar menolak pendaftaran mana-mana
pertubuhan belia di bawah seksyen 9, atau apabila pendaftaran manamana pertubuhan belia dibatalkan di bawah peruntukan dalam Akta
ini, akibat yang berikut hendaklah terpakai:

_(a)_ harta pertubuhan belia itu hendaklah dengan serta-merta

terletak hak pada Ketua Pengarah Insolvensi, bagi maksud
penggulungan urusan hal ehwal pertubuhan belia itu;

_(b)_ Ketua Pengarah Insolvensi hendaklah meneruskan dengan

penggulungan urusan hal ehwal pertubuhan belia itu, dan
setelah menyelesaikan segala hutang dan liabiliti pertubuhan
belia itu dan kos bagi penggulungan hendaklah membayar
aset lebihan, jika ada—


(i) atas arahan Menteri, kepada Kumpulan Wang

Disatukan jika pendaftaran pertubuhan belia itu
telah ditolak atau dibatalkan menurut perintah di
bawah seksyen 33 atau atas alasan yang dinyatakan
dalam perenggan _9(3)(a)_ atau subperenggan

20(l)(Y'Xii) atau jika anggota pertubuhan belia itu
meminta sedemikian; dan


(ii) dalam hal lain, kepada anggota pertubuhan belia

mengikut kaedah-kaedah pertubuhan belia itu, atau
jika tiada kaedah sedemikian, maka Ketua Pengarah
Insolvensi hendaklah menyediakan suatu skim bagi
penggunaan aset lebihan itu untuk kelulusan
Mahkamah Tinggi;

_(c)_ permohonan bagi kelulusan skim itu hendaklah dibuat

melalui saman pemula dan boleh dipinda oleh Mahkamah
mengikut cara sebagaimana yang difikirkannya betul
mengikut hal keadaan kes itu;


-----

_Pertubuhan Bella dan Pembangunan Bella_ 35


_id) apabila kelulusan Mahkamah terhadap skim atau skim yang_

dipinda itu, diperoleh harta lebihan itu, yang menjadi
subjek skim itu hendaklah dipegang dan digunakan oleh
Ketua Pengarah Insolvensi mengikut terma dan bagi maksud
yang ditetapkan dalam perintah Mahkamah itu; dan

_(e) bagi maksud penggulungan hal ehwal pertubuhan belia itu,_

Ketua Pengarah Insolvensi hendaklah mempunyai segala
kuasa di bawah mana-mana undang-undang bertulis yang
berhubungan dengan kebangkrapan atau penggulungan
syarikat bagi maksud menyelesaikan harta pertubuhan belia
di bawah Akta ini.

(2) Pendaftar boleh, dengan persetujuan Menteri, menggantung

kuat kuasa seksyen ini setakat yang dan selama tempoh yang
difikirkannya suai manfaat.

(3) Pendaftar atau Ketua Pengarah Insolvensi boleh menghendaki


_(a)_ badan pengelola pertubuhan belia itu, yang merupakan

badan pengelola yang wujud sebaik sebelum mula berkuat
kuasanya subseksyen (1) berhubung dengan pertubuhan
belia itu;

_(b)_ mana-mana anggota badan pengelola itu; atau

_(c)_ mana-mana orang yang pada ketika itu atau yang dahulunya

pernah menjadi pemegang jawatan, anggota atau pekerja
pertubuhan belia itu,

untuk memberikan kepada Pendaftar atau Ketua Pengarah Insolvensi,
mengikut mana-mana yang berkenaan, atau kepada mana-mana
orang lain sebagaimana yang dinyatakan oleh Pendaftar atau Ketua
Pengarah Insolvensi, apa-apa maklumat berhubungan dengan harta,
hal ehwal, urusan, akaun atau buku pertubuhan belia itu, atau apaapa perkara lain yang berhubungan dengan pertubuhan belia itu,
yang mungkin dikehendaki bagi maksud seksyen ini.

(4) Tertakluk kepada subseksyen (5), apa-apa yang dilakukan

oleh mana-mana orang yang disebutkan dalam subseksyen (3)
dalam mematuhi subseksyen itu bukanlah menjadi suatu kesalahan
di bawah Akta ini, dengan syarat bahawa perkara itu dilakukan
selainnya menurut undang-undang.


-----

36 _Rang Vndang-Undang_

(5) Mana-mana orang yang disebut dalam subseksyen (3) yang

tidak mematuhi apa-apa kehendak Pendaftar atau Ketua Pengarah
Insolvensi, di bawah subseksyen itu, atau melakukan apa-apa perkara
di luar bidang, atau berlawanan dengan, apa-apa kehendak Pendaftar
atau Ketua Pengarah Insolvensi di bawah subseksyen (3), melakukan
suatu kesalahan dan boleh, apabila disabitkan, didenda tidak melebihi
sepuluh ribu ringgit atau dipenjarakan selama tempoh tidak melebihi
lima tahun atau kedua-duanya.

(6) Bagi maksud subseksyen (3), "pemegangjawatan" termasuklah

mana-mana orang yang disebut dalam perenggan l?>(%)(a), (b) dan
_(c)._

_(1)_ Bagi mengelakkan keraguan, dengan ini diisytiharkan bahawa

jika harta sesuatu pertubuhan belia berdaftar terletak hak pada Ketua
Pengarah Insolvensi di bawah perenggan _\(a),_ maka harta tiap-tiap
cawangan pertubuhan belia itu, sama ada ia merupakan suatu
cawangan yang sah di sisi undang-undang atau tidak, hendaklah juga
terletak hak pada Ketua Pengarah Insolvensi dan seksyen ini
hendaklah terpakai bagi tiap-tiap cawangan sedemikian itu dan
hartanya.

**Pemakaian seksyen 25 bagi cawangan pertubuhan belia berdaftar**
**yang menyalahi undang-undang**

**26. Jika cawangan sesuatu pertubuhan belia berdaftar—**

_(a)_ telah diisytiharkan sebagai menyalahi undang-undang

melalui suatu perintah Menteri di bawah seksyen 33;

_(b)_ diberitahu oleh Pendaftar kepada Ketua Pengarah Insolvensi

sebagai suatu pertubuhan belia yang menyalahi undangundang di bawah subseksyen 18(3); atau

_(c)_ telah, dengan apa jua cara, menjadi suatu pertubuhan belia

yang menyalahi undang-undang di bawah subseksyen
86(1),

peruntukan seksyen 25 hendaklah terpakai bagi cawangan pertubuhan
belia berdaftar dan hartanya mengikut cara yang sama sebagaimana
ia terpakai bagi apa-apa pertubuhan belia berdaftar dan hartanya, dan
sebutan mengenai badan pengelola pertubuhan belia berdaftar dalam
subseksyen 25(3) dan (5) hendaklah dengan sewajarnya ditafsirkan
sebagai sebutan mengenai badan pengelola cawangan pertubuhan
belia itu.


-----

_Pertubuhan Belia dan Pembangunan Belia_ 37

**Peletakhakan** **harta** **pertubuhan** **belia** **yang** **dibatalkan**

**pendaftarannya kepada pertubuhan belia berdaftar yang baru**

**27.** (1) Mana-mana pertubuhan belia baru yang ditubuhkan bagi
menggantikan pertubuhan belia berdaftar yang telah dibatalkan oleh
Pendaftar di bawah seksyen 20, boleh memohon secara bertulis
kepada Ketua Pengarah Insolvensi bagi meletakhakkan segala aset,
hutang dan liabiliti pertubuhan belia lama dan cawangannya yang
telah terletak hak pada Ketua Pengarah Insolvensi di bawah
perenggan 25(l)(a) kepada pertubuhan belia berdaftar yang baru.

(2) Walau apa pun peruntukan subperenggan _25(l)(b)(\\),_ Ketua

Pengarah Insolvensi boleh, jika dia berpuas hati bahawa—

_(a)_ pertubuhan belia baru itu telah didaftarkan di bawah Akta

ini;

_(b)_ perlembagaan dan kaedah-kaedah pertubuhan belia baru itu

serupa dengan perlembagaan dan kaedah-kaedah

pertubuhan belia lama;

_(c)_ majoriti orang yang menjadi anggota yang sah pertubuhan

belia lama sebaik sebelum pembatalan pendaftarannya
adalah anggota pertubuhan belia baru itu; dan

_(d)_ badan pengelola pertubuhan belia baru telah memberikan

suatu aku janji bertulis yang menyatakan bahawa
pertubuhan belia baru itu akan mengambil alih

tanggungjawab bagi segala hutang dan liabiliti pertubuhan
belia lama yang sedia ada,

memohon kepada Mahkamah Tinggi untuk suatu perintah bagi
meletakhakkan segala aset, hutang dan liabiliti pertubuhan belia lama
itu dan semua cawangannya pada pertubuhan belia baru itu.

(3) Mahkamah boleh, jika ia berpuas hati tentang segala perkara

yang disebut dalam subseksyen (2) meluluskan permohonan itu
sebagaimana yang dipohon oleh Ketua Pengarah Insolvensi dengan
apa-apa ubah suaian atau ubahan yang difikirkan patut dan perlu.

(4) Permohonan hendaklah dibuat melalui saman pemula yang

hendaklah disiarkan dalam Warta dan diiklankan dalam surat khabar
dalam bahasa kebangsaan dan bahasa Inggeris, yang diedarkan di
Malaysia.


-----

38 _Rang Undang-Undang_

(5) Mana-mana orang yang mungkin terjejas atau terkilan dengan

keputusan Mahkamah, atas sifatnya sebagai anggota sama ada
pertubuhan belia lama atau pertubuhan belia baru atau sebagai
seorang pemiutang pertubuhan belia lama boleh memohon kepada
Mahkamah untuk hadir dan membuat representasi mengenainya
mengikut kaedah-kaedah Mahkamah Tinggi.

(6) Mana-mana orang yang merupakan anggota yang sah

pertubuhan belia lama sebaik sebelum pembatalan pendaftarannya
dan yang bukan seorang anggota dalam pertubuhan belia baru yang
tidak membantah terhadap permohonan Ketua Pengarah Insolvensi
hendaklah dilepaskan daripada semua hutang dan liabiliti pertubuhan
belia lama dan semua cawangannya apabila perintah seperti yang
dipohon oleh Ketua Pengarah Insolvensi itu dibuat.

(7) Apabila suatu perintah peletakhakan dibuat oleh Mahkamah di

bawah subseksyen (3), segala harta yang terkandung dalam perintah
itu hendaklah terletak hak dengan sewajarnya kepada pertubuhan
belia baru itu tanpa apa-apa pindah hak, pemindahan hakmilik atau
penyerahhakan selanjutnya.

(8) Adalah sah bagi Ketua Pengarah Insolvensi untuk melakukan

atau mengambil apa-apa tindakan sebagaimana yang perlu untuk
menguruskan apa-apa harta atau melepaskan hutang dan liabiliti
pertubuhan belia lama walaupun permohonan d bawah subseksyen
(2) belum selesai di Mahkamah.

(9) Ketua Pengarah Insolvensi hendaklah menyiarkan perintah di

bawah subseksyen (3) dalam _Warta_ dan mengiklankannya dalam
surat khabar bahasa kebangsaan dan bahasa Inggeris, yang diedarkan
di Malaysia, dan selepas itu Ketua Pengarah Insolvensi hendaklah
terlepas sepenuhnya daripada segala tanggungjawab dan liabiliti
dalam perkara itu.

(10) Segala kos dan belanja yang ditanggung oleh Ketua Pengarah

Insolvensi dalam perkara ini hendaklah dibayar daripada aset
pertubuhan belia lama dan semua cawangannya dan hendaklah
diberikan keutamaan mengatasi segala hutang dan liabiliti lain.

(11) Segala surat ikatan, bon, perjanjian, surat cara dan perkiraan

kerja yang sebaik sebelum wujud sebelum penyiaran dalam _Warta_
keputusan Mahkamah di bawah subseksyen (3) hendaklah mempunyai
kuat kuasa dan kesan sepenuhnya terhadap atau berpihak kepada
pertubuhan belia baru dan boleh dikuatkuasakan dengan sepenuhnya
dan berkesan, terhadap pertubuhan belia baru itu.


-----

_Pertubuhan Bella dan Pembangunan Bella_

39

(12) Peruntukan subseksyen 25(3), (5) dan (6) hendaklah

terpakai berhubung dengan seksyen ini mengikut cara yang sama
sebagaimana ia terpakai berhubung dengan seksyen 25.

Bab 3

_Pertikaian dan Panel Penyelesaian Pertikaian_

**Pertikaian**

**28.** (1) Apa-apa pertikaian yang tidak dapat diselesaikan dalam
mana-mana pertubuhan belia boleh dirujuk kepada Pendaftar untuk
keputusannya.

(2) Mana-mana pihak kepada peffik&ian yang terkilan dengan

keputusan yang dibuat oleh Pendaftar boleh ffigJayu kepada Panel
Penyelesaian Pertikaian.

**Panel Penyelesaian Pertikaian**

**29.** (1) Panel Penyelesaian Pertikaian hendaklah terdiri daripada—

ftt) Ketua Setiausaha Kementerian yang bertanggungjawab

bagi belia sebagai Pengerusi; dan

_(b) dua orang anggota lain yang dilantik oleh Menteri._

(2) Dalam menjalankan tugas dan fungsinya dalam membuat

keputusan, Panel boleh mengarahkan pihak kepada pertikaian itu
menzahiifkan apa-apa dokumen atau hadir di hadapan Panel atau
memberikan apa-apa arahan yang difikirkan wajar.

Bab 4

_Rayuan_

**Rayuan**

**30.** (1) Mana-mana pertubuhan belia berdaftar, pemegang jawatan
atau anggota pertubuhan belia itu atau mana-mana orang yang
terkilan dengan keputusan Panel Penyelesaian Pertikaian di bawah
seksyen 29 atau apa-apa keputusan Pendaftar dalam mana-mana
hal yang berikut:

_(a) pembatalan pendaftaran pertubuhan belia di bawah_

seksyen 20;


-----

40 _Rang Undang-Undang_

_(b)_ keengganan mendaftarkan pertubuhan belia itu di bawah

seksyen 9;

_(c)_ keengganan memberi pengecualian di bawah subseksyen

13(6) kepada orang berkelayakan untuk memegang jawatan
dalam mana-mana pertubuhan belia;

_(d)_ keengganan meluluskan penukaran nama atau tempat urusan

pertubuhan belia itu, atau pindaan kepada kaedahkaedahnya di bawah seksyen 17;

_(e)_ keengganan meluluskan penubuhan sesuatu cawangan

pertubuhan belia di bawah seksyen 18;

_(f)_ pembatalan pendaftaran pertubuhan belia di bawah

seksyen 31;

_(g)_ perintah melarang orang bukan warganegara daripada

memegang jawatan dalam suatu pertubuhan belia atau
melarang gabungan, perkaitan, hubungan, atau urusan
lain dengan mana-mana pertubuhan di luar Malaysia dan
perkara-perkara lain yang dinyatakan dalam subseksyen
21(1);

_(h) perintah supaya meminda kaedah-kaedah atau perlembagaan_

pertubuhan belia di bawah subseksyen 21 (2);

_(i)_ keengganan meluluskan seorang juruaudit atau meluluskan

seorang juruaudit di bawah subseksyen 23(3) yang tidak
diterima oleh pertubuhan belia;


_(j)_ membuat suatu perintah sementara untuk pembubaran

pertubuhan belia di bawah subseksyen 23(4); atau

_(k) keengganan memberi kebenaran di bawah seksyen 13 untuk_

menjadi seorang pemegang jawatan,

boleh, dalam masa tiga puluh hari dari tarikh keputusan Panel
Penyelesaian Pertikaian atau Pendaftar itu, merayu terhadap keputusan
itu kepada Menteri.

(2) Menteri boleh mengesahkan, menolak atau mengubah

keputusan Panel Penyelesaian Pertikaian atau Pendaftar dan keputusan
Menteri adalah muktamad.


-----

_Pertubuhan Belia dan Pembangunan Belia_ 41

Bab 5

_Peruntukan Am_

**Pertubuhan belia berdaftar hendaklah bertindak mengikut**
**Perlembagaan**

**31.** Menjadi kewajipan tiap-tiap pertubuhan belia berdaftar dalam
menjalankan aktivitinya mengendalikan hal ehwalnya memastikan
bahawa ia selaras dan sesuai mengikut dan mematuhi peruntukan
Perlembagaan Persekutuan dan Perlembagaan Negeri, dan jika
apa-apa aktiviti atau hal ehwal mana-mana pertubuhan belia berdaftar
dalam apa jua cara mencabuli, mencemarkan atau menyekat atau
menunjuk tidak mengendahkan —

_(a)_ sistem kerajaan demokratik yang diketahui oleh seorang

raja berperlembagaan Malaysia, dan di negeri-negeri, oleh
Sultan berperlembagaan atau Yang di-Pertua Negeri;

_(b)_ kedudukan agama Islam sebagai agama Malaysia, dengan

agama lain diamalkan secara aman dan harmoni;

_(c)_ penggunaan Bahasa Kebangsaan bagi maksud rasmi;

_(d)_ kedudukan orang Melayu dan pribumi negeri Sabah dan

Sarawak; atau

_(e)_ kepentingan sah taraf kaum-kaum yang lain,

seperti yang diperuntukkan di bawah Perlembagaan Persekutuan atau
mana-mana Perlembagaan Negeri, Pendaftar boleh membatalkan
pendaftaran pertubuhan belia itu selepas memberi pertubuhan belia
itu suatu peluang untuk membuat representasi kepadanya.

**Pertubuhan belia disifatkan ditubuhkan di Malaysia**

**32.** (1) Tertakluk kepada subseksyen (2) suatu pertubuhan belia
disifatkan sebagai ditubuhkan di Malaysia, walaupun ia terbentuk
dan mempunyai ibu pejabat atau tempat utama urusannya di luar
Malaysia, jika mana-mana pemegang jawatan atau anggotanya tinggal
atau berada di Malaysia, atau jika mana-mana orang di Malaysia
menguruskan atau membantu dalam pengurusan pertubuhan belia
itu atau mendapatkan atau memungut wang atau yuran bagi pihak
pertubuhan belia itu.


-----

**42** _Rang Undang-Undang_

(2) Tiada pertubuhan belia boleh disifatkan sebagai ditubuhkan

sedemikian, jika dan selagi —

_(a)_ ia diatur dan beroperasi sepenuhnya di luar Malaysia;

_(b)_ tiada pejabat, tempat urusan atau tempat mesyuarat

disenggarakan atau digunakan di Malaysia oleh pertubuhan
belia itu atau oleh sesiapa jua bagi pihaknya;

_(c)_ tiada daftar mengenai semua atau mana-mana anggota

pertubuhan belia itu disimpan di Malaysia; dan

_(d)_ tiada yuran dipungut atau didapatkan di Malaysia oleh

pertubuhan belia itu atau oleh sesiapa jua bagi pihaknya.

**Kuasa Menteri mengisytiharkan pertubuhan belia sebagai**
**menyalahi undang-undang**

**33.** (1) Menteri boleh, melalui perintah, mengisytiharkan, manamana pertubuhan belia atau cawangan atau kategori atau keterangan
mengenai mana-mana pertubuhan belia yang pada pendapatnya,
digunakan atau sedang digunakan bagi maksud yang memudaratkan
atau bertentangan dengan ketenteraman awam atau kemoralan dan
kepentingan keselamatan Malaysia atau mana-mana bahagiannya,
sebagai menyalahi undang-undang.

(2) Sesuatu perintah yang dibuat di bawah seksyen ini hendaklah

disiarkan dalam _Warta_ dan hendaklah berkuat kuasa bagi
membatalkan dengan serta-merta pendaftaran mana-mana pertubuhan
belia itu, jika telah didaftarkan di bawah Akta ini dan tiada pertubuhan
belia yang terhadapnya sesuatu perintah telah dibuat di bawah
seksyen ini boleh didaftarkan sedemikian.

(3) Peruntukan seksyen 25 hendaklah terpakai bagi mana-mana

pertubuhan belia yang terjejas oleh perintah yang dibuat di bawah
seksyen ini.

BAHAGIAN IV

PEMBANGUNAN BELIA

**Dasar berhubung dengan pembangunan belia**

**34.** (1) Menteri adalah bertanggungjawab bagi mengadakan
atau mengeluarkan dasar atau arahan mengenai perkara yang


-----

_Pertubuhan Belia dan Pembangunan Belia_ 43

berhubung dengan pembangunan belia daripada aspek pendidikan,
penyelidikan dan sumber manusia.

(2) Tanpa menjejaskan keluasan subseksyen (1), dasar atau arahan

boleh dibuat untuk semua atau mana-mana perkara yang berikut:

_(a)_ pembangunan pengetahuan belia;

_(b)_ pembangunan sikap belia;

_(c)_ pembangunan organisasi dan kepimpinan belia;

_(d)_ pembangunan keusahawanan dan vokasional belia;

_(e)_ memupuk gaya hidup sihat di kalangan belia;

_(f)_ kemudahan bagi interaksi sosial untuk belia;

_(g)_ perkongsian belia dalam pembangunan; dan

_(h) hubungan dan rangkaian antarabangsa di kalangan belia._

(3) Menteri boleh, dari semasa ke semasa, memberi Ketua

Pengarah arahan yang bersifat am dan selaras dengan peruntukan
Akta ini mengenai penjalanan kuasa dan budi bicara yang diberikan
kepada Ketua Pengarah dan tugas yang perlu dilaksanakan di bawah
Akta ini dan peraturan yang dibuat di bawahnya berhubung dengan
semua perkara mengenai pembangunan belia, dan Ketua Pengarah
hendaklah melaksanakan setiap arahan sedemikian.

BAHAGIAN V

MAJLIS PERUNDINGAN BELIA NEGARA

**Majlis Perundingan Belia Negara**

**35.** Suatu majlis dengan nama "Majlis Perundingan Belia Negara"
ditubuhkan.

**Fungsi Majlis**

**36.** Fungsi Majlis adalah untuk bertindak sebagai badan perunding
dalam hal yang berhubungan dengan pembangunan belia.


-----

44 _Rang Undang-Undang_

**Keanggotaan Majlis**

**37. (1) Majlis hendaklah terdiri daripada anggota yang berikut:**

_(a)_ Menteri sebagai Pengerusi;

_(b)_ Ketua Setiausaha Kementerian yang bertanggungjawab

bagi hal ehwal belia;

_(c)_ Ketua Pengarah;

_(d)_ seorang wakil setiap Kerajaan Negeri yang

bertanggungjawab mengenai hal ehwal belia;

_(e)_ seorang wakil daripada Kementerian yang

bertanggungjawab bagi Wilayah Persekutuan;

_(f)_ tidak lebih daripada sepuluh orang wakil daripada agensi

kerajaan yang mengendalikan hal ehwal belia yang
ditentukan oleh Menteri;

_(g)_ tidak lebih daripada dua puluh lima orang pegawai

Kementerian yang bertanggungjawab bagi hal ehwal belia
yang dilantik oleh Menteri;

_(h)_ semua Anggota Dewan Tertinggi dan Anggota

Jawatankuasa Kerja badan induk pertubuhan belia di
peringkat kebangsaan; dan

_(i)_ tidak lebih daripada dua puluh orang yang pada pendapat

Menteri boleh menyumbang secara berkesan kepada
pembangunan belia, yang dilantik oleh Menteri.


(2) Menteri boleh melantik secara sementara mana-mana anggota

Majlis untuk melaksanakan fungsi Pengerusi bagi tempoh apabila
Pengerusi tidak berupaya, disebabkan sakit, cuti atau apa-apa sebab
lain, untuk melaksanakan fungsinya.

(3) Anggota yang dilantik sebagai Pengerusi di bawah subseksyen

(2) hendaklah, semasa tempoh dia melaksanakan fungsi Pengerusi di
bawah seksyen ini, disifatkan sebagai Pengerusi.


-----

_Pertubuhan Bella dan Pembangunan Belia_ 45

**Majlis boleh mengundang orang lain ke persidangan atau**
**mesyuarat**

**38.** Majlis boleh mengundang mana-mana orang untuk menghadiri
mana-mana persidangan atau mesyuarat Majlis bagi maksud
menasihati atau membantunya tentang apa-apa perkara yang sedang
dibincangkan.

**Tempoh jawatan**

**39.** (1) Tertakluk kepada apa-apa syarat sebagaimana yang
dinyatakan dalam surat cara pelantikannya, seseorang anggota Majlis
yang dilantik di bawah perenggan 37(1)(7) hendaklah memegang
jawatan selama tempoh tidak melebihi dua tahun.

(2) Seseorang anggota Majlis yang dilantik di bawah perenggan

37(1 )(l) adalah layak untuk dilantik semula.

**Pembatalan pelantikan dan peletakan jawatan**

**40.** (1) Menteri boleh pada bila-bila masa membatalkan pelantikan
mana-mana anggota Majlis di bawah perenggan 37(1 _)(i)_ tanpa
memberikan apa-apa sebab tentang pembatalan itu.

(2) Seseorang anggota Majlis boleh pada bila-bila masa meletakkan

jawatannya dengan memberikan empat belas hari notis bertulis
kepada Menteri.

**Pengosongan jawatan**

41. Jawatan seseorang anggota yang dilantik di bawah perenggan
37(1 )(i) hendaklah menjadi kosong, jika—

_(a) telah dibuktikan terhadapnya atau dia telah disabitkan_

dengan apa-apa kesalahan —

(i) yang melibatkan fraud, rasuah, kecurangan atau

keburukan akhlak; atau

(ii) yang boleh dihukum dengan pemenjaraan, sama ada

pemenjaraan sahaja atau sebagai tambahan kepada
atau sebagai ganti suatu denda, selama lebih daripada
dua tahun;


-----

46 _Rang Undang-Undang_

_(b)_ dia didapati tidak sempurna akal atau selainnya tidak

berupaya menjalankan tugasnya;

_(c)_ dia telah diisytiharkan bankrap;

_(d)_ dia tidak menghadiri persidangan selama tiga kali berturut
turut tanpa kebenaran daripada Pengerusi;

_(e)_ dia telah dikenakan perintah tahanan, kediaman terhad,

buang negeri atau yang seumpama dengannya di bawah
mana-mana undang-undang yang berhubungan dengan
keselamatan dan keselamatan awam yang sedang berkuat
kuasa;

_(f)_ peletakan jawatannya diterima oleh Menteri;

_(g)_ pelantikan dibatalkan oleh Menteri; atau (h)

dia telah mati.

**Pengisian kekosongan**

**42.** Apabila seseorang tidak lagi menjadi anggota Majlis, Menteri
boleh melantik orang lain untuk mengisi kekosongan tersebut dan
mana-mana orang yang dilantik itu hendaklah memegang jawatan
itu selama baki tempoh jawatan itu.

**Jawatankuasa**

**43.** (1) Majlis boleh menubuhkan apa-apa jawatankuasa yang
difikirkan perlu atau suai manfaat untuk membantunya melaksanakan
fungsinya.

(2) Majlis boleh melantik mana-mana anggotanya menjadi

Pengerusi jawatankuasa.

(3) Pengerusi sesuatu jawatankuasa boleh, dengan persetujuan

Majlis melantik mana-mana orang untuk menganggotai sesuatu
jawatankuasa.

(4) Jawatankuasa boleh mengundang mana-mana orang untuk

menghadiri mana-mana mesyuarat jawatankuasa bagi maksud
menasihatinya atau membantunya mengenai apa-apa perkara yang
sedang dibincangkan tetapi orang tersebut tidak layak untuk mengundi
dalam persidangan, mesyuarat atau pertimbangtelitian.


-----

_Pertubuhan Belia dan Pembangunan Belia_ 47

**Sekretariat**

**44.** (1) Suatu sekretariat bersama Majlis yang terdiri daripada
pegawai daripada jabatan yang bertanggungjawab bagi belia dan
badan induk pertubuhan belia di peringkat kebangsaan hendaklah
bertanggungjawab dalam menjalankan fungsi Majlis.

(2) Menteri hendaklah melantik seorang pegawai awam untuk

menjadi setiausaha kepada sekretariat bersama yang hendaklah
bertanggungjawab untuk pentadbiran dan pengurusan hal ehwal hari
ke hari keseluruhannya Majlis dan sekretariat bersama.

**Saraan atau elaun**

**45.** Pengerusi dan anggota Majlis atau jawatankuasa dan manamana orang yang diundang untuk menghadiri persidangan Majlis
atau mesyuarat jawatankuasa boleh dibayar apa-apa saraan atau
elaun pada apa-apa kadar sebagaimana yang ditentukan oleh Menteri
selepas berunding dengan Menteri Kewangan.

**Persidangan Majlis**

**46.** (1) Majlis hendaklah mengadakan persidangannya tidak kurang
daripada dua kali setahun pada bila-bila masa dan di mana-mana
tempat yang ditentukan oleh Pengerusi.

(2) Kuorum bagi persidangan hendaklah tidak kurang daripada

separuh jumlah keanggotaan Majlis yang diisi.

(3) Apa-apa keputusan Majlis hendaklah dibuat secara rundingan.

**Kehilangan kelayakan menjadi anggota**

**47.** (1) Mana-mana anggota Majlis yang mewakili pertubuhan belia
yang bergabung dengan badan induk pertubuhan belia di peringkat
kebangsaan yang tidak lagi memegang jawatan dalam pertubuhannya
masing-masing atau pendaftaran pertubuhan tersebut telah dibatalkan
di bawah Akta ini, hendaklah disifatkan sebagai telah terhenti
daripada menjadi anggota Majlis.


-----

48 _Rang Undang-Undang_

(2) Mana-mana anggota Majlis hendaklah disifatkan sebagai telah

terhenti daripada menjadi anggota Majlis apabila dia tidak lagi
memegang jawatan dalam badan induk pertubuhan belia di peringkat
kebangsaan.

**Penguntukan dana**

**48.** Menteri selepas berunding dengan Menteri Kewangan, boleh
meluluskan suatu penguntukan dana tahunan bagi Majlis

melaksanakan fungsinya.

BAHAGIAN VI BADAN INDUK

PERTUBUHAN BELIA DI PERINGKAT KEBANGSAAN

Bab 1 Peruntukan Am Badan induk pertubuhan belia di

**peringkat kebangsaan**

**49.** (1) Majlis Belia Malaysia ialah badan induk pertubuhan belia
di peringkat kebangsaan yang menggabungkan dan menyelaras
semua pertubuhan belia yang bergabung dengannya.

(2) Objektif badan induk pertubuhan belia di peringkat kebangsaan

ialah —

_(a)_ menggalakkan dan mendorong pertubuhan belia supaya

memainkan peranan yang positif dan berkesan kepada
masyarakat dan negara;

_(b)_ merangsang dan mewujudkan perhubungan, kerjasama,

persefahaman dan persahabatan antara pertubuhan belia
dengan belia atau dengan pertubuhan belia antarabangsa;

_(c)_ menggalakkan kemajuan pertubuhan belia yang seimbang

dalam pelbagai bidang; dan

_(d)_ memupuk sikap bertanggungjawab, semangat patriotisme

dan kesukarelawanan di kalangan pertubuhan belia.


-----

_Pertubuhan Belia dan Pembangunan Belia_ 49

**Fungsi badan induk pertubuhan belia di peringkat kebangsaan**

**50.** Fungsi badan induk pertubuhan belia di peringkat kebangsaan
ialah —

_(a)_ untuk menyalurkan suara belia kepada kerajaan;

_(b)_ untuk bekerjasama dengan kerajaan dalam menjalankan

program dan aktiviti yang berkaitan dengan pembangunan
belia daripada aspek pendidikan, penyelidikan dan
pembangunan sumber manusia; dan

_(c)_ untuk melaksanakan apa-apa fungsi lain di bawah Akta ini.

**Laporan tahunan**

**51.** Badan induk pertubuhan belia di peringkat kebangsaan
hendaklah, pada atau sebelum 31 Mac setiap tahun, mengemukakan
kepada Menteri suatu laporan berkenaan dengan program dan
aktivitinya yang dijalankan dalam tahun sebelumnya dan hendaklah
memberikan apa-apa maklumat lanjut yang diperlukan oleh Menteri.

Bab 2

_Penguntukan kewangan dan bantuan_

**Permohonan bagi penguntukan tahunan badan induk pertubuhan**
**belia di peringkat kebangsaan**

**52.** (1) Badan induk pertubuhan belia di peringkat kebangsaan
boleh memohon kepada Menteri bagi penguntukan kewangan dan
bantuan bagi maksud menjalankan fungsinya di bawah seksyen 50.

(2) Bagi tujuan subseksyen (1), badan induk pertubuhan belia di

peringkat kebangsaan hendaklah menyediakan anggaran

perbelanjaan bagi tiap-tiap tahun kewangan.

(3) Badan induk pertubuhan belia di peringkat kebangsaan

hendaklah mengemukakan kepada Menteri suatu anggaran

perbelanjaan tahunan untuk tahun berikutnya dalam apa-apa bentuk
dan mengandungi apa-apa butir yang ditetapkan oleh Menteri.


-----

50 _Rang Undang-Undang_

**Kelulusan penguntukan kewangan dan bantuan**

**53.** Selepas menerima permohonan di bawah seksyen 52, Menteri
boleh, selepas berunding dengan Menteri Kewangan meluluskan
apa-apa penguntukan kewangan atau bantuan tertakluk kepada
apa-apa terma dan syarat yang disifatkan perlu.

**Akaun dan audit badan induk pertubuhan beiia di peringkat**
**kebangsaan**

**54.** (1) Badan induk pertubuhan belia di peringkat kebangsaan
hendaklah menyebabkan akaun dan rekod lain yang sepatutnya
yang berhubungan dengan pengendaliannya disenggara, dan
hendaklah menyediakan penyata kewangan bagi tiap-tiap tahun
kewangan iaitu dari 1 Januari hingga 31 Disember.

(2) Penyata kewangan badan induk pertubuhan belia di peringkat

kebangsaan hendaklah diaudit tiap-tiap tahun oleh juruaudit yang
dilantik oleh badan induk pertubuhan belia di peringkat kebangsaan.

(3) Penyata kewangan badan induk pertubuhan belia di peringkat

kebangsaan hendaklah diaudit dalam masa enam bulan dari akhir
tiap-tiap tahun kewangan dan dalam tempoh itu, badan induk
pertubuhan belia di peringkat kebangsaan hendaklah mengemukakan
suatu salinan penyata akaun itu dengan cara yang dikehendaki oleh
Menteri untuk dikemukakan kepada Menteri bersama-sama dengan
suatu salinan laporan juruaudit yang disediakan oleh juruaudit yang
dilantik itu.

BAHAGIAN VII

INSTITUT PENYELIDIKAN PEMBANGUNAN BELIA MALAYSIA

Bab 1

_Peruntukan Am_

**Institut Penyelidikan Pembangunan Belia Malaysia**

**55.** (1) Suatu pertubuhan perbadanan dengan nama "Institut
Penyelidikan Pembangunan Belia Malaysia" ditubuhkan yang kekal
turun-temurun dan mempunyai suatu meterai perbadanan.


-----

_Pertubuhan Bella dan Pembangunan Bella_ _51_

(2) Institut boleh membawa guaman atau dibawa guaman

terhadapnya atas nama perbadanannya.

**Meterai perbadanan**

**56.** (1) Meterai perbadanan Institut hendaklah mempunyai suatu
tanda yang diluluskan oleh Institut dan meterai itu boleh dari
semasa ke semasa dipecahkan, ditukar, diubah dan dibuat baru
sebagaimana yang difikirkan patut oleh Institut.

(2) Meterai perbadanan itu hendaklah disimpan dalam jagaan

Ketua Pegawai Eksekutif atau mana-mana orang lain yang diberi
kuasa oleh sama ada Ketua Pegawai Eksekutif atau oleh mana-mana
orang lain yang dibenarkan oleh Ketua Pegawai Eksekutif secara
bertulis.

(3) Segala surat ikatan, dokumen dan surat cara lain yang berupa

sebagai dimeteraikan dengan meterai perbadanan itu dan disahkan
mengikut subseksyen (2) hendaklah, sehingga dibuktikan sebaliknya
disifatkan telah disempurnakan dengan sah.

(4) Apa-apa surat ikatan, dokumen dan surat cara lain, jika

disempurnakan oleh seseorang yang bukan suatu pertubuhan
perbadanan, tidak dikehendaki supaya dimeteraikan boleh

disempurnakan mengikut cara yang serupa oleh seorang anggota
Institut atau seorang pekerja Institut yang diberi kuasa bagi maksud
itu.

(5) Meterai perbadanan Institut hendaklah diberi pengiktirafan

rasmi dan kehakiman.


**Fungsi Institut**

**57.** Fungsi-fungsi Institut adalah —

_(a)_ untuk bertindak sebagai pusat penyelidikan pembangunan

belia kebangsaan;

_(b)_ untuk mengumpul, mengurus dan menyebarkan maklumat

dan menyenggara rekod semua perkara berkaitan yang
berhubungan dengan pembangunan belia;


-----

52 _Rang Undang-Undang_

_(c)_ untuk menjalankan, memudahkan atau membiayai

penyelidikan yang berkaitan dengan pembangunan belia;

_(d)_ untuk mengadakan perkhidmatan teknikal, nasihat,

perundingan dan perkhidmatan yang berkaitan berkenaan
dengan pembangunan belia;

_(e)_ untuk mewujudkan dan mengekalkan hubungan dan

kerjasama dengan Iain-lain institusi yang berkaitan di
dalam dan di luar Malaysia bagi tujuan mempertingkatkan
pembangunan belia;

_(f)_ untuk menganalisis, menilai dan membuat syor mengenai

aktiviti belia yang dianjurkan oleh pertubuhan belia, badan
kerajaan, organisasi bukan kerajaan atau mana-mana
organisasi sektor swasta yang lain;

_(g)_ untuk menjalankan program bercorak pendidikan dan

kesedaran untuk menggalakkan pembangunan belia;

_(h)_ untuk bekerjasama, menyelaras dan menyertai dalam

program atau aktiviti pembangunan belia yang berkaitan
dengan penyelidikan yang dianjurkan oleh organisasi
kebangsaan atau antarabangsa; dan

_(i)_ untuk melakukan apa-apa perkara lain yang didapatinya

patut untuk membolehkannya melaksanakan fungsinya
dengan berkesan atau yang bersampingan dengan

pelaksanaan fungsinya.


**Kuasa Institut**

**58. (1) Institut hendaklah mempunyai kuasa untuk melakukan segala**
perkara yang perlu atau suai manfaat atau berkaitan dengan
pelaksanaan fungsi-fungsinya.

(2) Tanpa menjejaskan keluasan subseksyen (1), kuasa Institut

hendaklah termasuk kuasa—

_(a)_ untuk membuat kontrak;

_(b)_ untuk memperoleh, membeli, mengambil, memegang dan

menikmati tiap-tiap jenis harta alih atau hak tak alih;


-----

_Pertubuhan Belia dan Pembangunan Bella_ 53


_(c)_ untuk memindahkan, menyerahhakkan, menyerahkan balik,

memulangkan, menggadaikan, menggadai janji, mendemis,
menyerahhakkan semula, memindahkan hakmilik atau
selainnya melupuskan, atau membuat apa-apa urusan
mengenai apa-apa harta alih atau harta tak alih atau apa-apa
kepentingan dalamnya, yang terletak hak pada Institut;

_(d)_ untuk menjalankan atau menyelaraskan aktiviti yang

berhubungan dengan penyelidikan pembangunan belia dan
perkhidmatan yang berkaitan dengannya;

_(e)_ untuk mengenakan fi atau caj bagi perkhidmatan yang

diberikan oleh Institut;

_(f)_ untuk mengutip dan menerima wang berhubung dengan

apa-apa aktiviti atau perkhidmatan yang diberikan oleh
Institut atau penggunaan kemudahan Institut;

_(g)_ untuk membuat apa-apa rundingan dan perjanjian atau

perkiraan yang disifatkannya patut bagi menunaikan
fungsinya;

_(h)_ untuk memperoleh, memegang, melupuskan atau

memberikan hak yang berhubungan dengan apa-apa hasil
penyelidikan yang dijalankan oleh atau bagi pihak Institut
atau berhubung hasil dengan apa-apa hasil penyelidikan
yang diusahakan oleh mana-mana orang atau organisasi;

_(i)_ untuk menugaskan mana-mana orang atau badan untuk

menjalankan penyelidikan atau pembangunan atau keduaduanya;

_(j)_ untuk menjalankan dan menyelaraskan apa-apa aktiviti

yang disifatkannya patut bagi maksud melindungi dan
memajukan belia Malaysia; dan

_(k)_ untuk melakukan semua perkara yang suai manfaat atau

perlu atau yang bersampingan dengan pelaksanaan
fungsinya di bawah Akta ini.

(2) Institut boleh, dalam menunaikan apa-apa fungsinya dalam hal

yang bersesuaian menjalankan aktiviti perniagaan bagi mendapat
untung atau faedah melalui syarikat yang boleh ditubuhkan dari
semasa ke semasa di bawah Akta Syarikat 1965 _[Akta 125]_ dan
syarikat itu hanya boleh ditubuhkan setelah diluluskan oleh Menteri
dengan persetujuan Menteri Kewangan.


-----

54 _Rang Undang-Undang_

(3) Menteri boleh membuat peraturan-peraturan bagi menetapkan

apa-apa aktiviti atau kepentingan atau menetapkan terma dan syarat
mana-mana aktiviti atau kepentingan mana-mana anggota, pegawai
atau pekhidmat Institut berhubung dengan mana-mana syarikat yang
ditubuhkan di bawah subseksyen (2) atau kepada mana-mana
syarikat, perusahaan atau pengusahaan.

(4) Apa-apa peninggalan atau ketidakpatuhan dan apa-apa

perbuatan yang dilakukan atau yang cuba dilakukan yang berlawanan
dengan peruntukan peraturan-peraturan itu suatu kesalahan di bawah
Akta ini dan pesalah itu boleh apabila disabitkan didenda tidak
melebihi dua ratus lima puluh ribu ringgit atau dipenjara selama
tempoh tidak melebihi tiga tahun atau kedua-duanya.

Bab 2

_Lembaga Pengarah Institut Penyelidikan Pembangunan Bella_

_Malaysia_

**Lembaga Pengarah**

**59.** Suatu Lembaga Pengarah yang dikenali sebagai Lembaga
Pengarah Institut Penyelidikan Pembangunan Belia Malaysia
ditubuhkan.

**Keanggotaan Lembaga**

**60.** (1) Lembaga hendaklah terdiri daripada anggota yang berikut
yang hendaklah dilantik oleh Menteri:

_(a)_ seorang Pengerusi;

_(b)_ Ketua Pengarah;

_(c)_ Ketua Pegawai Eksekutif; dan

_(d)_ tujuh orang anggota yang, pada pendapat Menteri,

mempunyai pengalaman dan menunjukkan keupayaan dan
profesionalisme dalam perkara yang berhubungan dengan
pembangunan belia daripada aspek pendidikan,

penyelidikan atau sumber manusia, atau selainnya sesuai
dilantik disebabkan oleh pengetahuan khas dan

pengalamannya, seorang daripadanya hendaklah wakil
daripada badan induk pertubuhan belia di peringkat
kebangsaan.


-----

_Pertubuhan Bella dan Pembangunan Bella_ 55

(2) Menteri boleh melantik mana-mana anggota Lembaga untuk

menjalankan fungsi Pengerusi —

_(a)_ jika Pengerusi tidak berupaya untuk menjalankan fungsinya

disebabkan sakit, cuti atau sebab-sebab lain; atau

_(b)_ semasa apa-apa tempoh kekosongan jawatan Pengerusi.


(3) Seorang anggota yang dilantik sebagai Pengerusi di bawah

subseksyen (2) hendaklah, semasa tempoh dia melaksanakan fungsi
Pengerusi di bawah seksyen ini, disifatkan sebagai Pengerusi.

(4) Ketua Pegawai Eksekutif hendaklah menjadi Setiausaha

Lembaga.

(5) Lima orang anggota Lembaga hendaklah membentuk kuorum

dalam mana-mana mesyuarat Lembaga.

(6) Tertakluk kepada Akta ini, Lembaga boleh menentukan

tatacaranya sendiri.

(7) Peruntukan Jadual Ketiga hendaklah terpakai kepada Lembaga.

**Kuasa dan fungsi Lembaga**

**61.** (1) Lembaga hendaklah menjadi badan eksekutif Institut dan
boleh menjalankan semua kuasa yang diberikan kepada Institut,
kecuali selain yang diperuntukkan oleh Akta ini atau apa-apa peraturan
yang dibuat di bawah Akta ini.

(2) Fungsi Lembaga hendaklah termasuk menjalankan semua

aktiviti dan melakukan semua perkara yang perlu atau memberi
faedah dan sesuai untuk kerajaan, kawalan dan pentadbiran Institut.

**Tempoh jawatan**

**62. (1) Tertakluk kepada syarat-syarat yang dinyatakan dalam surat**
cara pelantikannya, seseorang anggota Lembaga hendaklah

memegang jawatan selama tempoh yang tidak melebihi tiga tahun.

(2) Seseorang anggota Lembaga hendaklah layak untuk dilantik

semula.


-----

56 _Rang Undang-Undang_

**Pembatalan pelantikan dan peletakan jawatan**

**63.** (1) Menteri boleh pada bila-bila masa membatalkan pelantikan
mana-mana anggota Institut selain anggota-anggota di bawah
perenggan 60(1 _)(b)_ dan _(c),_ tanpa memberikan apa-apa sebab bagi
pembatalan itu.

(2) Seseorang anggota Lembaga, selain anggota-anggota di bawah

perenggan _60(l)(b)_ dan _(c),_ boleh pada bila-bila masa meletakkan
jawatan dengan memberikan notis bertulis kepada Menteri.

**Pengosongan jawatan**

**64.** (1) Jawatan seseorang anggota Lembaga hendaklah menjadi
kosong —

_(a)_ jika dia mati;

_(b)_ jika telah dibuktikan terhadapnya, atau dia telah disabitkan,

atas, suatu pertuduhan berkenaan dengan —

(i) kesalahan yang melibatkan fraud, kecurangan atau

keburukan akhlak;

(ii) kesalahan di bawah mana-mana undang-undang yang

berhubungan dengan rasuah; atau

(iii) apa-apa kesalahan yang boleh dihukum dengan

pemenjaraan (pemenjaraan sahaja atau sebagai
tambahan kepada atau sebagai ganti denda) selama
lebih daripada dua tahun;

_(c)_ jika kelakuannya, sama ada yang berkaitan dengan tugasnya

sebagai seorang anggota Lembaga atau selainnya, telah
menjejaskan nama baik Lembaga;

_(d)_ jika dia menjadi bankrap;

_(e)_ jika dia tidak sempurna akal atau selainnya tidak berupaya

menunaikan kewajipannya;

_(f)_ dalam hal Pengerusi, jika dia tidak menghadiri mesyuarat

Lembaga tanpa kebenaran Menteri;

_(g)_ dalam hal seseorang anggota Lembaga dalam perenggan

60(1)^, jika dia tidak menghadiri mesyuarat Lembaga tiga
kali berturut-turut tanpa kebenaran bertulis Pengerusi;


-----

_Pertubuhan Bella dan Pembangunan Bella_ 57

_(h) jika pelantikannya dibatalkan oleh Menteri;_

_(i) jika peletakan jawatannya diterima oleh Menteri; atau_

_(j)_ jika Menteri berpuas hati bahawa anggota itu telah tidak

menghadirkan dirinya tiga kali berturut-turut dalam
mesyuarat Institut tanpa kebenaran atau alasan yang
munasabah.

**Pewakilan fungsi dan kuasa Lembaga**

**65. (1)** Lembaga boleh, tertakluk kepada syarat, had atau sekatan
yang difikirkan patut, mewakilkan mana-mana fungsi atau kuasanya
kepada mana-mana anggota atau mana-mana jawatankuasa

anggotanya.

(2) Mana-mana fungsi dan kuasa yang diwakilkan di bawah

seksyen ini hendaklah dilaksanakan dan dijalankan atas nama dan
bagi pihak Lembaga.

(3) Pewakilan di bawah seksyen ini tidak menghalang Lembaga

sendiri daripada melaksanakan atau menjalankan pada bila-bila masa,
mana-mana fungsi dan kuasa yang diwakilkan.

**Jawatankuasa Lembaga**

**66.** (1) Lembaga boleh menubuhkan apa-apa jawatankuasa yang
didapatinya perlu atau suai manfaat untuk membantunya dalam
melaksanakan fungsinya di bawah Akta ini.

(2) Lembaga boleh melantik mana-mana orang untuk menjadi

anggota mana-mana jawatankuasa yang ditubuhkan di bawah
subseksyen (1).

(3) Sesuatu jawatankuasa yang ditubuhkan di bawah seksyen ini

boleh memilih mana-mana anggotanya menjadi pengerusi dan boleh
mengawal selia tatacaranya sendiri dan, pada menjalankan kuasanya
di bawah subseksyen ini, jawatankuasa itu adalah tertakluk kepada
dan hendaklah bertindak mengikut apa-apa arahan yang diberikan
kepada jawatankuasa itu oleh Lembaga.

(4) Mesyuarat sesuatu jawatankuasa yang ditubuhkan di bawah

seksyen ini hendaklah diadakan pada bila-bila masa dan di manamana tempat yang ditentukan oleh pengerusi jawatankuasa itu,
tertakluk kepada subseksyen (3).


-----

58 _Rang Undang-Undang_

(5) Sesuatu jawatankuasa boleh mengundang mana-mana orang

yang bukan anggota jawatankuasa untuk menghadin mana-mana
mesyuarat jawatankuasa, bagi maksud menasihatinya mengenai apaapa perkara yang sedang dibincangkan tetapi orang itu tidak berhak
mengundi pada mana-mana mesyuarat itu.


(6) Anggota jawatankuasa atau mana-mana orang yang diundang

di bawah subseksyen (5) untuk menghadiri mana-mana mesyuarat
sesuatu jawatankuasa boleh dibayar apa-apa elaun dan perbelanjaan
lain yang ditentukan oleh Lembaga.

(7) Anggota sesuatu jawatankuasa hendaklah memegang jawatan

selama apa-apa tempoh yang dinyatakan dalam surat cara
pelantikannya dan adalah layak untuk dilantik semula.


(8) Pelantikan mana-mana anggota sesuatu jawatankuasa boleh

pada bila-bila masa dibatalkan oleh Lembaga tanpa memberikan apaapa sebab baginya.

(9) Anggota sesuatu jawatankuasa boleh pada bila-bila masa

meletakkan jawatannya dengan memberikan notis bertulis yang
dialamatkan kepada Pengerusi Lembaga.

**Saraan dan elaun**

**67.** Anggota Lembaga, selain daripada Ketua Pegawai Eksekutif,
boleh dibayar apa-apa saraan atau elaun daripada Kumpulan Wang
yang boleh ditentukan oleh Menteri, selepas berunding dengan
Menteri Kewangan.

**Kuasa Menteri untuk memberikan arahan**

**68.** (1) Lembaga adalah bertanggungjawab kepada Menteri.

(2) Menteri boleh memberi Lembaga arahan yang bersifat am yang

berhubungan dengan fungsi dan kuasa Lembaga dan Lembaga
hendaklah melaksanakan arahan itu.


-----

_Pertubuhan Bella dan Pembangunan Bella_ 59

**Kesahan perbuatan dan prosiding**

**69. Tiada perbuatan yang dilakukan atau prosiding yang diambil di**
bawah Akta ini boleh dipersoalkan atas alasan bahawa—

_(a)_ wujudnya apa-apa kekosongan dalam keanggotaan, atau

kecacatan dalam penubuhan Lembaga; atau

_(b)_ wujudnya  apa-apa  peninggalan,  kecacatan  atau

ketidakteraturan yang tidak menyentuh merit kes itu.

Bab 3

_Peruntukan yang berhubungan dengan kakitangan_

**Ketua Pegawai Eksekutif**

**70.** (1) KetuaPegawaiEksekutif hendaklahbertanggungjawabbagi

pentadbiran dan pengurusan fungsi dan hal ehwal hari ke hari
Institut pada keseluruhannya.

(2) Ketua Pegawai Eksekutif hendaklah mempunyai kawalan am

ke atas pegawai Institut yang lain.

(3) Ketua Pegawai Eksekutif hendaklah melaksanakan apa-apa

kewajipan tambahan yang diarahkan oleh Menteri dan Lembaga dari
semasa ke semasa.

(4) Dalam menunaikan kewajipannya, Ketua Pegawai Eksekutif

hendaklah bertindak di bawah kuasa dan arahan am Lembaga.

**Pelantikan pegawai**

**71.** (1) Ketua Pegawai Eksekutif, dengan kelulusan Lembaga, boleh
melantik apa-apa bilangan pegawai yang difikirkannya wajar dan
perlu, yang hendaklah dibayar saraan, elaun dan faedah, dan
pelantikannya hendaklah dibuat, atas terma yang pada pendapat
Lembaga adalah sesuai bagi menjalankan fungsi Institut.

(2) Ketua Pegawai Eksekutif hendaklah, dengan kelulusan

Lembaga menentukan syarat perkhidmatan pegawai-pegawainya
tertakluk kepada peraturan dan persetujuan Menteri Kewangan.


-----

60 _Rang Undang-Undang_

Bab 4

_Kewangan_

**Penubuhan Kumpulan Wang**

**72.** (1) Suatu Kumpulan Wang yang dikenali sebagai "Kumpulan
Wang Institut Penyelidikan Pembangunan Belia Malaysia"

ditubuhkan.

(2) Kumpulan Wang itu hendaklah terdiri daripada—

_(a)_ apa-apa wang yang diperuntukkan oleh Parlimen dari

semasa ke semasa;

_(b)_ geran penyelidikan daripada Menteri;

_(c)_ segala wang yang diterima oleh Institut melalui pemberian;

_(d)_ segala wang yang diperoleh daripada jualan, pelupusan,

pemajakan atau penyewaan, atau apa-apa urusan lain
tentang, apa-apa harta yang terletak hak pada atau yang
diperoleh oleh Institut;

_(e)_ segala wang yang diperoleh sebagai pendapatan daripada

pelaburan oleh Institut; dan

_(f)_ segala wang lain yang diterima dengan sah oleh Institut.

**Perbelanjaan yang hendaklah dipertanggungkan pada Kumpulan**
**Wang**

**73.** Kumpulan Wang hendaklah dibelanjakan bagi maksud yang
berikut:

_(a)_ membayar saraan, elaun dan perbelanjaan lain anggota dan

pegawai Institut, termasuklah pemberian pinjaman dan
wang pendahuluan, elaun persaraan, faedah persaraan,
pencen dan ganjaran;

_(b)_ membayar apa-apa perbelanjaan yang dilakukan secara sah

oleh Institut termasuklah fi dan kos guaman dan fi serta kos
lain;

_(c)_ membayar apa-apa belanja, kos atau perbelanjaan lain yang

dilakukan, diterima atau dianggap wajar oleh Institut dalam
melaksanakan fungsi-fungsinya;


-----

_Pertubuhan Belia dan Pembangunan Bella_ 61

_(d)_ memperoleh tanah dan apa-apa aset, dan membina

bangunan, dan menjalankan apa-apa kerja lain dalam
menjalankan apa-apa fungsinya; dan

_(e)_ secara amnya, membayar apa-apa perbelanjaan bagi

melaksanakan fungsi-fungsinya.

**Perbelanjaan dan penyediaan anggaran**

**74.** (1) Perbelanjaan Institut setakat apa-apa amaun yang dibenarkan
oieh Menteri bagi mana-mana satu tahun hendaklah dibayar daripada
Kumpulan Wang.

(2) Sebelum 1 September setiap tahun, Institut hendaklah

mengemukakan satu anggaran perbelanjaan, termasuk perbelanjaan
bagi program penyelidikan dan pembangunan, bagi tahun yang
berikutnya dalam apa-apa bentuk dan mengandungi apa-apa butiran
sebagaimana yang diarahkan oleh Menteri.

(3) Menteri hendaklah, sebelum 1 Januari tahun yang berikutnya,

memberitahu Institut amaun yang dibenarkan bagi perbelanjaan pada
amnya atau amaun yang dibenarkan bagi setiap jenis perbelanjaan
berdasarkan anggaran yang disediakan di bawah subseksyen (2).

(4) Institut boleh, pada bila-bila masa, mengemukakan kepada

Menteri suatu anggaran perbelanjaan tambahan bagi mana-mana satu
tahun dan Menteri boleh membenarkan keseluruhan atau mana-mana
bahagian perbelanjaan tambahan dimasukkan dalam anggaran
perbelanjaan tambahan itu.

**Pemeliharaan Kumpulan Wang**

**75.** Menjadi kewajipan Institut untuk memelihara Kumpulan Wang
dengan melaksanakan fungsinya dan menjalankan kuasanya di bawah
Akta ini dengan sedemikian cara supaya dapat dipastikan bahawa
jumlah hasil Institut mencukupi untuk membayar semua jumlah
wang yang boleh dipertanggungkan dengan sepatutnya kepada akaun
hasilnya, termasuk susut nilai dan bunga atas modal, dari setahun
ke setahun.


-----

62 _Rang Undang-Undang_

**Kuasa untuk melabur**

**76.** (1) Institut boleh melabur dalam sekuriti Kerajaan atau sekuriti
lain sebagaimana yang diluluskan terlebih dahulu secara bertulis
oleh Menteri Kewangan, wang Kumpulan Wang, yang tidak
diperlukan serta-merta untuk perbelanjaan semasa, dengan kuasa
dari semasa ke semasa untuk mengubah apa-apa pelaburan, tertakluk
kepada kelulusan secara bertulis terlebih dahulu oleh Menteri
Kewangan diperoleh berkenaan dengan apa-apa perubahan berikutan
apa-apa pelaburan dalam sekuriti yang lain daripada sekuriti Kerajaan.

(2) Institut boleh menyimpan, sama ada dalam deposit tetap atau

akaun semasa, apa-apa wang yang tidak dilaburkan buat sementara
waktu di mana-mana bank di Malaysia yang memegang lesen yang
sah di bawah peruntukan Akta Bank dan Institusi Kewangan 1989

_[Akta 372]_ atau Akta Bank Islam 1983 _[Akta 276]_ dan diberi
kelulusan terlebih dahulu secara bertulis bagi maksud ini oleh
Menteri.

**Akaun dan laporan**

**77.** (1) Institut hendaklah menyebabkan disimpan akaun yang
sepatutnya bagi Kumpulan Wang dan hendaklah, dengan secepat
yang dapat dilaksanakan selepas berakhirnya setiap tahun kewangan,
menyebabkan supaya disediakan bagi tahun kewangan itu satu
penyata akaun Institut yang hendaklah mengandungi kunci kirakira dan akaun pendapatan dan perbelanjaan.

(2) Institut hendaklah dengan seberapa segera yang mungkin

menghantar satu salinan penyata akaun yang diperakui oleh juruaudit
dan satu salinan laporan juruaudit kepada Menteri yang hendaklah
menyebabkan supaya penyata dan laporan itu dibentangkan dihadapan
kedua-dua Majlis Parlimen.

(3) Akta Badan Berkanun (Akaun dan Laporan Tahunan) 1980

_[Akta 240] hendaklah terpakai bagi Institut._

**Tatacara kewangan**

78. Tertakluk kepada Akta ini dan kelulusan Menteri, Institut
hendaklah menentukan tatacara kewangannya sendiri.


-----

_Pertubuhan Belia dan Pembangunan Belia_ 63

**Tahun kewangan**

**79. Tahun kewangan Institut hendaklah bermula pada 1 Januari dan**
berakhir pada 31 Disember setiap tahun.

BAHAGIAN VIII

KESALAHAN

**Pertubuhan belia yang menyalahi undang-undang**

**80. (1)** Bagi maksud Akta ini, mana-mana pertubuhan belia yang
berikut adalah menjadi suatu pertubuhan belia yang menyalahi
undang-undang, iaitu —

_(a)_ suatu pertubuhan belia atau cawangannya yang telah

diisytiharkan sebagai menyalahi undang-undang oleh
Menteri di bawah seksyen 33;

_(b)_ suatu pertubuhan belia atau cawangannya yang tidak

didaftarkan di bawah seksyen 9;

_(c)_ suatu cawangan sesuatu pertubuhan belia, jika cawangan

itu telah ditubuhkan bertentangan dengan subseksyen 18(1),
atau terus wujud bertentangan dengan proviso kepada
subseksyen 18(3); dan

_(d)_ suatu pertubuhan belia atau cawangannya yang

pendaftarannya telah dibatalkan di bawah seksyen 31 dan
20.

(2) Jika mana-mana pertubuhan belia adalah menyalahi undang
undang di bawah subseksyen (1), atau pendaftarannya dibatalkan di
bawah Akta ini, setiap cawangan pertubuhan belia itu hendaklah
dengan serta-merta selepas itu menjadi menyalahi undang-undang
dan kelulusan Pendaftar bagi penubuhannya hendaklah disifatkan
terbatal.

**Penalti kerana mengurus, dsb., pertubuhan belia yang menyalahi**
**undang-undang**

**81.** Mana-mana pemegang jawatan dan mana-mana orang yang
mengurus atau membantu dalam pengurusan mana-mana pertubuhan
belia yang menyalahi undang-undang melakukan suatu kesalahan


-----

64 _Rang Undang-Undang_

dan boleh, apabila disabitkan, didenda tidak melebihi lima ribu
ringgit atau dipenjarakan selama tempoh tidak melebihi satu tahun
atau kedua-duanya.

**Penalti kerana menghadiri mesyuarat, dsb., pertubuhan belia**
**yang menyalahi undang-undang**

**82.** Mana-mana anggota atau orang yang bertindak sebagai anggota
mana-mana pertubuhan belia yang menyalahi undang-undang atau
menghadiri mesyuarat suatu pertubuhan belia yang menyalahi undangundang atau yang membayar wang atau memberi apa-apa bantuan
kepada atau bagi maksud pertubuhan belia yang menyalahi undangundang dan dengan pengetahuan bahawa pertubuhan belia itu adalah
menyalahi undang-undang melakukan suatu kesalahan dan boleh,
apabila disabitkan, didenda tidak melebihi tiga ribu ringgit atau
dipenjarakan selama tempoh tidak melebihi enam bulan atau keduaduanya.

**Penalti bagi orang yang menibenarkan pertubuhan belia yang**
**menyalahi undang-undang dalam premis**

**83.** Mana-mana orang dengan diketahuinya membenarkan suatu
mesyuarat sesuatu pertubuhan belia yang menyalahi undang-undang,
diadakan di mana-mana rumah, bangunan atau tempat yang dipunyai,
diduduki atau dikawal olehnya melakukan suatu kesalahan dan
boleh, apabila disabitkan, didenda tidak melebihi lima ribu ringgit
atau dipenjarakan selama tempoh tidak melebihi satu tahun atau
kedua-duanya.

**Penalti kerana menghasut, dsb., seseorang supaya menjadi**
**seorang anggota pertubuhan belia yang menyalahi undang-**
**undang**

**84.** (1) Mana-mana orang yang menghasut, mendorong atau
mengajak orang lain supaya menjadi seorang anggota atau membantu
dalam pengurusan mana-mana pertubuhan belia yang menyalahi
undang-undang melakukan suatu kesalahan dan boleh, apabila
disabitkan, didenda tidak melebihi lima ribu ringgit atau dipenjarakan
selama tempoh tidak melebihi satu tahun atau kedua-duanya.


-----

_Pertubuhan Bella dan Pembangunan Bella_ 65

(2) Mana-mana orang yang menggunakan apa-apa kekerasan,

ugutan atau intimidasi terhadap mana-mana orang lain bagi
mendorong orang lain itu menjadi anggota atau membantu dalam
pengurusan mana-mana pertubuhan belia yang menyalahi undangundang melakukan suatu kesalahan dan boleh, apabila disabitkan,
didenda tidak melebihi sepuluh ribu ringgit atau dipenjarakan selama
tempoh tidak melebihi dua tahun atau kedua-duanya.

**Penalti kerana mendapatkan yuran atau bantuan** untuk
**pertubuhan belia yang menyalahi undang-undang**

**85.** Mana-mana orang yang mendapatkan atau cuba mendapatkan
daripada mana-mana orang lain apa-apa yuran atau bantuan bagi
maksud suatu pertubuhan belia yang menyalahi undang-undang
melakukan suatu kesalahan dan boleh, apabila disabitkan, didenda
tidak melebihi sepuluh ribu ringgit atau dipenjarakan selama tempoh
tidak melebihi dua tahun atau kedua-duanya.

**Penalti kerana menyiarkan, dsb., dakyah pertubuhan belia yang**
**menyalahi undang-undang**

**86.** (1) Mana-mana orang yang mencetak, mengedar, menyiar,
mempamer, menjual atau mempamerkan untuk jualan, atau
menghantar melalui apa-apa media atau yang tanpa kuasa atau
sebab yang sah, memiliki apa-apa pelekat, surat khabar, buku,
majalah, terbitan berkala, poster, pekeliling, perisytiharan, pernyataan
bergambar, surat atau apa-apa jua dokumen atau Iain-lain penulisan
yang dikeluarkan atau seolah-olah dikeluarkan oleh, atau bagi
pihak atau bagi kepentingan suatu pertubuhan belia yang menyalahi
undang-undang melakukan suatu kesalahan dan boleh, apabila
disabitkan, didenda tidak melebihi lima ribu ringgit atau dipenjarakan
selama tempoh tidak melebihi satu tahun atau kedua-duanya.

(2) Apa-apa pelekat, surat khabar, buku, majalah, terbitan berkala,

poster, pekeliling, perisytiharan, pernyataan bergambar, surat atau
apa-apa jua dokumen atau penulisan lain dan apa-apa jua buku,
majalah, terbitan berkala, poster, perisytiharan, akhbar, surat atau
apa-apa dokumen lain atau tulisan yang berkenaan dengannya orang
itu telah disabitkan hendaklah dilucuthakkan.


-----

66 _Rang Undang-Undang_

**Penalti kerana bertindak bagi pihak atau mewakili suatu**
**pertubuhan belia yang menyalahi undang-undang**

**87.** (1) Mana-mana orang yang dengan apa-apa jua cara bertindak
bagi pihak, atau mewakili, atau membantu, sama ada dalam kapasiti
profesional atau sebaliknya—

_(a)_ mana-mana pertubuhan belia yang menyalahi undang
undang;

_(b)_ pemegang jawatannya;

_(c)_ badan pengelolanya; atau

_(d)_ badan pengelola cawangannya,

berhubung dengan apa-apa perkara berkenaan pertubuhan belia itu,
melakukan suatu kesalahan dan boleh, apabila disabitkan, didenda
tidak melebihi lima ribu ringgit atau dipenjarakan selama tempoh
tidak melebihi satu tahun atau kedua-duanya.

(2) Subseksyen (1) tidak terpakai bagi suatu rayuan oleh

pertubuhan belia yang menyalahi undang-undang di bawah seksyen
30, atau bagi apa-apa presiding dalam mana-mana mahkamah
berkenaan dengan apa-apa perkara yang melibatkan pertubuhan itu.

**Penalti terhadap pemegang jawatan dalam pertubuhan belia**
**yang pendaftarannya telah dibatalkan**

**88.** Jika pendaftaran mana-mana pertubuhan belia telah dibatalkan
di bawah seksyen 31 atau perenggan 20(1 )(c), mana-mana pemegang
jawatan pertubuhan belia yang dibatalkan pendaftarannya itu —

_(a)_ pada bila-bila masa selepas pembatalan itu, menjadi

pemegang jawatan pertubuhan belia yang lain; atau

_(b)_ selepas tamat tempoh tiga puluh had daripada pembatalan

itu, terus menjadi pemegang jawatan dalam mana-mana
pertubuhan belia yang lain,

tanpa kebenaran bertulis Pendaftar melakukan suatu kesalahan dan
boleh, apabila disabitkan, didenda tidak melebihi sepuluh ribu ringgit
atau dipenjarakan bagi tempoh tidak melebihi dua tahun atau keduaduanya.


-----

_Pertubuhan Bella dan Pembangunan Bella_ 67

**Penggunaan bendera, simbol, lambang, lencana dan tanda**
**kebesaran lain bagi pertubuhan belia**

**89.** (1) Tiada apa-apa pertubuhan belia boleh menggunakan apaapa bendera, simbol, lambang, lencana atau Iain-lain tanda kebesaran
tanpa kelulusan Pendaftar.

(2) Pendaftar boleh mengenakan apa-apa syarat bagi membolehkan

apa-apa bendera, simbol, lambang, lencana atau tanda kebesaran lain
pertubuhan belia itu dipamerkan.

(3) Mana-mana orang atau pertubuhan belia yang mempamerkan

apa-apa bendera, simbol, lambang, lencana atau tanda kebesaran lain
tanpa kelulusan Pendaftar atau bertentangan dengan mana-mana
syarat yang dikenakan oleh Pendaftar melakukan suatu kesalahan
dan boleh, apabila disabitkan, didenda tidak melebihi tiga ribu ringgit
atau dipenjarakan selama tempoh tidak melebihi enam bulan atau
kedua-duanya.

**Liabliti pemegang jawatan berkenaan dengan kesalahan oleh**
**pertubuhan belia**

**90.** (1) Jika apa-apa kesalahan di bawah Akta ini —

_(a)_ sama ada atau tidak mana-mana orang telah disabitkan

berkenaan dengannya; dan

_(b)_ telah dilakukan atau berupaya sebagai telah dilakukan atas

nama atau bagi pihak mana-mana pertubuhan belia yang
ditubuhkan oleh, di bawah atau menurut Akta ini;

tiap-tiap pemegang jawatan dalam pertubuhan belia itu atau tiap-tiap
orang yang menguruskan atau membantu dalam pengurusan
pertubuhan belia itu pada masa kesalahan itu dilakukan, hendaklah
disifatkan sebagai melakukan kesalahan tersebut dan boleh dikenakan
hukuman yang ditetapkan oleh undang-undang, mengenainya
melainkan dia membuktikan sehingga mahkamah berpuas hati bahawa
kesalahan itu dilakukan tanpa pengetahuannya dan dia telah
melaksanakan segala usaha yang sewajarnya untuk mencegah
pelakuan kesalahan.

(2) Dalam mana-mana pendakwaan di bawah seksyen ini terhadap

seseorang pemegang jawatan atau mana-mana orang yang
menguruskan atau membantu dalam pengurusan mana-mana
pertubuhan belia yang dinyatakan dalam subseksyen (1), apa-apa


-----

68 _Rang Undang-Undang_

dokumen yang ditemui dalam pemilikan mana-mana pemegang
jawatan atau orang yang membantu dalam pengurusan pertubuhan
belia tersebut, atau dalam pemilikan seseorang anggota pertubuhan
belia tersebut, adalah menjadi keterangan _prima facie_ tentang
kandungannya bagi maksud untuk membuktikan bahawa apa-apa jua
telah dilakukan atau berupa sebagai telah dilakukan oleh atau bagi
pihak pertubuhan belia itu.

**Pertubuhan belia yang menggunakan upacara kongsi gelap**
**disifatkan sebagai pertubuhan belia yang menyalahi undang-**
**undang**

**91.** (1) Tiap-tiap pertubuhan belia, sama ada didaftarkan atau tidak,
yang menggunakan upacara kongsi gelap, hendaklah disifatkan
sebagai suatu pertubuhan belia yang menyalahi undang-undang.

(2) Bagi maksud subseksyen (1) upacara kongsi gelap ertinya apa
apa upacara yang biasanya digunakan oleh kumpulan kongsi gelap,
apa-apa upacara yang menyerupai upacara itu dan sebahagian
daripada upacara itu.

(3) Mana-mana orang yang menjadi atau bertindak sebagai anggota

kumpulan kongsi gelap atau menghadiri mesyuarat kumpulan kongsi
gelap itu atau didapati memiliki, atau ada dalam jagaan atau
kawalannya, apa-apa dokumen, akaun, senarai anggota, meterai,
sepanduk, simbol atau benda lain, yang berhubungan dengan suatu
kumpulan kongsi gelap, sama ada pertubuhan itu ditubuhkan di
Malaysia atau tidak, adalah melakukan suatu kesalahan dan apabila
disabitkan boleh didenda tidak melebihi lima belas ribu ringgit atau
dipenjarakan selama tempoh tidak melebihi lima tahun atau keduaduanya.

**Penalti kerana salah guna wang atau** harta **pertubuhan belia**
**berdaftar**

**92.** (1) Mana-mana anggota pertubuhan belia berdaftar atau
Pendaftar boleh membuat aduan kepada Mahkamah Sesyen bahawa
mana-mana pemegang jawatan atau anggota pertubuhan belia itu —

_(a)_ ada dalam milikan atau kawalannya apa-apa harta

pertubuhan belia itu selain daripada berdasarkan kaedahkaedah pertubuhan belia itu;


-----

_Pertubuhan Belia dan Pembangunan Belia_ 69


_(b)_ menahan wang pertubuhan belia secara yang menyalahi

undang-undang;

_(c)_ dengan sengaja menggunakan apa-apa wang pertubuhan

belia itu bagi maksud selain yang dinyatakan dalam
kaedah-kaedah pertubuhan belia itu dan peruntukan Akta
ini.

(2) Jika Mahkamah itu berpuas hati dengan hal keadaan yang

dinyatakan dalam subseksyen (1), mahkamah hendaklah, jika
difikirkan perlu untuk keadilan hal itu, memerintahkan pemegang
jawatan atau anggota pertubuhan belia berdaftar itu supaya
menyerahkan harta atau membayar wang itu kepada pemegang
amanah pertubuhan belia berdaftar itu.

(3) Suatu aduan yang dibuat di bawah subseksyen (1) tidak boleh

dilayani melainkan jika Mahkamah itu berpuas hati bahawa pengadu
itu, pada tarikh aduan itu, merupakan seorang anggota kepada
pertubuhan belia yang berhubung dengan hartanya aduan itu dibuat.

(4) Mana-mana orang yang terikat dengan perintah di bawah

subseksyen (2) yang gagal mematuhi terma dan arahan dalam
perintah yang tersebut dalam masa yang ditentukan dalam perintah
itu, melakukan suatu kesalahan dan boleh, apabila disabitkan, didenda
tidak melebihi lima ribu ringgit.

(5) Suatu perintah yang dibuat di bawah subseksyen (2) hendaklah

tidak menjejaskan atau menghalang sesuatu presiding pendakwaan
atau sivil terhadap mana-mana pemegang jawatan atau anggota
pertubuhan belia itu.

**Penalti kerana mempamerkan atau menggunakan perakuan**
**pendaftaran yang telah dibatalkan**

**93.** Mana-mana orang yang mempamerkan atau menggunakan apaapa perakuan pendaftaran pertubuhan belia yang pendaftarannya
telah dibatalkan atau salinannya dengan mengetahui bahawa
perakuan pendaftaran itu telah dibatalkan melakukan suatu kesalahan
dan boleh, apabila disabitkan, didenda tidak melebihi dua ribu
ringgit.


-----

_Pertubuhan Bella dan Pembangunan Bella_ 71

_(b)_ tidaklah perlu bagi pihak pendakwa membuktikan bahawa

suatu pertubuhan belia itu mempunyai nama atau bahawa ia
telah ditubuhkan atau biasanya dikenali dengan suatu nama
yang tertentu; dan

_(c)_ jika sekiranya suatu pertubuhan belia dikatakan sebagai

suatu pertubuhan belia yang menyalahi undang-undang,
beban pembuktian yang ia adalah suatu pertubuhan belia
yang sah, hendaklah terletak ke atas orang yang
dipertuduhkan itu.

**Anggapan mengenai keanggotaan, dsb., pertubuhan belia**

**97.** (1) Jika apa-apa dokumen, akaun, senarai anggota, meterai,
sepanduk, simbol atau benda lain yang berhubungan dengan, atau
yang berupa berhubung dengan mana-mana pertubuhan belia, didapati
dimiliki, dijaga atau di bawah kawalan mana-mana orang, maka
hendaklah dianggap, sehingga dibuktikan sebaliknya, bahawa orang
itu adalah anggota pertubuhan belia itu dan pertubuhan belia itu
hendaklah dianggap, sehingga dibuktikan sebaliknya, sebagai telah
wujud pada masa dokumen, akaun, senarai anggota, meterai,
sepanduk, simbol atau benda lain itu didapati.

(2) Jika mana-mana dokumen, akaun, senarai anggota, meterai,

sepanduk, simbol atau benda lain yang berhubungan dengan, manamana pertubuhan belia didapati —

_(a)_ ada di dalam milikan, jagaan atau di bawah kawalan mana
mana orang, maka hendaklah dianggap, sehingga

dibuktikan sebaliknya, bahawa orang itu adalah membantu
dalam pengurusan pertubuhan belia itu; dan

_(b)_ tersembunyi dalam mana-mana bangunan, maka hendaklah

dianggap sehingga dibuktikan sebaliknya, bahawa yang
tersebut itu dimiliki oleh penghuni bangunan itu.

(3) Apabila Mahkamah mendapati bahawa ada sebab-sebab yang

munasabah bagi mengesyaki bahawa apa-apa tempat yang dimasuki
atau digeledah menurut kuasa yang sah diberikan oleh atau di
bawah Akta ini, sebaik sahaja sebelum atau pada masa kemasukan
itu, digunakan oleh atau bagi maksud suatu pertubuhan belia yang
menyalahi undang-undang, mana-mana orang yang dijumpai di
tempat tersebut pada masa penggeledahan itu atau yang didapati
meninggalkan tempat itu sebaik sahaja sebelum atau pada masa


-----

72 _Rang Undang-Undang_

kemasukan itu, hendaklah, melainkan jika ia memberi sebab yang
munasabah ia berada di tempat tersebut dianggap sebagai seorang
anggota pertubuhan belia yang menyalahi undang-undang.

**Keterangan pakar**

**98.** Dalam apa-apa pendakwaan di bawah Akta ini, tidaklah boleh
menjadi apa-apa bantahan terhadap kebolehterimaan keterangan
pakar bahawa pakar tersebut bukan atau tidak pernah menjadi
anggota bagi mana-mana pertubuhan belia yang menyalahi undangundang.

**Perlindungan pemberi maklumat**

**99.** (1) Kecuali sebagaimana yang diperuntukkan dalam

subseksyen (2) dan (3), tiada saksi dalam apa-apa prosiding sivil
atau jenayah boleh dikehendaki atau dibenarkan menzahirkan nama
atau alamat pemberi maklumat atau isi maklumat yang diterima
daripadanya atau menyatakan apa-apa perkara yang mungkin
membawa kepada pemberi maklumat itu diketahui.

(2) Jika apa-apa buku, rekod, akaun, dokumen atau data yang

dikomputerkan yang menjadi keterangan atau yang boleh diperiksa
dalam apa-apa prosiding sivil atau jenayah mengandungi apa-apa
catatan yang di dalamnya mana-mana pemberi maklumat dinamakan
atau diperihalkan atau yang mungkin membawa kepada pemberi
maklumat itu diketahui, mahkamah hendaklah menyebabkan supaya
semua catatan sedemikian ditutupkan daripada penglihatan atau
dipadamkan hanya setakat yang perlu untuk melindungi pemberi
maklumat daripada diketahui.

(3) Jika dalam perbicaraan bagi apa-apa kesalahan di bawah Akta

ini, mahkamah selepas siasatan penuh tentang kes itu mempercayai
bahawa pemberi maklumat telah dengan sengaja membuat dalam
aduannya suatu pernyataan material yang dia tahu atau percaya
adalah palsu atau tidak percaya adalah benar, atau jika dalam apa-apa
prosiding lain mahkamah berpendapat bahawa keadilan tidak dapat
dibuat sepenuhnya antara pihak-pihak dalam prosiding itu tanpa
mengetahui pemberi maklumat, mahkamah boleh menghendaki
pengemukaan maklumat asal, jika bertulis, dan boleh membenarkan
siasatan dan boleh menghendaki penzahiran sepenuhnya kepada
Mahkamah, berkenaan dengan pemberi maklumat itu.


-----

_Pertubuhan Belia dan Pembangunan Belia_ 73

**Pelucuthakan**

**100.** Apa-apa buku, akaun, tulisan, sepanduk, tanda kebesaran
atau harta lain yang dipunyai oleh mana-mana pertubuhan belia
yang menyalahi undang-undang hendaklah, selepas mendapat perintah
Hakim Mahkamah Sesyen atau Majistret, dilucuthakkan dan diberikan
kepada Pendaftar atau Penolong Pendaftar untuk pelupusan mengikut
cara yang difikirnya patut.

**Kesalahan tertentu yang tidak boleh dijamin dan yang kena**
**didaftarkan**

**101.** Tiap-tiap kesalahan terhadap peruntukan-peruntukan

seksyen 13, 21, 81, 82, 83, 84, 85, 86, 87 dan 91 hendaklah
disifatkan sebagai kesalahan yang boleh ditangkap dan yang tidak
boleh dijamin di bawah undang-undang yang berhubungan dengan
tatacara jenayah dan hendaklah juga disifatkan sebagai yang kena
didaftarkan di bawah undang-undang yang berhubungan dengan
pendaftaran penjenayah.

BAHAGIAN IX PENGUATKUASAAN DAN

PENYIASATAN Pegawai penguat kuasa

**102.** Bagi maksud Akta ini, Menteri boleh melantik mana-mana
pegawai dari Kementerian yang bertanggungjawab bagi belia sebagai
pegawai penguatkuasa untuk melaksanakan apa-apa kewajipan yang
berhubungan dengan penguatkuasaan dan penyiasatan di bawah
Akta ini.

**Kuasa pegawai penguat kuasa**

**103.** Seseorang pegawai penguat kuasa hendaklah mempunyai semua
kuasa yang perlu —

_(a)_ untuk menyiasat apa-apa kesalahan di bawah Akta ini;

_(b)_ untuk menjalankan apa-apa siasatan di bawah Akta ini; atau

_(c)_ untuk menguatkuasakan mana-mana peruntukan di bawah

Akta ini.


-----

74 _Rang Undang-Undang_

**Penzahiran kad kuasa**

**104.** (1) Seseorang pegawai penguat kuasa apabila menjalankan
mana-mana kuasanya di bawah Akta ini hendaklah mengisytiharkan
jawatannya dan hendaklah menzahirkan kepada orang yang
terhadapnya tindakan akan diambil atau yang daripadanya maklumat
akan dikehendaki, kad kuasa sebagaimana yang diarahkan oleh
Pendaftar untuk dibawa oleh pegawai itu.

(2) Kad kuasa yang dinyatakan dalam subseksyen (1) hendaklah

dikeluarkan oleh Menteri.

**Kuasa membuat pemeriksaan**

**105.** (1) Seseorang pegawai penguat kuasa boleh, melalui notis
secara bertulis, menghendaki mana-mana orang yang tahu tentang
fakta dan hal keadaan sesuatu kes untuk hadir di hadapannya dan
untuk diperiksa secara lisan dan hendaklah menurunkan secara
bertulis apa-apa pernyataan yang dibuat oleh orang yang diperiksa
sedemikian.

(2) Apa-apa pernyataan yang dibuat, oleh mana-mana orang di

bawah seksyen ini boleh diterima sebagai keterangan dalam manamana presiding di dalam mahkamah di bawah Akta ini terhadap
orang itu atau terhadap mana-mana orang lain.

**Penzahiran dokumen, dsb.**

**106.** Semasa menjalankan suatu penyiasatan atau pemeriksaan di
bawah Bahagian ini pegawai penguat kuasa boleh —

_(a)_ menghendaki mana-mana orang untuk mengemukakan

kepadanya apa-apa buku, buku minit, daftar, penyata akaun,
dokumen, apa-apa butiran atau barang lain sama ada dalam
bentuk fizikal atau perantara elektronik; dan

_(b)_ untuk memeriksa, membuat salinan, mengambil cabutan

daripada, mengalihkan dan menahan apa-apa buku, buku
minit, daftar, penyata akaun, dokumen, apa-apa butiran
atau barang lain sama ada dalam bentuk fizikal atau
perantara elektronik.


-----

_Pertubuhan Bella dan Pembangunan Bella_ 75

**Penyitaan dokumen, dsb.**

**107.** Jika seseorang pegawai penguat kuasa yang menjalankan
suatu penyiasatan di bawah Akta ini mempunyai sebab untuk
mempercayai bahawa suatu kesalahan telah dilakukan terhadap
Akta ini, dia boleh menyita apa-apa buku, buku minit, daftar,
dokumen, penyata akaun, apa-apa butiran atau barang lain sarna
ada dalam bentuk fizikal atau perantara elektronik yang dikemukakan
di bawah seksyen 108 dan apa-apa buku, buku minit, daftar, penyata
akaun, dokumen, apa-apa butiran atau barang lain itu hendaklah
boleh diterima dalam mana-mana prosiding di dalam mahkamah
di bawah Akta ini terhadap orang itu atau terhadap mana-mana
orang lain.

**Permohonan waran geledah**

**108.** Jika seseorang pegawai penguat kuasa mempunyai sebab
yang munasabah untuk mempercayai bahawa mana-mana premis
telah digunakan, sedang digunakan atau hendak digunakan bagi,
atau terdapat di dalam mana-mana premis, keterangan yang diperlukan
untuk membuktikan perlakuan sesuatu kesalahan di bawah Akta
ini, dia boleh memohon suatu waran geledah kepada seorang Majistret
melalui maklumat bertulis secara bersumpah.

**Kuasa Majistret untuk mengeluarkan waran geledah**

**109.** Jika Majistret berpuas hati bahawa ada kesalahan dilakukan
di bawah mana-mana peruntukan Akta ini, dia boleh mengeluarkan
suatu waran geledah kepada pegawai penguat kuasa, pada bila-bila
masa yang munasabah sama ada siang atau malam dan dengan atau
tanpa bantuan —

_(a)_ untuk memasuki premis itu, dengan kekerasan jika perlu;

_(b)_ untuk menggeledah dan menyita dan melucut hak apa-apa

buku, buku minit, daftar, penyata akaun, dokumen, apa-apa
butiran atau barang lain sama ada dalam bentuk fizikal atau
perantara elektronik—

(i) yang berkaitan dengan sesuatu kesalahan yang telah

dilakukan;

(ii) yang berkaitan dengan sesuatu kesalahan yang disyaki

telah dilakukan; atau


-----

76 _Rang Undang-Undang_

(iii) yang semunasabahnya dipercayai dapat digunakan

sebagai keterangan terhadap kesalahan yang telah
dilakukan itu;

_(c)_ memecah buka mana-mana pintu luar atau pintu dalam

premis itu atau mana-mana pagar, kepungan, pintu pagar
atau halangan lain ke premis itu, supaya boleh masuk ke
dalamnya;

_(d)_ untuk mengalihkan dengan kekerasan apa-apa halangan

kepada kemasukan, penggeledahan, penyitaan atau

pengalihan; atau

_(e)_ menahan tiap-tiap orang yang berada dalam premis itu

sehingga premis itu selesai diperiksa.


**Kuasa untuk memasuki premis tanpa waran atau notis**

**110.** Seseorang pegawai penguat kuasa hendaklah, bagi maksud
memastikan sama ada peruntukan Akta ini atau mana-mana peraturan
yang dibuat di bawahnya atau mana-mana syarat pendaftaran di
bawah Akta ini dipatuhi, mempunyai kuasa tanpa waran atau notis
pada semua masa yang munasabah untuk memasuki mana-mana
premis dan membuat siasatan atau pemeriksaan apabila terdapat
sebab yang menasabah bahawa premis tersebut digunakan atau
sedang digunakan bagi maksud yang memudaratkan atau

bertentangan dengan kepentingan keselamatan Malaysia,

ketenteraman awam atau kemoralan.


**Penggeledahan dan penyitaan tanpa waran**

**111.** Jika seseorang pegawai penguat kuasa mempunyai sebab yang
munasabah untuk mempercayai bahawa, disebabkan kelengahan
mendapatkan suatu waran geledah di bawah seksyen 109 —

_(a)_ penyiasatan itu akan terjejas;

_(b)_ tujuan kemasukan itu mungkin akan terhalang;

_(c)_ buku, buku minit, daftar, penyata akaun, apa-apa butiran

atau barang lain yang dicari mungkin dialihkan atau
diganggu; atau

_(d)_ keterangan yang dicari mungkin diganggu atau

dimusnahkan,


-----

_Pertubuhan Bella dan Pembangunan Bella_ _11_

dia boleh menjalankan dalam, dan berkenaan dengan, premis itu
segala kuasa yang secukupnya seolah-oleh dia telah diberi kuasa
berbuat sedemikian oleh suatu waran yang dikeluarkan di bawah
seksyen itu.

**Kuasa untuk mengelak**

**112.** (1) Jika pegawai penguat kuasa mempunyai sebab untuk
mempercayai bahawa mana-mana premis digunakan oleh mana-mana
pertubuhan belia yang menyalahi undang-undang, pegawai penguat
kuasa itu boleh dengan serta-merta mengambil apa-apa tindakan yang
disifatkannya perlu atau dengan apa-apa cara mengelak premis itu.

(2) Pegawai penguat kuasa, dalam menjalankan tugasnya di

bawah seksyen ini, tidaklah bertanggungan bagi apa-apa kos yang
berbangkit daripada tindakan atau kerosakan pada premis yang dilak
melainkan jika kerosakan itu dilakukan dengan sengaja.

(3) Apa-apa tindakan yang dilakukan di bawah seksyen ini

berkenaan dengan premis itu tidak menghalang pendakwaan terhadap
mana-mana pertubuhan belia yang menggunakan premis itu secara
berlawanan dengan Akta ini.

BAHAGIAN X PELBAGAI Pekhidmat

**awam**

**113.** Semua anggota dan pegawai Institut hendaklah disifatkan
sebagai pekhidmat awam mengikut pengertian Kanun Keseksaan.

**Akta Perlindungan Pihak Berkuasa Awam 1948**

**114.** Akta Perlindungan Pihak Serkuasa Awam 1948 _[Akta 198]_
hendaklah terpakai bagi apa-apa tindakan, guaman, pendakwaan
atau presiding terhadap Institut atau anggota Institut atau pegawai
Institut berkenaan dengan apa-apa perbuatan, keabaian atau
keingkaran yang dibuat atau dilakukan olehnya atau Institut dengan
suci hati atau apa-apa peninggalan yang ditinggalkan olehnya dengan
suci hati, atas sifat sedemikian.


-----

78 _Rang Undang-Undang_

**Kewajipan kerahsiaan**

**115.** (1) Kecuali bagi mana-mana maksud Akta ini atau bagi

maksud apa-apa prosiding sivil atau jenayah di bawah mana-mana

undang-undang bertulis atau jika selainnya dibenarkan oleh Institut

es tiada anggota Institut atau pegawai Institut atau

mana-mana orang yang menghadiri mana-mana mesyuarat
Institut, sarna ada dalam tempoh jawatannya atau dalam
tempoh pekerjaannya atau selepas itu, boleh mendedahkan
apa-apa maklumat yang didapatinya semasa melaksanakan
fungsinya dan yang tidak disiarkan menurut Akta ini; dan

_(b)_ tiada seorang pun orang lain yang melalui apa-apa cara

mempunyai akses kepada apa-apa maklumat atau dokumen
yang berhubungan dengan hal ehwal Institut boleh
mendedahkan maklumat atau dokumen itu.


(2) Mana-mana orang yang melanggar subseksyen (1) melakukan

suatu kesalahan dan apabila disabitkan boleh didenda tidak lebih lima
ribu ringgit atau dipenjarakan tidak lebih enam bulan atau keduaduanya.

**Pewakilan dalam prosiding sivil**

**116.** Walau apa pun undang-undang bertulis yang lain —

_(a)_ dalam apa-apa prosiding sivil oleh atau terhadap Institut;

atau

_(b)_ dalam apa-apa prosiding sivil yang lain yang dalamnya

Institut dikehendaki atau dibenarkan oleh mahkamah untuk
diwakili, atau untuk didengar, atau selainnya berhak untuk
diwakili atau didengar,

mana-mana orang yang diberi kuasa oleh Institut bagi maksud itu
boleh, bagi pihak Institut, memulakan prosiding sedemikian atau
hadir dalam prosiding itu dan boleh membuat semua kehadiran dan
permohonan dan melakukan segala perbuatan berkenaan dengan
prosiding itu, bagi pihak Institut.

**Pendakwaan**

**117.** Tiada pendakwaan boleh dimulakan bagi mana-mana kesalahan
di bawah Akta ini tanpa kebenaran secara bertulis daripada Pendakwa
Raya.


-----

_Pertubuhan Bella dan Pembangunan Bella_ 79

**Perlindungan**

**118.** Tiada seorang atau anggota sesuatu jawatankuasa yang dibentuk
atau dilantik di bawah Akta ini atau mana-mana pegawai, pekhidmat
atau ejennya boleh didakwa di mana-mana Mahkamah bagi apaapa perbuatan yang dilakukan olehnya dengan suci hati dan dalam
menjalankan apa-apa kuasa atau melaksanakan apa-apa kewajipan
di bawah Akta ini.

**Ketidaklayakan kos prosiding, ganti rugi atau relief lain, dsb.**

**119.** Tiada seorang pun boleh, dalam apa-apa prosiding di hadapan
mana-mana mahkamah berkenaan dengan apa-apa jua yang disita
atau ditahan pada menjalankan atau berupa sebagai menjalankan
mana-mana kuasa yang diberikan di bawah Bahagian ini, berhak
mendapat kos prosiding itu atau apa-apa ganti rugi atau relief lain,
selain suatu perintah untuk pemulangan benda yang disita atau
ditahan itu, atau bayaran berdasarkan nilainya, melainkan penyitaan
atau penahanan itu dibuat tanpa sebab yang munasabah.

**Pindaan Jadual**

**120.** Menteri boleh meminda Jadual melalui perintah yang disiarkan
dalam Warta.

**Peraturan-peraturan**

**121.** (1) Menteri boleh membuat peraturan-peraturan yang perlu
bagi memberi kesan sepenuhnya kepada peruntukan-peruntukan
Akta ini.

(2) Khususnya dan tanpa menjejaskan keluasan kuasa yang

diberikan oleh subseksyen (1), Menteri boleh membuat peraturan
untuk atau berkenaan dengan segala atau mana-mana jua daripada
hal yang berikut—

_{a) menetapkan cara pendaftaran bagi pertubuhan belia di_

bawah Akta ini;

_(b)_ menetapkan borang yang boleh digunakan untuk

menjalankan peruntukan Akta ini;

_(c)_ menetapkan maklumat yang kena diberikan kepada

Pendaftar;


-----

80 _Rang Undang-Undang_

_(d)_ menetapkan bayaran yang boleh dikutip di bawah Akta ini;

_(e)_ menetapkan cara Panel Penyelesaian Pertikaian bersidang

atau secara amnya bagi penjalanan yang lebih baik akan
tugas dan fungsi Panel Penyelesaian Pertikaian di bawah
Akta ini;

_if) bentuk suatu daftar atau rekod lain yang hendaklah disimpan_

atau disenggarakan di bawah Akta ini dan catatan yang
hendaklah dibuat dalam daftar dan rekod itu; dan

_(g)_ menetapkan apa-apa perkara lain yang boleh ditetapkan di

bawah Akta ini.

(3) Mana-mana peraturan yang tersebut itu boleh mengadakan

peruntukan bahawa pelanggaran mana-mana peraturan adalah suatu
kesalahan terhadap peraturan itu dan boleh menetapkan hukuman
penalti suatu denda yang tidak melebihi dua ribu ringgit atau
pemenjaraan selama tempoh tidak melebihi enam bulan atau keduaduanya bagi kesalahan itu dan pemenjaraan.

**Kesalahan am**

**122.** Mana-mana orang yang melakukan kesalahan di bawah Akta
ini atau peraturan yang dibuat di bawahnya yang baginya tiada
penalti diperuntukkan secara khusus apabila disabitkan boleh didenda
tidak melebihi tiga ribu ringgit.

**Kuasa am Menteri**

**123.** Menteri boleh mengecualikan mana-mana orang atau

pertubuhan belia daripada semua atau mana-mana peruntukan Akta
ini melalui perintah yang disiarkan dalam _Warta_ apabila berpuas
hati bahawa terdapat hal keadaan khas untuk berbuat demikian.

**Peruntukan peralihan**

**124.** (1) Semua permohonan untuk pendaftaran sebagai pertubuhan
belia dan semua permohonan untuk kelulusan oleh pertubuhan
sedemikian di bawah Akta Pertubuhan 1966 yang belum selesai
pada tarikh mula berkuat kuasanya Akta ini hendaklah, pada tarikh
itu, terhenti diuruskan di bawah Akta itu dan hendaklah diuruskan
di bawah peruntukan Akta ini.


-----

_Pertubuhan Bella dan Pembangunan Bella_ 81

(2) Apa-apa prosiding atau kausa tindakan yang belum selesai

atau yang wujud sebaik sebelum tarikh mula berkuat kuasanya Akta
ini di bawah Akta Pertubuhan 1966 boleh diteruskan atau dimulakan
di bawah Akta itu seolah-olah Akta ini telah tidak diperbuat.

(3) Akta ini tidak menjejaskan liabiliti mana-mana orang untuk

didakwa atau dihukum bagi kesalahan yang dilakukan di bawah Akta
Pertubuhan 1966 sebelum tarikh mula berkuat kuasanya Akta ini,
atau apa-apa prosiding yang dibawa atau hukuman yang dikenakan
sebelum tarikh itu berkenaan dengan kesalahan itu.

(4) Mana-mana anggota yang dilantik atau dipilih sebagai

pemegang jawatan dalam pertubuhan belia yang telah mencapai
empat puluh tahun atau telah melebihi umur empat puluh tahun
sebelum tarikh kuat kuasa Akta ini, hendaklah dibenarkan terus
memegang jawatannya sehingga tamat tempohnya.

**Pencegahan anomali**

**125.** (1) Menteri boleh, melalui perintah, membuat apa-apa ubah
suaian dalam peruntukan Akta ini yang didapatinya perlu atau suai
manfaat bagi maksud menghapuskan apa-apa kesulitan yang
disebabkan oleh mula berkuat kuasanya Akta ini dengan syarat
bahawa Menteri tidak boleh menjalankan kuasa yang diberikan oleh
seksyen ini selepas habis tempoh dua tahun dari tarikh mula berkuat
kuasanya Akta ini.

(2) Dalam seksyen ini, "ubah suaian" termasuklah pindaan,

tambahan,pemotongan,penggantian,adaptasi, variasi,pengubahan dan
ketidakpakaian mana-mana peruntukan Akta ini.

JADUAL PERTAMA

[Subperenggan l(2)(a)]

1. Akta Pandu Puteri 1953 [Akta 456]

_2._ Akta Persatuan Bulan Sabit Merah Malaysia (Pemerbadanan) 1965 [Akta

_540]_

3. Akta Persatuan Pengakap-Pengakap (Perbadanan) Malaysia 1968 [Akta 409]

4. Akta (Perbadanan) St. John Ambulans Malaysia 1972 [Akta 74]


-----

82 _Rang Undang-Undang_

JADUAL KEDUA

[Subperenggan 9{?>)(e)]

PERLEMBAGAAN DAN KAEDAH-KAEDAH PERTUBUHAN BELIA

1. Perkara-perkara yang peruntukan baginya dikehendaki dibuat dalam
perlembagaan atau peraturan-peraturan bagi tiap-tiap pertubuhan belia berdaftar
tempatan atau cawangannya adalah seperti yang berikut:

_(a)_ nama dan tempat urusan berdaftar atau alamat pos berdaftar bagi

pertubuhan belia berdaftar itu;

_(b)_ butir-butir yang tepat mengenai sifat reka bentuk dan warna apa-apa

bendera, lambang, lencana atau Iain-lain tanda kebesaran yang digunakan
oleh pertubuhan belia berdaftar itu;

_(c)_ maksud atau tujuan pertubuhan belia berdaftar itu ditubuhkan, atau yang

ia hendak mencapai, atau yang kerananya kumpulan wangnya atau
mana-mana daripadanya boleh digunakan;

_(d)_ kelayakan keanggotaan, termasuk butir-butir mengenai apa-apa sekatan

atau batasan yang boleh dikenakan tentang bilangan, had umur, jantina,
agama, bangsa, tempat tinggal, suku bangsa atau nama baka bagi orangorang yang boleh diterima menjadi anggota pertubuhan itu;

_(e)_ kaedah pelantikan atau pemilihan bagi anggota;

_(f)_ penubuhan dan kaedah pelantikan jawatankuasa atau badan pengelola

dan jawatan, kuasa dan fungsi pemegang jawatan bagi pertubuhan dan
jika berkenaan, cawangannya;

_(g)_ bahawa, jika Pendaftar menghendaki, pemegang jawatan bagi

pertubuhan dan tiap-tiap pegawai yang melaksanakan fungsi eksekutif
dalam pertubuhan itu, hendaklah warganegara Malaysia;

_(h)_ punca yang daripadanya pertubuhan akan mendapat pendapatannya,

termasuk kadar dan kaedah pembayaran apa-apa bayaran masuk dan
yuran berkala sebagaimana yang diputuskan;

_(i)_ kuasa atau kuasa-kuasa bagi perbelanjaan daripada kumpulan wang

pertubuhan;

_(j)_ penyimpanan akaun pendapatan dan perbelanjaan pertubuhan dan

penyiaran akaun itu kepada anggotanya setiap tahun;

_(k) pelantikan seorang atau beberapa orang juruaudit;_

_(I)_ kuorum yang dikehendaki untuk menjalankan urusan dalam mana-mana

mesyuarat pertubuhan atau badan pengelolanya; dan

_(m) cara bagaimana perlembagaan atau peraturan-peraturan pertubuhan boleh_

dipinda.


-----

_Pertubuhan Bella dan Pembangunan Bella_ 83

2. Jika mana-mana pertubuhan belia berdaftar membuat peruntukan dalam
perlembagaan atau kaedah-kaedahnya bagi penubuhan cawangan, hendaklah juga
sebagai tambahan membuat peruntukan di dalamnya berkenaan dengan kaedah dan
cara bagaimana penubuhan cawangan itu akan diluluskan oleh pertubuhan itu atau
badan pengelolanya.

JADUAL KETIGA

[Subseksyen 60(7)]

**Masa dan tempat mesyuarat**

**1.(1)** Lembaga hendaklah mengadakan seberapa mesyuarat yang perlu bagi
melaksanakan fungsinya dengan berkesan dan mesyuarat itu hendaklah diadakan
di tempat dan pada masa yang diputuskan oleh Pengerusi, dengan syarat bahawa
Pengerusi tidak boleh membenarkan lebih daripada tiga bulan berlalu antara
mesyuarat.

(2) Pengerusi hendaklah memanggil mesyuarat jika diminta berbuat demikian

oleh Menteri atau oleh sekurang-kurangnya dua orang anggota Lembaga.

**Kuorum**

**2.** Kuorum Lembaga ialah separuh daripada bilangan anggota Lembaga.

**Undi pemutus**

**3.** Jika mengenai apa-apa soal yang hendak ditentukan oleh Lembaga terdapat
bilangan undi yang sama banyak, Pengerusi hendaklah mempunyai undi pemutus
sebagai tambahan kepada undi biasanya.

**Lembaga boleh mengundang orang lain untuk menghadiri mesyuarat**

**4.** (1) Lembaga boleh mengundang mana-mana orang untuk menghadiri manamana mesyuarat bagi maksud menasihatinya tentang apa-apa perkara yang
sedang dibincangkan, tetapi orang yang hadir itu tidak berhak untuk mengundi
pada mesyuarat itu.

(2) Seseorang yang diundang di bawah subseksyen (1) hendaklah di bayar apa
apa elaun sebagaimana yang ditentukan oleh Lembaga.

**Minit**

**5.** (1) Lembaga hendaklah menyebabkan minit kesemua mesyuaratnya
disenggarakan dan disimpan dalam bentuk yang sepatutnya.

(2) Apa-apa minit yang dibuat mengenai mesyuarat Lembaga, jika

ditandatangani dengan sewajarnya, hendaklah diterima dalam mana-mana
prosiding undang-undang sebagai keterangan prima facie mengenai fakta yang


-----

84 _Rang Undang-Undang_

dinyatakan di dalamnya tanpa bukti selanjutnya dan tiap-tiap mesyuarat Lembaga
dengan prosiding yang minitnya telah dibuat sedemikian hendaklah disifatkan telah
dipanggil dan diadakan dengan sewajarnya dan semua anggota dalam mesyuarat itu
layak dengan sewajarnya untuk bertindak.

**Tatacara**

6. Lembaga boleh mengawal selia tatacaranya sendiri.

**Penzahiran kepentingan**

**7.** (I) Seseorang anggota Lembaga yang mempunyai apa-apa kepentingan dalam
apa-apa perkara yang sedang dibincangkan oleh Lembaga hendaklah menzahirkan
kepada Lembaga hakikat dan jenis kepentingannya itu.

(2) Bagi maksud subseksyen (1), seseorang anggota Lembaga hendaklah

disifatkan mempunyai kepentingan dalam perkara yang dibincangkan jika dia
mempunyai kepentingan dalam mana-mana syarikat yang menjalankan aktiviti
yang serupa atau berhubung dengan perkara yang dibincangkan.

(3) Sesuatu penzahiran di bawah subseksyen (1) hendaklah direkodkan dalam

minit Lembaga dan selepas penzahiran itu, anggota yang mempunyai kepentingan
dalam perkara itu —

_(a)_ tidak boleh mengambil bahagian atau hadir dalam apa-apa keputusan

Lembaga; dan

_(b)_ tidak boleh diambil kira bagi maksud membentuk kuorum Lembaga.

(4) Tiada tindakan atau prosiding Lembaga boleh menjadi tidak sah atas

alasan bahawa mana-mana anggota Lembaga telah melanggar peruntukan seksyen
ini.

HURAIAN

Akta Pertubuhan Belia dan Pembangunan Belia 2006 ("Akta") yang dicadangkan
ini bertujuan bagi memperuntukkan mengenai pendaftaran pertubuhan belia,
menggalak dan memudahkan pembangunan belia di Malaysia daripada aspek
pendidikan, penyelidikan dan sumber manusia, menubuhkan Majlis Perundingan
Belia Negara dan Institut Penyelidikan Pembangunan Belia Malaysia dan bagi
memperuntukkan perkara-perkara yang bersampingan dengannya.

BAHAGIAN I 2.  Bahagian I

memperkatakan tentang perkara permulaan.


-----

_Pertubuhan Bella dan Pembangunan Bella_ 85

3. _Fasal 1_ mengandungi tajuk ringkas Akta dan memberi Menteri kuasa untuk
menetapkan tarikh permulaan kuat kuasa Akta. Di bawah fasal ini, Menteri boleh
menetapkan tarikh yang berlainan bagi permulaan kuat kuasa peruntukan yang
berlainan Akta ini.

4. _Fasal 2 mengandungi tafsiran perkataan tertentu yang digunakan dalam Akta_
ini.

BAHAGIAN II

5. Bahagian II memperkatakan tentang pentadbiran Akta.

_6._ _Fasal 3_ memperkatakan tentang pelantikan Ketua Pengarah, Timbalan Ketua
Pengarah dan Pengarah.

7. _Fasal 4 memperkatakan tentang pelantikan Pendaftar, Timbalan Pendaftar dan_
Penolong Pendaftar, pegawai dan pekhidmat lain.

8. _Fasal 5 memperuntukkan kuasa dan kewajipan pendaftar._

_9._ _Fasal 6_ bertujuan untuk memperuntukkan mengenai perwakilan kuasa
Pendaftar kepada Timbalan Pendaftar atau mana-mana Penolong Pendaftar
tertakluk kepada apa-apa sekatan dan batasan.

BAHAGIAN III

10.  Bahagian III memperkatakan tentang pendaftaran dan penyeliaan pertubuhan
belia.

Bab 1

11. _Fasal_ 7 bertujuan menghendaki pertubuhan belia, selain pertubuhan belia

yang termasuk dalam subsekyen (2) supaya memohon untuk didaftarkan untuk
menjalankan aktiviti di bawah Akta ini. Fasal ini juga memperuntukkan mengenai
pendaftaran pertubuhan belia yang telah sedia berdaftar dan wujud di bawah Akta
Pertubuhan 1966 [Akta 335].

12. _Fasal 8_ memperkatakan tentang kuasa Pendaftar untuk menghendaki

maklumat.

13. _Fasal 9_ memperkatakan tentang kuasa Pendaftar untuk mendaftar dan

menolak pendaftaran pertubuhan belia dalam keadaan yang dinyatakan dalam
_fasal._

14. _Fasal 10_ mengandungi peruntukan yang berhubungan dengan perakuan

pendaftaran.


-----

86 _Rang Undang-Undang_

Bab 2

15. _Fasal 11_ mengandungi peruntukan yang terpakai kepada pertubuhan belia

berdaftar.

16. _Fasal 12_ memperuntukkan bahawa ketua pertubuhan belia tidak boleh

memegang jawatan untuk tempoh enam tahun secara berterusan.

17. _Fasal 13_ menyenaraikan keadaan seseorang hilang kelayakan daripada

menjadi, dan tidak boleh menjadi atau kekal, sebagai pemegang jawatan, penasihat
atau pekerja pertubuhan belia berdaftar. Fasal ini juga memperuntukkan mengenai
pemberhentian kehilangan kelayakan.

18. _Fasal 14_ membenarkan mana-mana pemegang jawatan pertubuhan belia

untuk membuat representasi kepada Pendaftar sebelum dia boleh didapati hilang
kelayakan oleh Pendaftar daripada memegang jawatan.

19. _Fasal 15_ memperuntukkan mengenai syarat pemberhentian kehilangan

kelayakan.

20. _Fasal_ _16_ memperuntukkan mengenai pemeriksaan dokumen dan

menerangkan nilai salinan keterangan yang diakui sah oleh Pendaftar.

21. _Fasal 17_ bertujuan untuk memperuntukkan bahawa pertubuhan belia

berdaftar tidak boleh menukar nama atau tempat urusannya atau meminda kaedahkaedahnya tanpa kelulusan terlebih dahulu daripada Pendaftar.

22. _Fasal 18_ memperuntukkan bahawa pertubuhan belia berdaftar tidak boleh

menubuhkan cawangan tanpa kelulusan terlebih dahulu daripada Pendaftar. _Fasal_
_18 juga memperuntukkan bahawa peruntukan-peruntukan Akta ini, selain Fasal 7,_
_9_ dan _10_ hendaklah terpakai kepada mana-mana cawangan pertubuhan belia
berdaftar yang diluluskan di bawah seksyen ini seolah-olah cawangan berkenaan
adalah pertubuhan belia berdaftar di bawah Bahagian IV Akta ini.

23. _Fasal 19_ mengandungi peruntukan mengenai tanggungan pertubuhan belia

berdaftar berkenaan kontrak yang dibuat oleh cawangan.

24. _Fasal 20_ memberi Pendaftar kuasa untuk membatalkan pendaftaran

pertubuhan belia berdaftar dan menggantung kesemua atau mana-mana aktiviti
pertubuhan belia di bawah keadaan yang disenaraikan di dalam fasal ini.

25. _Fasal 21 memperkatakan tentang kuasa Pendaftar membuat perintah tertentu_

berkenaan dengan pertubuhan belia berdaftar.

26. _Fasal 22_ memperuntukkan tentang kuasa Pendaftar untuk mengarahkan

pertubuhan belia berdaftar supaya mengemukakan maklumat.

27. _Fasal 23 memberi Pendaftar kuasa meluluskan audit dan perintah sementara_

untuk pembubaran.


-----

_Pertubuhan Belia dan Pembangunan Belia_ 87

28. _Fasal 24_ mengenakan tanggungjawab ke atas setiap pemegang jawatan dan

setiap orang yang menguruskan atau membantu dalam pengurusan pertubuhan belia
di Malaysia supaya membekalkan maklumat apabila dia telah diserahkan dengan
arahan yang diberikan oleh Pendaftar.

29. _Fasal 25 memperuntukkan mengenai kesan perintah Menteri di bawah fasal_

_33, penolakan Pendaftar untuk mendaftarkan pertubuhan belia di bawah fasal 9 dan_
pembatalan pendaftaran pertubuhan belia di bawah fasal 20.

30. _Fasal 26_ memperuntukkan bahawa/asa/ _25_ hendaklah terpakai ke atas

cawangan pertubuhan belia berdaftar yang menyalahi undang-undang dan hartanya
dalam cara yang sama sebagaimana ia terpakai ke atas pertubuhan belia berdaftar
dan hartanya.

31. _Fasal 27 memperuntukkan mengenai perletakan harta pertubuhan belia yang_

telah dibatalkan pendaftarannya kepada pertubuhan belia berdaftar yang baru.

Bab 3

32. _Fasal 28_ memperuntukkan bahawa mana-mana pertikaian yang tidak dapat

diselesaikan dalam pertubuhan belia hendaklah dirujuk kepada Pendaftar untuk
keputusannya; dan mana-mana pihak yang bertikai yang terkilan dengan keputusan
Pendaftar hendaklah merayu kepada Panel Penyelesaian Pertikaian.

33. _Fasal 29_ memperuntukkan mengenai pembentukan dan kuasa Panel
Penyelesaian Pertikaian.

Bab 4

34. _Fasal 30_ bertujuan untuk membenarkan mana-mana pertubuhan belia,
pemegang jawatan atau anggota pertubuhan belia tersebut atau mana-mana orang
lain yang terkilan dengan keputusan Panel Penyelesaian Pertikaian dan Pendaftar
supaya merayu kepada Menteri terhadap keputusan tersebut.

Bab 5

35. _Fasal 31 mengenakan tanggungjawab ke atas setiap pertubuhan belia berdaftar_
supaya bertindak selaras dengan Perlembagaan Persekutuan dan Perlembagaan
Negeri semasa menjalankan aktiviti dan semasa mengendalikan hal ehwalnya.

36. _Fasal 32_ memperuntukkan bahawa pertubuhan belia hendaklah disifatkan
didaftarkan di Malaysia, jika mana-mana pemegang jawatannya atau anggotanya
tinggal di Malaysia atau pun berada di Malaysia, atau jika mana-mana orang di
Malaysia mengurus atau membantu dalam pengurusan pertubuhan belia tersebut
atau mengutip wang atau yuran bagi pihaknya.

37. _Fasal 33_ memberi Menteri kuasa untuk mengisytiharkan pertubuhan belia
sebagai nsenyalahi undang-undang.


-----

88 _Rang Undang-Undang_

BAHAGIAN IV

38. Bahagian IV memperkatakan tentang pembangunan belia.

39. _Fasal 34_ memberi Menteri kuasa untuk mengadakan atau mengeluarkan

dasar berkenaan perkara yang berhubungan dengan pembangunan belia dari aspek
pendidikan, penyelidikan dan sumber manusia.

BAHAGIAN V

40. Bahagian V mengandungi peruntukan yang berhubungan dengan penubuhan

Majlis Perundingan Belia Negara.

41. _Fasal_ _35_ bertujuan memperuntukkan mengenai penubuhan Majlis

Perundingan Belia Negara. _Fasal 36_ dan _37_ menyenaraikan fungsi dan anggota
Majlis.

42. _Fasal 38_ memberi Menteri kuasa menjemput mana-mana orang untuk

menghadiri mana-mana persidangan atau mesyuarat Majlis.

43. _Fasal 39_ mengandungi peruntukan mengenai tempoh memegang jawatan

anggota Majlis.

44. _Fasal 40 memperkatakan tentang pembatalan pelantikan anggota Majlis dan_

peletakan jawatan mereka.

45. _Fasal 41_ menerangkan keadaan di mana jawatan anggota Majlis

dikosongkan.

46. _Fasal 42 memperuntukkan mengenai pengisian kekosongan dalam Majlis._

47. _Fasal 43_ memberi Majlis kuasa untuk menubuhkan jawatankuasa untuk

membantunya.

48. _Fasal 44_ memperkatakan tentang sekretariat bersama dan pelantikan

setiausaha kepada sekretariat bersama.

49. _Fasal 45 memperuntukkan mengenai bayaran saraan dan elaun kepada Majlis_

dan anggota jawatankuasa.

50. _Fasal 46 mengandungi peruntukan mengenai persidangan Majlis._

51. _Fasal 47 memperuntukkan mengenai kehilangan kelayakan menjadi anggota_

Majlis.

52. _Fasal 48_ memberi Menteri kuasa, selepas berunding dengan Menteri

Kewangan, untuk meluluskan peruntukan kewangan tahunan Majlis.


-----

_Pertubuhan Belia dan Pembangunan Belia_ 89

BAHAGIAN VI

53.  Bahagian VI mengandungi peruntukan mengenai badan induk pertubuhan
belia di peringkat kebangsaan.

Bab 1

54. _Fasal 49 memperuntukkan bahawa Majlis Belia Malaysia hendaklah menjadi_

badan induk pertubuhan belia di peringkat kebangsaan yang menggabung dan
menyelaras semua pertubuhan belia yang bergabung dengannya. _Fasal_ ini juga
menyenaraikan objektif badan induk pertubuhan belia kebangsaan.

55. _Fasal 50_ menerangkan fungsi badan induk pertubuhan belia di peringkat

kebangsaan.

56. _Fasal 51 meletakkan tanggungjawab ke atas badan induk pertubuhan belia di_

peringkat kebangsaan untuk mengemukakan laporan tahunan kepada Menteri.

Bab 2

57. _Fasal 52 memperkatakan tentang permohonan untuk penguntukan tahunan_

badan induk pertubuhan belia di peringkat kebangsaan.


58. _Fasal 53 memberi Menteri kuasa untuk meluluskan penguntukan atau_

bantuan kewangan.

59. _Fasal 54 mengandungi peruntukan mengenai akaun dan audit badan induk_

pertubuhan belia di peringkat kebangsaan.

BAHAGIAN VII

60.  Bahagian VII mengandungi peruntukan yang berhubungan dengan
penubuhan Institut Penyelidikan Pembangunan Belia Malaysia.

Bab 1

61. _Fasal 55 memperuntukkan mengenai penubuhan Institut._

62. _Fasal 56 membenarkan Institut mempunyai meterai perbadanan._

63. _Fasal 57 dan 58 memperkatakan tentang fungsi dan kuasa Institut._

Bab 2

64.  Fasal 59 dan 60 memperuntukkan mengenai penubuhan dan keanggotaan
Lembaga Pengarah.


-----

90 _Rang Undang-Undang_

65. _Fasal 61 memperkatakan tentang kuasa dan fungsi Lembaga._

66. _Fasal 62_ memperuntukkan mengenai tempoh memegang jawatan seseorang

anggota Lembaga.

67. _Fasal 63_ memperkatakan tentang pembatalan pelantikan anggota Lembaga

dan perletakan jawatan mereka.

68. _Fasal 64_ menerangkan keadaan yang membuat jawatan anggota Lembaga

dikosongkan.

69. _Fasal 65_ bertujuan memperuntukkan mengenai pewakilan fungsi dan kuasa

Lembaga.

70. _Fasal 66_ memperuntukkan mengenai kuasa Lembaga untuk melantik

jawatankuasa tertentu yang difikirkannya perlu atau dikehendaki bagi

membolehkan jawatankuasa itu menjalankan kuasa Lembaga dan melaksanakan
fungsi Lembaga di bawah Akta ini.

71. _Fasal 67_ memperuntukkan mengenai bayaran saraan dan elaun kepada

anggota Lembaga.


72. _Fasal 68 memberi Menteri kuasa mengeluarkan arahan kepada Lembaga._

73. _Fasal 69_ mengandungi peruntukan mengenai kesahan perbuatan dan

presiding Lembaga.

Bab 3

74. _Fasal 70 menerangkan tanggungjawab Ketua Pegawai Eksekutif Institut._

75. _Fasal 71 memperuntukkan mengenai pelantikan pegawai Institut._

Bab 4


76. _Fasal 72 memperuntukkan mengenai penubuhan "Kumpulan Wang Institut_

Penyelidikan Pembangunan Belia Malaysia".

77. _Fasal 73 menerangkan perbelanjaan yang boleh dipertanggungkan pada_

Kumpulan Wang.

78. _Fasal 74 menghendaki Institut untuk menyediakan anggaran perbelanjaan._

79. _Fasal 75 meletakkan kewajipan ke atas Institut untuk memulihara Kumpulan_

Wang.

80. _Fasal 76 membenarkan Institut untuk melaburkan wangnya._


-----

_Pertubuhan Bella dan Pembangunan Bella_ 91

81. _Fasal 77_ menghendaki Institut menyimpan akaun Kumpulan Wang dan
laporan mengenai aktiviti-aktivitinya dengan sepatutnya. Institut dikehendaki
supaya menghantar kepada Menteri penyata akaun dan penyata aktivitinya
selepas berakhirnya tahun kewangan itu dan Menteri akan menyebabkan penyata
tersebut dibentangkan di hadapan kedua-dua Majlis Parlimen. _Fasal_ ini juga
memperuntukkan mengenai pemakaian Akta Badan Berkanun (Akaun dan Laporan
Tahunan) 1980 [Akta 240] ke atas Institut.

82. _Fasal 78 membenarkan Lembaga menentukan tatacara kewangannya sendiri._

83. _Fasal 79_ menyatakan bahawa tahun kewangan Institut hendaklah bermula

pada 1 Januari dan berakhir pada 31 Disember setiap tahun.

BAHAGIAN VIII

84. Bahagian VIII mengandungi peruntukan yang berhubungan dengan kesalahan

di bawah Akta ini.

85. _Fasal 80_ menerangkan keadaan yang membuat pertubuhan belia menjadi

pertubuhan belia yang menyalahi undang-undang.

86. _Fasal 81_ hingga _87_ bertujuan memperuntukkan mengenai kesalahan dan

penalti berhubung dengan pertubuhan belia yang menyalahi undang-undang.

87. _Fasal 88_ memperkatakan tentang tanggungan pemegang jawatan dalam

pertubuhan belia yang pendaftarannya telah dibatalkan.

88. _Fasal 89_ bertujuan memperuntukkan kesalahan dan penalti ke atas mana
mana orang atau pertubuhan belia yang mempamerkan apa-apa bendera, simbol,
lambang, lencana atau apa-apa tanda kebesaran yang tidak diluluskan oleh
Pendaftar atau yang bertentangan dengan mana-mana syarat yang dikenakan oleh
Pendaftar.

89. _Fasal 90_ memperuntukkan mengenai tanggungan pemegang jawatan

berkenaan kesalahan yang dilakukan oleh pertubuhan belia.

90. _Fasal 91_ memperuntukkan pertubuhan belia yang menggunakan upacara

kongsi gelap hendaklah disifatkan sebagai pertubuhan belia yang menyalahi
undang-undang. Fasal ini juga bertujuan memperuntukkan mengenai kesalahan
dan penalti yang berhubung dengan seseorang yang terlibat dalam aktiviti
pertubuhan berkenaan.

91. _Fasal 92_ bertujuan memperuntukkan mengenai kesalahan dan penalti yang
berhubung dengan penyalahgunaan wang atau harta pertubuhan belia berdaftar.

92. _Fasal 93_ bertujuan memperuntukkan mengenai kesalahan dan penalty

berhubung dengan mempamerkan atau menggunakan perakuan pendaftaran yang
telah dibatalkan.

93. _Fasal 94 memperuntukkan mengenai hukuman untuk fraud._


-----

92 _Rang Undang-Undang_

94. _Fasal 95_ memperuntukkan mengenai penalti yang berhubung dengan

pemberian maklumat palsu.

95. _Fasal 96 menerangkan anggapan yang terpakai dalam mana-mana prosiding_

di bawah Akta ini.

96. _Fasal 97_ memperuntukkan mengenai anggapan keanggotaan, dsb.,

pertubuhan belia.

97. _Fasal 98_ memperuntukkan bahawa keterangan pakar tidak boleh dibantah

semata-mata atas alasan bahawa pakar tersebut bukan atau tidak pernah menjadi
anggota mana-mana pertubuhan belia yang menyalahi undang-undang.

98. _Fasal 99 bertujuan memperuntukkan mengenai perlindungan kepada pemberi_

maklumat.

99. _Fasal 100 bertujuan membenarkan rampasan apa-apa buku, akauan, tulisan,_

sepanduk, tanda kebesaran atau harta lain kepunyaan mana-mana pertubuhan belia
yang menyalahi undang-undang.

100. _Fasal 101 bertujuan memperuntukkan mengenai kesalahan yang disifatkan_

sebagai boleh ditangkap dan tidak boleh dijamin dan juga disifatkan kena
didaftarkan.

BAHAGIAN IX

101. Bahagian IX mengandungi peruntukan yang berhubungan dengan

penguatkuasaan dan penyiasatan.

102. _Fasal 102_ bertujuan memberi Menteri kuasa melantik pegawai

penguatkuasa yang perlu untuk tujuan Akta ini.

103. _Fasal 103_ memperuntukkan bahawa mana-mana pegawai penguat kuasa

hendaklah mempunyai kuasa menyiasat apa-apa kesalahan di bawah Akta ini.

104. _Fasal 104_ memperuntukkan bahawa setiap pegawai penguat kuasa

hendaklah diberikan kad kuasa dan hendaklah apabila diminta mengemukakan kad
kuasanya.

105. _Fasal 105_ memberikan kuasa kepada pegawai penguat kuasa memeriksa

seseorang yang mempunyai kaitan dengan kes.

106. _Fasal 106_ memberikan kuasa kepada pegawai penguat kuasa untuk

menghendaki pengemukaan dokumen, dsb., oleh mana-mana orang semasa
penyiasatan atau pemeriksaan.

107. _Fasal 107, 108, 109, 110 dan 111 memperkatakan tentang peruntukan yang_

berhubungan dengan penyitaan dokumen, permohonan untuk waran geledah, kuasa
Majistret mengeluarkan waran geledah, kuasa memasuki premis tanpa waran atau
notis dan menggeledah dan menyita tanpa waran.


-----

_Pertubuhan Bella dan Pembangunan Bella_ 93

108.  Fasal 112 memperkatakan tentang peruntukan yang berhubungan dengan
kuasa untuk mengelak.

BAHAGIAN X

109. Bahagaian X mengandungi peruntukan pelbagai.

110. _Fasal 113_ memperuntukkan bahawa semua anggota dan pegawai Institut

hendaklah disifatkan sebagai pekhidmat awam.

111. _Fasal 114_ memperuntukkan bahawa Akta Perlindungan Pihak Berkuasa

Awam 1948 _[Akta 198]_ hendaklah terpakai kepada apa-apa tindakan, guaman,
presiding atau pendakwaan terhadap Institut atau anggota Institut atau pegawai
Institut.

112. _Fasal 115_ melarang pendedahan maklumat yang berhubungan dengan hal

ehwal Institut kecuali di bawah keadaan tertentu.

113. _Fasal 116 memperkatakan tentang pewakilan dalam presiding sivil._

114. _Fasal 117_ memperuntukkan bahawa tiada pendakwaan boleh dimulakan

bagi mana-mana kesalahan di bawah Akta ini tanpa kebenaran bertulis Pendakwa
Raya.

115. _Fasal 118_ memperuntukkan mengenai perlindungan terhadap guaman dan

presiding undang-undang kepada seseorang atau anggota jawatankuasa yang
dibentuk atau dilantik di bawah Akta ini atau mana-mana pegawai, pengkhidmat
atau ejen.

116. _Fasal 119_ memperuntukkan bahawa tiada kos atau ganti rugi yang timbul

daripada mana-mana penyitaan apa-apa perkara semasa menjalankan kuasa di
bawah Akta ini boleh didapatkan semula dalam presiding di hadapan mana-mana
mahkamah kecuali penyitaan tersebut dibuat tanpa sebab yang munasabah.

117. _Fasal 120 memperuntukkan bahawa Menteri boleh meminda Jadual melalui_

perintah yang disiarkan dalam Warta.

118. _Fasal 121 bertujuan memberi Menteri kuasa untuk membuat peraturan bagi_

memberi kesan yang lebih baik kepada peruntukan Akta ini.

119. _Fasal 122 memperuntukkan mengenai penalti untuk kesalahan am._

120. _Fasal 123 memberi Menteri kuasa untuk mengecualikan mana-mana orang_

atau pertubuhan belia daripada kesemua atau mana-mana peruntukan Akta ini.

121.  Fasal 124 mengandungi peruntukan peralihan.


-----

**94** **_Rang Undang-Undang_**

122. _Fasal 125_ bertujuan memberi Menteri kuasa untuk membuat pindaan,
tambahan, pemotongan dan Iain-lain bertujuan untuk menghapuskan apa-apa
kesulitan yang disebabkan oleh mula berkuat kuasanya Akta ini.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2517]


-----

