---
Year: 2006
Bill: D.R.17/2006 - Rang Undang-Undang Perdagangan Elektronik 2006 (Lulus)
Title: D.R.17/2006 - Rang Undang-Undang Perdagangan Elektronik 2006 (Lulus)
Download URL: https://www.parlimen.gov.my/files/billindex/pdf/2006/DR%20172006.pdf
URL: https://www.parlimen.gov.my/files/billindex/pdf/2006/DR%20172006.pdf
---
---
Reading:
D.R.17/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 17/2006**

RANG UNDANG-UNDANG

PERDAGANGAN ELEKTRONIK 2006

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Peraakaian

3. Penggunaan tidak mandatori

4. Rujukan kepada undang-undang bertulis lain

5. Tafsiran

BAHAGIAN II

PENGIKTIRAFAN UNDANG-UNDANG MESEJ ELEKTRONIK

6. Pengiktirafan undang-undang mesej elektronik

7. Pembentukan dan kesahan kontrak

BAHAGIAN III

MEMENUHI KEHENDAK UNDANG-UNDANG MELALUI CARA ELEKTRONIK

8. Tulisan

9. Tandatangan

10. Meter ai

11. Saksi

12. Asal

13. Penyimpanan dokumen

14. Salinan

15. Bentuk yang ditetapkan

16. Penyampaian dan penyerahan


-----

_Rang Undang-Undang_

BAHAGIAN IV

KOMUNIKASI MESEJ ELEKTRONIK

Fasal

17. Anggapan mesej elektronik

18. Kandungan mesej elektronik

19. Setiap mesej elektronik dianggap berasingan

20. Masa pengiriman

21. Masa penerimaan

22. Tempat pengiriman

23. Tempat penerimaan

24. Pengakuterimaan

BAHAGIAN V

PELBAGAI

25. Peraturan-peraturan

JADUAL


-----

RANG UNDANG-UNDANG

_b e r n a m a_

Suatu Akta bagi mengadakan peruntukan pengiktirafan undangundang mesej elektronik dalam urus niaga perdagangan, penggunaan
mesej elektronik itu untuk memenuhi kehendak undang-undang
dan untuk membolehkan dan memudahkan urus niaga perdagangan
melalui penggunaan cara elektronik dan perkara-perkara lain yang
berkaitan dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Perdagangan Elektronik
2006.

(2) Akta ini mula berkuat kuasa pada tarikh yang ditetapkan oleh

Menteri melalui pemberitahuan dalam Warta.

**Pemakaian**

**2.** (1) Tertakluk kepada seksyen 3, Akta ini hendaklah terpakai
bagi apa-apa urus niaga perdagangan yang dijalankan melalui
cara elektronik termasuk urus niaga perdagangan oleh Kerajaan
Persekutuan dan Kerajaan Negeri.

(2) Akta ini tidak terpakai bagi urus niaga atau dokumen yang

dinyatakan dalam Jadual.

(3) Menteri boleh melalui perintah meminda, mengubah, memotong

daripada atau menambah kepada Jadual.


-----

4 _Rang Undang-Undang_

**Penggunaan tidak mandatori**

**3.** (1) TiadaapapundalamAktainibolehmenjadikannyamandatori
bagi seseorang untuk menggunakan, member! atau menerima apaapa mesej elektronik dalam mana-mana urus niaga perdagangan
melainkan jika orang itu mengizinkan penggunaan, pemberian atau
penerimaan mesej elektronik itu.

(2) Keizinan seseorang untuk mengguna, memberi atau menerima

apa-apa mesej elektronik dalam mana-mana urus niaga perdagangan
boleh disimpulkan daripada perlakuan orang itu.

**Rujukan kepada undang-undang bertulis lain**

**4.** Pemakaian Akta ini hendaklah sebagai tambahan sifatnya dan
tanpa menjejaskan mana-mana undang-undang lain yang mengawal
selia urus niaga perdagangan.

**Tafsiran**

**5.** Dalam Akta ini, melainkan jika konteksny a menghendaki makna
yang lain—

"elektronik" ertinya teknologi yang menggunakan elektrik, optik,

magnetik, elektromagnetik, biometrik, photonik atau teknologi lain
yang seumpama;

"Menteri" ertinya Menteri yang dipertanggungkan dengan

tanggungjawab bagi perdagangan dalam negeri dan hal ehwal
pengguna;

"mesej elektronik" ertinya suatu maklumat yang dihasilkan,

dihantar, diterima atau disimpan melalui cara elektronik;

"pemula" ertinya seseorang yang melaluinya atau yang bagi

pihaknya, suatu mesej elektronik dihasilkan atau dihantar;

"penerima" ertinya seseorai;- yang dimaksudkan oleh pemula

untuk menerima suatu mesej elektronik;

"sistem memproses maklumat" ertinya suatu sistem elektronik

untuk menghasilkan, menghantar, menerima, menyimpan atau
memproses mesej elektronik;


-----

_Perdagangan Elektronik_

5

"tandatangan elektronik" ertinya apa-apa huruf, aksara, nombor,

bunyi atau apa-apa simbol lain atau apa-apa gabungannya yang
dicipta dalam suatu bentuk elektronik yang diterima pakai oleh
seseorang sebagai suatu tandatangan;

"urus niaga perdagangan" ertinya suatu komunikasi sehala

atau komunikasi pelbagai yang bersifat perdagangan, sama ada
berbentuk kontraktual atau tidak, termasuklah apa-apa perkara yang
berhubungan dengan pembekalan atau pertukaran barang-barang
atau perkhidmatan, agensi, pelaburan, kewangan, perbankan dan
insurans.

BAHAGIAN II

PENGIKTIRAFAN UNDANG-UNDANG MESEJ ELEKTRONIK

**Pengiktirafan undang-undang mesej elektronik**

**6.** (1) Apa-apa maklumat tidak bolehdinafikankesan undang-undang,
kesahan atau kebolehlaksanaan atas alasan bahawa ia adalah secara
keseluruhan atau sebahagian dalam suatu bentuk elektronik.

(2) Apa-apa maklumat tidak boleh dinafikan kesan undang-undang,

kesahan atau kebolehlaksanaan atas alasan bahawa maklumat itu
tidak terkandung dalam mesej elektronik yang memberi kesan
undang-undang itu, tetapi hanya dirujuk dalam mesej elektronik itu,
dengan syarat bahawa maklumat yang dirujukkan itu boleh dicapai
oleh orang yang terhadapnya maklumat yang dirujuk itu mungkin
digunakan.

**Perabentukan dan kesahan kontrak**

**7.** (1) Dalam pembentukan suatu kontrak, komunikasi tawaran,
penerimaan tawaran, dan pembatalan tawaran dan penerimaan atau
apa-apa komunikasi yang berkaitan boleh dinyatakan melalui suatu
mesej elektronik.

(2) Suatu kontrak tidak boleh dinafikan kesan undang-undang,

kesahan atau kebolehlaksanaan atas alasan bahawa suatu mesej
elektronik digunakan dalam pembentukannya.


-----

6 _Rang Undang-Undang_

BAHAGIAN III

MEMENUHI KEHENDAK UNDANG-UNDANG MELALUI CARA

ELEKTRONIK

**Tulisan**

**8.** Jika mana-mana undang-undang menghendaki maklumat secara
bertulis, kehendak undang-undang itu dipenuhi jika maklumat itu
terkandung dalam suatu mesej elektronik yang boleh dicapai dan
boleh difahami bagi membolehkannya digunakan untuk rujukan
yang berikutnya.

**Tandatangan**

**9.** (1) Jika mana-mana undang-undang menghendaki tandatangan
seseorang atas suatu dokumen, kehendak undang-undang itu dipenuhi,
jika dokumen itu adalah dalam bentuk suatu mesej elektronik, oleh
suatu tandatangan elektronik yang —

_(a)_ dilampirkan kepada atau dikaitkan secara logik dengan

mesej elektronik itu;

_(b)_ mengenal pasti secukupnya orang itu dan menunjukkan

secukupnya kelulusan orang itu terhadap maklumat yang
berhubungan dengan tandatangan itu; dan

_(c)_ adalah boleh dipercayai sewajarnya memberikan maksud

bagi, dan hal keadaan yang tandatangan itu dikehendaki.

(2) Bagi maksud perenggan (l)(c), suatu tandatangan elektronik

adalah sewajarnya boleh dipercayai jika—

_(a)_ cara menghasilkan tandatangan elektronik itu dikaitkan

dengan dan di bawah kawalan orang itu sahaja;

_(b)_ apa-apaperubahanyangdibuatkepada tandatangan elektronik

itu selepas masa penandatanganan itu boleh dikesan;
dan

_(c)_ apa-apa perubahan yang dibuat kepada dokumen itu selepas

masa penandatanganan itu boleh dikesan.

(3) Akta Tandatangan Digital 1997 [Akta 562] hendaklah terus

terpakai bagi apa-apa tandatangan digital yang digunakan sebagai suatu
tandatangan elektronik dalam apa-apa urus niaga perdagangan.


-----

_Perdagangan Elektronik_

_1_

**Meterai**

**10. (1) Jika mana-mana undang-undang menghendaki meterai**
dicapkan pada suatu dokumen, kehendak undang-undang itu dipenuhi,
jika dokumen itu adalah dalam bentuk suatu mesej elektronik, oleh
suatu tandatangan digital sebagaimana yang diperuntukkan di bawah
Akta Tandatangan Digital 1997.

(2) Walau apapun subseksyen (1), Menteri boleh, melalui perintah

dalam Warta, menetapkan apa-apa tandatangan elektronik lain yang
memenuhi kehendak mengecapkan suatu meterai dalam suatu mesej
elektronik.

**Saksi**

**11.** Jikamana-manaundang-undangmenghendakitandatanganseorang
saksi pada suatu dokumen, kehendak undang-undang itu dipenuhi,
jika dokumen itu adalah dalam bentuk suatu mesej elektronik, oleh
suatu tandatangan elektronik saksi itu yang mematuhi kehendak
seksyen 9.

**Asal**

**12.** (1) Jika mana-mana undang-undang menghendaki mana-mana
dokumen dalam bentuk asalnya, kehendak undang-undang itu dipenuhi
oleh suatu dokumen dalam bentuk suatu mesej elektronik jika—

_(a)_ wujud suatu jaminan yang boleh dipercayai mengenai

integriti maklumat yang terkandung dalam mesej elektronik
itu dari masa mesej elektronik itu mula-mula dihasilkan
dalam bentuknya yang muktamad; dan


_(b)_ mesej elektronik itu boleh dicapai dan boleh difahami

bagi membolehkannya digunakan untuk rujukan yang
berikutnya.

(2) Bagi maksud perenggan (\){a) —

_(a)_ kriteria bagi menilai integriti maklumat itu hendaklah

sama ada maklumat itu kekal lengkap dan tidak diubah,
selain penambahan apa-apa pengendorsan atau apa-apa
perubahan yang timbul dalam perjalanan biasa komunikasi,
penyimpanan dan paparan; dan


-----

_Rang Undang-Undang_

_(b)_ standard kebolehpercayaan yang dikehendaki hendaklah

dinilai berpandukan kepada maksud dokumen itu dihasilkan
dan berpandukan kepada semua hal keadaan lain yang
berkaitan.

**Penyimpanan dokumen**

**13.** Jika mana-mana undang-undang menghendaki mana-mana
dokumen disimpan, kehendak undang-undang itu dipenuhi dengan
penyimpanan dokumen itu dalam bentuk suatu mesej elektronik jika
mesej elektronik itu—

_(a)_ disimpan dalam format yang mesej elektronik ini dihasilkan,

dihantar atau diterima, atau dalam suatu format yang tidak
mengubah secara material maklumat yang terkandung dalam
mesej elektronik yang asalnya telah dihasilkan, dihantar
atau diterima;

_(b)_ boleh dicapai dan boleh difahami bagi membolehkannya

digunakan untuk rujukan yang berikutnya; dan

_(c)_ mengenal pasti asal usul dan destinasi mesej elektronik itu

dan tarikh dan masa ia dihantar atau diterima.

# Salman

14. Jika mana-mana undang-undang menghendaki apa-apa dokumen
disimpan, disampaikan, dihantar atau diserahkan dalam lebih daripada
satu salinan, kehendak undang-undang itu dipenuhi, jika dokumen itu
adalah dalam bentuk suatu mesej elektronik, dengan penyimpanan,
penyampaian, penghantaran atau penyerahan dokumen itu dalam
satu salinan.

**Bentuk yang ditetapkan**

**15.** Jika mana-mana undang-undang menghendaki apa-apa dokumen
dalam suatu bentuk yang ditetapkan, kehendak undang-undang itu
dipenuhi oleh suatu dokumen dalam bentuk suatu mesej elektronik
jika mesej elektronik itu—

_(a)_ diformat mengikut cara yang sama atau sebahagian besarnya

sama dengan bentuk yang ditetapkan;

_(b)_ boleh dicapai dan boleh difahami bagi membolehkannya

digunakan bagi rujukan yang berikutnya; dan


-----

_Perdagangan Elektronik_ 9

_(c) berupaya disimpan oleh orang yang satu lagi._

**Penyampaian dan penyerahan**

**16.** (1) Jika mana-mana undang-undang menghendaki apa-apa
dokumen untuk disampaikan, dihantar atau diserahkan, kehendak
undang-undang itu dipenuhi dengan penyampaian, penghantaran
atau penyerahan dokumen itu melalui suatu cara elektronik jika
terdapatnya suatu sistem memproses maklumat—

_(a)_ untuk mengenal pasti asal usul, destinasi, masa dan tarikh

penyampaian, penghantaran atau penyerahan; dan

_(b)_ bagi pengakuterimaan,

dokumen itu.

(2) Seksyen ini tidak terpakai bagi—

_(a)_ apa-apa notis ingkar, notis tuntutan, notis tunjuk sebab,

notis pemilikan semula atau apa-apa notis yang seumpama
yang dikehendaki untuk disampaikan sebelum memulakan
suatu prosiding undang-undang; dan

_(b)_ mana-mana proses pemulaan, pliding, afidavit atau dokumen

lain yang dikehendaki disampaikan menurut suatu prosiding
undang-undang.

BAHAGIAN IV KOMUNIKASI MESEJ

ELEKTRONIK

**Anggapan mesej elektronik**

**17.** (1) Suatu mesej elektronik adalahkepunyaanpemula jika mesej
elektronik itu dihantar oleh pemula sendiri.

(2) Di antara pemula dengan penerima, suatu mesej elektronik

disifatkan sebagai kepunyaan pemula jika mesej elektronik itu
dihantar oleh —

_(a)_ orang yang mempunyai kebenaran untukbertindak bagi pihak

pemula berkenaan dengan mesej elektronik itu; atau

_(b)_ suatu sistem memproses maklumat yang diprogramkan

oleh, atau bagi pihak, pemula untuk beroperasi secara
automatik.


-----

10 _Rang Undang-Undang_

(3) Di antara pemula dengan penerima, penerima itu berhak untuk

menganggap suatu mesej elektronik itu adalah kepunyaan pemula,
dan untuk bertindak atas anggapan itu jika—

_(a)_ penerima memakai sewajarnya suatu kaedah pengesahan

yang dipersetujui antara pemula dengan penerima untuk
menentukan sama ada mesej elektronik itu adalah kepunyaan
pemula; atau

_(b)_ mesej elektronik sebagaimana yang diterima oleh penerima

adalah hasil tindakan seseorang yang hubungannya dengan
pemula atau mana-mana agen pemula membolehkan orang
itu mendapatkan capaian kepada suatu kaedah pengesahan
yang digunakan oleh pemula untuk mengenal pasti mesej
elektronik itu sebagai kepunyaannya.

(4) Subseksyen (3) tidak terpakai jika—

_(a)_ penerima telah menerima suatu notis daripada pemula

bahawa mesej elektronik itu bukanlah kepunyaan pemula
dan mempunyai masa yang munasabah untuk bertindak
sewajarnya; atau

_(b)_ penerima tahu atau sepatutnya tahu bahawa mesej elektronik

itu bukanlah kepunyaan pemula jika dia telah menjalankan
jagaan yang munasabah atau menggunakan apa-apakaedah
pengesahan yang dipersetujui antara pemula dengan
penerima.

**Kandungan mesej elektronik**

**18.** Jika seseorang penerima menerima suatu mesej elektronik,
penerima itu berhak untuk menganggap bahawa mesej elektronik
itu sebagai mesej yang pemula berhasrat untuk menghantar, dan
bertindak atas anggapan itu, melainkan jika penerima tahu atau
sepatutnya tahu, jika dia telah menjalankan jagaan yang munasabah
atau menggunakan apa-apa tatacara yang dipersetujui, bahawa
penghantaran mesej elektronik itu telah mengakibatkan apa-apa
kesilapan dalam mesej elektronik yang diterima.

**Setiap mesej elektronik dianggap berasingan**

**19.** Jika seseorang penerima menerima suatu mesej elektronik,
penerima berhak untuk menganggap bahawa setiap mesej elektronik
yang diterima sebagai suatu mesej elektronik yang berasingan dan


-----

_Perdagangan Elektronik_ 11

untuk bertindak atas anggapan itu, melainkan jika penerima tahu
atau sepatutnya tahu, dia menjalankan jagaan yang munasabah atau
menggunakan apa-apa tatacara yang dipersetujui, bahawa mesej
elektronik itu merupakan suatu pendua.

**Masa pengiriman**

**20.** Melainkan jika dipersetujui selainnya antara pemula dengan
penerima, suatu mesej elektronik disifatkan dihantar bila mesej
elektronik itu memasuki suatu sistem memproses maklumat di luar
kawalan pemula.

**Masa penerimaan**

21. Melainkan jika dipersetujui selainnya antara pemula dengan
penerima, suatu mesej elektronik disifatkan diterima
_(a)_ jika penerima telah menetapkan suatu sistem memproses

maklumat bagi maksud menerima mesej elektronik, bila
mesej elektronik itu memasuki sistem memproses maklumat
yang ditetapkan itu; atau

_(b)_ jika penerima tidak menetapkan suatu sistem memproses

maklumatbagi maksud menerimamesej elektronik, bilamesej
elektronik itu sampai kepada pengetahuan penerima.

**Tempat pengiriman**

**22.** Melainkan jika dipersetujui selainnya antara pemula dengan
penerima, suatu mesej elektronik disifatkan dihantar dari tempat
perniagaan pemula, dan—

_(a)_ jikapemulamempunyailebihdaripadasatutempatperniagaan,

dari tempat perniagaan yang mempunyai hubungan yang
terdekat dengan urus niaga itu atau jika tiada tempat
perniagaan yang mempunyai hubungan terdekat dengan
urus niaga itu, dari tempat utama perniagaan pemula;
atau

_(b)_ jika pemula tidak mempunyai suatu tempat perniagaan, dari

tempat tinggal biasa pemula.


-----

12 _Rang Undang-Undang_

**Tempat penerimaan**

**23.** Melainkan jika dipersetujui selainnya antara pemula dengan
penerima, suatu mesej elektronik disifatkan diterima di tempat
perniagaan penerima, dan —

_(a)_ jika penerima mempunyai lebih daripada satu tempat

perniagaan, di tempat perniagaan yang mempunyai
hubungan yang terdekat dengan urus niaga itu dan jika
tiada tempat perniagaan yang mempunyai hubungan
terdekat dengan urus niaga itu, dari tempat utama
perniagaan penerima; atau

_(b)_ jika penerima tidak mempunyai suatu tempat perniagaan,

dari tempat tinggal biasa penerima.

**Pengakuterimaan**

**24.** (1) Seksyen initerpakai jika, semasa atau sebelum menghantar
suatu mesej elektronik, atau dalam mesej elektronik itu, pemula
telah meminta atau bersetuju dengan penerima bahawa penerimaan
mesej elektronik itu hendaklah diaku terima.

(2) Jika pemula telah meminta atau bersetuju dengan penerima

bahawa penerimaan mesej elektronik itu hendaklah diaku terima,
mesej elektronik itu dianggap seolah-olah tidak pernah dihantar
sehinggalah pengakuterimaan itu diterima.

(3) Jika pemula tidak bersetuju dengan penerima bahawa

pengakuterimaan itu hendaklah diberi dalam suatu bentuk tertentu
atau melalui suatu cara yang tertentu, suatu pengakuterimaan boleh
diberi melalui—

_(a)_ apa-apa komunikasi oleh penerima, automatik atau selainnya;

atau

_(b)_ apa-apa kelakuan penerima yang mencukupi untuk

menunjukkan kepada pemula bahawa mesej elektronik itu
telah diterima.


(4) Jika pengakuterimaan tidak diterima oleh pemula dalam masa

yang ditentukan atau dipersetujui atau, jika tiada masa ditentukan
atau dipersetujui, dalam suatu masa yang munasabah, pemula itu
boleh—

_(a) memberinotis kepada penerima menyatakan bahawa tiada_

pengakuterimaan telah diterima dan menentukan suatu


-----

_Perdagangan Elektronik_ 13

masa yang munasabah yang pengakuterimaan itu mesti
diterima; dan

_(b) jika pengakuterimaan itu tidak diterima dalam masa yang_

ditentukan dalam perenggan _(a),_ memberi notis kepada
penerima untuk menganggap mesej elektronik itu seolaholah tidak pernah dihantar dan menjalankan apa-apa hak
lain yang dia ada.

(5) Jika pemula menerima pengakuterimaan penerima, adalah

dianggap bahawa mesej elektronik yang berkaitan telah diterima
oleh penerima.

(6) Jika pengakuterimaan yang diterima itu menyatakan bahawa

mesej elektronik yang berkaitan memenuhi kehendak teknikal,
sama ada yang dipersetujui atau dikemukakan dalam standard yang
terpakai, adalah dianggap bahawa kehendak itu telah dipenuhi.

BAHAGIAN V

PELBAGAI

**Peraturan-peraturan**

**25. Menteri boleh membuat apa-apa peraturan yang perlu atau suai**
manfaat bagi memberikan kuat kuasa penuh kepada peruntukan Akta
ini.

JADUAL

(Seksyen 2)

Akta ini tidak terpakai bagi transaksi atau dokumen yang berikut:

1. Surat kuasa wakil

2. Pembentukan wasiat dan kodisil

3. Pembentukan amanah

4. Surat cara boleh niaga


-----

14 _Rang Undang-Undang_

HURAIAN

Rang Undang-Undang ini bertujuan untuk mengadakan peruntukan bagi
pengiktirafan undang-undang terhadap mesej elektronik yang digunakan dalam
urus niaga perdagangan, penggunaan mesej elektronik itu untuk memenuhi
kehendak undang-undang dan untuk membolehkan dan juga memudahkan urus
niaga perdagangan melalui cara elektronik.

BAHAGIAN I

2. Bahagian I mengandungi peruntukan permulaan.

3. _Fasal I mengandungi tajuk ringkas dan bertujuan meraberi Menteri kuasa_
untuk menetapkan tarikh permulaan kuat kuasa Akta yang dicadangkan.

4. _Fasal 2 bertujuan untuk menetapkan skop pemakaian Akta yang_
dicadangkan.

5. _Fasal 3 bertujuan untuk mengadakan peruntukan bahawa urus niaga_
perdagangan melalui cara elektronik boleh dijalankan jika seseorang memberikan
keizinannya dan keizinan seseorang itu boleh diberi secara nyata atau
tersirat.

6. _Fasal 4 bertujuan untuk menjelaskan hubungan antara Akta yang_
dicadangkan dengan undang-undang bertulis lain yang mengawal selia urus
niaga perdagangan.

7. _Fasal 5 bertujuan untuk mentakrifkan perkataan dan ungkapan tertentu_
yang digunakan dalam Akta yang dicadangkan.

BAHAGIAN II

8. Bahagian II mengandungi peruntukan yang berhubungan dengan pengiktirafan
undang-undang terhadap mesej elektronik.

9. _Fasal 6 memperkatakan pengesahan kesan undang-undang, kesahan atau_
kebolehlaksanaan suatu mesej elektronik.

10. _Fasal 7 memperuntukkan bahawa tawaran, penerimaan tawaran dan_

pembatalan tawaran, dan penerimaan atau apa-apa komunikasi lain yang berkaitan
boleh dinyatakan melalui mesej elektronik. Fasal 7 juga memperuntukkan
bahawa pengesahan kesan undang-undang, kesahan atau kebolehlaksanaan
kontrak yang terbentuk melalui penggunaan suatu mesej elektronik.

BAHAGIAN III

11.  Bahagian III mengandungi peruntukan yang berhubungan dengan
menghapuskan halangan undang-undang terhadap perdagangan elektronik.


-----

_Perdagangan Elektronik_ 15

12. _Fasal 8 memperuntukkan bahawa jika kehendak undang-undang bagi_

maklumat hendaklah secara bertulis kehendak itu boleh dipenuhi oleh suatu
mesej elektronik yang boleh dicapai dan boleh difahami untuk rujukan yang
berikutnya.

13. _Fasal 9 memperuntukkan bahawa tandatangan elektronik yang_

memenuhi kriteria dalam fasal 9(1) memenuhi apa-apa kehendak undangundang bagi tandatangan. Fasal 9 juga menyatakan bahawa kriteria yang
hendaklah dipertimbangkan dalam menilai kebolehpercayaan suatu tandatangan
elektronik.

14. _Fasal 10 memperuntukkan bahawa suatu tandatangan digital memenuhi_

kehendak undang-undang bagi suatu meterai untuk dicapkan pada suatu
dokumen. Fasal 10 juga memberi Menteri kuasa untuk menetapkan apa-apa
jenis tandatangan elektronik lain yang mungkin terdapat pada masa hadapan
yang boleh memenuhi apa-apa kehendak undang-undang bagi mengecapkan
suatu meterai pada suatu dokumen.

15. _Fasal 11 memperuntukkan bahawa seseorang saksi boleh menggunakan_

suatu tandatangan elektronik untuk memenuhi apa-apa kehendak undang-undang
bagi tandatangan seseorang saksi bagi suatu penandatanganan sesuatu dokumen
atau kepada suatu urus niaga.

16. _Fasal 12 memperkatakan keadaan yang terdapat suatu kehendak undang-_

undang bagi apa-apa dokumen hendaklah dalam bentuk asalnya. Suatu mesej
elektronik dianggap sebagai suatu dokumen asal sekiranya mesej elektronik
itu memenuhi kriteria yang disenaraikan dalam fasal 12(1). Fasal 12 juga
memperuntukkan bahawa kriteria untuk menilai integriti maklumat dan
standard kebolehpercayaan maklumat yang dikehendaki bagi mesej elektronik
itu hendaklah dianggap sebagai asal.

17. _Fasal 13 bertujuan memperuntukkan bahawa penyimpanan suatu dokumen_

dalam bentuk suatu mesej elektronik memenuhi apa-apa kehendak undangundang untuk menyimpan dokumen itu. Kehendak itu dipenuhi oleh suatu
mesej elektronik jika mesej elektronik itu memenuhi kriteria yang dinyatakan
dalam fasal 13.

18. _Fasal 14 bertujuan untuk mengadakan peruntukan tentang penyimpanan,_

penyampaian, penghantaran atau penyerahan dokumen dalam bentuk mesej
elektronik dalam satu salinan memenuhi apa-apa kehendak undang-undang
bagi menyimpan, menyampaikan, menghantar atau menyerahkan dokumen
dalam lebih daripada satu salinan.

19. _Fasal 15 memperkatakan keadaan yang suatu undang-undang menghendaki_

suatu dokumen dalam suatu bentuk yang ditetapkan. Kehendak itu dipenuhi
oleh suatu dokumen dalam suatu mesej elektronik jika mesej elektronik itu
memenuhi kriteria yang dinyatakan dalam fasal 15.

20. _Fasal 16 memperuntukkan bahawa penyampaian, penghantaran atau_

penyerahan apa-apa dokumen melalui suatu cara elektronik memenuhi apa-apa
kehendak undang-undang untuk menyampaikan, menghantar atau menyerahkan
apa-apa dokumen.


-----

16 _Rang Undang-Undang_

BAHAGIAN IV

21. Bahagian IV mengandungi peruntukan yang berhubungan dengan komunikasi

mesej elektronik.

22. _Fasal 17 memperkatakan keadaan yang terdapat persoalan sama ada_

suatu mesej elektronik sebenarnya telah dihantar oleh orang yang ditunjukkan
sebagai pemula.

23. _Fasal 18 memperkatakan masalah kesilapan dalam kandungan suatu_

mesej elektronik akibat daripada suatu kesilapan semasa penghantaran mesej
elektronik itu.

24. _Fasal 19 memperkatakan masalah penerimaan pendua sesuatu mesej_

elektronik yang hendaklah dianggap berasingan daripada mesej elektronik
yang asal melainkan jika penerima mempunyai pengetahuan bahawa mesej
elektronik itu adalah suatu pendua.

25. _Fasal 20 bertujuan untuk mengadakan peruntukan tentang masa suatu_

mesej elektronik itu disifatkan dihantar.

26. _Fasal 21 bertujuan untuk mengadakan peruntukan tentang masa suatu_

mesej elektronik itu disifatkan diterima.

27. _Fasal 22 bertujuan untuk mengadakan peruntukan tentang tempat suatu_

mesej elektronik itu disifatkan dihantar.

28. _Fasal 23 bertujuan untuk mengadakan peruntukan tentang tempat suatu_

mesej elektronik itu disifatkan diterima.

29. _Fasal 24 memperuntukkan tentang cara dan kesan pengakuterimaan suatu_

mesej elektronik.

30. _Fasal 25 bertujuan untuk memberi Menteri kuasa untuk membuat_

peraturan-peraturan di bawah Akta yang dicadangkan.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2384]


-----

