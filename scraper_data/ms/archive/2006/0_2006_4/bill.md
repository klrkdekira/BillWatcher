---
Year: 2006
Bill: D.R.06/2006 - Rang Undang-Undang Pembangunan Kemahiran Kebangsaan 2006 (Lulus)
Title: D.R.06/2006 - Rang Undang-Undang Pembangunan Kemahiran Kebangsaan 2006 (Lulus)
Download URL: https://www.parlimen.gov.my/files/billindex/pdf/2006/DR62006.pdf
URL: https://www.parlimen.gov.my/files/billindex/pdf/2006/DR62006.pdf
---
---
Reading:
D.R.06/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 6/2006

RANG UNDANG-UNDANG PEMBANGUNAN

KEMAHIRAN KEBANGSAAN 2006

SUSUNAN FASAL

BAHAGIAN I


PERMULAAN

Fasal

1. Tajuk ringkas dan permulaan kuat kuasa

2. Tafsiran

BAHAGIAN II

MAJLIS PEMBANGUNAN KEMAHIRAN KEBANGSAAN

3. Penubuhan Mailis

4. Fungsi Majlis

5. Keanggotaan Majlis

6. Timbalan Pengerusi

7. Setiausaha

8. Jawatankuasa

9. Pelantikan, pelantikan semula, pembatalan dan peletakan jawatan

10. Anggota hendaklah menumpukan masa kepada Majlis

11. Pengosongan jawatan

12. Mesyuarat

13. Majlis boleh mengundang orang lain menghadiri mesyuarat

14. Saraan atau elaun

15. Minit

16. Tatacara

BAHAGIAN III

PELANTIKAN PEGAWAI

17. Pelantikan pegawai

18. Pewakilan kuasa

19. Kuasa Menteri untuk memberikan arahan


-----

_Rang Undang-Undang_

B AHAGIAN IV

STANDARD KEMAHIRAN PEKERJAAN KEBANGSAAN

Fa sal

20. Penubuhan Standard

21. Kajian semula dan perubahan Standard

22. Penggunaan Standard Kemahiran Pekerjaan Kebangsaan

BAHAGIAN V

PENTAULIAHAN

23. Kriteria bagi pentauliahan

24. Permohonan bagi pentauliahan

25. Kuasa untuk melulus atau menolak permohonan

26. Sijil pentauliahan

27. Permohonan bagi pembaharuan pentauliahan

28. Kuasa untuk mengenakan syarat

29. Penggantungan atau pembatalan sijil pentauliahan

30. Notis penggantungan atau pembatalan sijil pentauliahan

BAHAGIAN VI

RAYUAN

31. Rayuan

32. Kuasa Menteri ke atas rayuan

33. Keputusan Menteri ke atas rayuan

BAHAGIAN VII

SIJIL DAN PENGIKTIRAFAN

34. Penganugerahan Sijil

35. Kehendak yang hendaklah dipenuhi sebelum Sijil boleh dianugerahkan

36. Pengiktirafan kelayakan kemahiran lain


-----

_Pembangunan Kemahiran Kebangsaan_ 3

B AHAGIAN VIII

PEMERIKSAAN PENYEDIA LATIHAN KEMAHIRAN

Fasal

37. Inspektor

38. Pemeriksaan hendaklah dibuat dari semasa ke semasa

39. Kuasa untuk memeriksa penyedia latihan kemahiran

BAHAGIAN IX

PENGUATKUASAAN DAN PENYIASATAN

40. Pegawai penguat kuasa

41. Kuasa pegawai penguat kuasa

42. Kuasa membuat pemeriksaan

43. Pengemukaan dokumen, dsb.

44. Penyitaan dokumen, dsb.

45. Permohonan waran geledah

46. Kuasa Majistret untuk mengeluarkan waran geledah

47. Kuasa untuk memasuki premis tanpa waran atau notis

48. Penggeledahan dan penyitaan tanpa waran

49. Kuasa untuk mengelak

50. Pengemukaan kad kuasa

51. Tiada hak ke atas kos prosiding, kerugian atau relief lain, dsb.

BAHAGIAN X

KESALAHAN DAN PENALTI

52. Pengambilan pelatih tanpa sijil pentauliahan

53. Larangan ke atas pengiklanan, dsb.

54. Kawalan pengiklanan

55. Kesalahan dan penalti yang berhubungan dengan persijilan

56. Penalti bagi pelanggaran syarat

57. Kesalahan dan penalti yang berhubungan dengan permohonan yang dibuat
di bawah Akta

58. Kesalahan dan penalti yang berhubungan dengan sijil pentauliahan

59. Kesalahan yang berhubungan dengan pemeriksaan, penguatkuasaan dan
penyiasatan


-----

_Rang Undang-Undang_

Fasal

60. Penalti am

61. Penalti dalam hal kesalahan yang berterusan

62. Kesalahan oleh pertubuhan perbadanan, dsb.

63. Tanggungjawab penyedia latihan kemahiran bagi kesalahan yang
dilakukan oleh anggota lembaga pengarah, pegawai, pekerja atau
ejen

64. Pengkompaunan kesalahan

65. Pemulaan pendakwaan

66. Anggapan

BAHAGIAN XI

AM

67. Pengiktirafan Sijil

68. Pekhidmat awam

69. Perlindungan daripada tindakan guaman dan prosiding undang-undang

70. Daftar

71. Obligasi kerahsiaan

72. Kuasa untuk membuat peraturan-peraturan

73. Kuasa Menteri untuk mengecualikan

BAHAGIAN XII

PERUNTUKAN PERALIHAN DAN KECUALIAN

74. Pentauliahan program latihan kemahiran selepas permulaan kuat kuasa
Akta ini


-----

RANG UNDANG-UNDANG

_b e r n a m a_

Suatu Akta untuk menggalakkan, melalui latihan kemahiran,
pembangunan dan perbaikan keupayaan seseorang, yang diperlukan
untuk kerjaya; dan untuk mengadakan peruntukan bagi perkara
lain yang berkaitan dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pembangunan Kemahiran**
Kebangsaan 2006.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam _Warta_ dan Menteri
boleh menetapkan tarikh yang berlainan bagi permulaan kuat
kuasa peruntukan yang berlainan dalam Akta ini.


-----

# 6 Rang Undang-Undang

 Tafsiran

 2.  Dalam Akta ini, melainkan jika konteksnya menghendaki makna yang lain—

 "iklan" ertinya apa-apa siaran, pekeliling, notis atau apa-apa
 komunikasi lisan atau bertulis, sama ada disiarkan melalui perantara elektronik atau apa-apa media lain, atau apa-apa pameran di atas apa-apa papan tanda atau binaan, struktur atau peralatan lain, atau apa-apa bentuk komunikasi elektronik kepada orang awam bagi maksud mempromosikan sesuatu penyedia latihan kemahiran atau program latihan;

 "industri" ertinya apa-apa aktiviti ekonomi, dan termasuklah
 aktiviti pertanian, pengilangan dan perkhidmatan;

 "inspektor" ertinya mana-mana pegawai awam yang dilantik di
 bawah seksyen 37 untuk melaksanakan apa-apa kewajipan tugas berkaitan dengan pemeriksaan dan pengesahan;

 "kemahiran" ertinya suatu kebolehan yang diperoleh dan yang
 diamalkan untuk menjalankan sesuatu tugas atau kerja dengan cekap;

 "Ketua Pengarah" ertinya mana-mana pegawai awam yang
 dilantik sebagai Ketua Pengarah Pembangunan Kemahiran di bawah seksyen 17;


# "kurikulum" ertinya kandungan anjuran suatu program penyelidikan
 yang telah dibuat oleh suatu penyedia latihan kemahiran yang menunjukkan aktiviti yang dijalankan, masa yang diuntukkan kepada setiap aktiviti, dan turutannya;

 "latihan kemahiran" ertinya aktiviti yang berasaskan kerja
 dan berorientasikan industri yang bertujuan untuk mengadakan pengetahuan, kemahiran dan sikap yang dikehendaki bagi pelaksanaan sesuatu tugas atau kerja dengan berkesan dan cekap, dan termasuklah latihan ulang kaji, lanjutan, pengemaskinian dan khusus yang berkaitan dengan kerja;

 "Majlis" ertinya Majlis Pembangunan Kemahiran Kebangsaan
 yang ditubuhkan di bawah seksyen 3;


-----

_Pembangunan Kemahiran Kebangsaan_ _1_

"Menteri" ertinya Menteri yang dipertanggungkan dengan

tanggungjawab bagi sumber manusia;

"pegawai penguat kuasa" ertinya mana-mana pegawai awam

yang dilantik di bawah seksyen 40 untuk melaksanakan kewajipan
yang berhubungan dengan penguatkuasaan dan penyiasatan;

"pelatih" ertinya seseorang yang menerima latihan kemahiran

yang disediakan oleh penyedia latihan kemahiran;

"pengajar" ertinya seseorang yang bertanggungjawab bagi

latihan kemahiran dan bagi membimbing, menyelia dan menilai
kebolehan seseorang pelatih untuk mengasimilasikan aspek teori
dan amali latihan itu;

"pentauliahan" ertinya suatu tatacara yang Ketua Pengarah

menilai dan meluluskan sesuatu program latihan kemahiran;

"penyedia latihan kemahiran" ertinya suatu pertubuhan perbadanan,

organisasi atau Iain-lain kumpulan orang yang mengendalikan
program latihan kemahiran yang maksud utamanya adalah bagi
memenuhi kehendak Standard berkaitan;

"perkhidmatan awam" ertinya perkhidmatan awam di bawah

Perkara 132(1) Perlembagaan Persekutuan;

"premis" ertinya mana-mana bangunan atau tempat lain

yang digunakan untuk latihan, penginapan dan kemudahan lain
untuk pelatih dan kakitangan penyedia latihan kemahiran atau
pusat bertauliah tetapi tidak termasuk mana-mana tanah yang
didudukinya;

"program bertauliah" ertinya program latihan yang telah

diluluskan oleh Ketua Pengarah;

"program latihan" ertinya suatu kumpulan aktiviti latihan dan

penilaian, dan hasil pembelajaran bagi suatu pekerjaan tertentu;

"pusat bertauliah" ertinya suatu penyedia latihan kemahiran

yang telah diberi kuasa oleh Ketua Pengarah untuk menjalankan
suatu program bertauliah sehingga kepada penganugerahan suatu
Sijil;


-----

8 _Rang Undang-Undang_

"Sijil" ertinya kelayakan kemahiran yang dianugerahkan kepada

seseorang oleh Ketua Pengarah di bawah seksyen 34;

"sijil pentauliahan" ertinya sijil yang dianugerahkan kepada

penyedia latihan kemahiran untuk menjalankan suatu program
bertauliah;

"Sistem Persijilan Kemahiran Malaysia" ertinya polisi, mekanisme

Standard dan tatacara yang terlibat dalam penganugerahan suatu
Sijil oleh Ketua Pengarah;

"Standard" ertinya Standard Kemahiran Pekerjaan Kebangsaan

yang diwujudkan di bawah Bahagian IV Akta ini;

"tarikh yang ditetapkan" ertinya tarikh yang ditetapkan oleh

Menteri di bawah subseksyen 1(2).

BAHAGIAN II

MAJLIS PEMBANGUNAN KEMAHIRAN KEBANGSAAN

**Penubuhan Majlis**

**3.** Suatu badan dengan nama Majlis Pembangunan Kemahiran
Kebangsaan ditubuhkan.

**Fungsi Majlis**

**4.** (1) Fungsi Majlis ialah—

_(a)_ meluluskan Standard;

_(b)_ menasihati Menteri tentang perkara-perkara yang

# berhubungan dengan Akta ini;

 (c) menasihati Menteri tentang apa-apa perkara yang dirujukkan

kepadanya oleh Menteri; dan

_(d)_ untuk melaksanakan apa-apa fungsi lain sebagaimana

yang boleh ditetapkan dalam Akta ini.


-----

# Pembangunan Kemahiran Kebangsaan 9

 Keanggotaan Majlis

 5. (1) Majlis hendaklah terdiri daripada anggota yang berikut yang dilantik oleh Menteri:
 (a) seorang Pengerusi;
 (b) Ketua Pengarah; dan
 (c) sembilan orang anggota di mana—
 (i) seorang anggota mewakili Unit Perancang Ekonomi
 di Jabatan Perdana Menteri;
 (ii) seorang anggota mewakili Jabatan Perkhidmatan
 Aw am;
 (iii) seorang anggota mewakili Kementerian yang
 bertanggungjawab bagi pelajaran;
 (iv) seorang anggota mewakili Kementerian yang
 bertanggungjawab bagi pengajian tinggi;
 (v) seorang anggota mewakili Kementerian yang
 bertanggungjawab bagi sumber manusia;
 (vi) seorang anggota mewakili Kementerian yang
 bertanggungjawab bagi belia dan sukan;
 (vii) seorang anggota mewakili Kementerian yang
 bertanggungjawab bagi pembangunan usahawan;
 (viii) seorang anggota mewakili Kementerian yang
 bertanggungjawab bagi pertanian; dan
 (ix) seorang anggota mewakili Kementerian yang
 bertanggungjawab bagi kerja raya; dan
 (d) sepuluh orang anggota di mana—
 (i) enam orang anggota mewakili sektor swasta;
 (ii) seorang anggota yang mewakili penyedia latihan
 kemahiran swasta;
 (iii) seorang anggota mewakili pertubuhan wanita; dan


# (iv) dua orang anggota yang mempunyai, pada pendapat
 Menteri, pengetahuan khas atau pengalaman dalam latihan kemahiran.


-----

# 10 Rang Undang-Undang

 (2) Menteri hendaklah, dalam membuat pelantikan di bawah
 perenggan (\)(d) mengambil kira kepentingan kumpulan dan pertubuhan yang berkenaan dengan latihan kemahiran dan hendaklah memilih orang yang pada pendapatnya mungkin menyumbang secara berkesan kepada fungsi Majlis.

 (3) Menteri boleh bagi setiap anggota yang dilantik di bawah
 perenggan (\)(c) dan (\)(d) melantik seseorang menjadi anggota silih ganti untuk menghadiri mesyuarat Majlis menggantikan anggota itu apabila anggota itu tidak dapat hadir tanpa apa-apa sebab.

 (4) Apabila menghadiri mesyuarat Majlis menggantikan anggota,
 seseorang anggota silih ganti hendaklah disifatkan sebagai seorang anggota Majlis.

 Timbalan Pengerusi

 6. (1) Menteri hendaklah melantik seorang Timbalan Pengerusi daripada kalangan anggota Majlis.

 (2) Timbalan Pengerusi hendaklah, semasa Pengerusi tidak
 hadir pada mana-mana mesyuarat, mempengerusikan mesyuarat itu.

 Setiausaha

 7. Ketua Pengarah hendaklah melantik seorang pegawai awam daripada jabatan yang bertanggungjawab bagi pembangunan kemahiran  menjadi setiausaha kepada Majlis.

 Jawatankuasa

 8. (1) Majlis boleh menubuhkan apa-apa jawatankuasa yang difikirkan perlu atau suai manfaat untuk membantunya melaksanakan fungsinya di bawah Akta ini.

 (2) Anggota sesuatu jawatankuasa yang ditubuhkan di bawah
 subseksyen (1) boleh dilantik daripada kalangan anggota Majlis.

 (3) Pengerusi sesuatu jawatankuasa yang ditubuhkan di bawah
 subseksyen (1), boleh dilantik oleh Majlis daripada kalangan anggotanya.


-----

# Pembangunan Kemahiran Kebangsaan 11

 (4) Jawatankuasa yang ditubuhkan di bawah subsekyen (1)
 boleh mengundang mana-mana orang untuk menghadiri mana- mana mesyuarat suatu jawatankuasa bagi maksud menasihatinya mengenai apa-apa perkara yang sedang dibincangkan.

 (5) Anggota sesuatu jawatankuasa dan mana-mana orang yang
 diundang di bawah subseksyen (4) boleh dibayar apa-apa elaun sebagaimana yang ditentukan oleh Majlis dengan kelulusan Menteri.

 Pelantikan, pelantikan semula, pembatalan dan peletakan jawatan

 9. (1) Tertakluk kepada apa-apa syarat yang dinyatakan dalam surat cara pelantikannya, Pengerusi yang dilantik di bawah perenggan 5(\)(a) dan tiap-tiap anggota Majlis yang dilantik di bawah perenggan 5(\)(d) hendaklah memegang jawatan bagi tempoh yang tidak melebihi tiga tahun.

 (2) Menteri boleh melantik semula mana-mana anggota Majlis
 bagi tempoh tiga tahun.

 (3) Pelantikan mana-mana anggota Majlis boleh pada bila-bila
 masa dibatalkan oleh Menteri tanpa memberikan apa-apa sebab bagi pembatalan itu.

 (4) Seseorang anggota Majlis boleh pada bila-bila masa
 meletakkan jawatannya dengan memberikan notis bertulis yang dialamatkan kepada Menteri.

 Anggota hendaklah menumpukan masa kepada Majlis

 10. Tiap-tiap anggota Majlis hendaklah menumpukan masa kepada urusan Majlis sebagaimana yang perlu bagi menunaikan kewajipannya dengan berkesan.

 Pengosongan jawatan

 11. Jawatan seseorang anggota Majlis hendaklah menjadi kosong —
 (a) jika dia mati;


-----

12 _Rang Undang-Undang_

_(b)_ jika telah dibuktikan terhadapnya, atau dia telah disabitkan

atas, sesuatu pertuduhan berkenaan dengan—

(i) kesalahan yang melibatkan fraud, kecurangan atau

keburukan akhlak;

(ii) kesalahan di bawah mana-mana undang-undang yang

berhubungan dengan rasuah; atau

(iii) apa-apa kesalahan lain yang boleh dihukum dengan

pemenjaraan (sama ada pemenjaraan sahaja atau
sebagai tambahan kepada atau sebagai ganti suatu
denda) selama lebih daripada dua tahun;

_(c)_ jika kelakuannya, sama ada yang berkaitan dengan tugasnya

sebagai seorang anggota Majlis atau selainnya, yang
dengan sedemikian rupa telah mencemarkan nama baik
Majlis;

_(d)_ jika dia menjadi seorang bankrap;

_(e)_ jika dia tidak sempurna akal atau selainnya tidak berupaya

untuk menunaikan kewajipannya;

_(f)_ jika dia meletakkan jawatannya; atau

_(g)_ jika dia tidak menghadiri mesyuarat Majlis tiga kali

berturut-turut tanpa kebenaran Pengerusi, atau dalam
hal Pengerusi dan Timbalan Pengerusi, tanpa kebenaran
Menteri.

**Mesyuarat**

**12. (1) Majlis hendaklah bermesyuarat dengan seberapa kerap**
yang tidak luput lebih daripada tiga bulan antara mesyuarat.

(2) Dalam ketidakhadiran Pengerusi dan Timbalan Pengerusi,

anggota yang hadir pada mesyuarat hendaklah memilih seorang
anggota di kalangan anggota yang hadir untuk mempengerusikan
mesyuarat.

(3) Kuorum Majlis ialah dua belas orang.

(4) Jika atas apa-apa persoalan yang hendak ditentukan oleh

Majlis terdapat suatu bilangan undi yang sama banyak, Pengerusi,
Timbalan Pengerusi atau anggota jika dia yang mempengerusikan


-----

# Pembangunan Kemahiran Kebangsaan 13

 mesyuarat, hendaklah mempunyai undi pemutus sebagai tambahan kepada undi dalam perbincangannya.

 Majlis boleh mengundang orang lain menghadiri mesyuarat

 13. Majlis boleh mengundang mana-mana orang untuk menghadiri mana-mana mesyuarat Majlis bagi maksud membantu atau menasihatinya tentang apa-apa perkara yang sedang dibincangkan, tetapi mana-mana orang yang hadir itu tidak berhak untuk mengundi dalam mesyuarat itu.

 Saraan atau claim

 14. Anggota Majlis dan mana-mana orang lain yang diundang untuk menghadiri sesuatu mesyuarat Majlis boleh dibayar apa-apa saraan atau elaun sebagaimana yang ditentukan oleh Menteri, selepas berunding dengan Menteri Kewangan.

 Minit

 15. (1) Setiausaha hendaklah menyebabkan minit segala mesyuarat Majlis disenggarakan dan disimpan dalam bentuk yang sepatutnya.

 (2) Apa-apa minit yang dibuat mengenai sesuatu mesyuarat
 Majlis hendaklah, jika ditandatangani dengan sewajarnya, boleh diterima sebagai keterangan dalam mana-mana prosiding undang- undang tanpa pembuktian selanjutnya.

 (3) Tiap-tiap mesyuarat Majlis berkenaan dengan prosiding
 yang mengenainya minit telah dibuat sedemikian hendaklah disifatkan telah dipanggil dan diadakan dengan sewajarnya dan semua anggota pada mesyuarat itu layak untuk bertindak dengan sewajarnya.

 Tatacara

 16. Tertakluk kepada Akta ini, Majlis hendaklah menentukan tatacaranya sendiri.


-----

# 14 Rang Undang-Undang

BAHAGIAN III

PELANTIKAN PEGAWAI

# Pelantikan pegawai

 17. (1) Yang di-Pertuan Agong, atas nasihat Menteri, hendaklah melantik seorang pegawai awam untuk menjadi Ketua Pengarah Pembangunan Kemahiran bagi maksud menjalankan kuasa, melaksanakan fungsi dan menunaikan kewajipan yang diberikan kepada Ketua Pengarah di bawah Akta ini.

 (2) Tanpa menjejaskan keluasan peruntukan subsekyen (1)
 atas kuasa, fungsi dan kewajipannya, Ketua Pengarah hendaklah bertanggungjawab bagi—
 (a) pentauliahan program latihan kemahiran; dan
 (b) pentadbiran dan pengawalan Sistem Persijilan Kemahiran
 Malaysia.


# (3) Ketua Pengarah hendaklah mempunyai suatu meterai rasmi bagi
 pengesahan dokumen yang dikehendaki bagi maksud menjalankan kuasa, melaksanakan fungsi dan menunaikan kewajipannya di bawah Akta ini.

 (4) Yang di-Pertuan Agong, atas nasihat Menteri, boleh melantik
 seorang pegawai awam menjadi Timbalan Ketua Pengarah Pembangunan Kemahiran, sebagaimana yang perlu bagi maksud Akta ini.

 (5) Menteri boleh melantik seorang pegawai awam menjadi
 Pengarah, Timbalan Pengarah, Ketua Penolong Pengarah, Penolong Kanan Pengarah dan Penolong Pengarah dan pegawai lain sebagaimana yang perlu bagi maksud Akta ini.

 (6) Jika atas apa-apa sebab Ketua Pengarah tidak dapat
 menjalankan kuasanya, melaksanakan fungsinya atau menunaikan kewajipannya, kuasa itu hendaklah diambil alih dan bolehlah dijalankan, fungsinya dilaksanakan dan kewajipannya ditunaikan oleh Timbalan Ketua Pengarah.


-----

# Pembangunan Kemahiran Kebangsaan 15

 Pewakilan kuasa

 18. (1) Ketua Pengarah boleh, secara bertulis, mewakilkan mana- mana fungsi atau kuasanya di bawah Akta ini, kecuali kuasa pewakilan ini, tertakluk kepada apa-apa syarat, batasan atau sekatan sebagaimana yang difikirkannya patut, kepada mana-mana pegawai awam dan pegawai awam yang kepadanya fungsi itu diwakilkan boleh melaksanakan fungsi itu mengikut cara yang sama dan dengan kesan yang sama seolah-olah fungsi itu telah diberikan kepadanya di bawah Akta ini.

 (2) Pewakilan yang dibuat di bawah seksyen ini tidaklah
 menghalang Ketua Pengarah itu sendiri daripada melaksanakan atau menjalankan fungsi atau kuasa yang diwakilkan sedemikian.

 Kuasa Menteri untuk memberikan arahan

 19. Menteri boleh, dari semasa ke semasa, memberikan arahan kepada Ketua Pengarah, yang selaras dengan peruntukan Akta ini dan Ketua Pengarah hendaklah, dengan seberapa segera yang mungkin, melaksanakan segala arahan sedemikian.

BAHAGIAN IV

STANDARD KEMAHIRAN PEKERJAAN KEBANGSAAN

# Penubuhan Standard

 20. (1) Ketua Pengarah hendaklah bertanggungjawab bagi mewujudkan Standard bagi maksud Standard Kemahiran Pekerjaan Kebangsaan.

 (2) Ketua Pengarah boleh, mengikut budi bicaranya, membenarkan
 mana-mana orang, pertubuhan atau kumpulan orang yang lain untuk membangunkan Standard Kemahiran Pekerjaan Kebangsaan bagi pihaknya.

 (3) Semua  Standard  yang  dibangunkan  di  bawah
 subseksyen (1) dan (2), hendaklah menjadi harta Kerajaan.


-----

# 16 Rang Undang-Undang

 (4) Semua  Standard  yang  dibangunkan  di  bawah
 subseksyen (1) dan (2), hendaklah dikemukakan kepada Majlis untuk kelulusan.

 (5) Atas kelulusan oleh Majlis di bawah subseksyen (4), Standard
 itu hendaklah menjadi sebahagian daripada Standard Kemahiran Pekerjaan Kebangsaan.

 Kajian semula dan perubahan Standard

 21. (1) Ketua Pengarah boleh dari semasa ke semasa mengkaji semula Standard Kemahiran Pekerjaan Kebangsaan mengikut kepada keperluan pekerjaan yang berkaitan dengannya dan boleh mengubah mana-mana Standard itu.

 (2) Mana-mana perubahan pada mana-mana bahagian Standard
 Kemahiran Pekerjaan Kebangsaan hendaklah dikemukakan kepada Majlis untuk kelulusan.

 Penggunaan Standard Kemahiran Pekerjaan Kebangsaan

 22. (1) Standard Kemahiran Pekerjaan Kebangsaan hendaklah digunakan untuk membangunkan kurikulum kebangsaan bagi program latihan kemahiran.

 (2) Bagi maksud menjalankan latihan kemahiran, semua program
 yang ditauliahkan hendaklah mematuhi Standard Kemahiran Pekerjaan Kebangsaan.

 (3) Standard Kemahiran Pekerjaan Kebangsaan hendaklah
 digunakan sebagai ukuran kecekapan yang membawa kepada penganugerahan suatu Sijil.

 (4) Standard Kemahiran Pekerjaan Kebangsaan boleh digunakan
 dalam apa-apa cara lain sebagaimana yang difikirkan patut oleh Ketua Pengarah.


-----

_Pembangunan Kemahiran Kebangsaan_ 17

BAHAGIAN V

PENTAULIAHAN

**Kriteria bagi pentauliahan**

**23.** Mana-mana penyedia latihan kemahiran hendaklah memohon
kepada Ketua Pengarah untuk diluluskan program latihan
kemahirannya sebagai suatu program bertauliah dan hendaklah
memenuhi kriteria yang berikut:

_(a)_ ia mempunyai kurikulum latihan yang berupaya untuk

menyediakan latihan dan penilaian kemahiran bagi
memenuhi kehendak Standard Kemahiran Pekerjaan
Kebangsaan yang berkaitan;


_(b)_ ia mempunyai, atau mempunyai akses kepada premis,

kemudahan latihan atau teknologi bagi maksud menyediakan
latihan kemahiran dan menjalankan penilaian bagi
memenuhi kehendak Standard yang berkaitan;

_(c)_ ia mempunyai pekerja atau, mempunyai akses kepada,

pengajar yang berkelayakan dan berkemahiran serta
berupaya menyediakan latihan dan penilaian kemahiran
bagi memenuhi kehendak Standard Kemahiran Pekerjaan
Kebangsaan; dan

_(d)_ ia boleh memenuhi polisi dan tatacara jaminan kualiti

yang telah ditetapkan oleh Ketua Pengarah.

**Permohonan bagi pentauliahan**

**24.** (1) Permohonan daripada mana-mana penyedia latihan kemahiran
bagi pentauliahan program latihan hendaklah dibuat kepada Ketua
Pengarah mengikut apa-apa bentuk dan cara sebagaimana yang
ditetapkan oleh Menteri dalam peraturan-peraturan.

(2) Setiap permohonan hendaklah disertakan dengan apa-apa

dokumen, maklumat dan fi sebagaimana yang ditetapkan oleh
Menteri.

(3) Pada bila-bila masa selepas menerima permohonan pentauliahan

dan sebelum menentukannya, Ketua Pengarah boleh, melalui
notis bertulis menghendaki penyedia latihan kemahiran untuk
memberikan dokumen dan maklumat tambahan dalam tempoh
yang ditentukan.


-----

18 _Rang Undang-Undang_

(4) Jika dokumen dan maklumat tambahan yang dikehendaki

di bawah subseksyen (3) tidak diberikan  oleh penyedia latihan
kemabiran dalam tempoh yang ditentukan atau apa-apa tempoh
lanjutan, sebagaimana yang dibenarkan oleh Ketua Pengarah,
permohonan itu hendaklah disifatkan telah ditarik balik dan
tidak diteruskan, tetapi suatu permohonan baru boleh dibuat oleh
penyedia latihan kemahiran.

(5) Ketua Pengarah atau mana-mana pegawai daripada jabatan

yang bertanggungjawab bagi pembangunan kemahiran hendaklah
pada bila-bila masa yang munasabah memeriksa premis penyedia
latihan kemahiran untuk menentusahkan kesahan permohonan.

**Kuasa untuk melulus atau menolak permohonan**

**25.  Selepas permohonan dipertimbangkan di bawah subseksyen**
24(1), Ketua Pengarah boleh—

_(a)_ melulus permohonan itu dan mengeluarkan suatu sijil

pentauliahan kepada penyedia latihan kemahiran bagi
tempoh tiga tahun; atau

_(b)_ menolak permohonan itu, dengan menyatakan sebab-sebab

penolakan.

**Sijil pentauliahan**

**26.** (1) Sijil pentauliahan hendaklah menyatakan premis tempat
program yang ditauliahkan akan dijalankan.

(2) Penyedia latihan kemahiran hendaklah menyebabkan suatu

salinan sijil pentauliahan dipamerkan di suatu tempat yang mudah
dilihat di premis yang dinyatakan pada sijil pentauliahan.

(3) Atas penamatan untuk menyediakan latihan kemahiran

bagi program yang ditauliahkan, penyedia latihan kemahiran itu
hendaklah menyerahkan sijil pentauliahan kepada Ketua Pengarah
dalam masa tiga bulan dari tarikh penamatan itu.

**Permohonan bagi pembaharuan pentauliahan**

**27. (1) Permohonan untuk pembaharuan pentauliahan hendaklah**
dibuat  kepada Ketua Pengarah sekurang-kurangnya tiga bulan,
tetapi tidak lebih daripada enam bulan, sebelum tarikh tamat


-----

_Pembangunan Kemahiran Kebangsaan_ 19

pentauliahannya dan apa-apa permohonan itu hendaklah disertakan
dengan apa-apa dokumen, maklumat dan fi sebagaimana yang
telah ditetapkan oleh Menteri.

(2) Setelah permohonan untuk pembaharuan pentauliahan

dipertimbangkan, Ketua Pengarah boleh—

_(a)_ melulus permohonan itu dan mengeluarkan suatu sijil

pentauliahan kepada penyedia latihan kemahiran bagi
suatu tempoh lanjutan selama tiga tahun; atau

_(b)_ menolak permohonan itu, dengan menyatakan sebab-sebab

penolakan.

**Kuasa untuk mengenakan syarat**

**28.** Ketua Pengarah boleh, pada masa i t u atau selepas
penganugerahan suatu sijil pentauliahan di bawah seksyen 25 atau
27, mengenakan apa-apa syarat jika difikirkan perlu atau suai
manfaat dan boleh mengubah, meminda atau membatalkan manamana syarat atau mengenakan syarat-syarat baru atau tambahan
dari semasa ke semasa.

**Penggantungan atau pembatalan sijil pentauliahan**

**29.** (1) Ketua Pengarah boleh, pada bila-bila masa, menggantung
atau membatalkan sijil pentauliahan yang telah dianugerahkan
kepada penyedia latihan kemahiran di bawah perenggan _25(a)_
atau 27(2)(a)~

_(a)_ jika penyedia latihan kemahiran telah gagal mengekalkan

Standard dan kualiti yang dikehendaki;

_(b)_ jika penyedia latihan kemahiran telah melanggar mana-mana

syarat yang telah dilampirkan pada sijil pentauliahan;
atau

_(c)_ atas mana-mana alasan lain yang munasabah.

(2) Suatu notis bertulis tentang niat untuk menggantung atau

membatalkan sijil pentauliahan hendaklah disampaikan kepada
penyedia latihan kemahiran dan notis itu hendaklah menyatakan
alasan penggantungan atau pembatalan itu.


-----

20 _Rang Undang-Undang_

**Notis penggantungan atau pembatalan sijil pentauliahan**

**30.** Ketua Pengarah hendaklah menyebabkan supaya fakta itu
disiarkan dalam surat khabar harian tempatan atau media elektronik,
bagi makluman orang awam berkenaan dengan penggantungan
atau pembatalan sijil pentauliahan mana-mana penyedia latihan
kemahiran.

BAHAGIAN VI

RAYUAN

**Rayuan**

**31.** Mana-mana orang yang terkilan dengan—

_(a)_ keengganan Ketua Pengarah di bawah perenggan 25(b)

untuk mengeluarkan suatu sijil pentauliahan;

_(b)_ keengganan Ketua Pengarah di bawah perenggan 27(2)(b)

untuk mengeluarkan pembaharuan pentauliahan; atau

_(c)_ penggantungan atau pembatalan suatu sijil pentauliahan

di bawah seksyen 29,

boleh merayu secara bertulis kepada Menteri dalam masa tiga
puluh hari dari tarikh notis tentang keengganan, penggantungan
atau pembatalan itu disampaikan kepada penyedia latihan
kemahiran.

**Kuasa Menteri ke atas rayuan**

**32.** (1) Menteri atas suatu rayuan yang dibuat kepadanya di bawah
seksyen 31, boleh mengesahkan, membatalkan atau mengubah
keputusan Ketua Pengarah.

(2) Menteri hendaklah memaklumkan keputusannya dalam

subseksyen (1) secara bertulis kepada Ketua Pengarah dan orang
yang membuat rayuan itu.

**Keputusan Menteri ke atas rayuan**

**33.** Keputusan  Menteri  ke  atas  sesuatu  rayuan  adalah
# muktamad.


-----

_Pembangunan Kemahiran Kebangsaan_ 21

BAHAGIAN VII

SOIL DAN PENGIKTIRAFAN

**Penganugerahan Sijil**

**34.** Ketua Pengarah boleh menganugerahkan, kepada mana-mana
orang apabila menepati Standard dengan kelayakan kemahiran
yang berikut:

_(a)_ Sijil Kemahiran Malaysia;

_(b)_ Diploma Kemahiran Malaysia;

_(c)_ Diploma Lanjutan Kemahiran Malaysia; atau

_(d)_ Penyata Pencapaian.

**Kehendak yang hendaklah dipenuhi sebelum Sijil boleh**
**dianugerahkan**

35. Tiada seorang pun boleh dianugerahkan Sijil melainkan
dia memenuhi kehendak yang ditetapkan oleh Sistem Persijilan
Kemahiran Malaysia.

**Pengiktirafan kelayakan kemahiran lain**

**36.** (1) Majlis boleh memberi pengiktirafan kepada mana-mana
kelayakan kemahiran yang dikeluarkan oleh mana-mana badan
atau organisasi di dalam dan di luar Malaysia sebagai setaraf
dengan Sijil yang dianugerahkan di bawah seksyen 34.

(2) Bagi maksud pengiktirafan di bawah subseksyen (1), Majlis

boleh menubuhkan suatu jawatankuasa penilaian dan pengiktirafan
untuk menasihat dan membuat cadangan kepada Majlis ke atas
perkara yang berhubungan dengan pengiktirafan itu.

BAHAGIAN VIII

PEMERIKSAAN PENYEDIA LATIHAN KEMAHIRAN

**Inspektor**

**37.** Bagi maksud Akta ini, Ketua Pengarah boleh melantik
mana-mana pegawai daripada jabatan yang bertanggungjawab bagi


-----

22 _Rang Undang-Undang_

pembangunan kemahiran sebagai Inspektor untuk melaksanakan
kewajipan pemeriksaan dan pengesahan di bawah Akta ini.

**Pemeriksaan hendaklah dibuat dari semasa ke semasa**

38. Inspektor hendaklah, dari semasa ke semasa, memeriksa
penyedia latihan kemahiran di bawah Akta ini bagi maksud
memastikan bahawa Akta ini dan peraturan-peraturan yang dibuat
di bawah Akta ini telah dan sedang dipatuhi.

**Kuasa untuk memeriksa penyedia latihan kemahiran**

**39.** Bagi maksud pemeriksaan atau pengesahan di bawah Akta
ini, seseorang Inspektor boleh—

_(a)_ memasuki pada bila-bila masa mana-mana premis atau

mana-mana bahagian premis yang dipunyai atau yang
digunakan, sama ada secara tetap atau selainnya, oleh suatu
penyedia latihan kemahiran bagi maksud menyediakan
latihan kemahiran bagi program yang ditauliahkan;

_(b)_ memeriksa apa-apa buku, buku minit, daftar, dokumen,

penyata kewangan, bahan atau barang lain dalam bentuk
fizikal atau dalam perantara elektronik yang difikirkannya
perlu;

_(c)_ membuat salinan atau mengambil cabutan daripada apa-apa

buku, buku minit, daftar, dokumen, penyata kewangan,
bahan atau barang lain dalam bentuk fizikal atau dalam
perantara elektronik yang diperiksa di bawah perenggan
_(b); dan_

_(d)_ menghendaki mana-mana orang, sebagai seorang anggota

lembaga pengarah, seorang ketua eksekutif, pekerja atau
seorang pelatih penyedia latihan kemahiran itu, supaya
mengemukakan bagi pemeriksaannya apa-apa buku, buku
minit, daftar, dokumen, penyata kewangan, bahan atau
barang lain dalam bentuk fizikal atau perantara elektronik,
yang berada dalam milikan atau jagaan orang itu atau di
bawah kawalannya atau dalam kuasanya untuk memberi
berhubung dengan
(i) pengurusan penyedia latihan kemahiran; atau

(ii) latihan kemahiran yang dijalankan oleh penyedia

latihan kemahiran itu.


-----

_Pembangunan Kemahiran Kebangsaan_ 23

BAHAGIAN IX

PENGUATKUASAAN DAN PENYIASATAN

**Pegawai penguat kuasa**

**40.** Bagi maksud Akta ini, Ketua Pengarah boleh melantik
mana-mana pegawai daripada jabatan yang bertanggungjawab
bagi pembangunan kemahiran atau mana-mana pegawai awam
yang diberi kuasa secara bertulis oleh Ketua Pengarah sebagai
pegawai penguat kuasa untuk melaksanakan apa-apa kewajipan
yang berhubungan dengan penguatkuasaan dan penyiasatan di
bawah Akta ini sebagaimana yang dinyatakan dalam pemberian
kuasa itu.

**Kuasa pegawai penguat kuasa**

**41.** Seseorang pegawai penguat kuasa hendaklah mempunyai
segala kuasa yang perlu untuk—

_(a)_ menyiasat apa-apa kesalahan di bawah Akta ini;

_(b)_ menjalankan apa-apa siasatan di bawah Akta ini; atau

_(c)_ menguatkuasakan mana-mana peruntukan di bawah Akta

ini.

**Kuasa membuat pemeriksaan**

**42.** (1) Seseorang pegawai penguat kuasa boleh, melalui notis
secara bertulis, menghendaki mana-mana orang yang tahu tentang
fakta dan hal keadaan sesuatu kes untuk hadir di hadapannya dan
untuk diperiksa secara lisan dan hendaklah mengubah ke dalam
bentuk bertulis apa-apa pernyataan yang dibuat oleh orang yang
diperiksa sedemikian.

(2) Apa-apa pernyataan yang dibuat, oleh mana-mana orang

di bawah seksyen ini boleh diterima sebagai keterangan dalam
mana-mana prosiding di dalam mahkamah di bawah Akta ini
terhadap orang itu atau terhadap mana-mana orang lain.


-----

24 _Rang Undang-Undang_

**Pengemukaan dokumen, dsb.**

**43.** Semasa menjalankan suatu penyiasatan atau pemeriksaan di
bawah Bahagian ini pegawai penguat kuasa boleh—

_(a)_ menghendaki mana-mana orang untuk mengemukakan

kepadanya apa-apa buku, buku minit, daftar, penyata
kewangan, dokumen, bahan atau barang lain dalam
bentuk fizikal atau perantara elektronik; dan

_(b)_ memeriksa, membuat salinan, mengambil cabutan daripada,

mengalihkan dan menahan apa-apa buku, buku minit,
daftar, dokumen, penyata kewangan, bahan atau barang
lain dalam bentuk fizikal atau perantara elektronik.

**Penyitaan dokumen, dsb.**

**44.** Jika seseorang pegawai penguat kuasa yang menjalankan
suatu penyiasatan di bawah Akta ini mempunyai sebab untuk
mempercayai bahawa suatu kesalahan telah dilakukan terhadap Akta
ini, dia boleh menyita apa-apa buku, buku minit, daftar, dokumen,
penyata kewangan, bahan atau barang lain dalam bentuk fizikal
atau perantara elektronik yang dikemukakan di bawah seksyen 43
dan apa-apa buku, buku minit, daftar, dokumen, penyata kewangan,
bahan atau barang lain itu hendaklah diterima sebagai keterangan
dalam mana-mana prosiding di dalam mahkamah di bawah Akta
ini terhadap orang itu atau terhadap mana-mana orang lain.

**Permohonan waran geledah**

**45.** Jika seseorang pegawai penguat kuasa mempunyai sebab yang
munasabah untuk mempercayai bahawa mana-mana premis telah
digunakan, sedang digunakan atau hendak digunakan bagi, atau
terdapat di dalam mana-mana premis, keterangan yang diperlukan
untuk membuktikan perlakuan sesuatu kesalahan di bawah Akta
ini, dia boleh memohon suatu waran geledah kepada seorang
Majistret dengan cara maklumat bertulis secara sumpah.

**Kuasa Majistret untuk mengeluarkan waran geledah**

**46.** Jika Majistret berpuas hati bahawa adanya perlakuan kesalahan
di bawah mana-mana peruntukan Akta ini, dia boleh mengeluarkan
suatu waran geledah yang membenarkan pegawai penguat kuasa,


-----

_Pembangunan Kemahiran Kebangsaan_ 25

pada bila-bila masa yang munasabah sama ada siang atau malam
dan dengan atau tanpa bantuan—

_(a)_ untuk memasuki premis itu, dengan kekerasan jika

perlu;

_(b)_ untuk menggeledah dan menyita dan mengambil apa-apa

buku, buku minit, daftar, dokumen, penyata kewangan,
bahan, atau barang lain dalam bentuk fizikal atau perantara
elektronik—

(i) yang berkenaan dengannya suatu kesalahan telah

dilakukan;

(ii) yang berkenaan dengannya suatu kesalahan disyaki

telah dilakukan; atau

(iii) yang semunasabahnya dipercayai dapat dijadikan

keterangan tentang perlakuan kesalahan itu;

_(c)_ memecah buka mana-mana pintu luar atau pintu dalam

premis itu atau mana-mana pagar, kepungan, pintu pagar
atau halangan lain ke premis itu, supaya boleh memasuki
ke dalamnya;

_(d)_ mengalihkan dengan kekerasan apa-apa halangan kepada

kemasukan, penggeledahan, penyitaan atau pengalihan
yang dia mempunyai kuasa untuk melakukan; atau

_(e)_ menahan tiap-tiap orang yang berada dalam premis itu

sehingga premis itu selesai diperiksa.

**Kuasa untuk memasuki premis tanpa waran atau notis**

**47.** Seseorang pegawai penguat kuasa hendaklah, bagi maksud
memastikan sama ada peruntukan Akta ini atau mana-mana
peraturan yang dibuat di bawah Akta ini atau terma dan syarat
mana-mana pendaftaran atau pentauliahan di bawah Akta ini
dipatuhi, mempunyai kuasa tanpa waran atau notis pada semua
masa yang munasabah untuk memasuki ke dalam premis manamana penyedia latihan kemahiran di mana latihan kemahiran itu
dijalankan dan membuat siasatan atau pemeriksaan yang difikirkan
perlu bagi maksud itu.


-----

26 _Rang Undang-Undang_

**Penggeledahan dan penyitaan tanpa waran**

**48.** Jika seseorang pegawai penguat kuasa mempunyai sebab yang
munasabah untuk mempercayai bahawa, disebabkan kelengahan
mendapatkan suatu waran geledah di bawah seksyen 46—

_(a)_ penyiasatan itu akan terjejas;

_(b)_ tujuan kemasukan itu mungkin akan terhalang;

_(c)_ buku, buku minit, daftar, dokumen, penyata kewangan,

bahan atau barang lain yang dicari mungkin dialihkan
atau diganggu; atau

_(d)_ keterangan yang dicari mungkin diganggu atau

dimusnahkan,

dia boleh menjalankan dalam, dan berkenaan dengan, premis itu
segala kuasa yang disebut dalam seksyen 46 secara sepenuhnya dan
secukupnya seolah-olah dia telah diberi kuasa berbuat sedemikian
oleh suatu waran yang dikeluarkan di bawah seksyen itu.

**Kuasa untuk mengelak**

**49.** (1) Jika pegawai penguat kuasa mempunyai sebab yang
munasabah untuk mempercayai bahawa mana-mana program yang
ditauliahkan sedang dijalankan di mana-mana premis —

_(a)_ tanpa ditetapkan dalam sijil pentauliahan di bawah

subseksyen 26(1); atau

_(b)_ dengan melanggar mana-mana syarat yang dikenakan oleh

Menteri atau Ketua Pengarah,

pegawai penguat kuasa itu boleh dengan serta-merta mengambil
apa-apa langkah yang disifatkannya perlu atau dengan apa-apa
cara mengelak premis itu.

(2) Penyedia latihan kemahiran yang menggunakan premis yang

telah dilak hendaklah—

_(a)_ dalam masa dua puluh satu hari dari pengelakan itu

mengemukakan kepada Ketua Pengarah sijil pentauliahan;
dan

_(b)_ menanggung apa-apa kos yang ditanggung berbangkit

daripada tindakan itu.


-----

_Pembangunan Kemahiran Kebangsaan_ 27

(3) Pengelakan itu hendaklah dibuka jika—

_(a)_ penyedia latihan kemahiran itu mematuhi kehendak

subseksyen (2); atau

_(b)_ suatu perintah mahkamah diperoleh terhadap penyedia

latihan kemahiran itu untuk berhenti daripada menggunakan
rumah, bangunan, premis atau tempat itu,

mana-mana satu yang lebih awal.

(4) Pegawai penguat kuasa yang melakukan tindakan di

bawah seksyen ini tidaklah bertanggungan bagi apa-apa kos yang
berbangkit daripada tindakan atau kerosakan pada premis yang
dilak di bawah seksyen ini melainkan jika kerosakan itu dilakukan
dengan sengaja.

(5) Apa-apa tindakan yang dilakukan di bawah seksyen ini

berkenaan dengan premis itu tidak menghalang pendakwaan terhadap
mana-mana penyedia latihan kemahiran yang menggunakan premis
itu yang berlawanan dengan Akta ini.

**Pengemukaan kad kuasa**

50. (1) Seseorang pegawai penguat kuasa atau Inspektor apabila
menjalankan mana-mana kuasanya di bawah Akta ini hendaklah
mengisytiharkan jawatannya dan hendaklah mengemukakan kepada
orang yang terhadapnya yang dia bertindak atau daripadanya dia
menghendaki apa-apa maklumat itu, kad kuasa sebagaimana yang
diarahkan oleh Ketua Pengarah dibawa oleh pegawai itu.

(2) Kad kuasa yang dinyatakan dalam subseksyen (1) hendaklah

dikeluarkan oleh Ketua Pengarah.

**Tiada hak ke atas kos prosiding, ganti rugi atau relief lain,**
**dsb.**

**51.** Tiada seorang pun hendaklah, dalam apa-apa prosiding di
hadapan mana-mana mahkamah berkenaan dengan apa-apa jua yang
disita atau ditahan dalam menjalankan atau berupa menjalankan
mana-mana kuasa yang diberikan di bawah Bahagian ini, berhak
mendapat kos prosiding itu atau apa-apa ganti rugi atau relief
lain, selain suatu perintah untuk pemulangan benda yang disita


-----

28 _Rang Undang-Undang_

atau ditahan itu, atau bayaran berdasarkan nilainya melainkan
penyitaan atau penahanan itu dibuat tanpa sebab yang munasabah
atau berpatutan.

BAHAGIAN X

KESALAHAN DAN PENALTI

**Pengambilan pelatih tanpa sijil pentauliahan**

**52.** Mana-mana orang yang mengambil pelatih bagi suatu program
latihan yang didakwa sebagai program yang ditauliahkan tanpa
suatu sijil pentauliahan yang sah di bawah seksyen 26 adalah
melakukan suatu kesalahan di bawah Akta ini dan boleh, apabila
disabitkan, didenda tidak melebihi satu ratus ribu ringgit atau
dipenjarakan selama tempoh tidak melebihi dua tahun atau keduaduanya.

**Larangan ke atas pengiklanan, dsb.**

**53.** (1) Tiada seorang pun boleh mengemukakan dirinya sebagai
atau mempromosikan sesuatu penyedia latihan kemahiran sebagai
suatu pusat bertauliah, sama ada melalui iklan, prospektus, risalah
atau selainnya, melainkan penyedia latihan kemahiran telah
mempunyai suatu program latihan kemahiran yang ditauliahkan
di bawah Akta ini.

(2) Tiada seorang pun boleh mempromosi suatu program latihan

kemahiran sebagai suatu program  yang ditauliahkan, sama ada
melalui iklan, prospektus, risalah atau selainnya, melainkan
program latihan kemahiran itu telah ditauliahkan di bawah Akta
ini.

(3) Mana-mana orang yang melanggar subseksyen (1) dan (2)

melakukan suatu kesalahan dan boleh, apabila disabitkan, didenda
tidak melebihi dua ratus ribu ringgit atau dipenjarakan selama
tempoh tidak melebihi tiga tahun atau kedua-duanya.

**Kawalan pengiklanan**

**54.** (1) Jika Ketua Pengarah berpendapat bahawa apa-apa pernyataan
yang dibuat dalam mana-mana iklan berhubung dengan sesuatu
penyedia latihan kemahiran adalah palsu, tidak benar, menyinggung


-----

_Pembangunan Kemahiran Kebangsaan_ 29

perasaan atau mengelirukan, Ketua Pengarah boleh melalui notis
secara bertulis mengarahkan supaya penyedia latihan kemahiran
itu melakukan kesemua atau mana-mana daripada yang berikut:

_(a)_ menghentikan penyiaran atau pameran iklan yang sedang

diteruskan itu;

_(b)_ mengubahsuaikan iklan itu mengikut apa-apa cara yang

ditentukan oleh Ketua Pengarah;

_(c)_ menghentikan penyiaran atau pameran mana-mana iklan

yang keseluruhannya atau sebahagiannya ialah suatu
pengulangan iklan itu;

_(d)_ mengambil segala langkah yang praktik untuk menarik balik

iklan itu daripada tiap-tiap penyiaran atau pamerannya;
atau

_(e)_ menyiarkan suatu pernyataan mengikut cara sebagaimana

dengan iklan yang dikeluarkan sebelumnya untuk menarik
balik atau mengubahsuaikan iklan itu.

(2) Ketua Pengarah boleh mengubah, menambah kepada,

mengubah pinda, membatalkan atau selainnya meminda apa-apa
arahan yang dikeluarkan di bawah subseksyen (1), melalui notis
secara bertulis kepada penyedia latihan kemahiran yang berkenaan.

(3) Mana-mana iklan berhubung dengan penyedia latihan

kemahiran itu hendaklah mengandungi nombor kelulusan pendaftaran
penyedia latihan kemahiran dan pentauliahan program.


(4) Mana-mana orang atau penyedia latihan kemahiran yang

melanggar arahan Ketua Pengarah di bawah subseksyen (1)
melakukan suatu kesalahan dan boleh, apabila disabitkan, didenda
tidak melebihi dua ratus ribu ringgit atau dipenjarakan selama
tempoh tidak melebihi tiga tahun atau kedua-duanya.

**Kesalahan dan penalti yang berhubungan dengan persijilan**

**55.** (1) Mana-mana orang yang, atau mana-mana institusi
atau penyedia latihan kemahiran yang mengeluarkan atau
menganugerahkan kepada mana-mana orang, atau yang ada dalam
milikannya apa-apa sijil palsu secara yang berlawanan dengan
peruntukan Akta ini melakukan suatu kesalahan dan boleh, apabila
disabitkan, didenda tidak melebihi dua puluh ribu ringgit tetapi


-----

30 _Rang Undang-Undang_

tidak melebihi dua ratus ribu ringgit atau dipenjarakan selama
tempoh tidak kurang daripada satu tahun tetapi tidak melebihi
tiga tahun atau kedua-duanya.

(2) Mana-mana penyedia latihan kemahiran selain pusat yang

ditauliahkan yang mengeluarkan atau menganugerahkan apa-apa
persijilan yang didakwa sebagai mematuhi Standard melakukan
suatu kesalahan di bawah Akta ini dan boleh, apabila disabitkan,
didenda tidak melebihi dua ratus ribu ringgit atau dipenjarakan
selama tempoh tidak melebihi lima tahun atau kedua-duanya.

**Penalti bagi pelanggaran syarat**

**56.** Sesuatu penyedia latihan kemahiran yang melanggar manamana syarat yang dikenakan di bawah seksyen 28 melakukan suatu
kesalahan dan boleh, apabila disabitkan, didenda tidak melebihi
dua puluh ribu ringgit atau dipenjarakan selama tempoh tidak
melebihi satu tahun atau kedua-duanya.

**Kesalahan dan penalti yang berhubungan dengan permohonan**
**yang dibuat di bawah Akta**

**57.** Mana-mana orang yang, semasa membuat permohonan bagi
pentauliahan suatu program latihan kemahiran di bawah Akta ini,
membuat apa-apa penyataan yang diketahuinya adalah palsu, atau
yang dia percaya adalah tidak benar, atau sengaja menyembunyikan
apa-apa fakta yang material, atau memberikan apa-apa maklumat
yang mengelirukan dalam apa-apa butiran material melakukan
suatu kesalahan dan boleh, apabila disabitkan, didenda tidak
melebihi dua puluh ribu ringgit atau dipenjarakan selama tempoh
tidak melebihi satu tahun atau kedua-duanya.

# Kesalahan dan penalti yang berhubungan dengan sijil pentauliahan

 58. Jika
_(a) sesuatu penyedia latihan kemahiran gagal untuk menyebabkan_

dipamerkan suatu salinan sijil pentauliahan mengikut
subseksyen 26(2); atau


-----

# Pembangunan Kemahiran Kebangsaan 31

# (b) sesuatu penyedia latihan kemahiran yang telah terhenti
 daripada menyediakan latihan kemahiran gagal menyerahkan sijil pentauliahan itu kepada Ketua Pengarah mengikut subseksyen 26(3),

 penyedia latihan kemahiran itu melakukan suatu kesalahan dan boleh, apabila disabitkan, didenda tidak melebihi dua puluh ribu ringgit atau dipenjarakan selama tempoh tidak melebihi satu tahun atau kedua-duanya.

 Kesalahan  yang  berhubungan  dengan  pemeriksaan, penguatkuasaan dan penyiasatan

 59.  Mana-mana orang—
 (a) yang gagal mengemukakan apa-apa buku, buku minit,
 daftar, dokumen, penyata kewangan, bahan atau barang lain dalam bentuk fizikal atau perantara elektronik yang dikehendaki oleh Inspektor di bawah seksyen 39; atau
 (b) yang menghalang atau enggan membenarkan seseorang
 Inspektor di bawah seksyen 39 untuk—
 (i) memasuki mana-mana kawasan termasuk bangunan
 atau struktur di atasnya yang dipunyai atau digunakan oleh, sama ada secara tetap atau selainnya, atau sama ada didaftarkan atau tidak bagi kegunaan, oleh suatu penyedia latihan kemahiran;
 (ii) memeriksa apa-apa buku, buku minit, daftar,
 dokumen, penyata kewangan, bahan atau barang lain dalam bentuk fizikal atau perantara elektronik, yang difikirkannya perlu;


# (iii) mengalih dan menahan apa-apa buku, daftar, dokumen,
 penyata kewangan, bahan atau barang lain dalam bentuk fizikal atau perantara elektronik yang pada pendapatnya, boleh dijadikan keterangan tentang pelakuan suatu kesalahan di bawah Akta ini; dan
 (iv) menghendaki mana-mana orang, sebagai seorang
 anggota lembaga pengarah, seorang ketua eksekutif, seorang pekerja atau seorang pelatih penyedia latihan kemahiran itu, untuk mengemukakan bagi pemeriksaannya apa-apa buku, buku minit, daftar, dokumen, penyata kewangan, bahan atau barang


-----

# 32 Rang Undang-Undang

 lain dalam bentuk fizikal atau perantara elektronik yang berada dalam milikan atau jagaan orang itu atau di bawah kawalannya atau dalam kuasanya untuk memberi yang berkenaan dengan pengurusan penyedia latihan kemahiran atau berkenaan dengan latihan kemahiran yang dijalankan oleh penyedia latihan kemahiran itu.
 (c) yang disaman di bawah seksyen 42 dan tanpa alasan yang
 munasabah, gagal untuk hadir pada masa dan di tempat yang dinyatakan dalam saman itu, atau yang, setelah hadir, enggan untuk menjawab apa-apa soalan yang dikemukakan kepadanya menurut undang-undang;
 (d) yang gagal mengemukakan apa-apa buku, buku minit,
 daftar, dokumen, penyata kewangan, bahan atau barang lain dalam bentuk fizikal atau perantara elektronik yang dikehendaki oleh pegawai penguat kuasa di bawah seksyen 43;
 (e) yang memasuki premis yang dilak tanpa alasan yang
 munasabah atau keizinan bertulis daripada pegawai penguat kuasa;


# if) yang merrdndahkan apa-apa buku, buku minit, daftar,
 dokumen, penyata kewangan, bahan atau barang lain dalam bentuk fizikal atau perantara elektronik daripada premis yang dilak tanpa keizinan bertulis daripada pegawai penguat kuasa; atau
 (g) yang menggalang atau menghalang seorang pegawai
 penguat kuasa semasa menjalankan mana-mana kuasanya di bawah seksyen  41, 42, 43, atau 47,

 melakukan suatu kesalahan di bawah Akta ini dan boleh, apabila disabitkan, didenda tidak melebihi dua puluh ribu ringgit atau dipenjarakan selama tempoh tidak melebihi satu tahun atau kedua-duanya.

 Penalti am

 60. Mana-mafta orang yang melakukan suatu kesalahan di bawah Akta ini atau mana-mana peraturan yang dibuat di bawah Akta ini yang tiada penalti diperuntukkan secara nyata dan boleh, apabila disabitkan, didenda tidak melebihi sepuluh ribu ringgit.


-----

_Pembangunan Kemahiran Kebangsaan_ 33

**Penalti dalam hal kesalahan yang berterusan**

**61.** Mana-mana orang yang melakukan suatu kesalahan di
bawah Akta ini hendaklah, dalam hal kesalahan yang berterusan,
apabila disabitkan, sebagai tambahan kepada apa-apa penalti lain
yang boleh disabitkan ke atasnya di bawah Akta ini berkenaan
dengan kesalahan itu, dikenakan denda harian tidak melebihi
satu ribu ringgit bagi setiap had kesalahan itu berterusan selepas
sabitan.

**Kesalahan oleh pertubuhan perbadanan, dsb.**

**62.** Jika suatu kesalahan di bawah Akta ini telah dilakukan oleh
pertubuhan perbadanan, perkongsian atau persatuan—

_(a)_ dalam hal suatu pertubuhan perbadanan, mana-mana orang

yang merupakan pengarah, pengurus, setiausaha atau
pegawai lain yang setaraf bagi pertubuhan perbadanan
itu pada masa pelakuan kesalahan itu;

_(b)_ dalam hal suatu perkongsian, tiap-tiap pekongsi dalam

perkongsian itu pada masa pelakuan kesalahan itu;
atau

_(c)_ dalam hal suatu persatuan, tiap-tiap pemegang jawatan

persatuan itu pada masa pelakuan kesalahan itu,

boleh dipertuduh secara berasingan atau bersesama dalam prosiding
yang sama dengan pertubuhan perbadanan, perkongsian atau
persatuan dan hendaklah disifatkan telah melakukan kesalahan
itu melainkan jika dia membuktikan bahawa kesalahan itu telah
dilakukan tanpa pengetahuannya atau pembiarannya atau bahawa
dia telah mengambil segala langkah berhati-hati yang munasabah
atau bahawa dia telah melakukan segala usaha yang wajar bagi
mengelakkan kesalahan itu daripada berlaku.

**Tanggungjawab penyedia latihan kemahiran bagi kesalahan**
**yang dilakukan oleh anggota lembaga pengarah, pegawai,**
**pekerja atau ejen**

**63. (1) Jika suatu kesalahan terhadap mana-mana peruntukan**
Akta ini telah dilakukan oleh orang yang pada masa kesalahan
itu dilakukan adalah—

_(a) seorang anggota lembaga pengarah;_


-----

34 _Rang Undang-Undang_

_(b)_ seorang pegawai;

_(c)_ seorang pekerja; atau

_(d)_ seorang ejen,

penyedia latihan kemahiran, maka penyedia latihan kemahiran itu
hendaklah disifatkan telah juga melakukan kesalahan itu.

(2) Dalam sesuatu pendakwaan terhadap sesuatu penyedia latihan

kemahiran di bawah subseksyen (1) berdasarkan kesalahan yang
dilakukan oleh—

_(a)_ seorang anggota lembaga pengarah;

_(b)_ seorang pegawai;

_(c)_ seorang pekerja; atau

_(d)_ seorang ejen,

penyedia latihan kemahiran itu, maka hendaklah menjadi suatu
pembelaan bagi mana-mana penyedia latihan kemahiran yang
didakwa di bawah subseksyen (1) jika penyedia latihan kemahiran
itu membuktikan—

# (k) bahawa kesalahan itu telah dilakukan tanpa pengetahuan
atau pembiaran penyedia latihan kemahiran itu; atau

# (l) bahawa penyedia latihan kemahiran itu telah—

(i) mengambil segala langkah berhati-hati yang

munasabah; dan

(ii) menjalankan segala usaha yang wajar,

untuk mencegah pelakuan kesalahan itu sebagaimana yang sepatutnya
diambil dan dijalankan oleh penyedia latihan kemahiran itu, dengan
mengambil kira jenis fungsi anggota lembaga pengarah, pegawai,
pekerja atau ejen atas sifat itu dan segala hal keadaan.

**Pengkompaunan kesalahan**

**64.** (1) Ketua Pengarah boleh, dengan keizinan secara bertulis
Pendakwa Raya, mengkompaunkan apa-apa kesalahan yang
dilakukan oleh mana-mana orang di bawah seksyen 55, 58, 59
atau 60 Akta ini atau mana-mana peraturan yang dibuat di bawah
Akta ini yang ditetapkan sebagai suatu kesalahan yang boleh


-----

_Pembangunan Kemahiran Kebangsaan_ 35

dikompaunkan melalui peraturan-peraturan yang dibuat di bawah
Akta ini dengan membuat suatu tawaran bertulis kepada orang
yang telah melakukan kesalahan itu untuk mengkompaunkan
kesalahan itu apabila dibayar kepada Ketua Pengarah suatu
amaun wang yang tidak melebihi lima puluh peratus daripada
amaun denda maksimum bagi kesalahan itu dalam masa yang
dinyatakan dalam tawaran itu.

(2) Sesuatu tawaran di bawah subseksyen (1) boleh dibuat pada

bila-bila masa selepas kesalahan itu dilakukan, tetapi sebelum
apa-apa pendakwaan baginya dimulakan dan jika amaun yang
dinyatakan dalam tawaran itu tidak dibayar dalam masa yang
dinyatakan dalam tawaran itu atau dalam apa-apa tempoh lanjutan
yang diberikan oleh Ketua Pengarah, pendakwaan bagi kesalahan
itu bolehlah dimulakan pada bila-bila masa selepas itu terhadap
orang yang kepadanya tawaran itu dibuat.

(3) Jika sesuatu kesalahan telah dikompaunkan di bawah

subseksyen (1), tiada pendakwaan boleh dimulakan berkenaan
dengan kesalahan itu terhadap orang yang kepadanya tawaran untuk
mengkompaun itu dibuat dan apa-apa benda yang disita berkaitan
dengan kesalahan itu boleh dilepaskan atau dilucuthakkan kepada
jabatan yang bertanggungjawab bagi pembangunan kemahiran
sebagaimana yang ditetapkan oleh Ketua Pengarah, tertakluk
kepada apa-apa terma dan syarat sebagaimana yang difikirkannya
patut.

(4) Semua jumlah wang yang diterima oleh jabatan yang

bertanggungjawab bagi pembangunan kemahiran di bawah seksyen
ini hendaklah dibayar ke dalam dan menjadi sebahagian daripada
Kumpulan Wang Disatukan Persekutuan.

**Pemulaan pendakwaan**

**65.** Pendakwaan berkenaan dengan sesuatu kesalahan di bawah
Akta ini tidak boleh dimulakan tanpa kebenaran bertulis Pendakwa
Raya.

**Anggapan**

66. Dalam apa-apa presiding bagi suatu kesalahan di bawah
Akta ini apabila telah dibuktikan bahawa apa-apa permohonan,
maklumat, butir-butir, penyata, akaun, rekod, dokumen atau
pernyataan, sama ada bertulis atau tidak, adalah —

_(a) palsu atau tidak benar pada keseluruhan atau sebahagiannya;_

atau


-----

36 _Rang Undang-Undang_

_(b) mengelirukan dalam apa-apa hal material,_

maka hendaklah dianggapkan sehingga dibuktikan sebaliknya
bahawa permohonan, maklumat, butir-butir, penyata, akaun, rekod,
dokumen atau pernyataan itu adalah palsu atau tidak benar pada
keseluruhannya atau sebahagiannya atau mengelirukan dalam
apa-apa hal material, mengikut mana-mana yang berkenaan,
pada pengetahuan orang yang menandatangani, menghantar atau
membekalkannya.

BAHAGIAN XI

**AM**

**Pengiktirafan Sijil**

**67.** Sijil yang dianugerahkan di bawah seksyen 34 Akta ini
hendaklah dipertimbangkan bagi maksud kelayakan masuk bekerja
ke dalam perkhidmatan awam, badan berkanun atau pihak berkuasa
tempatan mengikut cara dan tatacara yang ditentukan oleh Jabatan
Perkhidmatan Awam.

**Pekhidmat awam**

**68.** Tiap-tiap orang yang dilantik, atau yang secara sah menjalankan
kuasa seseorang yang dilantik di bawah Akta ini, hendaklah
disifatkan sebagai pekhidmat awam mengikut pengertian Kanun
Keseksaan [Akta 574].

**Perlindungan daripada tindakan guaman dan prosiding**
**undang-undang**

**69.** Tiada tindakan boleh diambil atau pendakwaan boleh dibawa,
dimulakan atau diteruskan terhadap Ketua Pengarah atau terhadap
mana-mana pegawai Kerajaan atau mana-mana orang yang
bertindak di bawah arahan Menteri atau Ketua Pengarah di dalam
mana-mana mahkamah bagi apa-apa perkara yang dilakukan atau
ditinggalkan daripada dilakukan di bawah Akta ini —

_(a) dengan suci hati;_


-----

_Pembangunan Kemahiran Kebangsaan_ 37

_(b)_ dengan munasabahnya mempercayai bahawa perkara itu

perlu bagi maksud yang diniatkan untuk disampaikan;
atau

_(c)_ bagi melaksanakan peruntukan Akta ini.

**Daftar**

**70.** (1) Ketua Pengarah hendaklah menyimpan atau menyebabkan
disimpan daftar mengikut apa-apa bentuk dan cara sebagaimana
yang ditetapkan mengenai —

_(a)_ semua Standard yang diluluskan oleh Majlis di bawah

seksyen 20;

_(b)_ semua sijil pentauliahan yang dikeluarkan di bawah

seksyen 26 yang mengandungi semua butir berkaitan
dengan penyedia latihan kemahiran dan program yang
bertauliah yang dijalankan oleh mereka;

_(c)_ semua Sijil yang dianugerahkan di bawah seksyen 34;

dan

_(d)_ mana-mana rekod lain sebagaimana yang difikirkan sesuai

oleh Ketua Pengarah.

(2) Orang awam boleh membuat suatu carian pada daftar dengan

membayar fi yang ditetapkan.

**Obligasi kerahsiaan**

**71.** (1) Kecuali bagi mana-mana maksud Akta ini atau bagi maksud
apa-apa prosiding sivil atau jenayah di bawah mana-mana undangundang bertulis, tiada anggota Majlis, anggota sesuatu jawatankuasa,
pegawai, pekhidmat atau ejen jabatan yang bertanggungjawab bagi
pembangunan kemahiran boleh mendedahkan apa-apa maklumat
yang telah diperolehnya semasa menjalankan kewajipannya dan
yang tidak disiarkan menurut Akta ini.

(2) Mana-mana orang yang melanggar subseksyen (1) melakukan

suatu kesalahan dan boleh, apabila disabitkan, didenda tidak
melebihi dua puluh ribu ringgit atau dipenjarakan selama tempoh
tidak melebihi satu tahun atau kedua-duanya.


-----

# 38 Rang Undang-Undang

 Kuasa untuk membuat peraturan-peraturan

 72. (1) Menteri boleh membuat peraturan-peraturan yang suai manfaat atau perlu bagi melaksanakan dengan baik peruntukan Akta ini.

 (2) Tanpa menjejaskan keluasan makna subseksyen (1),
 peraturan-peraturan boleh dibuat bagi menetapkan—
 (a) tatacara, cara dan borang bagi pentauliahan dan pembaharuan
 pentauliahan;
 (b) tatacara, cara dan borang bagi penilaian dan pengiktirafan
 kelayakan kemahiran;
 (c) tatacara, cara dan borang bagi permohonan bagi ujian
 kemahiran dan penganugerahan kelayakan kemahiran;
 (d) fi dan caj yang dikenakan berkenaan apa-apa perkara
 yang dilakukan di bawah Akta ini;
 (e) tatacara yang hendaklah diikuti berkenaan dengan
 pengiklanan oleh penyedia latihan kemahiran;
 (f) kesalahan yang boleh dikompaunkan dan tatacara bagi
 pengkompaunan kesalahan itu;
 (g) tatacara bagi penggantungan atau pembatalan sijil
 pentauliahan;
 (h) tatacara, cara dan bentuk penguatkuasaan dan penyiasatan
 di bawah Akta ini; atau
 (i) apa-apa perkara lain yang perlu atau suai manfaat bagi
 maksud Akta ini.

 (3) Peraturan-peraturan yang dibuat di bawah seksyen ini boleh
 memperuntukkan bahawa pelanggaran mana-mana peruntukan dalam peraturan-peraturan adalah suatu kesalahan dan boleh, apabila disabitkan, didenda tidak melebihi sepuluh ribu ringgit, atau dipenjarakan selama tempoh tidak melebihi satu tahun atau kedua-duanya.

 Kuasa Menteri untuk mengecualikan

 73. (1) Menteri boleh melalui perintah yang disiarkan dalam Warta mengecualikan, tertakluk kepada apa-apa syarat sebagaimana yang difikirkannya patut untuk dikenakan—
 (a) mana-mana penyedia latihan kemahiran yang didaftarkan
 sewajarnya di bawah mana-mana undang-undang yang berkuat kuasa berkenaan dengan latihan kemahiran;


-----

_Pembangunan Kemahiran Kebangsaan_ 39

_(b)_ mana-mana orang atau kumpulan orang; atau

(c) mana-mana penyedia latihan kemahiran,

daripada semua atau mana-mana peruntukan Akta ini atau manamana peraturan yang dibuat di bawah Akta ini.

(2) Menteri boleh, pada bila-bila masa, melalui perintah yang

disiarkan dalam Warta, membatalkan apa-apa perintah yang dibuat
di bawah subseksyen (1) jika dia berpuas hati bahawa pengecualian
itu tidak lagi patut diberikan.

BAHAGIAN XII PERUNTUKAN

PERALIHAN DAN KECUALIAN

**Pentauliahan program latihan kemahiran selepas permulaan**
**kuat kuasa Akta ini**

**74. Mana-mana orang atau kumpulan orang, yang sebaik sebelum**
tarikh yang ditetapkan, menjalankan aktiviti latihan kemahiran
boleh terus berbuat demikian dalam tempoh dua belas bulan
dari tarikh yang ditetapkan, tetapi dalam tempoh itu orang atau
kumpulan orang itu hendaklah, secepat yang dapat dilaksanakan,
memohon bagi pentauliahan di bawah Akta ini.

HURAIAN

Rang Undang-Undang ini bertujuan untuk menggalakkan, melalui latihan
kemahiran, pembangunan dan kemajuan kebolehan seseorang yang diperlukan
bagi kerjaya; dan untuk mengadakan peruntukan yang berkaitan dengannya.

BAHAGIAN I

_2._ _Fasal 1 mengandungi tajuk ringkas dan kuasa Menteri untuk menetapkan_

tarikh permulaan kuat kuasa Akta yang dicadangkan.

3. _Fasal 2 mengandungi takrif beberapa ungkapan yang digunakan dalam_

Akta yang dicadangkan.


-----

40 _Rang Undang-Undang_

BAHAGIAN II

4. _Fasal 3 memperuntukkan bagi penubuhan Majlis Pembangunan Kemahiran_

("Majlis").

5. _Fasal 4 memperkatakan fungsi Majlis untuk meluluskan Standard, untuk_

menasihati Menteri tentang perkara yang berkaitan dengan Akta ini dan apaapa perkara yang dirujukkan kepadanya dan fungsi lain yang dinyatakan dalam
Akta ini.

6. _Fasal 5 memperkatakan keanggotaan Majlis dan memberi kuasa kepada_

Menteri untuk melantik anggota silih ganti berkaitan dengan anggota tertentu
Majlis.

7. _Fasal 6 dan Fasal 7 bertujuan memperuntukkan pelantikan Timbalan_

Pengerusi dan Setiausaha Majlis.

8. _Fasal 8 bertujuan memberi kuasa kepada Majlis untuk menubuhkan_

Jawatankuasa, melantik Pengerusi suatu Jawatankuasa dan untuk memberi
elaun kepada mana-mana orang yang diundang untuk menghadiri mana-mana
mesyuarat Jawatankuasa.

9. _Fasal 9, 10, 11, 12, 13 dan 14 bertujuan memperuntukkan pelantikan,_

pelantikan semula, pembatalan dan peletakan jawatan anggota Majlis, kewajipan
anggota Majlis, kekosongan jawatan anggota Majlis, mesyuarat Majlis, kuasa
Majlis untuk mengundang orang lain ke mesyuaratnya dan saraan atau elaun
anggota Majlis itu.

10. _Fasal 15 dan 16 bertujuan mengadakan peruntukan mengenai minit_

mesyuarat Majlis dan tatacara Majlis.

BAHAGIAN III

11. _Fasal 17 bertujuan memperuntukkan pelantikan Ketua Pengarah Pembangunan_

Kemahiran, Timbalan Ketua Pengarah dan pegawai bagi maksud Akta ini, dan
bagi memperuntukkan fungsi dan kewajipan Ketua Pengarah.

12. _Fasal 18  bertujuan memberi kuasa kepada Ketua Pengarah untuk_

mewakilkan fungsi dan kuasanya kepada mana-mana pegawai awam.

13. _Fasal 19  bertujuan memberi kuasa kepada Menteri untuk memberi_

arahan kepada Ketua Pengarah.

BAHAGIAN IV

14. _Fasal 20 memperkatakan tentang penubuhan Standard Kemahiran Pekerjaan_

Kebangsaan.

15. _Fasal 21 bertujuan memberi kuasa kepada Ketua Pengarah untuk mengkaji_

semula dan mengubah Standard Kemahiran Pekerjaan Kebangsaan.

16. _Fasal 22 bertujuan memperuntukkan bagi penggunaan Standard Kemahiran_

Pekerjaan Kebangsaan untuk membangunkan kurikulum kebangsaan bagi
program latihan kemahiran dsb.


-----

_Pembangunan Kemahiran Kebangsaan_ 41

BAHAGIAN V

17. _Fasal 23 memperkatakan kriteria yang perlu dipenuhi oleh penyedia_

latihan kemahiran untuk pentauliahan.

18. _Fasal 24 memperkatakan permohonan untuk pentauliahan oleh penyedia_

latihan kemahiran kepada Ketua Pengarah.

19. _Fasal 25 member! kuasa kepada Ketua Pengarah untuk meluluskan atau_

menolak suatu permohonan bagi pentauliahan.

20. Di bawah fasal 26 sijil pentauliahan hendaklah menyatakan premis tempat

program yang ditauliahkan akan dijalankan. Jika penyedia latihan kemahiran
berhenti menyediakan latihan kemahiran bagi program yang ditauliahkannya,
penyedia latihan kemahiran dikehendaki menyerahkan sijil pentauliahan itu
untuk mengelakkan penyalahgunaan sijil itu.

21. _Fasal 27 bertujuan untuk memperuntukkan bagi permohonan untuk_

pembaharuan pentauliahan.

22. _Fasal 28 bertujuan untuk memberi kuasa kepada Ketua Pengarah untuk_

mengenakan syarat baru dan mengubah, meminda atau membatalkan manamana syarat pada masa atau selepas pemberian suatu sijil pentauliahan.

23. _Fasal 29 memberi kuasa kepada Ketua Pengarah untuk menggantung atau_

membatalkan sijil pentauliahan.  Suatu notis bertulis hendaklah diserahkan
kepada penyedia latihan kemahiran dengan menyatakan alasan penggantungan
atau pembatalan tersebut.

24. Di bawah fasal 30 Ketua Pengarah dikehendaki untuk menyiarkan fakta

penggantungan atau pembatalan itu kepada orang awam.

BAHAGIAN VI

25. _Fasal 31, 32 dan 33 bertujuan untuk memperuntukkan bahawa suatu_

penyedia latihan kemahiran, yang terkilan dengan keputusan Ketua Pengarah
yang dibuat di bawah fasal 25, 27 dan 29 boleh merayu kepada Menteri yang
mempunyai kuasa untuk mengesahkan, membatalkan atau mengubah keputusan
Ketua Pengarah dan keputusan Menteri atas rayuan itu adalah muktamad.

BAHAGIAN VII

26. _Fasal 34 memberi kuasa kepada Ketua Pengarah untuk menganugerahkan_

suatu Sijil.

27. _Fasal 35 bertujuan memberi kuasa kepada Ketua Pengarah untuk menyatakan_

kehendak yang perlu dipenuhi sebelum sesuatu Sijil boleh dianugerahkan.

28. _Fasal 36 memberi kuasa kepada Majlis untuk memberi pengiktirafan_

kepada mana-mana kelayakan kemahiran sebagai setaraf dengan Sijil yang
dianugerahkan di bawah Bahagian ini.


-----

42 _Rang Undang-Undang_

BAHAGIAN VIII

29. _Fasal 37 bertujuan memberi kuasa kepada Ketua Pengarah untuk_

melantik mana-mana pegawai awam atau mana-mana pegawai jabatan yang
bertanggungjawab bagi pembangunan kemahiran untuk melaksanakan tugas
pemeriksaan dan pengesahan.

30. _Fasal 38 bertujuan untuk membolehkan pemeriksaan oleh Inspektor_

dari semasa ke semasa untuk memastikan bahawa penyedia latihan kemahiran
mematuhi Akta yang dicadangkan dan peraturan yang dibuat di bawahnya.

31. _Fasal 39  bertujuan memberi kuasa kepada seorang Inspektor untuk_

menjalankan pemeriksaan ke atas penyedia latihan kemahiran yang berhubungan
dengan pentadbiran penyedia latihan kemahiran dan program latihan yang
dijalankan.

BAHAGIAN IX

32. _Fasal 40 bertujuan memberi kuasa kepada Ketua Pengarah untuk_

melantik mana-mana pegawai awam atau mana-mana pegawai jabatan yang
bertanggungjawab bagi pembangunan kemahiran untuk melaksanakan kewajipan
penguatkuasaan dan penyiasatan.

33. _Fasal 41 dan 42 memperkatakan kuasa seseorang pegawai penguat_

kuasa.

34. Di bawah fasal 43 dan 44 seorang pegawai penguat kuasa diberi kuasa

untuk menghendaki mana-mana orang untuk mengemukakan dan menyita
apa-apa dokumen semasa menjalankan pemeriksaan.

35. _Fasal 45 dan 46 memperkatakan permohonan oleh seorang pegawai penguat_

kuasa untuk suatu waran geledah dan kuasa Majistret untuk mengeluarkan
waran tersebut.

36. _Fasal 47 dan 48 memberikan kuasa kepada pegawai penguat kuasa_untuk_

memasuki premis, menggeledah dan menyita tanpa waran atau notis.

37. Di bawah fasal 49 seorang pegawai penguat kuasa diberi kuasa untuk

mengelak mana-mana premis.

38. _Fasal 50 menghendaki seseorang Inspektor dan seseorang pegawai_

penguat kuasa untuk mengemukakan kad kuasanya yang dikeluarkan oleh Ketua
Pengarah apabila menjalankan kuasanya di bawah Akta yang dicadangkan.

39. Di bawah fasal 51 tiada seorang pun berhak ke atas kos prosiding, ganti

rugi atau relief lain, dsb., berkenaan dengan penyitaan melainkan jika penyitaan
atau tahanan itu dibuat tanpa sebab yang munasabah.

BAHAGIAN X

40. _Fasal 52 bertujuan mengadakan peruntukan mengenai kesalahan dan_

penalti berhubung dengan mana-mana orang yang mengambil pelatih bagi


-----

_Pembangunan Kemahiran Kebangsaan_ 43

suatu program latihan yang dikatakan sebagai suatu program yang ditauliahkan
tanpa suatu sijil pentauliahan yang sah.

41. _Fasal 53 memperuntukkan kesalahan dan penalti berhubung dengan_

larangan mempromosi suatu penyedia latihan kemahiran melalui iklan, dsb.

42. _Fasal 54 memperkatakan tentang kawalan pengiklanan._

43. _Fasal 55 mengadakan peruntukan mengenai kesalahan dan penalti yang_

berhubungan dengan persijilan di bawah Akta yang dicadangkan.

44. _Fasal 56 menyatakan penalti yang dikenakan yang berhubungan dengan_

pelanggaran mana-mana syarat yang dikenakan di bawah fasal 28.

45. _Fasal 57 menyatakan kesalahan dan penalti yang berhubungan dengan_

permohonan untuk pentauliahan suatu program latihan kemahiran di bawah
Akta yang dicadangkan.

46. _Fasal 58 menyatakan kesalahan dan penalti yang berhubungan dengan_

kegagalan penyedia latihan kemahiran untuk mempamerkan atau menyerahkan
sijil pentauliahan.

47. _Fasal 59 menyatakan kesalahan dan penalti yang berhubungan dengan_

kegagalan untuk mengemukakan dokumen apabila dikehendaki oleh Inspektor,
dsb.

48. _Fasal 60, 61 dan 62 memperkatakan tentang penalti am, penalti dalam hal_

kesalahan berterusan dan kesalahan oleh pertubuhan perbadanan perkongsian
atau persatuan.

49. _Fasal 63 menyatakan tentang tanggungjawab penyedia latihan kemahiran_

kerana kesalahan yang dilakukan oleh anggota lembaga pengarah, pegawai,
kakitangan atau ejennya.

50. _Fasal 64 bertujuan untuk memberi kuasa kepada Ketua Pengarah untuk_

mengkompaun kesalahan tertentu dan melepaskan atau melucuthakkan apa-apa
yang disita tertakluk kepada mana-mana terma dan syarat yang dia fikirkan
patut.

51. _Fasal 65 memperuntukkan bahawa suatu pendakwaan untuk suatu kesalahan_

di bawah Akta yang dicadangkan tidak boleh dimulakan tanpa keizinan bertulis
Pendakwa Raya.

52. _Fasal 66 memperuntukkan anggapan bagi maksud pembuktian kesalahan_

dalam mana-mana prosiding bagi sesuatu kesalahan di bawah Akta yang
dicadangkan.

BAHAGIAN XI

53. _Fasal 67 bertujuan untuk memperuntukkan pengiktirafan kepada Sijil_

bagi maksud kelayakan memasuki pekerjaan dalam perkhidmatan awam.


-----

44 _Rang Undang-Undang_

54. _Fasal 68 bertujuan untuk memperuntukkan bahawa mana-mana orang_

yang dilantik atau menjalankan kuasa mengikut undang-undang bagi seseorang
yang dilantik di bawah Akta yang dicadangkan hendaklah dianggap menjadi
pekhidmat awam.

55. _Fasal 69 bertujuan untuk melindungi Ketua Pengarah atau mana-mana_

pegawai Kerajaan daripada apa-apa tindakan guaman atau prosiding undangundang terhadap mereka bagi apa-apa tindakan atau ketinggalan yang dilakukan
di bawah Akta yang dicadangkan jika tindakan atau tinggalan itu dilakukan
dengan suci hati.

56. _Fasal 70 bertujuan untuk menghendaki daftar yang mengandungi maklumat_

yang berhubungan dengan Standard, Sijil dan penyedia latihan kemahiran
disenggarakan.

57. _Fasal 71 bertujuan untuk menghalang mana-mana anggota Majlis dan_

jawatankuasa, pegawai, pekhidmat atau ejen jabatan yang bertanggungjawab
bagi pembangunan kemahiran daripada mendedahkan apa-apa maklumat yang
telah diperoleh semasa menjalankan kewajipan mereka.

58. _Fasal 72 bertujuan memberi kuasa kepada Menteri untuk membuat_

peraturan-peraturan.

59. _Fasal 73 bertujuan untuk memberi kuasa kepada Menteri untuk mengecualikan_

dengan perintah mana-mana orang, kumpulan orang atau penyedia latihan
kemahiran daripada peruntukan Akta yang dicadangkan.

BAHAGIAN XII

60. _Fasal 74_ bertujuan untuk menjadikan wajib bagi mana-mana orang atau
kumpulan orang yang menjalankan aktiviti latihan kemahiran sebelum berkuat
kuasanya Akta yang dicadangkan untuk memohon bagi pendaftaran dalam masa
dua belas bulan selepas mula berkuat kuasanya Akta yang dicadangkan.

_1MPL1KAS1 KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2132]


-----

