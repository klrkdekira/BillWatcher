---
Year: 2006
Bill: D.R.47/2006 - Rang Undang-Undang Jalan, Parit dan Bangunan (Pindaan) 2006 (Lulus)
Title: D.R.47/2006 - Rang Undang-Undang Jalan, Parit dan Bangunan (Pindaan) 2006 (Lulus)
Download URL: https://www.parlimen.gov.my/files/billindex/pdf/2006/DR472006.pdf
URL: https://www.parlimen.gov.my/files/billindex/pdf/2006/DR472006.pdf
---
---
Reading:
D.R.47/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 47/2006

RANG UNDANG-UNDANG

_b e r n a m a_

Suatu Akta untuk meminda Akta Jalan, Parit dan Bangunan 1974.

**[** **]**

BAHAWASANYA adalah suai manfaat semata-mata bagi maksud
memastikan keseragaman undang-undang dan dasar untuk membuat
suatu undang-undang mengenai perkara-perkara kerajaan tempatan
yang berhubungan dengan jalan, parit dan bangunan;

MAKA, OLEH YANG DEMIKIAN, menurut Fasal (4) Perkara 76
Perlembagaan Persekutuan, **DIPERBUAT** oleh Parlimen Malaysia
seperti yang berikut:

**Tajuk ringkas, pemakaian dan permulaan kuat kuasa**

**1. (1) Akta ini bolehlah dinamakan Akta Jalan, Parit dan Bangunan**
(Pindaan) 2006.

(2) Akta ini hendaklah terpakai hanya bagi Semenanjung

Malaysia.

(3) Akta ini mula berkuat kuasa pada tarikh yang ditetapkan oleh

Menteri berkenaan dengan sesuatu Negeri, selepas berunding dengan
Pihak Berkuasa Negeri itu, melalui pemberitahuan dalam Warta dan
Menteri boleh, selepas berunding dengan Pihak Berkuasa Negeri,
menetapkan tarikh yang berlainan —

_(a)_ bagi permulaan kuat kuasa Akta ini di kawasan pihak

berkuasa tempatan yang berlainan atau bahagian
bahagiannya;


-----

_Rang Undang-Undang_


_(b)_ bagi permulaan kuat kuasa peruntukan yang berlainan

dalam Akta ini; atau

_(c)_ bagi permulaan kuat kuasa peruntukan yang berlainan

dalam Akta ini di kawasan pihak berkuasa tempatan yang
berlainan atau bahagian-bahagiannya.

(4) Walau apa pun subseksyen (3), Pihak Berkuasa Negeri boleh,

melalui pemberitahuan dalam Warta —

_(a)_ mengecualikan mana-mana bahagian mana-mana kawasan

pihak berkuasa tempatan daripada mana-mana atau kesemua
peruntukan dalam Akta ini;

_(b)_ meluaskan mana-mana atau kesemua peruntukan dalam

Akta ini supaya terpakai bagi keseluruhan atau mana-mana
kawasan atau bahagian mana-mana kawasan dalam Negeri
itu yang bukan di bawah mana-mana pihak berkuasa
tempatan; dan

_(c)_ membuat apa-apa ubahsuaian, pindaan atau perubahan

yang perlu kepada peruntukan dalam Akta ini sebagaimana
yang perlu bagi maksud pemakaiannya di bawah perenggan
_(b)._

(5) Walau apa pun subseksyen (3), berhubung dengan Wilayah

Persekutuan Kuala Lumpur dan Putrajaya, Akta ini hendaklah
mula berkuat kuasa pada tarikh yang ditetapkan oleh Menteri melalui
pemberitahuan dalam Warta.

**Pindaan seksyen 3**

2. Akta Jalan, Parit dan Bangunan 1974 [Akta 133], yang disebut
"Akta ibu" dalam Akta ini, dipinda dalam seksyen 3 —

_(a)_ dengan memasukkan selepas takrif "orang" takrif yang

berikut:

' "orang utama yang mengemukakan" ertinya orang

yang berkelayakan yang mengemukakan pelan bangunan
kepada pihak berkuasa tempatan untuk kelulusan
mengikut Akta ini atau mana-mana undang-undang kecil
yang dibuat di bawahnya dan termasuk mana-mana
orang yang berkelayakan lain yang mengambil alih
kewajipan dan tanggungjawab atau bertindak untuk
orang yang berkelayakan yang pertama disebut itu;';


-----

_Jalan, Par it dan Bangunan (Pindaan)_

_(b)_ dengan menggantikan takrif "orang yang berkelayakan"

dengan takrif yang berikut:

' "orang yang berkelayakan" ertinya seorang Arkitek

Profesional, Jurutera Profesional atau pelukis pelan
bangunan yang berdaftar di bawah mana-mana undangundang bertulis yang berhubungan dengan

pendaftarannya;';

_(c)_ dengan memasukkan selepas takrif "orang yang

berkelayakan" takrif yang berikut:

' "orang yang mengemukakan" ertinya orang yang

berkelayakan yang mengemukakan pelan selain pelan
bangunan kepada pihak berkuasa tempatan atau pihak
berkuasa berkanun yang berkaitan mengikut Akta ini
atau mana-mana undang-undang kecil yang dibuat di
bawahnya dan termasuklah mana-mana orang yang
berkelayakan lain yang mengambil alih kewajipan dan
tanggungjawab atau bertindak untuk orang yang
berkelayakan yang pertama disebut itu;';

_(d)_ dengan memasukkan selepas takrif "paip sambungan

persendirian" takrif yang berikut:

' "pelan bangunan" ertinya pelan yang termasuklah

pelan tapak, pelan punca, pelan lantai, muka keratan dan
tampak sebagaimana yang dinyatakan secara khusus
dalam mana-mana undang-undang kecil yang dibuat di
bawah Akta ini;';

_(e)_ dengan menggantikan takrif "Perakuan kelayakan

menduduki, perakuan kelayakan menduduki sementara
dan perakuan kelayakan menduduki sebahagian" dengan
takrif yang berikut:

' "perakuan siap dan pematuhan" ertinya perakuan

yang diberi atau diluluskan di bawah mana-mana undangundang kecil yang dibuat di bawah Akta ini;'; dan

_(f)_ dengan memasukkan selepas takrif "perakuan siap dan

pematuhan" takrif yang berikut:

' "perakuan siap dan pematuhan sebahagian" ertinya

perakuan yang diberi atau diluluskan di bawah manamana undang-undang kecil yang dibuat di bawah Akta
ini;'.


-----

**4** _Rang Undang-Undang_

**Pindaan seksyen 58**

**3.** Seksyen 58 Akta ibu dipinda—

_(a)_ dalam subseksyen (2), dengan menggantikan perkataan

"mana-mana orang yang mengemukakan sesuatu pelan atau
penentuan di bawah seksyen 70 berkenaan dengan
pembinaan atau pembinaan semula sesuatu rumah atau
bangunan" dengan perkataan "orang yang mengemukakan";
dan

_(b)_ dalam subseksyen (3), dengan menggantikan perkataan

"mana-mana orang yang mengemukakan sesuatu pelan atau
penentuan di bawah seksyen 70 berkenaan dengan
pembinaan atau pembinaan semula sesuatu rumah atau
bangunan" dengan perkataan "orang yang mengemukakan".

**Pindaan seksyen 65**

**4.** Subseksyen 65(1) Akta ibu dipinda dengan menggantikan
perkataan "orang yang mengemukakan pelan itu" dengan perkataan
"orang utama yang mengemukakan".

**Pindaan seksyen 70**

**5.** Seksyen 70 Akta ibu dipinda—

_(a)_ dalam subseksyen (2), dengan menggantikan perkataan

"mengemukakan" dengan perkataan "menyebabkan untuk
dikemukakan oleh orang utama yang mengemukakan atau
orang yang mengemukakan";

_(b)_ dalam perenggan _(2)(b),_ dengan memotong perkataan

"berkenaan dengan sistem pembentungan";

_(c)_ dalam subseksyen (4), dengan menggantikan perkataan

"orang yang mengemukakan sesuatu pelan dan penentuan"
dengan perkataan "orang utama yang mengemukakan atau
orang yang mengemukakan";

_(d)_ dalam subseksyen (5), dengan menggantikan perkataan

"orang" dengan perkataan "orang utama yang

mengemukakan atau orang yang mengemukakan";


-----

_Jalan, Parit dan Bangunan (Pindaan)_ _5_

_(e)_ dalam subseksyen (8), dengan menggantikan perkataan

"mana-mana orang yang mengemukakan pelan suatu
bangunan" dengan perkataan "orang utama yang

mengemukakan";

_(f)_ dalam subseksyen (11), dengan menggantikan perkataan

"satu" dengan perkataan "dua puluh lima";

_(g)_ dalam subseksyen (12) —

(i) dengan menggantikan perkataan "satu ribu" dengan

perkataan "dua puluh lima ribu"; dan

(ii) dengan menggantikan perkataan "satu ratus" dengan

perkataan "lima ratus";

_(h) dalam subseksyen (13) —_

(i) dengan menggantikan perkataan "sepuluh ribu

ringgit" dengan perkataan "lima puluh ribu ringgit
atau dipenjarakan selama tempoh tidak melebihi tiga
tahun atau kedua-duanya"; dan

(ii) dengan menggantikan perkataan "dua ratus lima

puluh" dengan perkataan "satu ribu";


_(i)_ dalam subseksyen (14), dengan memasukkan selepas

perkataan "tatkala" perkataan "orang utama yang

mengemukakan atau orang yang mengemukakan";

_(j)_ dalam subseksyen (18), dengan menggantikan perkataan

"orang yang telah mengemukakan pelan itu" dengan
perkataan "orang utama yang mengemukakan atau orang
yang mengemukakan";

_(k)_ dalam subseksyen (19), dengan menggantikan perkataan

"seseorang yang berkelayakan" dengan perkataan

"seseorang orang utama yang mengemukakan atau orang
yang mengemukakan dan ditandatangani oleh pemunya
atau ejen yang diberi kuasa oleh pemunya itu dan orang
utama yang mengemukakan atau orang yang

mengemukakan"; dan


-----

_6_ _Rang Undang-Undang_

dengan memasukkan selepas subseksyen (19) subseksyen
yang berikut:

**"Pengeluaran perakuan siap dan pematuhan**

(20) Tiada perakuan siap dan pematuhan boleh

dikeluarkan kecuali oleh seseorang orang utama yang
mengemukakan mengikut masa, cara dan tatacara bagi
pengeluarannya sebagaimana yang ditetapkan oleh Akta
ini atau mana-mana undang-undang kecil yang dibuat di
bawahnya.

(21) Sebelum pengeluaran suatu perakuan siap dan

pematuhan, adalah menjadi kewajipan dan tanggungjawab
orang utama yang mengemukakan untuk —

_(a)_ mengawasi pendirian bangunan itu untuk

memastikan bahawa pendirian itu menepati
pelan yang diluluskan dan kehendak peruntukan
Akta ini atau mana-mana undang-undang kecil
yang dibuat di bawahnya;

_(b)_ memastikan bahawa bangunan itu telah dibina

dan disiapkan dengan sepatutnya menepati
pelan yang telah diluluskan dan kehendak Akta
ini atau mana-mana undang-undang kecil yang
dibuat di bawahnya dan bahawa semua syarat
teknikal yang dikenakan oleh pihak berkuasa
tempatan telah dipatuhi dengan sepatutnya; dan

_(c)_ memastikan bahawa bangunan itu selamat dan

layak untuk diduduki.

(22) Tiada apa-apa jua yang terkandung dalam Akta

ini boleh menyentuh kuasa yang diberikan kepada pihak
berkuasa tempatan oleh Akta ini atau mana-mana undangundang kecil yang dibuat di bawahnya mengenai
pendirian dan pembinaan sesuatu bangunan bagi maksud
memastikan bahawa pendirian dan pembinaan bangunan
itu menepati pelan yang diluluskan dan peruntukan
Akta ini atau mana-mana undang-undang kecil yang
dibuat di bawahnya.


-----

_Jalan, Par it dan Bangunan (Pindaan)_


(23) Jika ternyata kepada pihak berkuasa tempatan

itu bahawa suatu ketidakpatuhan pelan yang diluluskan
dan peruntukan Akta ini atau mana-mana undang-undang
kecil yang dibuat di bawahnya oleh orang utama yang
mengemukakan telah berlaku dalam pendirian dan
pembinaan sesuatu bangunan, pihak berkuasa tempatan
boleh mengeluarkan kepada orang utama yang

mengemukakan —

_(a)_ suatu notis bertulis, menghendaki pematuhan

dalam tempoh yang dinyatakan dalam notis itu,
sebagaimana yang difikirkan patut oleh pihak
berkuasa tempatan, supaya ketidakpatuhan itu
dibetulkan; dan

_(b)_ suatu arahan bertulis untuk menahan

pengeluaran perakuan siap dan pematuhan
sehingga ketidakpatuhan itu telah dibetulkan.

(24) Jika arahan yang disebut dalam perenggan (23)(b)

tidak dipatuhi oleh orang utama yang mengemukakan,
pihak berkuasa tempatan sendiri boleh menyebabkan apaapa kerja dilaksanakan atau apa-apa langkah diambil jika
pihak berkuasa tempatan berpendapat bahawa kerja atau
langkah itu adalah perlu untuk membetulkan

ketidakpatuhan itu.

(25) Kos melaksanakan kerja atau mengambil langkah

yang disebut dalam subseksyen (24) hendaklah

ditanggung oleh pemunya bangunan.

(26) Amaun kos yang hendak didapatkan sedemikian

oleh pihak berkuasa tempatan hendaklah diperakui oleh
pihak berkuasa tempatan dan perakuan pihak berkuasa
tempatan mengenai perkara ini adalah bukti muktamad
mengenai perkara yang dinyatakan dalamnya dan tidak
boleh tertakluk kepada apa-apa rayuan atau kajian semula
dalam mana-mana mahkamah.

(27) Mana-mana orang yang —

_(a)_ bukan orang utama yang mengemukakan tetapi

mengeluarkan suatu perakuan siap dan

pematuhan;


-----

_Rang Undang-Undang_


_(b)_ mengeluarkan suatu perakuan siap dan

pematuhan tanpa borang yang berkaitan
sebagaimana yang ditetapkan dalam manamana undang-undang kecil yang dibuat di
bawah Akta ini;

_(c)_ mengeluarkan perakuan siap dan pematuhan

yang melanggar arahan yang diberikan oleh
pihak berkuasa tempatan untuk menahan
pengeluaran sedemikian sementara menunggu
pembetulan apa-apa ketidakpatuhan;

_(d)_ dengan diketahuinya membuat atau

menghasilkan atau menyebabkan dibuat apaapa perisytiharan, perakuan, permohonan atau
representasi palsu atau fraud apa-apa borang
yang ditetapkan dalam mana-mana undangundang kecil yang dibuat di bawah Akta ini;

_(e)_ menggunakan apa-apa perisytiharan, perakuan,

permohonan atau representasi palsu, dipinda
atau lancung apa-apa borang yang ditetapkan
dalam mana-mana undang-undang kecil yang
dibuat di bawah Akta dengan mengetahui
bahawa perisytiharan, perakuan, permohonan
atau representasi itu telah dipalsukan, dipinda
atau dilancungkan; atau

_(f)_ menduduki atau membenarkan untuk diduduki

apa-apa bangunan atau apa-apa bahagiannya
tanpa suatu perakuan siap dan pematuhan,

boleh apabila disabitkan didenda tidak melebihi dua
ratus lima puluh ribu ringgit atau dipenjarakan selama
tempoh tidak melebihi sepuluh tahun atau keduaduanya.".

**Pindaan seksyen 70A**

**6.** Perenggan 70A(17)(C) Akta ibu dipinda dengan menggantikan
perkataan "orang yang berkelayakan untuk mengemukakannya"
dengan perkataan "orang yang mengemukakan".


-----

_Jalan, Parit dan Bangunan (Pindaan)_ _9_

**Pindaan seksyen 70B**

7. Subseksyen 70B(3) Akta ibu dipinda dengan menggantikan
perkataan "daripada orang yang berkelayakan" yang terdapat selepas
perkataan "selain" dengan perkataan "orang yang mengemukakan".

**Pindaan seksyen 75**

**8.** Seksyen 75 Akta ibu dipinda dengan menggantikan perkataan
"orang yang mengemukakan pelan" dengan perkataan "pemunya"
di mana-mana jua terdapat.

**Pindaan seksyen 85A**

**9.** Seksyen 85A Akta ibu dipinda—

_(a)_ dalam subseksyen (1) dalam takrif "jurutera", dengan

menggantikan perkataan "jurutera profesional" dengan
perkataan "Jurutera Profesional";

_(b)_ dalam perenggan _(3)(a),_ dengan menggantikan perkataan

"perakuan kelayakan menduduki yang pertama" dengan
perkataan "perakuan siap dan pematuhan"; dan

_(c)_ dalam subseksyen (9) —

(i) dengan menggantikan perkataan "perakuan kelayakan

menduduki" dengan perkataan "perakuan siap dan
pematuhan"; dan

(ii) dengan memotong perkataan "oleh pihak berkuasa

tempatan".

**Penggantian seksyen 123**

**10.** Akta ibu dipinda dengan menggantikan seksyen 123 dengan
seksyen yang berikut:

**"Pendakwaan**

**123. Tiada pendakwaan bagi sesuatu kesalahan di bawah Akta ini**
atau mana-mana undang-undang kecil yang dibuat di bawahnya
boleh dimulakan kecuali oleh atau dengan keizinan bertulis
Pendakwa Raya.".


-----

10 _Rang Undang-Undang_

**Pindaan seksyen 127**

**11.** Seksyen 127 Akta ibu dipinda —

_(a)_ dengan menggantikan perkataan "dua ribu" dengan

perkataan "sepuluh ribu"; dan

_(b)_ dengan menggantikan perkataan "satu ratus" dengan

perkataan "lima ratus".

**Pindaan seksyen 133**
**12.** Seksyen 133 Akta ibu dipinda—

_(a)_ dalam perenggan _(xiia),_ dengan menggantikan perkataan

"orang yang berkelayakan untuk mengemukakannya"
dengan perkataan "orang utama yang mengemukakan dan
orang yang mengemukakan"; dan

_(b)_ dalam perenggan (xiig), dengan menggantikan perkataan

"membuat permohonan untuk mendapatkan perakuan
kelayakan menduduki sementara, perakuan kelayakan
menduduki sebahagian dan perakuan kelayakan

menduduki" dengan perkataan "pengeluaran perakuan siap
dan pematuhan dan perakuan siap dan pematuhan
sebahagian".

**Perubahan dalam sebutan mengenai perakuan kelayakan**
**menduduki**
**13.** Semua sebutan mengenai perakuan kelayakan menduduki atau
perakuan kelayakan menduduki sebahagian dalam mana-mana
undang-undang bertulis atau dokumen hendaklah, apabila Akta ini
mula berkuat kuasa, ditafsirkan masing-masing sebagai sebutan
mengenai perakuan siap dan pematuhan dan perakuan siap dan
pematuhan sebahagian.

**Kecualian dan peralihan**
**14.** (1) Tiada apa-apa jua dalam Akta ini boleh menyentuh
penjalanan kuat kuasa yang dahulu, atau apa-apa jua yang dilakukan
di bawah peruntukan, mana-mana undang-undang yang berhubungan
dengan perakuan kelayakan menduduki sementara, perakuan
kelayakan menduduki sebahagian dan perakuan kelayakan menduduki
di kawasan-kawasan pihak berkuasa tempatan yang diluluskan
sebelum tarikh permulaan kuat kuasa Akta ini.

(2)  Jika pada tarikh permulaan kuat kuasa Akta ini —

_(a) pelan bangunan untuk pendirian bangunan belum mendapat_

kelulusan pihak berkuasa tempatan;


-----

_Jalan, Parit dan Bangunan (Pindaan)_ 11

_(b)_ pelan bangunan untuk pendirian bangunan telah diluluskan

oleh pihak berkuasa tempatan;

_(c)_ arahan bertulis telah diberikan oleh pihak berkuasa tempatan

supaya pelan dan penentuan berkenaan dengan mana-mana
bangunan dipinda dan dikemukakan semula; atau

_(d)_ pelan dan penentuan yang dipinda belum mendapat

kelulusan pihak berkuasa tempatan,

peruntukan Akta ibu yang terpakai bagi pelan bangunan hendaklah
terus terpakai seolah-olah Akta ibu tidak dipinda oleh Akta ini.

(3) Tanpa menjejaskan apa-apa penalti yang boleh dikenakan,

jika pada tarikh permulaan kuat kuasa Akta ini kerja mendirikan
sesuatu bangunan belum dimulakan dalam masa dua belas bulan dari
tarikh pelan dan penentuan bangunan itu diluluskan, peruntukan Akta
ibu yang terpakai bagi mendirikan bangunan itu hendaklah terus
terpakai seolah-olah Akta ibu tidak dipinda oleh Akta ini jika kerja
mendirikan bangunan itu akan dimulakan pada atau selepas tarikh
permulaan kuat kuasa Akta ini.

(4) Jika kerja mendirikan sesuatu bangunan telah dimulakan

sebaik sebelum tarikh permulaan kuat kuasa Akta ini, peruntukan
Akta ibu yang terpakai bagi mendirikan bangunan itu hendaklah terus
terpakai seolah-olah Akta ibu tidak dipinda oleh Akta ini.

(5) Jika kerja mendirikan sesuatu bangunan telah digantung

sebaik sebelum tarikh permulaan kuat kuasa Akta ini dan akan
dimulakan semula pada atau selepas tarikh permulaan kuat kuasa
Akta ini, peruntukan Akta ibu yang terpakai bagi mendirikan
bangunan itu hendaklah terus terpakai seolah-olah Akta ibu tidak
dipinda oleh Akta ini.

(6) Tanpa menjejaskan apa-apa penalti yang boleh dikenakan,

pendirian sesuatu bangunan tanpa apa-apa pelan dan penentuan yang
diluluskan oleh pihak berkuasa tempatan di bawah Akta ini sebaik
sebelum tarikh permulaan kuat kuasa Akta ini hendaklah tertakluk
kepada peruntukan Akta ibu seolah-olah Akta ibu tidak dipinda oleh
Akta ini dengan syarat—

_(a)_ suatu permohonan untuk kelulusan pelan dan penentuan

bangunan itu dibuat kepada pihak berkuasa tempatan pada
atau selepas tarikh permulaan kuat kuasa Akta ini; dan

_(b)_ permohonan yang disebut dalam perenggan _(a)_ itu

diluluskan.


-----

12 _Rang Undang-Undang_

HURAIAN

Rang Undang-Undang ini bertujuan untuk meminda Akta Jalan, Parit dan
Bangunan 1974 ("Akta 133") untuk menggantikan sistem perakuan bangunan yang
pada masa ini di bawah skop pihak berkuasa tempatan kepada suatu sistem
perakuan yang baru oleh sektor swasta. Perakuan kelayakan menduduki yang
dikeluarkan oleh pihak berkuasa tempatan akan digantikan oleh perakuan siap dan
pematuhan yang akan dikeluarkan oleh Arkitek Profesional, Jurutera Profesional atau
pelukis pelan bangunan yang di bawah Rang Undang-Undang ini diperihalkan
sebagai orang utama yang mengemukakan.

2. _Fasal 1_ mengandungi tajuk ringkas dan peruntukan tentang pemakaian dan
permulaan kuat kuasa Akta yang dicadangkan.

3. _Fasal 2_ bertujuan untuk meminda seksyen 3 Akta 133, untuk menggantikan
takrif "perakuan kelayakan menduduki" dengan takrif "perakuan siap dan
pematuhan". Fasal ini juga bertujuan untuk memasukkan takrif baru yang berikut
berbangkit daripada pengenalan sistem perakuan yang baru itu:

_(a)_ "pelan bangunan" untuk merujuk kepada pelan yang hendaklah

dikemukakan oleh orang utama yang mengemukakan;

_(b)_ "perakuan siap dan pematuhan sebahagian" untuk menggantikan takrif

"perakuan kelayakan menduduki sebahagian";

_(c)_ "orang utama yang mengemukakan" untuk merujuk kepada orang yang

berkelayakan yang bertanggungjawab untuk mengemukakan pelan
bangunan untuk kelulusan pihak berkuasa tempatan dan yang merupakan
orang yang bertanggungjawab untuk mengeluarkan perakuan siap dan
pematuhan di bawah sistem perakuan yang baru;

_(d)_ "orang yang berkelayakan" untuk merujuk kepada golongan orang yang

berkelayakan yang diiktiraf di bawah Akta 133; dan

_(e)_ "orang yang mengemukakan" untuk merujuk kepada orang yang

berkelayakan yang mengemukakan pelan selain pelan bangunan untuk
kelulusan pihak berkuasa tempatan atau pihak berkuasa berkanun yang
berkaitan.

4. _Fasal 3, 4, 6, 7, 8 dan 9 masing-masing bertujuan untuk meminda seksyen 58,_
65, 70A, 70B, 75 dan 85A Akta 133 berbangkit daripada pindaan yang dicadangkan
dalam fasal 2.

5. _Fasal 5_ bertujuan untuk meminda seksyen 70 Akta 133 untuk memasukkan,
antara lain, peruntukan yang berhubungan dengan sistem perakuan yang baru oleh
orang utama yang mengemukakan. Di bawah sistem perakuan yang ada sekarang,
pihak berkuasa tempatan mengeluarkan perakuan kelayakan menduduki sesuatu
bangunan menurut peruntukan Undang-Undang Kecil Bangunan Seragam yang
dibuat di bawah Akta itu. Sistem perakuan yang baru yang dicadangkan bertujuan
untuk membenarkan orang utama yang mengemukakan mengeluarkan perakuan
siap dan pematuhan. Sebutan mengenai orang utama yang mengemukakan dibuat
dalam pindaan yang dicadangkan kepada subseksyen (2), (4), (5), (8), (14), (18) dan
(19).


-----

_Jalan, Parit dan Bangunan (Pindaan)_ 13

Cadangan pindaan kepada perenggan (2)(b) bertujuan untuk menghuraikan dengan
jelas bahawa pelan dan penentuan yang dimaksudkan dalam perenggan itu
merangkumi keperluan lain selain sistem pembentungan. Pindaan kepada
subseksyen (11) dan (12) bertujuan untuk menaikkan penalti kerana membuat
perubahan kepada mana-mana bangunan dan kerana menggunakan bagi sesuatu
maksud yang lain daripada maksud yang baginya bangunan itu telah dibina pada
asalnya, tanpa mendapat kebenaran bertulis terlebih dahulu daripada pihak berkuasa
tempatan. Penalti yang diperuntukkan di bawah subseksyen (13) juga dicadangkan
untuk dinaikkan.

Dalam memperkenalkan sistem perakuan yang baru, lapan subseksyen baru telah
dimasukkan seperti yang berikut:

_(a)_ subseksyen (20) berhubung dengan pengeluaran perakuan siap dan

pematuhan oleh orang utama yang mengemukakan;

_(b)_ subseksyen (21) berhubung dengan kewajipan dan tanggungjawab orang

utama yang mengemukakan;

_(c)_ subseksyen (22) berhubung dengan kuasa pihak berkuasa tempatan

berkaitan dengan pendirian dan pembinaan sesuatu bangunan;

_(d)_ subseksyen (23) memberi pihak berkuasa tempatan kuasa untuk

mengeluarkan notis bertulis kepada orang utama yang mengemukakan
untuk membetulkan apa-apa ketidakpatuhan peruntukan Akta 133 dan
mana-mana undang-undang kecil yang dibuat di bawahnya dan arahan
untuk menahan pengeluaran perakuan siap dan pematuhan sehingga
ketidakpatuhan itu diperbetulkan;

_(e)_ subseksyen (24) berhubung dengan kuasa pihak berkuasa tempatan untuk

melaksanakan apa-apa kerja atau mengambil apa-apa langkah yang
didapatinya perlu untuk membetulkan ketidakpatuhan itu jika arahan
yang disebut dalam perenggan _(23)(b)_ tidak dipatuhi oleh orang utama
yang mengemukakan;

_(f)_ subseksyen (25) dan (26) membenarkan pihak berkuasa tempatan

mendapatkan apa-apa kos yang dilakukan olehnya di bawah subseksyen
(24) daripada pemunya bangunan; dan

_(g)_ subseksyen (27) berhubung dengan kesalahan di bawah sistem perakuan

baru.

6. _Fasal 10_ bertujuan untuk meminda seksyen 123 Akta 133 supaya selaras

dengan Fasal (3) Perkara 145 Perlembagaan Persekutuan dan seksyen 376 Kanun
Tatacara Jenayah.

7. _Fasal 11_ bertujuan untuk meminda seksyen 127 Akta 133 untuk menaikkan

penalti am di bawah Akta itu. Denda maksimum dan denda tambahan masingmasing dinaikkan daripada dua ribu ringgit kepada sepuluh ribu ringgit dan
daripada seratus ringgit kepada lima ratus ringgit.

8. _Fasal 12 bertujuan untuk meminda seksyen 133 Akta 133 berbangkit dengan_

pengenalan sistem perakuan yang baru.


-----

**14** _Rang Undang-Undang_

_9. Fasal 13_ bertujuan untuk memperuntukkan bahawa semua sebutan mengenai
perakuan kelayakan menduduki atau perakuan kelayakan menduduki sebahagian
dalam mana-mana undang-undang bertulis atau dokumen hendaklah, selepas
Akta yang dicadangkan ini mula berkuat kuasa, ditafsirkan sebagai sebutan
mengenai perakuan siap dan pematuhan dan perakuan siap dan pematuhan
sebahagian.

10. _Fasal 14 mengandungi peruntukan kecualian dan peralihan._

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2519]


-----

