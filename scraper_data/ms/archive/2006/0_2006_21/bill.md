---
Year: 2006
Bill: D.R.25/2006 - Rang Undang-Undang Pusat Jagaan (Pindaan) 2006 (Lulus)
Title: D.R.25/2006 - Rang Undang-Undang Pusat Jagaan (Pindaan) 2006 (Lulus)
Download URL: https://www.parlimen.gov.my/files/billindex/pdf/2006/DR%20252006.pdf
URL: https://www.parlimen.gov.my/files/billindex/pdf/2006/DR%20252006.pdf
---
---
Reading:
D.R.25/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 25/2006

 RANG UNDANG-UNDANG

 b e r n am a

 Suatu Akta untuk meminda Akta Pusat Jagaan 1993.

 DIPERBUAT oleh Parlimen Malaysia seperti yang berikut:

 Tajuk ringkas dan permulaan kuat kuasa

 1. (1) Akta ini bolehlah dinamakan Akta Pusat Jagaan (Pindaan) 2006.

 (2) Akta ini mula berkuat kuasa pada tarikh yang ditetapkan
 oleh Menteri melalui pemberitahuan dalam Warta.

 Pindaan seksyen 2

 2. Akta Pusat Jagaan 1993 [Akta 506\, yang disebut "Akta ibu" dalam Akta ini, dipinda dalam seksyen 2—
 (a) dengan memasukkan selepas takrif "pegawai diberi kuasa"
 takrif yang berikut:
 ' "Pengarah Negeri" ertinya Pengarah Kebajikan
 Masyarakat suatu Negeri dan termasuklah masing- masingnya Pengarah Kebajikan Masyarakat Wilayah Persekutuan Kuala Lumpur, Wilayah Persekutuan Labuan dan Wilayah Persekutuan Putrajaya;'; dan
 (b) dalam teks bahasa Inggeris, dengan menggantikan noktah
 di hujung takrif "relative" dengan koma bernoktah.


-----

2 _Rang Undang-Undang_

**Pindaan seksyen 3**

**3.** Seksyen 3 Akta ibu dipinda—

_(a)_ dalam perenggan (a), dengan menggantikan perkataan

"Akta Hospital Persendirian 1971 [Akta 43]" dengan
perkataan "Akta Kemudahan dan Perkhidmatan Jagaan
Kesihatan Swasta 1998 [Akta 586]";

_(b)_ dalam perenggan (b), dengan menggantikan perkataan

"Akta Pelajaran 1961 [Akta 43/1961]" dengan perkataan
"Akta Pendidikan 1996 [Akta 550]";

_(c)_ dalam perenggan (e), dengan memotong perkataan "atau"

yang terdapat selepas koma bernoktah;

_(d)_ dalam perenggan (f), dengan menggantikan noktah dengan

perkataan "; atau"; dan

_(e)_ dengan memasukkan selepas perenggan (fi, perenggan

yang berikut:


_"(g) mana-mana institusi yang dikecualikan daripada_

peruntukan Akta ini oleh Ketua Pengarah.".

**Pindaan seksyen 10**

**4.** Subseksyen 10 Akta ibu dipinda—

_(a)_ dalam subseksyen (3), dengan menggantikan perkataan

"dua belas" dengan perkataan "enam puluh";

_(b)_ dengan menggantikan subseksyen (4) dengan subseksyen

yang berikut:

"(4) Suatu salinan perakuan pendaftaran yang

dikeluarkan oleh Ketua Pengarah di bawah seksyen ini
hendaklah dipamerkan di tempat yang mudah dilihat
di dalam premis yang dinyatakan dalam perakuan
pendaftaran itu."; dan

_(c)_ dengan memasukkan selepas subseksyen (4) subseksyen

yang berikut:

"(5) Jika berlaku apa-apa perubahan dalam apa-apa

hal keadaan yang butir-butirnya dinyatakan dalam suatu
perakuan yang dikeluarkan di bawah seksyen ini, orang
yang kepadanya perakuan itu telah dikeluarkan


-----

_Pusat Jagaan (Pindaan)_

3

hendaklah, dalam masa empat belas hari, memberitahu
Ketua Pengarah dengan sewajarnya secara bertulis, dan
Ketua Pengarah hendaklah mengeluarkan suatu perakuan
pindaan sebagai ganti perakuan asal itu.

(6) Apabila berhenti mengendalikan suatu pusat

jagaan, orang yang kepadanya perakuan pendaftaran
itu telah dikeluarkan hendaklah menyerahkan perakuan
itu kepada Ketua Pengarah dalam masa satu bulan dari
tarikh pemberhentian itu.".

**Pindaan seksyen 11**

5. Seksyen 11 Akta ibu dipinda—

_(a)_ dalam nota bahu, dengan menggantikan perkataan

"Pengkanselan" dengan perkataan "Pembatalan";

_(b)_ dengan menggantikan perkataan "mengkanselkan" dengan

perkataan "membatalkan"; dan

_(c)_ dalam perenggan (d), dengan menggantikan perkataan

"dikansel" dengan perkataan ''dibatalkan".

**Seksyen baru 11A**

**6.** Akta ibu dipinda dengan memasukkan selepas seksyen 11 seksyen
yang berikut;

**"Tafsiran**

**1 1A.** Bagi maksud Bahagian ini, Ketua Pengarah termasuklah
Pengarah Negeri.".

**Seksyen baru 16A**

**7.** Akta ibu dipinda dengan memasukkan selepas seksyen 16 seksyen
yang berikut:

**"Kuasa untuk mengelak**

**16A.** (1) Jika Ketua Pengarah atau mana-mana pegawai diberi
kuasa mempunyai sebab yang munasabah untuk mempercayai
bahawa mana-mana rumah, bangunan, premis atau tempat lain


-----

4 _Rang Undang-Undang_

digunakan sebagai suatu pusat jagaan yang tidak didaftarkan
di bawah peruntukan Akta ini, Ketua Pengarah atau pegawai
diberi kuasa boleh mengambil apa-apa langkah yang difikirkannya
perlu atau dengan apa-apa cara mengelak pusat jagaan itu.

(2) Orang yang menggunakan rumah, bangunan, premis

atau tempat itu sebagai pusat jagaan yang telah dilak hendaklah—

_(a)_ dalam masa dua puluh satu hari dari pengelakan itu

mengemukakan kepada Ketua Pengarah atau pegawai
diberi kuasa itu perakuan pendaftaran pusat jagaan itu;
dan

_(b)_ menanggung apa-apa kos yang dilakukan berbangkit

daripada tindakan itu.

(3) Lak itu hendaklah ditanggalkan jika—

_(a)_ orang itu mematuhi kehendak subseksyen (2); atau

_(b)_ suatu perintah mahkamah diperoleh terhadap orang itu

supaya orang itu berhenti daripada menggunakan rumah,
bangunan, premis atau tempat itu sebagai pusat jagaan,

mengikut mana-mana yang terdahulu.

(4) Ketua Pengarah atau pegawai diberi kuasa itu yang

bertindak di bawah seksyen ini tidaklah bertanggungan bagi
apa-apa kos yang berbangkit daripada tindakan itu atau kerosakan
kepada rumah, bangunan, premis atau tempat yang dilak
di bawah seksyen ini melainkan jika kerosakan itu dilakukan
dengan sengaja.

(5) Apa-apa tindakan yang diambil di bawah seksyen ini

berkenaan dengan mana-mana rumah, bangunan, premis atau
tempat lain tidak boleh melarang pendakwaan mana-mana
orang yang menggunakan rumah, bangunan, premis atau tempat
itu sebagai pusat jagaan dengan melanggar Akta ini.".

**Pindaan seksyen 18**

**8.  Seksyen 18 Akta ibu dipinda—**

_(a) dalam perenggan (e), dengan memotong perkataan "atau"_

yang terdapat selepas koma bernoktah;


-----

_Pusat Jagaan (Pindaan)_

5

_(b)_ dalam perenggan (f)% dengan menggantikan koma dengan

koma bernoktah; dan

_(c)_ dengan memasukkan selepas perenggan (f) perenggan

yang berikut:

_"(g)_ gagal menyebabkan suatu salinan perakuan

pendaftaran itu dipamerkan mengikut subseksyen
10(4);

_(h)_ gagal memberitahu Ketua Pengarah tentang

apa-apa perubahan dalam apa-apa hal keadaan
yang butir-butirnya dinyatakan dalam perakuan
itu mengikut subseksyen 10(5); atau

_(i)_ gagal menyerahkan perakuan pendaftaran itu

apabilaberhenti mengendalikan suatu pusat jagaan
mengikut subseksyen 10(6),".

**Penggantian seksyen 21**

**9.** Akta ibu dipinda dengan menggantikan seksyen 21 dengan
seksyen yang berikut:

**"Pemulaan pendakwaan**

**21. Tiada pendakwaan bagi suatu kesalahan di bawah Akta**
ini atau mana-mana peraturan yang dibuat di bawah Akta ini
boleh dimulakan kecuali oleh atau dengan keizinan bertulis
Pendakwa Raya.".

**Seksyen baru 21A**

**10.** Akta ibu dipinda dengan memasukkan selepas seksyen 21
seksyen yang berikut:

**'"Pengkompaunan kesalahan**

**21A.** (1) Ketua Pengarah boleh, dengan keizinan Pendakwa
Raya, mengkompaun apa-apa kesalahan yang dilakukan oleh
mana-mana orang terhadap Akta ini atau mana-mana peraturan
yang dibuat di bawah Akta ini dengan membuat suatu tawaran
bertulis, dalam borang yang ditetapkan, kepada orang yang
disyaki secara munasabah tefah melakukan kesalahan itu


-----

_Rang Undang-Undang_

untuk mengkompaunkan kesalahan itu apabila dibayar kepada
Ketua Pengarah suatu amaun wang yang tidak melebihi lima
puluh peratus daripada amaun denda maksimum bagi kesalahan
itu dalam masa yang dinyatakan dalam tawaran itu.

(2) Sesuatu tawaran di bawah subseksyen (1) boleh dibuat

pada bila-bila masa selepas kesalahan itu dilakukan, tetapi
sebelum apa-apa pendakwaan baginya telah dimulakan, dan
jika amaun yang dinyatakan dalam tawaran itu tidak dibayar
dalam masa sebagaimana yang dinyatakan dalam tawaran
itu, atau dalam apa-apa tempoh lanjutan yang dibenarkan
oleh Ketua Pengarah, pendakwaan bagi kesalahan itu boleh
dimulakan pada bila-bila masa selepas itu terhadap orang
yang kepadanya tawaran itu telah dibuat.

(3) Jika sesuatu kesalahan telah dikompaunkan di bawah

subseksyen (1), tiada pendakwaan boleh dimulakan berkenaan
dengan kesalahan itu terhadap orang yang kepadanya tawaran
untuk mengkompaun itu dibuat.".

HURAIAN

Rang Undang-Undang ini bertujuan untuk meminda Akta Pusat Jagaan 1993
C'Akta 506").

2. _Fasal I mengandungi tajuk ringkas dan peruntukan tentang permulaan kuat_

kuasa Akta yang dicadangkan.

3. _Fasal 2 bertujuan untuk meminda seksyen 2 Akta 506 untuk mengadakan_

takrif baru "Pengarah Negeri" yang merujuk kepada Pengarah Kebajikan
Masyarakat suatu Negeri dan termasuklah mas ing-mas ingny a Pengarah Kebajikan
Masyarakat Wilayah Persekutuan Kuala Lumpur, Pengarah Kebajikan Masyarakat
Wilayah Persekutuan Labuan dan Pengarah Kebajikan Masyarakat Wilayah
Persekutuan Putrajaya.

4. _Fasal 3 bertujuan untuk meminda perenggan 3(b) Akta 506 berikutan_
pemansuhan AktaPelajaran 1961 [Akta 43/1961] dan Akta Hospital Persendirian
1971 [Akta 43] masing-masingnya oleh Akta Pendidikan 1996 [Akta 550] dan
Akta Kemudahan dan Perkhidmatan Jagaan fCesihatan Swasta 1998 [Akta 586].
_Fasal 3 juga bertujuan untuk meminda seksyen 3 untuk membolehkan Ketua_
Pengarah mengecualikan mana-mana institusi daripada peruntukan Akta ini.

5. _Fasal 4 bertujuan untuk meminda subseksyen 10(3) Akta 506 untuk_

melanjutkan tempoh kesahan perakuan pendaftaran daripada dua belas bulan
kepada enam puluh bulan. Kehendak untuk mempamerkan perakuan pendaftaran


-----

_Pusat Jagaan (Pindaan)_ _1_

diperuntukkan dalam subseksyen 10(4). Subseksyen 10(5) menghendaki orang
yang kepadanya perakuan pendaftaran dikeluarkan untuk memberitahu Ketua
Pengarah tentang apa-apa perubahan yang berlaku dalam apa-apa hal keadaan
yang butir-butirnya dinyatakan dalam perakuan pendaftaran itu. Subseksyen
10(6) mengadakan peruntukan bagi penyerahan perakuan apabila suatu pusat
jagaan dltutup.

6. _Fasal 5 bertujuan untuk meminda subseksyen 11 Akta 506 untuk menggantikan_

perkataan "pengkanselan'" dengan perkataart "pembatalan" yang lebih sesuai.

7. _Fasal 6 bertujuan untuk memasukkan seksyen baru 11 A ke dalam Akta 506_

yang membolehkan Pengarah Kebajikan Masyarkat Negeri menjalankan tugas
bagi pendaftaran pusat jagaan.

_8._ _Fasal 7 bertujuan untuk memasukkan seksyen baru 16A ke dalam Akta 506_

yang memberi kuasa kepada Ketua Pengarah dan pegawai diberi kuasa untuk
mengelak pusat jagaan yang tidak berdaftar.

9. _Fasal 8 bertujuan untuk meminda seksyen 18 Akta 506 untuk menjadikannya_

suatu kesalahan bagi orang yang tidak mempamerkan perakuan pendaftaran,
tidak memberitahu Ketua Pengarah tentang apa-apa perubahan yang berlaku
dalam apa-apa hal keadaan yang butir-butirnya dinyatakan dalam perakuan
pendaftaran atau tidak menyerahkan perakuan itu apabila pusat jagaan itu ditutup.

10. _Fasal 9 bertujuan untuk meminda seksyen 21 Akta 506 berhubung dengan_
pendakwaan supaya selaras dengan Perkara 145 Perlembagaan Persekutuan.

11. _Fasal 10 bertujuan untuk memasukkan seksyen baru 21 A ke dalam Akta_
506 untuk membolehkan apa-apa kesalahan yang dilakukan di bawah Akta ini
atau mana-mana peraturan yang dibuat di bawah Akta ini dikompaun.

_IMPUKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[:])2458]


-----

