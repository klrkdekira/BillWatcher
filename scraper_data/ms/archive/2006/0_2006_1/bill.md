---
Year: 2006
Bill: D.R.02/2006 - Rang Undang-Undang Lembaga Promosi Kesihatan Malaysia 2006 (Lulus)
Title: D.R.02/2006 - Rang Undang-Undang Lembaga Promosi Kesihatan Malaysia 2006 (Lulus)
Download URL: https://www.parlimen.gov.my/files/billindex/pdf/2006/DR22006.pdf
URL: https://www.parlimen.gov.my/files/billindex/pdf/2006/DR22006.pdf
---
---
Reading:
D.R.02/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 2/2006

RANG UNDANG-UNDANG LEMBAGA

PROMOSI KESIHATAN MALAYSIA 2006

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Tafsiran


BAHAGIAN II

LEMBAGA

3. Pcnububan Lembaga

4. Meterai perbadanan bagi Lembaga

5. Anggota Lembaga

6. Tempoh jawatan

7. Pembatalan dan peletakan jawatan

8. Pcngosongan jawatan

9. Kctua Pegawai Eksekutif

10. Jawatankuasa

11. Penzahiran kepentingan

12. Pelantikan pegawai dan pekhidmat Lembaga

13. Kuasa Menteri untuk memberikan arahan dan meminta maklumat

BAHAGIAN III

OBJEKTIF, FUNGSI DAN KUASA LEMBAGA

14. Objcktif Lembaga

15. Fungsi Lembaga

16. Kuasa Lembaga


-----

_Rang Undang-Undang_

BAHAGIAN IV

KEWANGAN

Fasal

17. Penubuhan Kumpulan Wang

18. Perbelanjaan hendaklah dipertanggungkan pada Kumpulan Wang

19. Kumpulan Wang Rizab

20. Penyediaan bajet

21. Akaun dan laporan

BAHAGIAN V

KESALAHAN DAN PENALTI

22. Maklumat palsu

23. Penalti bagi percubaan untuk memperoleh wang atau faedah melalui
pernyataan atau dokumen palsu atau mengelirukan

24. Pembayaran balik

25. Kesalahan oleh pertubuhan perbadanan

BAHAGIAN VI

PELBAGAI

26. Pekhidmat awam

27. Kewajipan kerahsiaan

28. Perlindungan pegawai

29. Kuasa untuk membuat peraturan-peraturan

JADUAL


-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi penubuhan Lembaga
Promosi Kesihatan Malaysia dan perkara-perkara yang berhubungan
dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Lembaga Promosi
Kesihatan Malaysia 2006.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam _Warta_ dan Menteri
boleh menetapkan tarikh yang berlainan bagi permulaan kuat kuasa
peruntukan yang berlainan dalam Akta ini.

**Tafsiran**

**2.** Dalam Akta ini, melainkan jika konteksnya menghendaki makna
yang lain —

"geran" ertinya suatu jumlah wang yang diberikan kepada mana
mana pertubuhan yang berdaftar oleh Lembaga bagi membiayai
perbelanjaan, sama ada sebahagian atau sepenuhnya, apa-apa aktiviti
atau program promosi kesihatan untuk dilaksanakan oleh pertubuhan
berkenaan;

"Ketua Pegawai Eksekutif' ertinya Ketua Pegawai Eksekutif

Lembaga yang dilantik di bawah seksyen 9;

"Kumpulan Wang" ertinya Kumpulan Wang Promosi Kesihatan

Malaysia yang ditubuhkan di bawah seksyen 17;

"Lembaga" ertinya Lembaga Promosi Kesihatan Malaysia yang

ditubuhkan di bawah seksyen 3;


-----

4 _Rang Undang-Undang_

"Menteri" ertinya Menteri yang dipertanggungkan dengan

tanggungjawab bagi kesihatan;

"Pengerusi" ertinya Pengerusi Lembaga yang dilantik di bawah

seksyen 5;

"promosi kesihatan" merujuk kepada apa-apa tindakan atau aktiviti

yang memperkukuhkan kemahiran dan kemampuan kesihatan
seseorang individu, kumpulan atau masyarakat di samping
mempertingkatkan keadaan sosial dan persekitaran bagi memperbaiki
taraf kesihatan mereka.

BAHAGIAN II

LEMBAGA

**Penubuhan Lembaga**

**3. (1) Maka ditubuhkan suatu pertubuhan perbadanan dengan nama**
"Lembaga Promosi Kesihatan Malaysia".

(2) Lembaga ini adalah kekal turun-temurun dan mempunyai

suatu meterai perbadanan.

(3) Lembaga boleh mendakwa dan didakwa atas nama

perbadanannya.

(4) Tertakluk kepada dan bagi maksud Akta ini, Lembaga, atas

apa-apa terma yang difikirkannya patut, boleh —

_(a)_ membuat kontrak;

_(b)_ memperoleh,membeli, mengambil, mencagar, memegang,

menjual dan menikmati apa-apa jenis harta alih dan tak
alih; dan

_(c)_ memindahkan, menyerahhakkan, menyerahkan balik,

memulangkan,menggadaikan,menggadaijanji,mendemis,
menyerahhakkan semula, memindahkan hakmilik, atau
selainnya melupuskan, atau membuat apa-apa urusan
mengenai apa-apa harta alih atau harta tak alih dan
apa-apa kepentingan mengenai apa-apa harta alih atau
harta tak alih, yang terletak hak pada Lembaga.


-----

_Lembaga Promosi Kesihatan Malaysia_ 5

**Meterai  perbadanan bagi Lembaga**

**4. (1) Meterai perbadanan bagi Lembaga hendaklah mempunyai**
suatu tanda yang diluluskan oleh Lembaga dan meterai itu dari
semasa ke semasa boleh ditukar, diubah suai dan dibuat baharu
oleh Lembaga sebagaimana yang difikirkan patut oleh Lembaga.

(2) Meterai perbadanan itu hendaklah disimpan dalam jagaan

Ketua Pegawai Eksekutif dan hendaklah disahkan olehnya atau
mana-mana orang lain yang diberi kuasa oleh Lembaga secara
bertulis.

(3) Segala surat ikatan, dokumen dan surat cara lain yang berupa

sebagai dimeteraikan dengan meterai itu dan disahkan sewajarnya
mengikut subseksyen (2) hendaklah sehingga dibuktikan sebaliknya
disifatkan telah disempurnakan dengan sah.

(4) Walau apa pun subseksyen (3), mana-mana dokumen atau

surat cara yang jika disempurnakan oleh seseorang yang bukan
suatu pertubuhan perbadanan tidak dikehendaki supaya dimeteraikan
boleh disempurnakan mengikut cara yang serupa oleh Lembaga,
dan dokumen atau surat cara itu boleh disempurnakan bagi pihak
Lembaga oleh mana-mana pegawai atau pekhidmat Lembaga yang
secara amnya atau khususnya diberi kuasa oleh Lembaga bagi
maksud itu.

(5) Meterai perbadanan Lembaga hendaklah diberi pengiktirafan

rasmi dan kehakiman.

**Anggota Lembaga**

5. (1) Lembaga hendaklah terdiri daripada anggota yang berikut:

_(a)_ seorang Pengerusi yang dilantik oleh Perdana Menteri

atas nasihat Menteri Kesihatan;

_(b)_ seorang wakil Kementerian Kesihatan yang dicalonkan

oleh Menteri Kesihatan;

_(c)_ seorang wakil Kementerian Belia dan Sukan yang

dicalonkan  oleh Menteri Belia dan Sukan;

_(d)_ seorang wakil Kementerian Kebudayaan, Kesenian dan

Warisan yang dicalonkan oleh Menteri Kebudayaan,
Kesenian dan Warisan;

_(e)_ seorang wakil Kementerian Kewangan yang dicalonkan

oleh Menteri Kewangan;


-----

6 _Rang Undang-Undang_

_(f) dua orang anggota masyarakat daripada pertubuhan bukan_

kerajaan yang berdaftar daripada sektor kesihatan yang
dicalonkan oleh Menteri Kesihatan;

_(g) dua orang anggota masyarakat daripada pertubuhan bukan_

kerajaan yang berdaftar daripada sektor sukan yang
dicalonkan oleh Menteri Belia dan Sukan;

_(h) dua orang anggota masyarakat daripada pertubuhan bukan_

kerajaan yang berdaftar daripada sektor kebudayaan yang
dicalonkan oleh Menteri Kebudayaan, Kesenian dan
Warisan; dan

_(i) tidak lebih daripada enam orang anggota yang mewakili_

profesion atau mempunyai kepakaran yang berkaitan dengan
fungsi Lembaga, yang dicalonkan oleh Menteri.

(2) Anggota yang dicalonkan di bawah perenggan (1 )(i) hendaklah

termasuk seorang daripada sektor promosi kesihatan, seorang daripada
sektor penyelidikan kesihatan dan lainnya daripada bidang-bidang
yang boleh termasuk pendidikan, undang-undang, kewangan,
pengiklanan, pemasaran sosial, kepentingan belia dan wanita.

(3) Anggota yang dicalonkan di bawah perenggan (l)(b)

hingga (i) hendaklah dilantik oleh Menteri.

(4) Peruntukan dalam Jadual hendaklah terpakai bagi anggota

Lembaga.

**Tempoh jawatan**

**6.** Tertakluk kepada apa-apa syarat sebagaimana yang dinyatakan
di dalam surat cara pelantikannya, seseorang anggota Lembaga
hendaklah, melainkan jika dia terlebih dahulu meletakkan atau
mengosongkan jawatannya atau pelantikannya terlebih dahulu
dibatalkan, memegang jawatan selama tempoh tidak melebihi tiga
tahun dan adalah layak untuk dilantik semula tertakluk kepada
maksimum dua penggal.

**Pembatalan dan peletakan jawatan**

**7.** (1) Pelantikan mana-mana anggota Lembaga boleh, pada
bila-bila masa, dibatalkan oleh Menteri tanpa memberikan apa-apa

sebab.

(2) Seseorang anggota boleh pada bila-bila masa meletakkan

jawatannya dengan memberi notis bertulis yang dialamatkan kepada
Menteri.


-----

_Lembaga Promosi Kesihatan Malaysia_ _7_

**Pengosongan jawatan**

**8.** Jawatan seseorang anggota Lembaga hendaklah menjadi kosong—

_(a)_ jika dia mati;

_(b)_ jika telah dibuktikan terhadapnya atau jika dia telah

disabitkan atas suatu pertuduhan berkenaan dengan —

fi) kesalahan melibatkan fraud, kecurangan atau

keburukan akhlak;

(ii) kesalahan di bawah mana-mana undang-undang

yang berhubungan dengan rasuah; atau

(iii) apa-apa kesalahan lain yang boleh dihukum dengan

pemenjaraan (sama ada pemenjaraan sahaja atau
sebagai tambahan kepada denda atau sebagai ganti
denda) selama lebih daripada dua tahun;

_(c)_ jika dia menjadi muflis;

_(d)_ jika dia tidak sempurna akal atau selainnya tidak berupaya

menunaikan kewajipannya;

_(e)_ jika dia gagal menghadiri mesyuarat Lembaga tiga kali

berturut-turut tanpa kebenaran Pengerusi atau, dalam hal
Pengerusi, tanpa kebenaran Menteri;

_(f)_ sekiranya peletakan jawatannya diterima oleh Menteri;

atau

_(g) jika pelantikannya dibatalkan oleh Menteri._

**Ketua Pegawai Eksekutif**

**9. (1) Lembaga hendaklah melantik seorang Ketua Pegawai**
Eksekutif selepas berunding dengan Menteri, atas apa-apa terma
dan syarat yang ditentukan oleh Menteri.

(2) Ketua Pegawai Eksekutif hendaklah menjadi Setiausaha

Eksekutif kepada Lembaga dan bertanggungjawab bagi —

_(a)_ melaksanakan keputusan dan arahan Lembaga;

_(b)_ mengurus fungsi, program, kakitangan dan sumber lain

Lembaga dan memastikan pematuhan kepada mandat dan
objektif Lembaga;


-----

8 _Rang Undang-Undang_

_(c)_ menyediakan rancangan strategik, program dan bajet untuk

pertimbangan Lembaga; dan

_(d)_ melaksanakan semua rancangan, program dan projek

Lembaga untuk pencapaian yang berkesan dan optimum.

(3) Ketua Pegawai Eksekutif hendaklah mempunyai kawalan

am ke atas pegawai dan pekhidmat Lembaga.

(4) Ketua Pegawai Eksekutif hendaklah melaksanakan apa-apa

tindakan dan kewajipan tambahan yang diarah oleh Lembaga.

(5) Dalam menunaikan kewajipan-kewajipannya, Ketua Pegawai

Eksekutif hendaklah bertindak di bawah kuasa dan arahan am
Lembaga.


(6) Pengerusi boleh melantik mana-mana pegawai Lembaga untuk

melaksanakan fungsi Ketua Pegawai Eksekutif—

_(a)_ jika bagi apa-apa tempoh Ketua Pegawai Eksekutif tidak

berupaya, oleh sebab sakit, bercuti atau apa-apa sebab
lain, untuk melaksanakan fungsi-fungsinya; atau

_(b)_ semasa apa-apa tempoh pengosongan jawatan Ketua

Pegawai Eksekutif.

**Jawatankuasa**

**10.** Lembaga boleh menubuhkan jawatankuasa yang terdiri daripada
anggota Lembaga atau orang yang bukan anggota Lembaga atau
gabungan kedua-duanya untuk menasihati atau membantu Lembaga
mengenai apa-apa perkara yang berkaitan dengan fungsinya yang
difikirkannya patut, dan Lembaga boleh mewakilkan, tertakluk
kepada  apa-apa terma dan syarat atau sekatan yang boleh
dikenakannya, apa-apa fungsinya yang difikirkannya patut kepada
mana-mana jawatankuasa itu.

**Penzahiran kepentingan**

**11. (1) Mana-mana anggota Lembaga atau mana-mana anggota**
jawatankuasa yang mempunyai kepentingan secara langsung atau
tidak langsung berhubung dengan apa-apa perkara yang sedang
dibincangkan oleh Lembaga atau jawatankuasa hendaklah
menzahirkan kepada Lembaga atau jawatankuasa itu, mengikut
mana-mana yang berkenaan, hakikat kepentingannya dan jenis
kepentingannya itu.


-----

_Lembaga Promosi Kesihatan Malaysia_ _9_

(2) Penzahiran di bawah subseksyen (1) hendaklah direkodkan

dalam minit mesyuarat Lembaga atau jawatankuasa itu, mengikut
mana-mana yang berkenaan.

(3) Selepas penzahiran di bawah subseksyen (1) anggota itu —

_(a)_ tidak boleh mengambil bahagian atau hadir dalam

mana-mana perbincangan atau keputusan Lembaga atau
jawatankuasa itu; dan

_(b)_ tidak boleh dikira bagi maksud membentuk kuorum

Lembaga atau jawatankuasa, berhubung dengan perkara
itu.

(4) Anggota Lembaga atau jawatankuasa yang melanggar

subseksyen (1) melakukan kesalahan dan boleh apabila disabitkan
didenda tidak melebihi dua ribu ringgit atau dipenjarakan selama
tempoh tidak melebihi enam bulan atau kedua-duanya.

(5) Tiada tindakan atau prosiding Lembaga atau jawatankuasa

boleh ditidaksahkan atas alasan bahawa mana-mana anggota Lembaga
atau jawatankuasa telah melanggar peruntukan seksyen ini.

**Pelantikan pegawai dan pekhidmat Lembaga**

**12.** (1) Lembaga boleh melantik atau mengambil kerja apa-apa
bilangan pegawai dan pekhidmat atas apa-apa terma dan syarat
yang difikirkan wajar dan perlu, yang hendaklah dibayar apa-apa
saraan,elaun dan faedah, dan yang pelantikannyahendaklah dibuat
atas apa-apa terma yang pada pendapat Lembaga adalah sesuai
bagi melaksanakan maksud Akta ini.

(2) Tiada seorang pun layak diambil kerja sebagai pegawai atau

pekhidmat Lembaga jika dia, secara langsung atau tidak langsung,
dengan sendiri atau melalui pekongsinya, mempunyai apa-apa
bahagian atau kepentingan dalam apa-apa kontrak atau kontrak
yang dicadangkan dengan, untuk atau bagi pihak Lembaga.

Kuasa **Menteri untuk memberikan arahan dan meminta**
**maklumat**

**13.** (1) Menteri boleh memberikan kepada Lembaga arahan-arahan
am selaras dengan Akta ini dan Lembaga hendaklah melaksanakan
arahan itu.


-----

10 _Rang Undang-Undang_

(2) Lembaga hendaklah memberi Menteri apa-apa penyata, akaun

dan maklumat berkenaan dengan pelaksanaan mana-mana fungsinya
di bawah Akta ini sebagaimana yang dikehendaki atau diarahkan
oleh Menteri.

BAHAGIAN III OBJEKTIF,

FUNGSI DAN KUASA LEMBAGA

**Objektif Lembaga**

**14.** Objektif Lembaga adalah —

_(a)_ untuk memajukan keupayaan pertubuhan-pertubuhan

termasuk pertubuhan berkaitan kesihatan dan berasaskan
komuniti bagi promosi kesihatan;

_(b)_ untuk merancang dan melaksanakan program dan aktiviti

promosi kesihatan untuk faedah masyarakat, dengan
tumpuan khusus kepada remaja;

_(c)_ untuk memajukan dan menyokong program pelbagai strategi

bagi mempromosi dan menyokong cara hidup yang sihat
dan persekitaran yang sihat melalui berbagai latar dan
sektor;

_(d)_ untuk memajukan dan menyokong program untuk

memperbaiki kesihatan rakyat dengan cara mencegah,
mengurang atau menghentikan penggunaan hasil tembakau;

_(e)_ untuk membiayai penyelidikan yang berkaitan dengan

promosi kesihatan; dan

_(f)_ untuk membiayai dan menyokong pertubuhan sukan,

rekreasi dan kebudayaan untuk mempromosikan cara hidup
yang sihat dan persekitaran yang sihat.

**Fungsi Lembaga**

**15.** Fungsi Lembaga adalah —

_(a)_ untuk menyediakan garis panduan bagi pemberian geran,

untuk menilai permohonan geran dan untuk mengeluarkan
geran kepada mana-mana pertubuhan kesihatan dan yang
berkaitan dengan kesihatan;

_(b)_ untuk menentukan terma dan syarat bagi pemberian geran

atau bantuan kewangan daripada Kumpulan Wang,
termasuk amaun yang boleh diluluskan berkaitan dengan
setiap permohonan;


-----

_Lembaga Promosi Kesihatan Malaysia_ 11

_(c)_ untuk merancang, membangun dan melaksanakan tindakan,

rancangan dan program bagi memperkukuh dan memajukan
keupayaan promosi kesihatan;

_(d)_ untuk menilai dan menentukan jenis dan takat sesuatu

aktiviti promosi kesihatan yang hendaklah disokong oleh
Lembaga;

_(e)_ untuk berhubung, membantu dan bekerjasama dengan

pertubuhan antarabangsa lain yang mempunyai misi dan
objektif yang seumpama untuk bantuan bersama dan
pembangunan di samping memperluas pembangunan dan
kemajuan promosi kesihatan dunia; dan

_(f) untuk berunding dengan agensi dan jabatan kerajaan dan_

pertubuhan bukan kerajaan yang berkaitan yang terlibat
dengan penguatkuasaan Akta ini.

**Kuasa Lembaga**

**16.** (1) Lembaga hendaklah mempunyai kuasa untuk melakukan
semua perkara yang suai manfaat atau semunasabahnya perlu atau
bersampingan dengan pelaksanaan fungsi-fungsinya.

(2) Tanpa menjejaskan keluasan makna subseksyen (1), kuasa

Lembaga hendaklah termasuk kuasa—

_(a)_ untuk memberi geran atau bantuan kewangan lain daripada

Kumpulan Wang bagi menyokong program dan aktiviti
penyelidikan dalam bidang promosi kesihatan;

_(b)_ untuk memperuntukkan geran atau bantuan kewangan

lain daripada Kumpulan Wang bagi promosi kesihatan
melalui aktiviti sukan, rekreasi dan kebudayaan;

_(c)_ untuk memungut atau menyebabkan supaya dipungut wang

yang kena dibayar kepada Kumpulan Wang;

_(d)_ untuk menentukan perkadaran wang daripada Kumpulan

Wang yang hendak digunakan untuk geran atau bantuan
kewangan yang boleh diberi berkenaan dengan setiap
permohonan yang diluluskan;

_(e)_ untuk menetapkan tatacara yang hendaklah diikuti

berhubung dengan kewangan dan akaun Kumpulan Wang;


-----

12 _Rang Undang-Undang_

_(f)_ untuk melantik mana-mana ejen, pakar, perunding atau

mana-mana orang lain untuk melakukan apa-apa perbuatan
yang dikehendaki untuk dilakukan pada melaksanakan
fungsinya atau menjalankan maksud Akta ini dengan lebih
baik;

_(g)_ untuk memberi pinjaman atau membuat pendahuluan

kepada pegawai dan pekhidmatnya daripada Kumpulan
Wang bagi apa-apa maksud yang diluluskan oleh Menteri
dan atas apa-apa terma dan syarat yang boleh ditentukan
oleh Lembaga; dan

_(h)_ untuk melakukan apa-apa benda lain yang disifatkannya

patut untuk membolehkannya melaksanakan fungsifungsinya dengan berkesan atau yang bersampingan dengan
pelaksanaan fungsi-fungsinya.

BAHAGIAN IV

KEWANGAN

**Penubuhan Kumpulan Wang**

17. (1) Bagi maksud Akta ini suatu Kumpulan Wang yang
dinamakan Kumpulan Wang Promosi Kesihatan Malaysia yang
hendaklah ditadbir dan dikawal oleh Lembaga ditubuhkan.

(2) Kumpulan Wang hendaklah terdiri daripada—

_(a)_ apa-apa jumlah sebagaimana yang diperuntukkan secara

tahunan oleh Kerajaan bagi maksud Akta ini;

_(b)_ segala wang yang diperoleh atau terbit daripada apa-apa

harta, gadaian atau faedah yang diperoleh oleh atau terletak
hak pada Lembaga;

_(c)_ segala pemberian, derma, hadiah, sumbangan, bekues atau

apa-apa jumlah lain yang diterima oleh Lembaga daripada
mana-mana sumber kecuali daripada mereka yang terlibat
atau berkaitan dengan pengilang, pemborong, peruncit
tembakau, hasil tembakau atau minuman keras yang
memabukkan atau ejen-ejen mereka; dan

_(d)_ segala wang lain yang diterima secara sah oleh Lembaga

di bawah Akta ini.


-----

_Lembaga Promosi Kesihatan Malaysia_ 13

**Pembelanjaan hendaklah dipertanggungkan pada Kumpulan**
**Wang**

**18. (1) Kumpulan Wang hendaklah dibelanjakan bagi maksud—**

_(a)_ menjalankan, tertakluk kepada apa-apa terma dan syarat

sebagaimana yang diluluskan oleh Menteri, program dan
aktiviti promosi kesihatan;

_(b)_ memberi geran atau apa-apa bantuan kewangan lain kepada

pertubuhan sukan, rekreasi, kebudayaan dan pertubuhan
berkaitan kesihatan lain yang berdaftar yang berkaitan
bagi maksud promosi kesihatan;

_(c)_ membayar apa-apa perbelanjaan yang ditanggung dengan

sah oleh Lembaga, termasuk apa-apa fi dan kos, saraan
pegawai dan pekhidmat yang diambil kerja oleh Lembaga
termasuk pemberian pinjaman, faedah persaraan, ganjaran
dan elaun mana-mana anggota Lembaga atau mana-mana
jawatankuasa yang ditubuhkan di bawah Akta ini;

_(d)_ membayar apa-apa belanja, kos atau perbelanjaan lain

untuk memperoleh, membeli atau memajak tanah dan
mendirikan apa-apa bangunan atau kemudahan untuk
kegunaannya sendiri; dan


_(e)_ pada amnya membayar apa-apa perbelanjaan lain yang

bersampingan dengan pengurusan Kumpulan Wang dan
fungsi Lembaga.

(2) Perkadaran kumpulan wang yang akan diberikan secara tahunan

kepada sektor-sektor berlainan hendaklah ditentukan oleh Lembaga
seperti yang berikut:

_(a)_ amaun yang tidak kurang lima puluh peratus daripada

jumlah amaun yang dibayar dalam mana-mana satu tahun
hendaklah dibayar kepada pertubuhan kesihatan untuk
program dan aktiviti promosi kesihatan;

_(b)_ amaun yang tidak melebihi tiga puluh peratus daripada

jumlah amaun yang dibayar dalam mana-mana satu tahun
hendaklah dibayar kepada pertubuhan sukan dan rekreasi
untuk program dan aktiviti promosi kesihatan; dan

_(c)_ amaun yang tidak melebihi sepuluh peratus daripada jumlah

amaun yang dibayar dalam mana-mana satu tahun
hendaklah dibayar kepada pertubuhan kebudayaan untuk
program dan aktiviti promosi kesihatan.


-----

14 _Rang Undang-Undang_

**Kumpulan Wang Rizab**

**19. (1) Lembaga hendaklah menubuhkan dan menguruskan suatu**
Kumpulan Wang Rizab dalam Kumpulan Wang mengikut apa-apa
terma dan syarat yang ditentukan oleh Menteri.

(2) Kumpulan Wang Rizab hanya boleh digunakan bagi maksud

menghadapi kontigensi berhubung dengan fungsi Lembaga.

**Penyediaan bajet**

**20.** Lembaga hendaklah, dalam setiap tahun kalendar, merangka
suatu bajet yang menunjukkan anggaran pendapatan dan perbelanjaan
yang ia bercadang untuk menanggungnya sepanjang tahun yang
berikutnya dan hendaklah mengemukakan suatu salinan bajet itu
untuk kelulusan Menteri sebelum tarikh yang ditetapkan oleh Menteri
dan bajet itu hendaklah mengandungi peruntukan yang pada pendapat
Lembaga mencukupi untuk menjelaskan tanggungan yang ditanggung
oleh Lembaga dan bagi menyenggarakan baki wang kerja.

**Akaun dan laporan**

**21.** (1) Lembaga hendaklah menyebabkan disimpan akaun yang
sepatutnya bagi Kumpulan Wang dan laporan yang sepatutnya
mengenai kegiatannya.

(2) Lembaga hendaklah, dengan seberapa segera yang dapat

dilaksanakan selepas berakhirnya setiap tahun kewangan,
menyebabkan disediakan bagi tahun kewangan itu suatu penyata
akaun Lembaga yang hendaklah termasuk kunci kira-kira dan akaun
pendapatan dan perbelanjaannya dan suatu penyata mengenai
kegiatannya.

(3) Akta Badan Berkanun (Akaun dan Laporan Tahunan) 1980

_[Akta 240] hendaklah terpakai bagi Lembaga._

BAHAGIAN V KESALAHAN

DAN PENALTI

**Maklumat palsu**

**22.** Mana-mana orang yang membuat, secara lisan atau bertulis,
atau menandatangani apa-apa perisytiharan, penyata, perakuan atau
dokumen lain atau yang mengemukakan maklumat yang dikehendaki


-----

_Lemhaga Promosi Kesihatan Malaysia_ 15

di bawah Akta ini atau di bawah peraturan-peraturan yang dibuat
di bawah Akta ini yang tidak benar, tidak tepat atau mengelirukan
dalam apa-apa butiran adalah melakukan suatu kesalahan dan boleh
apabila disabitkan didenda tidak melebihi sepuluh ribu ringgit atau
dipenjarakan selama tempoh tidak melebihi dua tahun atau keduaduanya.

**Penalti bagi percubaan untuk memperoleh wang atau faedah**
**melalui pernyataan atau dokumen palsu atau mengelirukan**

**23.** Mana-mana orang yang —

_(a)_ cuba untuk memperoleh apa-apa bantuan kewangan atau

faedah lain yang diperuntukkan di bawah Akta ini melalui
pernyataan atau dokumen palsu atau mengelirukan; atau


_(b)_ memperoleh apa-apa bantuan kewangan atau faedah lain

yang diperuntukkan di bawah Akta ini melalui pernyataan
atau dokumen palsu atau mengelirukan,

melakukan suatu kesalahan dan boleh apabila disabitkan didenda
tidak melebihi lima puluh ribu ringgit atau dipenjarakan selama
tempoh tidak melebihi tiga tahun atau kedua-duanya.

**Pembayaran balik**

**24.** Jika seseorang telah disabitkan atas suatu kesalahan di bawah
seksyen 23, mahkamah boleh, sebagai tambahan kepada pengenaan
hukuman di bawah seksyen itu, memerintahkan orang itu membuat
pembayaran balik amaun wang atau nilai faedah yang diperoleh
secara salah itu berserta dengan faedah pada kadar sepuluh peratus
setahun bagi setiap hari dari hari dia menerima bantuan kewangan
atau faedah itu.

**Kesalahan oleh pertubuhan perbadanan**

**25.** (1) Jika sesuatu pertubuhan perbadanan melakukan suatu
kesalahan di bawah Akta ini, mana-mana orang yang pada masa
pelakuan kesalahan itu ialah pengarah, pengurus, setiausaha atau
pegawai lain yang seumpama dalam pertubuhan perbadanan itu
atau yang berupa bertindak atas apa-apa sifat sedemikian atau
yang  dalam  apa-apa  cara  atau  sehingga  apa-apa  takat
bertanggungjawab tentang pengurusan apa-apa hal ehwal pertubuhan
perbadanan itu atau telah membantu dalam pengurusan sedemikian —

_(a)_ boleh dipertuduh dan dibicarakan secara berasingan atau

bersesama dalam prosiding yang sama dengan pertubuhan
perbadanan itu; dan


-----

16 _Rang Undang-Undang_

_(b) jika pertubuhan perbadanan itu didapati telah melakukan_

kesalahan itu, hendaklah disifatkan telah melakukan
kesalahan itu melainkan jika, dengan mengambil kira
jenis fungsinya atas sifat itu dan semua hal keadaan, dia
membuktikan —

(i) bahawa kesalahan itu telah dilakukan tanpa

pengetahuan, keizinan atau pembiarannya; dan

(ii) bahawa dia telah mengambil segala langkah yang

munasabah dan telah menjalankan usaha yang wajar
untuk mencegah pelakuan kesalahan itu.


(2) Jika mana-mana orang yang boleh di bawah Akta ini dikenakan

apa-apa hukuman atau penalti bagi apa-apa perbuatan, peninggalan,
pengabaian atau keingkaran, dia boleh dikenakan hukuman atau
penalti yang sama bagi tiap-tiap perbuatan, peninggalan, pengabaian
atau keingkaran mana-mana pekerja atau ejennya, atau pekerja
ejen itu, jika perbuatan, peninggalan, pengabaian atau keingkaran
itu telah dilakukan —

_(a)_ oleh pekerjanya dalam masa penggajiannya;

_(b)_ oleh ejen itu semasa bertindak bagi pihaknya; atau

_(c)_ oleh pekerja ejen itu dalam masa penggajian pekerja itu

dengan ejen itu atau selainnya bagi pihak ejen itu.

BAHAGIAN VI

PELBAGAI

**Pekhidmat awam**

**26.** Pengerusi,  semua  anggota Lembaga  dan  mana-mana
jawatankuasa, dan pegawai dan pekhidmat Lembaga, semasa
menunaikan kewajipan-kewajipan mereka sebagai Pengerusi atau
anggota, pegawai dan pekhidmat sedemikian hendaklah disifatkan
sebagai pekhidmat awam mengikut pengertian Kanun Keseksaan

_[Akta 574]._

**Kewajipan kerahsiaan**

**27.** (1) Kecuali bagi maksud Akta ini atau bagi maksud apa-apa
prosiding sivil atau jenayah di bawah mana-mana undang-undang
bertulis, tiada anggota Lembaga, anggota sesuatu jawatankuasa,


-----

_Lembaga Promosi Kesihatan Malaysia_ 17

pegawai atau pekhidmat Lembaga boleh mendedahkan apa-apa
maklumat yang diperolehnya semasa menjalankan kewajipannya
dan yang tidak disiarkan menurut Akta ini.

(2) Mana-mana orang yang melanggar subseksyen (1) melakukan

suatu kesalahan dan boleh apabila disabitkan didenda tidak melebihi
dua ribu ringgit atau dipenjarakan selama tempoh tidak melebihi
enam bulan atau kedua-duanya.

**Perlindungan pegawai**

**28.** Tiada tindakan atau pendakwaan boleh dibawa, dimulakan
atau dikekalkan dalam mana-mana mahkamah terhadap —

_(a)_ Ketua Pegawai Eksekutif atau mana-mana pegawai atau

pekhidmat lain yang dilantik dengan sewajarnya di bawah
Akta ini bagi atau atas sebab atau berkenaan dengan
apa-apa perbuatan yang diperintahkan atau dilakukan bagi
maksud melaksanakan Akta ini; dan

_(b)_ mana-mana orang lain bagi atau atas sebab atau berkenaan

dengan apa-apa perbuatan yang dilakukan atau berupa
sebagai dilakukan olehnya di bawah perintah, arahan atau
suruhan Ketua Pegawai Eksekutif atau mana-mana pegawai
atau pekhidmat lain yang dilantik di bawah Akta ini,

jika perbuatan itu dilakukan dengan suci hati dan dengan mempercayai
dengan semunasabahnya bahawa ia perlu bagi maksud yang diniatkan
untuk dicapai dengannya.

**Kuasa untuk membuat peraturan-peraturan**

**29.** (1) Menteri boleh membuat apa-apa peraturan yang suai manfaat
atau perlu bagi maksud melaksanakan peruntukan-peruntukan Akta
ini.

(2) Tanpa menjejaskan keluasan makna subseksyen (1),peraturan
peraturan boleh dibuat bagi menetapkan —

_(a)_ tatacara yang hendaklah diikuti  oleh  mana-mana

jawatankuasa yang ditubuhkan di bawah Akta ini;

_(b)_ tatacara berhubung dengan pemberian geran atau bantuan

kewangan Iain;

_(c)_ cara memohon geran atau bantuan kewangan lain, borang

yang hendaklah digunakan dan maklumat yang hendaklah
dilengkapkan;


-----

18 _Rang Undang-Undang_

_(d)_ bentuk yang mengikutnya sesuatu daftar atau rekod lain

hendaklah disimpan atau disenggarakan di bawah Akta
ini dan catatan yang hendaklah dibuat dalam daftar dan
rekod;

_(e)_ fi atau bayaran lain yang hendaklah dikenakan di bawah

Akta ini;

_(f)_ cara pelantikan, dan terma dan syarat perkhidmatan pegawai

dan pekhidmat Lembaga;

_(g)_ terma dan syarat dan tatacara bagi pemberian pinjaman

atau pendahuluan kepada mana-mana pegawai atau
pekhidmat Lembaga; dan

_(h) apa-apa perkara lain yang disifatkan suai manfaat atau_

perlu oleh Lembaga bagi maksud Akta ini.

JADUAL

[Subseksyen 5(4)]

**Mesyuarat Lembaga**

**1. (1) Lembaga hendaklah bermesyuarat bagi melaksanakan urusannya sekurang-**
kurangnya sekali dalam tiap-tiap empat bulan pada apa-apa masa dan tempat
sebagairaana yang ditentukan oleh Pengerusi dari semasa ke semasa.

(2) Pengerusi hendaklah mempengerusikan semua mesyuarat yang dihadirinya.

(3) Anggota hendaklah, pada mesyuarat pertama Lembaga yang dihadiri

sepenuhnya, memilih seorang Timbalan Pengerusi daripada kalangan mereka
untuk mempengerusikan mana-mana mesyuarat atau sebahagian daripada
mesyuarat, yang Pengerusi tidak dapat hadir.

(4) Tiap-tiap anggota Lembaga yang hadir berhak kepada satu undi. Jika

mengenai apa-apa persoalan untuk diputuskan oleh Lembaga terdapat bilangan
undi yang sama banyak, Pengerusi atau anggota yang mempengerusikan
mana-mana mesyuarat hendaklah mempunyai undi pemutus sebagai tambahan
kepada undi biasanya.

(5) Lembaga boleh mengundang mana-mana orang untuk menghadiri

apa-apa mesyuarat Lembaga jika perlu bagi maksud menasihatinya tentang
apa-apa perkara yang sedang dibincangkan tetapi orang itu tidak berhak untuk
mengundi dalam mesyuarat itu.

**Kuorum**

2.  Kuorum Lembaga ialah tujuh orang.


-----

_Lembaga Promosi Kesihatan Malaysia_ 19

**Elaun**

3. Anggota Lembaga hendaklah dibayar apa-apa elaun sebagaimana yang
ditentukan oleh Menteri.

**Minit**

**4.** (1) Lembaga hendaklah menyebabkan kcsemua minit mesyuaratnya
disenggarakan dan disimpan dalam bentuk yang sepatutnya.

(2) Apa-apa minit yang dibuat mengenai sesuatu mesyuarat Lembaga hendaklah,

jika ditandatangani dengan sewajarnya, boleh diterima sebagai keterangan dalam
semua presiding undang-undang tanpa dibuktikan selanjutnya.

(3) Tiap-tiap mesyuarat Lembaga berkenaan dengan prosiding yang minitnya

telah dibuat sedemikian hendaklah disifatkan telah dipanggil dan diadakan
dengan sewajarnya dan semua anggota dalam mesyuarat itu layak dengan
sewajarnya untuk bertindak.

**Tatacara**

**5.** (1) Tertakluk kepada Akta ini, Lembaga hendaklah menetapkan tatacaranya
sendiri.

(2) Tiada perbuatan yang dilakukan atau prosiding yang diambil oleh Lembaga

di bawah Akta ini boleh dipersoalkan atas alasan bahawa —

_(a)_ ada kekosongan dalam keanggotaan, atau ada kecacatan dalam

penubuhan Lembaga; atau

_(b)_ ada peninggalan, kecacatan atau ketidakteraturan dalam tatacara yang

tidak menyentuh merit hal itu.

**Anggota hendaklah menumpukan masa kepada urusan Lembaga**

**6.** Tiap-tiap anggota Lembaga hendaklah menumpukan masa kepada urusan
Lembaga sebanyak yang perlu untuk menunaikan kewajipannya dengan berkesan.

HURAIAN

Akta Lembaga Promosi Kesihatan Malaysia 2006 ("Akta") yang dicadangkan
oleh Rang Undang-Undang ini bertujuan untuk memperbadankan Lembaga
Promosi Kesihatan Malaysia, untuk menubuhkan Kumpulan Wang Promosi
Kesihatan Malaysia dan memperuntukkan mengenai perkara-perkara yang berkaitan
dengannya.

BAHAGIAN I

2. _Fasal I_ mengandungi tajuk ringkas dan membenarkan Menteri menetapkan
tarikh permulaan kuat kuasa Akta yang dicadangkan.


-----

20 _Rang Undang-Undang_

3. _Fasal 2 mengandungi takrif ungkapan tertentu yang digunakan dalam Akta_

yang dicadangkan.

BAHAGIAN II

4. _Fasal 3 dan 4 menyatakan bahawa kedudukan Lembaga sebagai suatu_

pertubuhan perbadanan yang kekal turun-temurun dan mempunyai suatu meterai
perbadanan. Sebagai suatu pertubuhan perbadanan, Lembaga boleh membuat
kontrak, memperoleh, membeli, menjual atau selainnya melupuskan apa-apa
harta alih atau tak alih.

5. _Fasal 5 bertujuan untuk mengadakan peruntukan bagi keanggotaan Lembaga._

6. _Fasal 6 menyatakan bahawa tempoh jawatan anggota Lembaga tidak boleh_

melebihi tiga tahun dan bahawa mereka layak untuk dilantik semula tertakluk
kepada maksimum dua penggal.

7. _Fasal 7 mengadakan peruntukan bagi pembatalan pelantikan dan peletakan_

jawatan anggota Lembaga.

8. _Fasal 8 menyatakan syarat pengosongan jawatan oleh anggota Lembaga._

9. _Fasal 9 menghuraikan pelantikan seorang Ketua Pegawai Eksekutif oleh_

Lembaga. Ketua Pegawai Eksekutif adalah merupakan Setiausaha Eksekutif
kepada Lembaga, bertanggung jawab melaksanakan keputusan dan arahan yang
dibuat oleh Lembaga dan juga mengurus fungsi, program dan kakitangan
Lembaga.

10. _Fasal 10 memberi kuasa kepada Lembaga untuk menubuhkan jawatankuasa_

bagi menasihati dan membantu Lembaga berhubung perkara yang berkaitan
dengan fungsinya.

11. _Fasal 11 menghendaki babawa setiap anggota Lembaga atau mana-mana_

jawatankuasa yang ditubuhkan olehnya yang mempunyai apa-apa kepentingan
berhubung dengan apa-apa perkara yang sedang dibincangkan oleh Lembaga
atau jawatankuasa hendaklah menzahirkan kepentingannya itu, dan menggariskan
tatacara yang perlu dijalankan bagi mengclakkan daripada sebarang konflik
kepentingan oleh mana-mana anggota Lembaga yang hadir semasa sesuatu
perbincangan atau keputusan Lembaga atau jawatankuasanya.

12. _Fasal 12 membenarkan Lembaga melantik sebilangan pegawai dan pekhidmat_

yang difikirkan perlu bagi melaksanakan fungsi Lembaga.

13. _Fasal 13 memberi kuasa kepada Menteri untuk mengeluarkan arahan yang_

bersifat am selaras dengan peruntukan Akta yang dicadangkan kepada Lembaga
dan untuk mendapat maklumat berhubung dengan prestasi Lembaga.

BAHAGIAN III

14. _Fasal 14 menyatakan tentang objektif Lembaga yang tertumpu kepada_

usaha untuk membina keupayaan serta membiayai pertubuhan berkaitan dengan
kesihatan, sukan, rekreasi dan kebudayaan untuk mempromosikan kesihatan.


-----

22 _Rang Undang-Undang_

BAHAGIAN VI

25. _Fasal 26 mengadakan peruntukan bahawa Pengerusi, anggota Lembaga_

dan jawatankuasa, pegawai dan pekhidmat Lembaga, hendaklah disifatkan sebagai
pekhidmat awam.

26. _Fasal 27 menghendaki semua anggota Lembaga atau mana-mana_

jawatankuasanya atau pegawai atau pekhidmat Lembaga menyimpan rahsia.

27. _Fasal 28 mengadakan peruntukan bagi perlindungan pegawai dan pekhidmat_

Lembaga ketika menjalankan kewajipan mereka di bawah Akta yang dicadangkan.


28. _Fasal 29 bertujuan untuk memberi kuasa kepada Menteri untuk membuat_

apa-apa peraturan yang suai manfaat atau perlu bagi maksud melaksanakan
Akta yang dicadangkan.

_IMPUKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan pada masa ini.

[PN(U[2])2491]


-----

