---
Year: 2006
Bill: D.R.51/2006 - Rang Undang-Undang Pihak Berkuasa Wilayah Pembangunan Iskandar 2006 (Lulus)
Title: D.R.51/2006 - Rang Undang-Undang Pihak Berkuasa Wilayah Pembangunan Iskandar 2006 (Lulus)
Download URL: https://www.parlimen.gov.my/files/billindex/pdf/2006/DR512006.pdf
URL: https://www.parlimen.gov.my/files/billindex/pdf/2006/DR512006.pdf
---
---
Reading:
D.R.51/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 51/2006**

RANG UNDANG-UNDANG PIHAK BERKUASA WILAYAH

PEMBANGUNAN ISKANDAR 2006

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Tafsiran

BAHAGIAN II

PIHAK BERKUASA

3. Pihak Berkuasa

4. Objektif Pihak Berkuasa

5. Fungsi Pihak Berkuasa

6. Kuasa Pihak Berkuasa

7. Fungsi tambahan Pihak Berkuasa

8. Keanggotaan Pihak Berkuasa

9. Pelantikan, pembatalan dan peletakan jawatan

10. Pengosongan jawatan

11. Pengisian kekosongan

12. Saraan atau elaun

13. Penzahiran kepentingan

14. Pihak Berkuasa boleh menubuhkan jawatankuasa

15. Wilayah Pembangunan Iskandar

16. Pewakilan fungsi dan kuasa Pihak Berkuasa

17. Penyata, laporan, akaun dan maklumat


-----

_Rang Undang-Undang_

BAHAGIAN III

KETUA EKSEKUTIF, PEGAWAI DAN PEKHIDMAT PIHAK BERKUASA Fasal

18. Ketua Eksekutif

19. Pengambilan khidmat pegawai dan pekhidmat lain Pihak Berkuasa

20. Bantuan kewangan kepada anggota, pegawai, pekhidmat dan orang lain

21. Pihak Berkuasa boleh menerima pakai peraturan-peraturan, dsb.

BAHAGIAN IV

ARAH, DASAR DAN STRATEGI BAGI PEMBANGUNAN DALAM WILAYAH

PEMBANGUNAN ISKANDAR

22. Tanggungjawab Pihak Berkuasa

23. Penyediaan draf Rancangan Pembangunan Komprehensif

24. Kelulusan atau penolakan draf Rancangan Pembangunan Komprehensif

25. Kajian semula atau pengubahan Rancangan Pembangunan Komprehensif

26. Kewajipan untuk mengambil tahu tentang Rancangan Pembangunan
Komprehensif yang diluluskan

27. Pembangunan strategik yang ditetapkan

BAHAGIAN V


PENYELARASAN ANTARA ENTITI KERAJAAN DALAM WILAYAH

PEMBANGUNAN ISKANDAR

28. Agensi penyelaras utama

29. Pesuruhjaya Persekutuan dan Negeri

30. Jawatankuasa Kelulusan dan Pelaksanaan

31. Perkiraan dengan Entiti Kerajaan

32. Tanggungjawab Entiti Kerajaan

BAHAGIAN VI

KEWANGAN

33. Kumpulan Wang

34. Perbelanjaan yang hendaklah dipertanggungkan pada Kumpulan Wang

35. Pemeliharaan Kumpulan Wang


-----

_Pihak Berkuasa Wilayah Pembangunan Iskandar_ 3

Fasal

36. Kumpulan wang rizab

37. Kumpulan Wang Projek Sosial

38. Akaun bank

39. Kuasa untuk meminjam

40. Pelaburan

41. Perbelanjaan dan penyediaan anggaran

42. Tahun kewangan

43. Akta Badan Berkanun (Akaun dan Laporan Tahunan) 1980

BAHAGIAN VII

AM

44. Kuasa untuk mengambil khidmat

45. Kuasa untuk menubuhkan syarikat

46. Kesalahan kerana memberikan maklumat palsu atau mengelirukan

47. Kesalahan bagi pengubahsuaian tanpa kuasa maklumat dalam jagaan Pihak
Berkuasa

48. Pengecualian daripada duti setem

49. Obligasi kerahsiaan

50. Perlindungan terhadap tindakan guaman dan prosiding undang-undang

51. Akta Perlindungan Pihak Berkuasa Awam 1948

52. Pekhidmat awam

53. Pewakilan dalam prosiding sivil

54. Kuasa untuk membuat peraturan-peraturan

55. Perkara yang dilakukan dalam menjangkakan Akta ini diperbuat

56. Pencegahan anomali

JADUAL


-----

RANG UNDANG-UNDANG

_b e r n a m a_

Suatu Akta untuk memperbadankan Pihak Berkuasa Wilayah
Pembangunan Iskandar, untuk mengadakan peruntukan mengenai
arah, dasar dan strategi yang wajar berhubung dengan pembangunan
dalam Wilayah Pembangunan Iskandar, untuk mengadakan

peruntukan bagi penyelarasan antara agensi kerajaan untuk
menggalakkan perdagangan, pelaburan dan pembangunan dalam
Wilayah Pembangunan Iskandar, dan untuk mengadakan peruntukan
bagi perkara-perkara yang berkaitan atau bersampingan dengannya.

**[** **]**

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pihak Berkuasa Wilayah**
Pembangunan Iskandar 2006.

(2) Akta ini mula berkuat kuasa pada tarikh yang ditetapkan oleh

Menteri, selepas berunding dengan Pihak Berkuasa Negeri Johor,
melalui pemberitahuan dalam Warta, dan Menteri boleh menetapkan
tarikh-tarikh yang berlainan —

_(a) bagi permulaan kuat kuasa Akta ini dalam kawasan atau_

bahagian yang berlainan di Wilayah Pembangunan Iskandar;


-----

6 _Rang Undang-Undang_

_(b)_ bagi permulaan kuat kuasa peruntukan yang berlainan Akta

ini dalam Wilayah Pembangunan Iskandar; atau

_(c)_ bagi permulaan kuat kuasa peruntukan yang berlainan Akta

ini dalam kawasan atau bahagian yang berlainan di
Wilayah Pembangunan Iskandar.

**Tafsiran**

**2. (1) Dalam Akta ini, melainkan jika konteksnya menghendaki**
makna yang lain —

"Entiti Kerajaan" ertinya—

_(a)_ Kerajaan Persekutuan, atau mana-mana Kerajaan Negeri,

Pihak Berkuasa Negeri atau kerajaan tempatan; dan

_(b)_ mana-mana kementerian, jabatan, pejabat, agensi, pihak

berkuasa, suruhanjaya, jawatankuasa, lembaga, majlis atau
badan lain, perbadanan atau diperbadankan, bagi Kerajaan
Persekutuan, atau bagi mana-mana Kerajaan Negeri atau
kerajaan tempatan, sama ada ditubuhkan di bawah undangundang bertulis atau selainnya;

"jawatankuasa" ertinya suatu jawatankuasa yang ditubuhkan oleh

Pihak Berkuasa di bawah seksyen 14;

"Jawatankuasa Kelulusan dan Pelaksanaan" ertinya Jawatankuasa

Kelulusan dan Pelaksanaan yang ditubuhkan di bawah seksyen 30;

"Jawatankuasa Perancang Negeri" ertinya Jawatankuasa Perancang

bagi Negeri Johor yang ditubuhkan di bawah seksyen 4 Akta
Perancangan Bandar dan Desa 1976 [Akta 172];

"Kelulusan" ertinya lesen, permit atau pas, pendaftaran dan

kelulusan lain termasuk yang berhubungan dengan kemasukan ke
dalam, dan perlepasan dari, Malaysia, oleh warganegara bukan
Malaysia, dan bagi cukai, duti kastam dan eksais dan insentif fiskal
lain, yang dikehendaki bagi atau berkaitan dengan perdagangan,
pelaburan dan pembangunan dalam Wilayah Pembangunan Iskandar;

"Ketua Eksekutif' ertinya ketua pegawai eksekutif yang dilantik di

bawah subseksyen 18(1) dan termasuklah mana-mana pegawai yang
diarahkan di bawah subseksyen 18(7) untuk melaksanakan kewajipan
ketua pegawai eksekutif itu;


-----

_Pihak Berkuasa Wilayah Pembangunan Iskandar_ _7_

"Kumpulan Wang" ertinya Kumpulan Wang Pihak Berkuasa

Wilayah Pembangunan Iskandar yang ditubuhkan di bawah seksyen
33;

"Kumpulan Wang Projek Sosial" ertinya Kumpulan Wang Projek

Sosial yang ditubuhkan di bawah seksyen 37;

"Majlis Perancang Fizikal Negara" mempunyai erti yang diberikan

kepadanya dalam Akta Perancangan Bandar dan Desa 1976;

"menetapkan" ertinya menetapkan melalui peraturan-peraturan;

"Menteri" ertinya Perdana Menteri;

"Menteri Besar" ertinya Menteri Besar Johor;

"Pengerusi Bersama" ertinya Pengerusi Bersama Pihak Berkuasa

yang dilantik menurut seksyen 8;

"Pesuruhjaya" ertinya Pesuruhjaya yang dilantik di bawah seksyen

29;

"Pihak Berkuasa" ertinya Pihak Berkuasa Wilayah Pembangunan

Iskandar yang ditubuhkan di bawah seksyen 3;

"pihak berkuasa perancang tempatan" mempunyai erti yang

diberikan kepadanya dalam Akta Perancangan Bandar dan Desa
1976;

"pihak berkuasa tempatan" ertinya pihak berkuasa tempatan bagi

kawasan atau kawasan-kawasan dalam Wilayah Pembangunan
Iskandar;

"Rancangan Pembangunan Komprehensif' ertinya Rancangan

Pembangunan Komprehensif bagi Wilayah Pembangunan Iskandar,
dan termasuklah apa-apa pengubahan kepada Rancangan

Pembangunan Komprehensif itu menurut kuasa seksyen 25; dan "draf
Rancangan Pembangunan Komprehensif hendaklah ditafsirkan
sebagaimana yang dikehendaki oleh konteksnya;

"rancangan struktur" mempunyai erti yang diberikan kepadanya

dalam Akta Perancangan Bandar dan Desa 1976 dalam pemakaiannya
bagi Negeri Johor;


-----

8 _Rang Undang-Undang_

"rancangan tempatan" mempunyai erti yang diberikan kepadanya

dalam Akta Perancangan Bandar dan Desa 1976;

"tanah lapang" ertinya mana-mana tanah sama ada dikepung atau

tidak yang disusun atur atau dirizabkan untuk disusun atur
keseiuruhannya atau sebahagiannya sebagai suatu taman bunga
awam, taman awam, padang sukan dan rekreasi awam, tempat makan
angin awam, tempat jalan kaki awam atau sebagai suatu tempat
awam;

"Wilayah Pembangunan Iskandar" ertinya kawasan atau kawasan
kawasan yang ditentukan oleh Menteri mengikut seksyen 15.

(2) Bagi mengelakkan keraguan, tiada apa-apa jua dalam Akta ini

boleh ditafsirkan sebagai mengurangkan atau mengehadkan bidang
kuasa, kuasa dan fungsi Pihak Berkuasa Negeri Johor berhubung
dengan perkara-perkara tanah dan kerajaan tempatan.

BAHAGIAN II

PIHAK BERKUASA

**Pihak Berkuasa**

**3. (1) Suatu pertubuhan perbadanan dengan nama "Pihak Berkuasa**
Wilayah Pembangunan Iskandar" ditubuhkan.

(2) Pihak Berkuasa adalah kekal turun-temurun dan mempunyai

suatu meterai perbadanan.

(3) Pihak Berkuasa boleh membawa guaman dan dibawa guaman

atas namanya.

(4) Tertakluk kepada dan bagi maksud Akta ini, Pihak Berkuasa

boleh, atas apa-apa terma yang difikirkannya patut—

_(a)_ membuat kontrak;

_(b)_ memperoleh, membeli, mengambil, memegang dan

menikmati apa-apa jenis harta alih dan harta tak alih; dan

_(c)_ memindahkan, menyerahhakkan, menyerahkan balik,

memulangkan, menggadaikan, menggadaijanjikan,

mendemiskan, menyerahhakkan semula, memindahkan


-----

_Pihak Berkuasa Wilayah Pembangunan Iskandar_ _9_

hakmilik, atau dengan apa-apa cara lain melupuskan, atau
membuat apa-apa urusan mengenai, apa-apa harta alih atau
harta tak alih atau apa-apa kepentingan yang terletak hak
pada Pihak Berkuasa.

**Objektif Pihak Berkuasa**

**4.** Objektif Pihak Berkuasa adalah untuk membangunkan Wilayah
Pembangunan Iskandar untuk menjadi suatu metropolis bertaraf
antarabangsa yang kukuh dan mapan.

**Fungsi Pihak Berkuasa**

**5. Fungsi Pihak Berkuasa adalah —**

_(a)_ untuk menetapkan dasar, arah dan strategi negara berhubung

dengan pembangunan dalam Wilayah Pembangunan
Iskandar dan fungsi lain yang berkaitan dengannya
sebagaimana yang diperuntukkan dalam Bahagian IV;

_(b)_ untuk menyelaraskan pelaksanaan aktiviti yang dijalankan

oleh Entiti Kerajaan dalam Wilayah Pembangunan Iskandar
sebagaimana yang diperuntukkan dalam Bahagian V
termasuk —

(i) untuk bertindak sebagai ejen penyelaras utama atau

ejen yang diberi kuasa berhubung dengan

permohonan untuk mendapatkan Kelulusan yang
berkenaan dengannya Pihak Berkuasa telah

membuat suatu perjanjian atau perkiraan di bawah
seksyen 31;

(ii) untuk mengesyorkan standard, garis panduan,

amalan terbaik dan proses dan tatacara pentadbiran
yang seragam yang hendaklah digunakan oleh Entiti
Kerajaan bagi Wilayah Pembangunan Iskandar; dan

(iii) untuk memantau pelaksanaan standard, garis

panduan, amalan terbaik, proses dan tatacara dalam
memudahkan pembangunan di Wilayah

Pembangunan Iskandar;


-----

_Rang Undang-Undang_

_(c)_ untuk membuat pertanyaan, menjalankan kajian,

mengumpul semak, menganalisis dan menyiarkan

maklumat, statistik dan faktor yang mempengaruhi atau
berkaitan dengan pembangunan, perniagaan atau pelaburan
dan untuk menyebarkan maklumat, statistik dan faktor itu
kepada pelabur atau pelabur berpotensi, sama ada tempatan
atau asing, dalam Wilayah Pembangunan Iskandar dan
kepada Entiti Kerajaan yang berkaitan;

_(d)_ untuk mengesyorkan kepada Entiti Kerajaan yang berkaitan,

dasar, undang-undang dan tindakan yang hendaklah terpakai
bagi Wilayah Pembangunan Iskandar untuk meningkatkan
daya saing antarabangsa bagi industri dan perdagangan
dalam Wilayah Pembangunan Iskandar;

_(e)_ untuk mengesyorkan kepada Entiti Kerajaan yang berkaitan,

insentif berhubung dengan cukai, duti kastam dan eksais
dan insentif fiskal lain yang terpakai bagi pelabur dalam
Wilayah Pembangunan Iskandar;

_(f)_ untuk memajukan dan merangsang Wilayah Pembangunan

Iskandar sebagai suatu pusat perdagangan, pelaburan dan
logistik, kawasan bebas duti dan destinasi pelancongan;

_(g)_ untuk memajukan, merangsang, memudahkan dan

mengusahakan dalam Wilayah Pembangunan Iskandar—

(i) pembangunan ekonomi dan sosial;

(ii) pembangunan pelancongan dan infrastruktur serta

pembangunan tempat tinggal, pertanian,

perindustrian dan komersial;

(iii) pembangunan kesenian, kebudayaan, sukan dan

aktiviti-aktiviti rekreasi;

(iv) pendidikan awam termasuk pembangunan

kemudahan pendidikan; dan

(v) kesihatan umum termasuk pembangunan kemudahan

kesihatan dan perubatan;

_(h)_ untuk memajukan pelaburan sektor swasta dalam

pembangunan yang disebut dalam perenggan (g);


-----

_Pihak Berkuasa Wilayah Pembangunan Iskandar_ 11


_(i)_ untuk merancang, melaksanakan secara berperingkat
peringkat dan menyelaraskan pelaksanaan aktiviti yang
disebut dalam perenggan _(f)_ dan _(g)_ dan apa-apa aktiviti
lain dalam Wilayah Pembangunan Iskandar yang disifatkan
oleh Pihak Berkuasa sebagai mempunyai kepentingan
negara yang strategik atau demi kepentingan negara; dan

_(j)_ untuk menjalankan mana-mana fungsi lain yang diberikan

oleh atau di bawah Akta ini dan untuk melaksanakan manamana fungsi lain yang adalah tambahan kepada,

bersampingan dengan, atau berbangkit daripada mana-mana
fungsi yang dinyatakan dalam seksyen ini.

**Kuasa Pihak Berkuasa**

**6. Tertakluk kepada dan bagi maksud Akta ini, kuasa Pihak Berkuasa**
hendaklah termasuk kuasa—

_(a)_ untuk menjalankan segala aktiviti, khususnya aktiviti yang

bersifat komersial atau perindustrian, aktiviti yang
berhubungan dengan perdagangan, pelaburan, logistik,
pelancongan, infrastruktur dan aktiviti penyelidikan dan
latihan, yang penjalanannya didapati oleh Pihak Berkuasa
adalah perlu, berfaedah atau sesuai bagi atau berkaitan
dengan pelaksanaan fungsinya;

_(b)_ untuk mendayausahakan dan menjalankan kajian mengenai

kawasan pembangunan dan pembangunan semula yang
mungkin dan untuk mencadangkan rancangan yang
menggariskan aktiviti pembangunan atau pembangunan
semula dan kajian untuk menentukan sama ada pengusahaan
dan penjalanan projek pembangunan atau pembangunan
semula dapat dilaksanakan;

_(c)_ untuk menghendaki —

(i) semua Entiti Kerajaan yang berkaitan untuk

memberikan apa-apa bantuan dan mengemukakan
apa-apa maklumat yang ada dalam milikan mereka
sebagaimana yang dikehendaki oleh Pihak Berkuasa
untuk membolehkan Pihak Berkuasa menjalankan
fungsi yang disebut dalam perenggan 5(c); dan


-----

12 _Rang Undang-Undang_

(ii) semua Entiti Kerajaan, syarikat dan perbadanan, dan

badan dan orang lain, sama ada tempatan atau
asing, yang terlibat dalam menjalankan atau berniat
untuk menjalankan pembangunan dalam Wilayah
Pembangunan Iskandar untuk mengemukakan

laporan, yang mengandungi apa-apa butir dan
maklumat sebagaimana yang dinyatakan oleh Pihak
Berkuasa, berkenaan dengan aktiviti mereka atau
aktiviti yang dicadangkan oleh mereka;


_(d)_ untuk menyelaraskan pembangunan, termasuk

pembangunan harta, infrastruktur dan kemudahan awam
dalam Wilayah Pembangunan Iskandar;

_(e)_ untuk membuat syor kepada Pihak Berkuasa Negeri Johor

dan pihak berkuasa tempatan dalam Wilayah Pembangunan
Iskandar berhubung dengan fungsi dan perkhidmatan
kerajaan tempatan termasuk kawalan perancangan tempatan
dan pengawalseliaan, kelulusan atau kawalan semua
bangunan dan pengendalian bangunan, pembaikan dan
penghapusan bangunan puing dan berbahaya, dan larangan,
penutupan dan perobohan bangunan yang mempunyai
kelas, reka bentuk atau rupa tertentu dalam Wilayah
Pembangunan Iskandar;

_(f)_ untuk bekerjasama dengan atau bertindak sebagai ejen

yang diberi kuasa bagi, atau selainnya bertindak bersama
dengan atau bagi pihak, mana-mana Entiti Kerajaan, manamana syarikat atau perbadanan, atau mana-mana badan
atau orang, sama ada tempatan atau asing;

_(g)_ untuk menghubungi secara langsung atau tidak langsung

mana-mana pelabur atau pelabur berpotensi, sama ada
tempatan atau asing, dengan tujuan untuk menggalakkan
pelaburan dalam Wilayah Pembangunan Iskandar;

_(h)_ untuk memajukan dan menyelaraskan penjalanan aktiviti

yang disebut dalam perenggan (a) dan (b) oleh mana-mana
Entiti Kerajaan atau orang, sama ada tempatan atau asing;

_(i)_ untuk menubuhkan atau mengembangkan, atau memajukan

penubuhan atau pengembangan, syarikat atau badan lain
untuk menjalankan mana-mana aktiviti yang disebut dalam
perenggan _(a)_ dan _(b)_ sama ada di bawah kawalan atau
kawalan separa Pihak Berkuasa atau secara bebas;


-----

_Pihak Berkuasa Wilayah Pembangunan Iskandar_ 13


_(j)_ untuk mengunderait atau selainnya memperoleh dan

memegang apa-apa sekuriti dan untuk melupuskan sekuriti
itu atas apa-apa terma dan syarat sebagaimana yang
ditentukan oleh Pihak Berkuasa;

_(k)_ tertakluk kepada dan mengikut mana-mana undang-undang

bertulis, untuk menubuhkan, menguruskan dan

mengendalikan apa-apa kumpulan wang pelaburan, sama
ada yang berhubungan dengan harta, saham, syer atau
selainnya, dan untuk membubarkan kumpulan wang
pelaburan itu atas apa-apa terma dan syarat sebagaimana
yang ditentukan oleh Pihak Berkuasa;

_(I)_ untuk memohon bagi dan menerima pemberimilikan atau

pemindahan hakmilik tanah dalam Wilayah Pembangunan
Iskandar bagi pembangunan;

_(m) untuk melupuskan aset modal dan untuk menggunakan hasil_

daripada pelupusan itu;

_(n)_ untuk melantik mana-mana ejen sebagaimana yang

difikirkannya patut bagi maksud melaksanakan fungsinya;

_(o) untuk mengenakan fi, kos, levi, sumbangan atau apa-apa caj_

lain yang difikirkannya patut bagi memberi kesan kepada
mana-mana fungsi atau kuasanya; dan

_(p)_ untuk melakukan segala perkara yang suai manfaat atau

perlu bagi atau bersampingan dengan pelaksanaan fungsinya
di bawah Akta ini.

**Fungsi tambahan Pihak Berkuasa**


**7.** Sebagai tambahan kepada kewajipan yang dikenakan dan kuasa
yang terletak hak pada Pihak Berkuasa oleh Akta ini, Pihak Berkuasa
boleh mengusahakan apa-apa fungsi lain, menjalankan apa-apa kuasa
lain dan membelanjakan apa-apa wang lain bagi apa-apa maksud
yang diserahkan atau diberikan kepadanya oleh Kerajaan

Persekutuan, atau Kerajaan Negeri Johor dengan kelulusan Menteri,
dan dalam melakukan sedemikian Pihak Berkuasa hendaklah
disifatkan sebagai memenuhi maksud Akta ini dan peruntukan Akta
ini hendaklah terpakai bagi Pihak Berkuasa berkenaan dengan
pengusahaan fungsi itu, penjalanan kuasa itu dan perbelanjaan wang
itu:

Dengan syarat bahawa akaun bagi wang itu hendaklah disimpan

berasingan dan terpisah daripada akaun Kumpulan Wang.


-----

14 _Rang Undang-Undang_

**Keanggotaan Pihak Berkuasa**

**8. (1) Pihak Berkuasa hendaklah terdiri daripada anggota yang**
berikut:

_(a)_ dua orang Pengerusi Bersama, seorang daripadanya ialah

Perdana Menteri dan seorang lagi ialah Menteri Besar;

_(b)_ dua orang wakil Kerajaan Persekutuan, yang terdiri

daripada—

(i) Ketua Setiausaha Perbendaharaan; dan

(ii) Ketua Pengarah Unit Perancang Ekonomi Jabatan

Perdana Menteri;

_(c)_ dua orang wakil Kerajaan Negeri Johor, yang terdiri

daripada—

(i) Setiausaha Kerajaan Negeri bagi Negeri Johor; dan

(ii) Pengarah Unit Perancang Ekonomi Negeri bagi

Negeri Johor; dan

_(d)_ dua orang anggota lain yang hendaklah dilantik oleh Menteri

dengan persetujuan Menteri Besar, yang, pada pendapat
Menteri, mempunyai pengalaman dan menunjukkan

keupayaan dan profesionalisme dalam perkara yang
berhubungan dengan perbankan, kewangan, perancangan,
kerajaan tempatan, perdagangan, perniagaan atau

pentadbiran, atau selainnya sesuai untuk pelantikan kerana
pengetahuan, pengalaman atau kelayakan akademik mereka
yang khusus, seorang daripadanya hendaklah daripada
sektor perbankan, kewangan atau perdagangan swasta.


(2) Timbalan Perdana Menteri hendaklah menjadi anggota silih

ganti kepada Perdana Menteri untuk mempengerusikan, sebagai ganti
Perdana Menteri, sesuatu mesyuarat Pihak Berkuasa jika Perdana
Menteri tidak dapat hadir atas apa-apa sebab.

(3) Apabila mempengerusikan sesuatu mesyuarat Pihak Berkuasa,

Timbalan Perdana Menteri hendaklah bagi segala maksud disifatkan
sebagai salah seorang daripada Pengerusi Bersama.


-----

_Pihak Berkuasa Wilayah Pembangunan Iskandar_ 15

(4) Peruntukan Jadual hendaklah terpakai bagi Pihak Berkuasa.

**Pelantikan, pembatalan dan peletakan jawatan**

**9.** (1) Seseorang anggota Pihak Berkuasa yang dilantik menurut
perenggan _8(l)(d)_ hendaklah, tertakluk kepada apa-apa syarat yang
dinyatakan dalam surat cara pelantikannya, memegang jawatan
selama tempoh tidak melebihi dua tahun dan adalah layak untuk
dilantik semula selama tempoh maksimum tiga penggal berturutturut.

(2) Pelantikan mana-mana anggota menurut perenggan _S(l)(d)_

boleh pada bila-bila masa dibatalkan oleh Menteri, dengan persetujuan
Menteri Besar, tanpa memberikan apa-apa sebab bagi pembatalan itu.

(3) Seseorang anggota yang dilantik menurut perenggan 8(1 )(d)

boleh pada bila-bila masa meletakkan jawatannya melalui surat yang
dialamatkan kepada Menteri.

**Pengosongan jawatan**

**10. Jawatan seseorang anggota Pihak Berkuasa yang dilantik**
menurut perenggan S(l)(d) menjadi kosong —

_(a)_ jika dia mati;

_(b)_ jika telah dibuktikan terhadapnya, atau dia telah disabitkan

atas, suatu pertuduhan berkenaan dengan —

(i) kesalahan yang melibatkan fraud, kecurangan atau

keburukan akhlak;

(ii) kesalahan di bawah mana-mana undang-undang

yang berhubungan dengan rasuah atau di bawah
seksyen 49; atau

(iii) apa-apa kesalahan lain yang boleh dihukum dengan

pemenjaraan (sama ada pemenjaraan sahaja atau
sebagai tambahan kepada atau sebagai ganti denda)
selama lebih daripada dua tahun;

_(c)_ jika dia menjadi bankrap;

_(d)_ jika dia tidak sempurna akal atau selainnya tidak berupaya

menunaikan kewajipannya;


-----

16 _Rang Undang-Undang_

_(e)_ jika dia tidak menghadiri mesyuarat Pihak Berkuasa tiga

kali berturut-turut tanpa kebenaran Pengerusi Bersama;

_(f)_ jika peletakan jawatannya diterima oleh Menteri; atau

_(g)_ jika pelantikannya dibatalkan oleh Menteri.

**Pengisian kekosongan**

**11.** Apabila mana-mana orang terhenti menjadi anggota Pihak
Berkuasa oleh sebab mana-mana peruntukan Akta ini, seorang lain
hendaklah dilantik untuk menggantikannya mengikut peruntukan
yang terpakai.

**Saraan atau elaun**

**12. Maka hendaklah dibayar kepada anggota Pihak Berkuasa apa-**
apa saraan atau elaun sebagaimana yang ditentukan oleh Menteri.

**Penzahiran kepentingan**

**13. (1) Mana-mana anggota Pihak Berkuasa, Jawatankuasa Kelulusan**
dan Pelaksanaan atau sesuatu jawatankuasa yang mempunyai atau
memperoleh suatu kepentingan langsung atau tidak langsung dengan
sendiri, menerusi seseorang anggota keluarganya atau sekutunya
berhubung dengan apa-apa perkara yang sedang dibincangkan oleh
Pihak Berkuasa atau Jawatankuasa Kelulusan dan Pelaksanaan atau
jawatankuasa itu hendaklah menzahirkan kepada Pihak Berkuasa,
Jawatankuasa Kelulusan dan Pelaksanaan atau jawatankuasa itu,
mengikut mana-mana yang berkenaan, hakikat kepentingannya dan
jenis kepentingan itu.

(2) Penzahiran di bawah subseksyen (1) hendaklah direkodkan

dalam minit mesyuarat Pihak Berkuasa, Jawatankuasa Kelulusan dan
Pelaksanaan atau jawatankuasa itu, mengikut mana-mana yang
berkenaan, yang dalamnya perkara itu dibincangkan dan, selepas
penzahiran itu, anggota itu —

_(a)_ tidak boleh hadir atau mengambil bahagian dalam mana
mana perbincangan atau keputusan Pihak Berkuasa,
Jawatankuasa Kelulusan dan Pelaksanaan atau jawatankuasa
itu, mengikut mana-mana yang berkenaan, mengenai
perkara itu; dan


-----

_Pihak Berkuasa Wilayah Pembangunan Iskandar_ 17

_(b)_ tidak boleh dikira bagi maksud membentuk kuorum Pihak

Berkuasa, Jawatankuasa Kelulusan dan Pelaksanaan atau
jawatankuasa itu, mengikut mana-mana yang berkenaan,

apabila perkara itu dibincangkan atau diputuskan.

(3) Mana-mana anggota Pihak Berkuasa, Jawatankuasa Kelulusan

dan Pelaksanaan atau jawatankuasa yang tidak menzahirkan
kepentingannya sebagaimana yang diperuntukkan di bawah

subseksyen (1) melakukan suatu kesalahan dan boleh, apabila
disabitkan, didenda tidak melebihi lima puluh ribu ringgit atau
dipenjarakan selama tempoh tidak melebihi dua tahun atau keduaduanya.

(4) Tiada tindakan atau presiding Pihak Berkuasa, Jawatankuasa

Kelulusan dan Pelaksanaan atau sesuatu jawatankuasa boleh
ditidaksahkan atas alasan bahawa mana-mana anggota Pihak
Berkuasa, Jawatankuasa Kelulusan dan Pelaksanaan atau

jawatankuasa itu telah melanggar seksyen ini.


(5) Bagi maksud seksyen ini —

"anggota keluarganya", berhubung dengan seseorang anggota

Pihak Berkuasa, Jawatankuasa Kelulusan dan Pelaksanaan atau
sesuatu jawatankuasa, termasuklah —

_(a)_ suami atau isterinya;

_(b)_ ibu atau bapanya termasuk ibu atau bapa suami atau

isterinya;

_(c)_ anaknya termasuk anak angkat atau anak tirinya;

_(d)_ adik-beradiknya termasuk adik-beradik suami atau isterinya;

dan

_(e)_ suami atau isteri anaknya atau adik-beradiknya; dan

"sekutu", berhubung dengan seseorang anggota Pihak Berkuasa,

Jawatankuasa Kelulusan dan Pelaksanaan atau sesuatu jawatankuasa,
ertinya—

_(a)_ seorang yang merupakan penama atau pekerja anggota itu;

_(b)_ firma yang anggota itu atau mana-mana penamanya

merupakan seorang pekongsi;

_(c) pekongsi anggota itu;_


-----

18 _Rang Undang-Undang_

_(d)_ pemegang amanah sesuatu amanah yang di bawahnya

anggota itu atau anggota keluarganya merupakan seorang
benefisiari; atau

_(e)_ mana-mana perbadanan mengikut pengertian Akta Syarikat

1965 _[Akta 125],_ yang anggota itu atau mana-mana
penamanya atau anggota keluarganya merupakan seorang
pengarah atau mempunyai pemegangan syer yang

substansial dalam perbadanan itu.


**Pihak Berkuasa boleh menubuhkan jawatankuasa**

**14.** (1) Pihak Berkuasa boleh menubuhkan apa-apa jawatankuasa
yang difikirkannya perlu atau suai manfaat untuk membantunya
dalam melaksanakan fungsinya di bawah Akta ini.

(2) Pihak Berkuasa boleh memilih mana-mana anggotanya untuk

menjadi pengerusi sesuatu jawatankuasa.

(3) Pihak Berkuasa boleh melantik mana-mana orang untuk

menjadi anggota mana-mana jawatankuasa yang ditubuhkan di
bawah subseksyen (1).

(4) Seseorang anggota jawatankuasa hendaklah memegang jawatan

selama apa-apa tempoh yang dinyatakan dalam surat pelantikannya
dan adalah layak untuk dilantik semula.

(5) Pihak Berkuasa boleh membatalkan pelantikan mana-mana

anggota jawatankuasa tanpa memberikan apa-apa sebab bagi
pembatalan itu.

(6) Seseorang anggota jawatankuasa boleh pada bila-bila masa

meletakkan jawatannya dengan memberikan notis secara bertulis
kepada Pengerusi Bersama Pihak Berkuasa.

(7) Sesuatu jawatankuasa boleh mengawal selia tatacaranya

sendiri.

(8) Sesuatu jawatankuasa hendaklah tertakluk kepada dan

bertindak mengikut apa-apa arahan yang diberikan kepada

jawatankuasa itu oleh Pihak Berkuasa.

(9) Pihak Berkuasa boleh pada bila-bila masa memberhentikan

atau mengubah keanggotaan sesuatu jawatankuasa.


-----

_Pihak Berkuasa Wilayah Pembangunan Iskandar_ 19

(10) Mesyuarat sesuatu jawatankuasa hendaklah diadakan pada

bila-bila masa dan di mana-mana tempat yang ditentukan oleh
pengerusi jawatankuasa itu.

(11) Sesuatu jawatankuasa hendaklah menyebabkan —

_(a)_ minit semua mesyuaratnya disenggarakan dan disimpan

dalam bentuk yang sepatutnya; dan

_(b)_ salinan minit semua mesyuaratnya hendaklah dikemukakan

kepada Pihak Berkuasa secepat yang dapat dilaksanakan.


(12) Apa-apa minit yang dibuat mengenai mesyuarat sesuatu

jawatankuasa hendaklah, jika telah ditandatangani dengan sewajarnya,
boleh diterima sebagai keterangan dalam semua prosiding undangundang tanpa bukti selanjutnya.

(13) Tiap-tiap mesyuarat sesuatu jawatankuasa yang berkenaan

dengan perjalanannya minit telah dibuat mengikut subseksyen (11)
dan (12) hendaklah disifatkan telah dipanggil dan diadakan dengan
sewajarnya dan semua anggota dalam mesyuarat itu layak dengan
sewajarnya untuk bertindak.

(14) Sesuatu jawatankuasa boleh mengundang mana-mana orang

untuk menghadiri mana-mana mesyuaratnya, bagi maksud

menasihatinya tentang apa-apa perkara yang sedang dibincangkan,
tetapi orang itu tidak berhak untuk mengundi pada mesyuarat itu.

(15) Anggota sesuatu jawatankuasa atau mana-mana orang yang

diundang untuk menghadiri mana-mana mesyuarat sesuatu

jawatankuasa boleh dibayar apa-apa elaun dan perbelanjaan lain
sebagaimana yang ditentukan oleh Pihak Berkuasa.

(16) Tiada perbuatan yang dilakukan atau prosiding yang diambil

di bawah Akta ini boleh dipersoalkan atas alasan bahawa—

_(a)_ ada apa-apa kekosongan dalam keanggotaan, atau ada apa
apa kecacatan dalam penubuhan, sesuatu jawatankuasa; atau

_(b)_ ada apa-apa peninggalan, kecacatan atau ketidakteraturan

yang tidak menyentuh merit hal itu.


-----

20 _Rang Undang-Undang_

**Wilayah Pembangunan Iskandar**

**15.** (1) Menteri boleh, dengan persetujuan Pihak Berkuasa Negeri
Johor, dari semasa ke semasa, menentukan melalui pemberitahuan
dalam _Warta_ kawasan atau kawasan-kawasan yang dalamnya Pihak
Berkuasa hendaklah melaksanakan fungsinya di bawah Akta ini
dan kawasan atau kawasan-kawasan itu hendaklah dikenali sebagai
"Wilayah Pembangunan Iskandar".

(2) Walau apa pun apa-apa undang-undang bertulis lain, adalah

menjadi tanggungjawab Pihak Berkuasa untuk melaksanakan, dalam
Wilayah Pembangunan Iskandar, fungsi yang diperuntukkan oleh
Akta ini.

**Pewakilan fungsi dan kuasa Pihak Berkuasa**

**16.** (1) Pihak Berkuasa boleh, secara bertulis, mewakilkan manamana fungsinya, dan kuasanya, selain kuasanya untuk meminjam
wang, untuk mendapatkan pinjaman atau untuk membuat perundangan
subsidiari, kepada—

_(a)_ Pengerusi Bersama;

_(b)_ seorang anggota Pihak Berkuasa;

_(c)_ Jawatankuasa Kelulusan dan Pelaksanaan;

_(d)_ suatu jawatankuasa; atau

_(e)_ seorang pegawai Pihak Berkuasa.

(2) Tanpa menjejaskan subseksyen (1) dan peruntukan lain Akta

ini, Pihak Berkuasa boleh mewakilkan kepada seorang anggota Pihak
Berkuasa, Jawatankuasa Kelulusan dan Pelaksanaan, suatu

jawatankuasa atau seorang pegawai Pihak Berkuasa, kuasa untuk
membenarkan perbelanjaan daripada Kumpulan Wang, Kumpulan
Wang Projek Sosial atau apa-apa wang lain yang terletak hak pada
dan di bawah kawalan Pihak Berkuasa hingga ke tahap yang
dinyatakan oleh Pihak Berkuasa.

(3) Anggota Pihak Berkuasa, Jawatankuasa Kelulusan dan

Pelaksanaan, jawatankuasa atau seorang pegawai, mengikut manamana yang berkenaan, yang diwakilkan dengan fungsi atau kuasa
sedemikian adalah terikat untuk mematuhi dan mengambil kira segala
syarat dan sekatan yang dikenakan oleh Pihak Berkuasa dan segala
kehendak, tatacara dan perkara yang dinyatakan oleh Pihak Berkuasa.


-----

_Pihak Berkuasa Wilayah Pembangunan Iskandar_ _21_

(4) Mana-mana fungsi atau kuasa yang diwakilkan di bawah

seksyen ini hendaklah dilaksanakan dan dijalankan atas nama dan
bagi pihak Pihak Berkuasa.

(5) Pewakilan di bawah seksyen ini tidak menghalang Pihak

Berkuasa daripada melaksanakan atau menjalankan sendiri pada bilabila masa mana-mana fungsi atau kuasa yang diwakilkan itu.

**Penyata, laporan, akaun dan maklumat**

**17.** (1) Pihak Berkuasa hendaklah memberikan kepada Menteri, dan
mana-mana pihak berkuasa awam sebagaimana yang diarahkan oleh
Menteri, apa-apa penyata, laporan, akaun dan maklumat berkenaan
dengan harta dan aktiviti-aktiviti Pihak Berkuasa sebagaimana yang
dikehendaki atau diarahkan oleh Menteri dari semasa ke semasa.

(2) Tanpa menjejaskan keluasan subseksyen (1), Pihak Berkuasa

hendaklah, secepat yang dapat dilaksanakan selepas berakhirnya
setiap tahun kewangan, menyebabkan dibuat dan dihantar kepada
Menteri dan, jika diarahkan sedemikian oleh Menteri, kepada manamana pihak berkuasa awam lain suatu laporan yang memperkatakan
aktiviti-aktiviti Pihak Berkuasa sepanjang tahun kewangan yang
sebelumnya.

(3) Laporan di bawah subseksyen (2) hendaklah dalam apa-apa

bentuk dan hendaklah mengandungi apa-apa maklumat yang
berhubungan dengan prosiding dan dasar Pihak Berkuasa sebagaimana
yang dinyatakan oleh Menteri dari semasa ke semasa.

BAHAGIAN III


KETUA EKSEKUTIF, PEGAWAI DAN PEKHIDMAT PIHAK

BERKUASA

**Ketua Eksekutif**

**18. (1) Pihak Berkuasa hendaklah melantik seorang Ketua Eksekutif**
atas apa-apa terma dan syarat yang difikirkannya wajar.

(2) Ketua Eksekutif hendaklah bertanggungjawab bagi —

_(a) penjalanan, pentadbiran dan pengurusan am fungsi, aktiviti_

dan hal ehwal had ke hari Pihak Berkuasa;


-----

22 _Rang Undang-Undang_

_(b)_ penyediaan program, skim dan projek untuk pertimbangan

Pihak Berkuasa;

_(c)_ pelaksanaan semua program, skim dan projek Pihak

Berkuasa; dan

_(d)_ pelaksanaan keputusan Pihak Berkuasa dan arahan

Pengerusi Bersama.

(3) Ketua Eksekutif hendaklah mempunyai kawalan am ke atas

pegawai dan pekhidmat Pihak Berkuasa.

(4) Ketua Eksekutif hendaklah menjadi Setiausaha kepada Pihak

Berkuasa.

(5) Ketua Eksekutif hendaklah melaksanakan apa-apa kewajipan

tambahan sebagaimana yang diarahkan oleh Pihak Berkuasa dari
semasa ke semasa.

(6) Dalam menunaikan kewajipannya, Ketua Eksekutif hendaklah

bertindak di bawah kuasa dan arahan am Pihak Berkuasa.

(7) Jika Ketua Eksekutif tidak ada di Malaysia buat sementara

atau tidak berupaya buat sementara oleh sebab sakit atau kerana apaapa sebab lain untuk melaksanakan kewajipannya, Pihak Berkuasa
boleh mengarahkan mana-mana pegawai lain untuk melaksanakan
kewajipan Ketua Eksekutif semasa ketidakhadiran atau

ketidakupayaan buat sementara itu.


**Pengambilan khidmat pegawai dan pekhidmat lain Pihak**
**Berkuasa**

**19. (1)** Tertakluk kepada apa-apa peraturan yang dibuat di bawah
subseksyen (3), Pihak Berkuasa boleh, dari semasa ke semasa,
mengambil khidmat apa-apa bilangan pegawai dan pekhidmat
sebagaimana yang difikirkan wajar dan perlu oleh Pihak Berkuasa
dan atas apa-apa terma yang difikirkannya sesuai bagi menjalankan
maksud Akta ini.

(2) Tiada seorang pun layak untuk diambil khidmat sebagai

pegawai atau pekhidmat Pihak Berkuasa jika dia mempunyai, secara
langsung atau tidak langsung, dengan sendiri atau menerusi
pekongsinya, apa-apa syer atau kepentingan dalam mana-mana
kontrak atau kontrak yang dicadangkan dengan, untuk atau bagi
pihak Pihak Berkuasa.


-----

_Pihak Berkuasa Wilayah Pembangunan Iskandar_ 23

(3) Pihak Berkuasa boleh, dengan kelulusan Menteri, membuat

peraturan-peraturan berkenaan dengan syarat-syarat perkhidmatan
pegawai dan pekhidmat Pihak Berkuasa.

**Bantuan kewangan kepada anggota, pegawai, pekhidmat dan**
**orang lain**

**20. Pihak Berkuasa boleh memberikan —**

_(a)_ bayaran faedah persaraan, ganjaran dan elaun lain

sebagaimana yang ditentukan oleh Pihak Berkuasa kepada
pegawai dan pekhidmat Pihak Berkuasa;

_(b)_ subsidi, pemberian, kemudahan pembiayaan atau kredit,

dengan atau tanpa bunga, bagi maksud perumahan atau
kenderaan, dan pembiayaan atau pinjaman belas kasihan
lain, kepada anggota, pegawai dan pekhidmat Pihak
Berkuasa;

_(c)_ subsidi, pemberian, kemudahan pembiayaan atau kredit,

dengan atau tanpa bunga, bagi maksud perubatan kepada
anggota, pegawai dan pekhidmat Pihak Berkuasa, dan
orang tanggungan mereka;

_(d)_ kemudahan pembiayaan atau kredit, dengan atau tanpa

bunga, bagi maksud pendidikan atau biasiswa kepada
anggota, pegawai dan pekhidmat Pihak Berkuasa atau
mana-mana orang lain; dan

_(e)_ derma kepada mana-mana orang,

atas apa-apa terma dan syarat sebagaimana yang ditentukan oleh
Pihak Berkuasa.

**Pihak Berkuasa boleh menerima pakai peraturan-peraturan,**
**dsb.**

**21.** Pihak Berkuasa boleh menerima pakai dengan apa-apa ubah
suaian yang difikirkannya patut apa-apa peraturan, kaedah, dasar,
surat pekeliling dan arahan yang dibuat atau dikeluarkan oleh
Kerajaan Persekutuan berhubung dengan apa-apa perkara di bawah
Bahagian ini.


-----

24 _Rang Undang-Undang_

BAHAGIAN IV
```
 ARAH, DASAR DAN STRATEGI BAGI PEMBANGUNAN DALAM
      WILAYAH PEMBANGUNAN ISKANDAR

```
**Tanggungjawab Pihak Berkuasa**

**22. (1) Dalam melaksanakan fungsinya di bawah Akta ini, adalah**
menjadi tanggungjawab Pihak Berkuasa untuk —

_(a)_ memastikan bahawa fungsi itu dilaksanakan mengikut cara

yang dapat menjayakan dasar Kerajaan Persekutuan dan
Kerajaan Negeri Johor yang sedang berkuat kuasa dan
khususnya dasar yang berhubungan dengan pembangunan
di Wilayah Pembangunan Iskandar; dan

_(b)_ memberi perhatian kepada dan bertindak mengikut rangka

am —

(i) dasar  negara bagi  pemajuan  dan  kawalan

penggunaan tanah; dan

(ii) dasar am Pihak Berkuasa Negeri Johor berkenaan

dengan perancangan pembangunan dan kegunaan
tanah dan bangunan.

(2) Tanpa menjejaskan mana-mana peruntukan lain Akta ini,

dalam menjalankan tanggungjawabnya di bawah subseksyen (1),
Pihak Berkuasa hendaklah —

_(a)_ membantu Jawatankuasa Perancang Negeri dan pihak

berkuasa perancang tempatan yang berkaitan untuk
menyelaraskan pembangunan dalam Wilayah Pembangunan
Iskandar, dan bagi maksud ini, Pihak Berkuasa hendaklah
menyediakan suatu Rancangan Pembangunan

Komprehensif dan merumuskan strategi dan inisiatif bagi
pelaksanaan Rancangan Pembangunan Komprehensif dalam
sektor swasta dan awam untuk diterima pakai oleh pihak
berkuasa perancang tempatan menurut subseksyen 24(4);

_(b)_ menyepadukan dasar dan strategi perancangan Kerajaan

Persekutuan, Kerajaan Negeri Johor dan pihak berkuasa
perancang tempatan setakat yang dasar dan strategi
perancangan itu boleh terpakai bagi atau berkaitan dengan
Wilayah Pembangunan Iskandar;


-----

_Pihak Berkuasa Wilayah Pembangunan Iskandar_ 25


_(c)_ melaksanakan strategi dan inisiatif bagi pembangunan

perdagangan dan pemasaran antarabangsa, dan tarikan
pelaburan ke Wilayah Pembangunan Iskandar, mengikut
Rancangan Pembangunan Komprehensif;

_(d)_ mengenal pasti infrastruktur yang diperlukan untuk

mengekalkan dan mengembangkan ekonomi di Wilayah
Pembangunan Iskandar mengikut Rancangan Pembangunan
Komprehensif, membangunkan dan mengesyorkan strategi
dan inisiatif bagi penyediaan infrastruktur itu, menerima
dan menyalurkan apa-apa wang yang diuntukkan oleh
Parlimen bagi penyediaan infrastruktur itu dan memantau
pembinaan, pelaksanaan, pengendalian dan

penyenggaraannya;

_(e)_ mengesyorkan kriteria yang hendaklah dipenuhi oleh Entiti

Kerajaan dan kontraktor swasta berhubung dengan
penyediaan, atau keupayaan untuk menyediakan,

infrastruktur atau perkhidmatan yang diperlukan, mengikut
Rancangan Pembangunan Komprehensif, bagi

pembangunan ekonomi di Wilayah Pembangunan Iskandar;

_(f)_ mengenal pasti kemahiran yang diperlukan bagi pengekalan

dan pengembangan ekonomi di Wilayah Pembangunan
Iskandar dan membangunkan strategi bagi memastikan
bahawa kemahiran itu dibina dan dikekalkan; dan

_(g)_ menyepadukan penyelidikan saintifik dan teknologi dan

pengeksploitan komersialnya dalam rangka ekonomi
Wilayah Pembangunan Iskandar.

**Penyediaan draf Rancangan Pembangunan Komprehensif**

**23.** (1) Bagi maksud perenggan _22(2)(a),_ Pihak Berkuasa hendaklah
menyediakan suatu draf Rancangan Pembangunan Komprehensif bagi
Wilayah Pembangunan Iskandar.

(2) Draf Rancangan Pembangunan Komprehensif hendaklah

mengandungi pernyataan bertulis dan —

_(a)_ hendaklah merumuskan, dengan terperinci sebagaimana

yang difikirkan sesuai oleh Pihak Berkuasa, cadangannya
bagi rangka keseluruhan, wawasan dan objektif

pembangunan Wilayah Pembangunan Iskandar, yang
hendaklah termasuk strategi bagi pembangunan fizikal,
ekonomi dan sosial di Wilayah Pembangunan Iskandar;


-----

26 _Rang Undang-Undang_

_(b)_ hendaklah merumuskan, dengan terperinci sebagaimana

yang difikirkan sesuai oleh Pihak Berkuasa, cadangannya
bagi inisiatif perancangan dan pelaksanaan untuk

merealisasikan strategi yang disebut dalam perenggan _(a),_
yang hendaklah termasuk inisiatif yang berhubungan
dengan —

(i) fungsi Pihak Berkuasa di bawah perenggan 5(b) dan

_(d);_

(ii) peningkatan kualiti persekitaran hidup dalam

Wilayah Pembangunan Iskandar;

(iii) peningkatan pembangunan sosial dalam Wilayah

Pembangunan Iskandar;

(iv) pengurusan kegunaan tanah dalam Wilayah

Pembangunan Iskandar;

(v) pengurusan dan pemajuan pembandaran di Wilayah

Pembangunan Iskandar;

(vi) perlindungan, pemeliharaan dan peningkatan sumber

alam sekitar semula jadi, sumber pertanian, taman
dan tanah lapang dalam Wilayah Pembangunan
Iskandar;

(vii) pembangunan kawasan pantai dalam Wilayah

Pembangunan Iskandar berseimbang dengan

perlindungan persekitaran pantai semula jadi;

(viii) penggiatan semula dan peningkatan persekitaran

ekonomi, sosial dan fizikal Pusat Bandar Johor
Bahru;

(ix) penyediaan, pengintegrasian dan penyelarasan

infrastruktur bandar dan perkhidmatan kemudahan
dalam Wilayah Pembangunan Iskandar;

(x) pembaikan perhubungan bandar dalam Wilayah

Pembangunan Iskandar bagi pergerakan barangbarang dan manusia;

(xi) pemajuan pembangunan berorientasikan

pengangkutan dalam Wilayah Pembangunan

Iskandar; dan

(xii) pembangunan komersial yang disasarkan,


-----

_Pihak Berkuasa Wilayah Pembangunan Iskandar_ 27

yang hendaklah selaras dengan rangka keseluruhan,
wawasan, objektif dan strategi yang disebut dalam
perenggan (a); dan

_(c)_ boleh merumuskan, dengan terperinci sebagaimana yang

difikirkan sesuai oleh Pihak Berkuasa, cadangan, dasar dan
strateginya yang terpakai bagi kawasan di sekeliling
Wilayah Pembangunan Iskandar setakat yang cadangan,
dasar dan strategi itu semunasabahnya dikehendaki untuk
mencapai cadangan yang disebut dalam perenggan _(a) dan_
_(b);_ dan tanpa menjejaskan keluasan peruntukan yang
terdahulu, cadangan, dasar dan strategi yang terpakai bagi
kawasan di sekeliling Wilayah Pembangunan Iskandar
boleh termasuk perkara yang berhubungan dengan
keselamatan, perlindungan dan pembaikan alam sekitar dan
pemeliharaan sumber semula jadi.

(3) Draf Rancangan Pembangunan Komprehensif hendaklah

mengandungi, atau disertakan dengan, apa-apa peta, gambar rajah,
ilustrasi, laporan, lukisan, model dan bahan perihalan sebagaimana
yang difikirkan sesuai oleh Pihak Berkuasa bagi maksud menjelaskan
atau menerangkan cadangan dalam Rancangan Pembangunan
Komprehensif, atau sebagaimana yang dalam apa-apa hal tertentu
dinyatakan dalam arahan yang diberikan oleh Jawatankuasa Perancang
Negeri; dan peta, gambar rajah, ilustrasi, laporan, lukisan, model dan
bahan perihalan itu hendaklah dikira sebagai menjadi sebahagian
daripada Rancangan Pembangunan Komprehensif.

(4) Dalam merumuskan cadangannya dalam draf Rancangan

Pembangunan Komprehensif, Pihak Berkuasa hendaklah berunding
dengan Majlis Perancang Fizikal Negara, Jawatankuasa Perancang
Negeri dan pihak berkuasa perancang tempatan dalam Wilayah
Pembangunan Iskandar, dan memastikan bahawa cadangan itu pada
amnya mematuhi rancangan struktur sebagaimana keadaannya pada
masa ini, sama ada ia telah berkuat kuasa atau belum, dan hendaklah
memberi perhatian kepada —

_(a)_ apa-apa maklumat dan pertimbangan lain yang pada

pendapatnya berkaitan, atau yang Majlis Perancang Fizikal
Negara atau Jawatankuasa Perancang Negeri dalam apa-apa
hal tertentu mengarahkannya untuk mengambil kira; dan

_(b) dasar negara, Negeri Johor dan serantau di mana-mana yang_

berkaitan.


-----

28 _Rang Undang-Undang_

**Kelulusan atau penolakan draf Rancangan Pembangunan**
**Komprehensif**

**24.** (1) Apabila Pihak Berkuasa telah menyediakan draf Rancangan
Pembangunan Komprehensif, Pihak Berkuasa hendaklah

mengemukakan draf Rancangan Pembangunan Komprehensif itu
kepada Jawatankuasa Perancang Negeri untuk kelulusannya.

(2) Jika Jawatankuasa Perancang Negeri berpendapat bahawa draf

Rancangan Pembangunan Komprehensif atau mana-mana bahagian
daripadanya tidak disediakan mengikut kehendak subseksyen 23(4),
Jawatankuasa Perancang Negeri boleh menahan kelulusannya kepada
draf Rancangan Pembangunan Komprehensif itu sehinggalah
kehendak itu telah dipenuhi.

(3) Pihak Berkuasa hendaklah menyiarkan fakta kelulusan draf

Rancangan Pembangunan Komprehensif oleh Jawatankuasa

Perancang Negeri —

_(a)_ di laman web internet Pihak Berkuasa, dalam bahasa

kebangsaan dan Inggeris, bersama dengan Rancangan
Pembangunan Komprehensif yang diluluskan; dan

_(b)_ dalam tiga keluaran sekurang-kurangnya satu surat khabar

tempatan dalam bahasa kebangsaan dan satu surat khabar
tempatan dalam bahasa Inggeris, bersama dengan tanda
yang dengannya Rancangan Pembangunan Komprehensif
yang diluluskan boleh dikenal pasti dan dengan suatu
pernyataan tentang tempat di mana Rancangan

Pembangunan Komprehensif yang diluluskan itu boleh
diperiksa.

(4) Selepas Rancangan Pembangunan Komprehensif telah

diluluskan—

_(a)_ berhubung dengan mana-mana kawasan dalam Wilayah

Pembangunan Iskandar yang baginya suatu rancangan
tempatan masih belum menerima persetujuan Pihak
Berkuasa Negeri Johor, Jawatankuasa Perancang Negeri
hendaklah memberikan suatu arahan kepada pihak berkuasa
perancang tempatan yang berkaitan di bawah perenggan
_\2(3)(b)_ dan subseksyen 12(8) Akta Perancangan Bandar
dan Desa 1976 untuk memasukkan ke dalam draf rancangan
tempatan bagi kawasan itu apa-apa kandungan Rancangan
Pembangunan Komprehensif yang diluluskan sebagaimana
yang difikirkan berkaitan atau sesuai oleh Jawatankuasa
Perancang Negeri; dan


-----

_Pihak Berkuasa Wilayah Pembangunan Iskandar_ 29

_(b)_ berhubung dengan mana-mana kawasan dalam Wilayah

Pembangunan Iskandar yang baginya suatu rancangan
tempatan telah menerima persetujuan Pihak Berkuasa
Negeri Johor, Jawatankuasa Perancang Negeri hendaklah
memberikan suatu arahan kepada pihak berkuasa perancang
tempatan yang berkaitan di bawah subseksyen 16(2) Akta
Perancangan Bandar dan Desa 1976 untuk mengubah
rancangan tempatan itu dengan memasukkan apa-apa
kandungan Rancangan Pembangunan Komprehensif yang
diluluskan itu sebagaimana yang difikirkan berkaitan atau
sesuai oleh Jawatankuasa Perancang Negeri.

**Kajian semula atau pengubahan Rancangan Pembangunan**
**Komprehensif**

**25.** (1) Pihak Berkuasa dan Jawatankuasa Perancang Negeri boleh
pada bila-bila masa secara bersesama mengkaji semula atau mengubah
Rancangan Pembangunan Komprehensif.

(2) Seksyen 24 hendaklah terpakai, dengan ubah suaian yang perlu,

berhubung dengan suatu pengubahan Rancangan Pembangunan
Komprehensif sebagaimana seksyen itu terpakai berhubung dengan
penyediaan draf Rancangan Pembangunan Komprehensif.


**Kewajipan** **untuk** **mengambil** **tahu** **tentang** **Rancangan**

**Pembangunan Komprehensif yang diluluskan**

**26.** Menjadi kewajipan tiap-tiap Entiti Kerajaan dan orang, sama
ada tempatan atau asing, untuk mengambil tahu tentang, dan bertindak
mengikut cara yang selaras dengan —

_(a)_ kandungan Rancangan Pembangunan Komprehensif yang

diluluskan yang tidak dimasukkan ke dalam suatu rancangan
tempatan menurut subseksyen 24(4) dalam melaksanakan
fungsi dan kewajipannya, dalam menjalankan kuasanya,
dan dalam menjalankan aktivitinya, dalam Wilayah
Pembangunan Iskandar; dan

_(b)_ kandungan Rancangan Pembangunan Komprehensif yang

diluluskan sebagaimana yang diperihalkan dalam perenggan
_23(2)(c)_ yang tidak dimasukkan ke dalam suatu rancangan
tempatan menurut subseksyen 24(4), jika ada, dalam
melaksanakan fungsi dan kewajipannya, dalam menjalankan
kuasanya, dan dalam menjalankan aktivitinya di kawasan
sekeliling Wilayah Pembangunan Iskandar.


-----

**30** _Rang Undang-Undang_

**Pembangunan strategik yang ditetapkan**

**27.** (1) Pihak Berkuasa dengan persetujuan Jawatankuasa Perancang
Negeri boleh melalui perintah menetapkan apa-apa pembangunan
atau mana-mana kawasan atau kawasan-kawasan dalam Wilayah
Pembangunan Iskandar yang mungkin mempunyai kesan ekonomi
yang penting kepada Wilayah Pembangunan Iskandar masing-masing
sebagai suatu pembangunan strategik yang ditetapkan atau kawasan
pembangunan strategik yang ditetapkan.

(2) Mana-mana orang atau Entiti Kerajaan yang berniat untuk

menjalankan —

_(a)_ apa-apa pembangunan strategik yang ditetapkan; atau

_(b)_ apa-apa pembangunan dalam kawasan pembangunan

strategik yang ditetapkan,

hendaklah mula-mula sekali merujuk cadangan pembangunan itu
kepada Pihak Berkuasa untuk mendapatkan arahannya sebelum
menjalankan pembangunan yang dicadangkan itu.

(3) Arahan yang diberikan di bawah subseksyen (2) adalah

untuk memastikan pematuhan dan keselarasan dengan

kandungan Rancangan Pembangunan Komprehensif yang tidak
dimasukkan ke dalam suatu draf rancangan tempatan menurut
subseksyen 24(4).

BAHAGIAN V


PENYELARASAN ANTARA ENTITI KERAJAAN DALAM WILAYAH

PEMBANGUNAN ISKANDAR

**Agensi penyelaras utama**

**28.** (1) Pihak Berkuasa hendaklah, dalam menyelaraskan

pelaksanaan aktiviti yang dijalankan oleh Entiti Kerajaan dalam
Wilayah Pembangunan Iskandar—

_(a)_ bertindak sebagai ejen penyelaras utama atau ejen yang

diberi kuasa bagi pihak Entiti Kerajaan yang berhubung
dengan penerimaan, pemprosesan dan pencepatan Kelulusan
dan tindakan pentadbiran yang diperlukan berhubung
dengan permohonan untuk mendapatkan Kelulusan yang
berkenaan dengannya Pihak Berkuasa telah membuat suatu
perjanjian atau perkiraan di bawah seksyen 31; dan


-----

_Pihak Berkuasa Wilayah Pembangunan Iskandar_ 31


_(b) memberikan perkhidmatan pentadbiran dan bantuan kepada_

Pihak Berkuasa Negeri Johor berkaitan dengan perkaraperkara yang berhubungan dengan tanah dalam Wilayah
Pembangunan Iskandar.

(2) Pihak Berkuasa boleh, dalam menjalankan peranan yang

disebut dalam perenggan (l)(a) —

_(a)_ mengenakan ke atas pemohon bagi Kelulusan apa-apa fi,

kos, levi, sumbangan atau apa-apa caj lain sebagaimana
yang ditetapkan berkenaan dengan perkhidmatan yang
diberikan oleh Pihak Berkuasa; dan

_(b)_ bagi pihak Entiti Kerajaan yang berkaitan, memungut

daripada pemohon bagi Kelulusan apa-apa fi, kos, levi,
sumbangan atau apa-apa caj lain sebagaimana yang
dikehendaki dengan sah oleh Entiti Kerajaan itu berkaitan
dengan permohonan itu.

**Pesuruhjaya Persekutuan dan Negeri**

**29.** (1) Pihak Berkuasa hendaklah melantik dua orang Pesuruhjaya
atau lebih daripada kalangan pegawai dan pekhidmat Pihak Berkuasa
untuk membantu Pihak Berkuasa melaksanakan fungsinya di bawah
seksyen 28.

(2) Sekurang-kurangnya seorang daripada Pesuruhjaya itu

hendaklah diberi kuasa oleh Kerajaan Persekutuan untuk berhubung
dengan dan menyelaraskan semua kementerian, jabatan, pejabat,
agensi, pihak berkuasa, suruhanjaya, jawatankuasa, lembaga, majlis
atau badan lain, perbadanan atau diperbadankan, Kerajaan
Persekutuan yang berkaitan untuk mempercepat pengeluaran atau
pemberian semua Kelulusan yang dikehendaki atau yang ada di
bawah undang-undang Persekutuan.

(3) Sekurang-kurangnya seorang daripada Pesuruhjaya itu

hendaklah diberi kuasa oleh Kerajaan Negeri Johor dengan kuasa
untuk berhubung dengan dan menyelaraskan semua jabatan, pejabat,
agensi, pihak berkuasa, suruhanjaya, jawatankuasa, lembaga, majlis
atau badan lain, perbadanan atau diperbadankan, Kerajaan Negeri
Johor yang berkaitan untuk mempercepat pengeluaran atau pemberian
semua Kelulusan yang dikehendaki atau yang ada di bawah undangundang Negeri Johor.


-----

**32** _Rang Undang-Undang_

**Jawatankuasa Kelulusan dan Pelaksanaan**

**30.** (1) Pihak Berkuasa hendaklah menubuhkan Jawatankuasa
Kelulusan dan Pelaksanaan yang hendaklah terdiri daripada anggota
yang berikut:

_(a)_ seorang pengerusi, yang ialah Menteri Besar;

_(b)_ Ketua Eksekutif;

_(c)_ seorang wakil kanan daripada kementerian yang

bertanggungjawab bagi kewangan;

_(d)_ seorang wakil kanan daripada Suruhanjaya Syarikat

Malaysia;

_(e)_ seorang wakil kanan daripada kementerian yang

bertanggungjawab bagi imigresen;

_(f)_ seorang wakil kanan daripada kementerian yang

bertanggungjawab bagi perdagangan antarabangsa dan
industri;

_(g)_ Pengarah Jabatan Tanah dan Galian Negeri;

_(h) Pengarah Perancang Negeri;_

_(i) Pesuruhjaya;_

_(j)_ Yang Dipertua bagi tiap-tiap pihak berkuasa tempatan

dalam Wilayah Pembangunan Iskandar; dan

_(k) mana-mana anggota lain yang dilantik oleh Pihak Berkuasa._

(2) Pihak Berkuasa boleh, berkenaan dengan setiap anggota yang

dilantik di bawah perenggan _(\)(c)_ hingga _(f),_ melantik seorang
anggota silih ganti untuk menghadiri mesyuarat Jawatankuasa itu jika
anggota itu tidak dapat hadir atas apa-apa sebab.

(3) Apabila menghadiri mesyuarat Pihak Berkuasa seseorang

anggota silih ganti hendaklah bagi segala maksud disifatkan sebagai
anggota Jawatankuasa itu.

(4) Jawatankuasa Kelulusan dan Pelaksanaan hendaklah

bertanggungjawab bagi —

_(a) mengenal pasti cadangan pembangunan dan pelaburan yang_

utama atau strategik dalam Wilayah Pembangunan
Iskandar;


-----

_Pihak Berkuasa Wilayah Pembangunan Iskandar_ 33

_(b)_ memantau status semua Kelulusan berhubung dengan

cadangan pembangunan dan pelaburan yang utama atau
strategik itu;

_(c)_ menyelaraskan peranan dan aktiviti semua Entiti Kerajaan

yang berkaitan untuk mempercepat pelaksanaan cadangan
pembangunan dan pelaburan yang utama atau strategik itu;

_(d)_ mengenal pasti apa-apa kesulitan atau isu yang timbul

semasa pelaksanaan cadangan pembangunan dan pelaburan
yang utama atau strategik itu, dan mengambil atau
mengesyorkan langkah dan tindakan pentadbiran yang
sesuai untuk menyelesaikan kesulitan atau isu itu;

_(e)_ melaporkan status pelaksanaan cadangan pembangunan dan

pelaburan yang utama atau strategik itu kepada Pihak
Berkuasa; dan

_(f)_ melaksanakan mana-mana fungsi atau kewajipan lain yang

diwakilkan kepadanya oleh Pihak Berkuasa menurut
perenggan 16(l)(cJ.

(5) Jawatankuasa Kelulusan dan Pelaksanaan boleh mengawal

selia tatacaranya sendiri.

(6) Jawatankuasa Kelulusan dan Pelaksanaan hendaklah tertakluk

kepada dan bertindak mengikut apa-apa arahan yang diberikan
kepada Jawatankuasa itu oleh Pihak Berkuasa.

(7) Mesyuarat Jawatankuasa Kelulusan dan Pelaksanaan hendaklah

diadakan pada bila-bila masa dan di mana-mana tempat yang
ditentukan oleh pengerusi Jawatankuasa.

(8) Jawatankuasa Kelulusan dan Pelaksanaan hendaklah

menyebabkan —

_(a)_ minit semua mesyuaratnya disenggarakan dan disimpan

dalam bentuk yang sepatutnya; dan

_(b)_ salinan minit semua mesyuaratnya dikemukakan kepada

Pihak Berkuasa secepat yang dapat dilaksanakan.

(9) Apa-apa minit yang dibuat semasa mesyuarat Jawatankuasa

Kelulusan dan Pelaksanaan hendaklah, jika ditandatangani dengan
sewajarnya, boleh diterima sebagai keterangan dalam segala prosiding
undang-undang tanpa bukti selanjutnya.


-----

**34** _Rang Undang-Undang_

(10) Tiap-tiap mesyuarat Jawatankuasa Kelulusan dan Pelaksanaan

yang berkenaan dengan perjalanannya minit telah dibuat mengikut
subseksyen (8) dan (9) hendaklah disifatkan telah dipanggil dan
diadakan dengan sewajarnya dan semua anggota dalam mesyuarat itu
layak dengan sewajarnya untuk bertindak.

(11) Anggota Jawatankuasa Kelulusan dan Pelaksanaan boleh

dibayar apa-apa elaun dan perbelanjaan lain sebagaimana yang
ditentukan oleh Pihak Berkuasa.

(12) Tiada perbuatan yang dilakukan atau presiding yang diambil

di bawah Akta ini boleh dipersoalkan atas alasan bahawa—

_(a)_ ada apa-apa kekosongan dalam keanggotaan, atau ada apa
apa kecacatan dalam penubuhan, Jawatankuasa Kelulusan
dan Pelaksanaan; atau

_(b)_ ada apa-apa peninggalan, kecacatan atau ketidakteraturan

yang tidak menyentuh merit hal itu.

**Perkiraan dengan Entiti Kerajaan**

**31.** (1) Tertakluk kepada subseksyen (2), Pihak Berkuasa boleh
membuat perjanjian atau perkiraan dengan mana-mana Entiti Kerajaan
berkenaan dengan—

_(a)_ penjalanan oleh Pihak Berkuasa dan Entiti Kerajaan itu

mana-mana fungsi dan kuasa masing-masing;

_(b)_ penjalanan atau penyediaan apa-apa kerja atau perkhidmatan

oleh Pihak Berkuasa bagi Entiti Kerajaan itu atau oleh
Entiti Kerajaan itu bagi Pihak Berkuasa; atau

_(c)_ pemungutan oleh Pihak Berkuasa bagi pihak Entiti Kerajaan

itu apa-apa fi, kos, levi, sumbangan atau apa-apa caj lain
sebagaimana yang dikehendaki, dicajkan atau dikenakan
dengan sah oleh Entiti Kerajaan itu.

(2) Mana-mana perjanjian atau perkiraan yang dibuat di bawah

subseksyen (1) hendaklah —

_(a)_ dengan keizinan Menteri dalam hal sesuatu Entiti Kerajaan

Persekutuan;

_(b)_ dengan keizinan Pihak Berkuasa Negeri Johor dalam hal

sesuatu Entiti Kerajaan Negeri Johor; dan

_(c)_ tertakluk kepada dan mengikut undang-undang yang

mengawal kuasa dan fungsi Entiti Kerajaan yang berkaitan.


-----

_Pihak Berkuasa Wilayah Pembangunan Iskandar_ 35

**Tanggungjawab Entiti Kerajaan**

**32. Menjadi tanggungjawab tiap-tiap Entiti Kerajaan untuk—**

_(a)_ bekerjasama dengan dan membantu Pihak Berkuasa dalam

melaksanakan fungsi Pihak Berkuasa di bawah Akta ini;

_(b)_ jika berkaitan, merujuk dan menggunakan maklumat,

statistik dan faktor yang disebarkan oleh Pihak Berkuasa di
bawah perenggan 5(c) dalam melaksanakan fungsi dan
kewajipannya, dalam menjalankan kuasanya, dan dalam
menjalankan aktivitinya, dalam Wilayah Pembangunan
Iskandar; dan

_(c)_ memberikan pertimbangan yang sewajarnya kepada dasar,

undang-undang dan tindakan yang dicadangkan yang
hendaklah terpakai bagi Wilayah Pembangunan Iskandar
sebagaimana yang disyorkan oleh Pihak Berkuasa di bawah
perenggan 5(d).

BAHAGIAN VI

KEWANGAN

**Kumpulan Wang**

**33. (1)** Suatu kumpulan wang yang dikenali sebagai "Kumpulan
Wang Pihak Berkuasa Wilayah Pembangunan Iskandar" yang
hendaklah ditadbirkan dan dikawal oleh Pihak Berkuasa ditubuhkan.

(2) Kumpulan Wang hendaklah terdiri daripada—

_(a)_ apa-apa jumlah wang yang diperuntukkan oleh Parlimen

bagi maksud Akta ini dari semasa ke semasa;

_(b)_ apa-apa jumlah wang yang dibayar dari semasa ke semasa

kepada Pihak Berkuasa daripada pinjaman yang dibuat oleh
Pihak Berkuasa;

_(c)_ semua wang yang didapati daripada pengendalian apa-apa

projek, skim atau perusahaan yang dibiayai daripada
Kumpulan Wang;

_(d)_ semua wang yang didapati atau terbit daripada apa-apa

harta, pelaburan, kumpulan wang pelaburan, gadai janji,
gadaian atau debentur yang diperoleh oleh atau terletak hak
pada Pihak Berkuasa;


-----

36 _Rang Undang-Undang_

_(e)_ apa-apa harta, pelaburan, kumpulan wang pelaburan, gadai

janji, gadaian atau debentur yang diperoleh oleh atau
terletak hak pada Pihak Berkuasa;

_(f)_ jumlah wang yang dipinjam oleh Pihak Berkuasa bagi

maksud memenuhi mana-mana obligasinya atau

menunaikan mana-mana kewajipannya;

_(g)_ fi, kos, levi, sumbangan dan caj lain yang dikenakan oleh

Pihak Berkuasa di bawah Akta ini;

_(h)_ semua wang yang didapati daripada perkhidmatan

perundingan dan nasihat dan apa-apa perkhidmatan lain
yang diberikan oleh Pihak Berkuasa;

_(i)_ semua jumlah wang atau harta lain, selain jumlah wang

yang disebut dalam perenggan 28(2)(b) dan subseksyen
37(2), yang mengikut apa-apa cara menjadi kena dibayar
kepada atau terletak hak pada Pihak Berkuasa berkenaan
dengan apa-apa perkara yang bersampingan dengan fungsi,
kuasa dan kewajipannya; dan

_(j)_ semua wang lain yang diterima dengan sah oleh Pihak

Berkuasa.


**Perbelanjaan yang hendaklah dipertanggungkan pada Kumpulan**
**Wang**

**34. Kumpulan Wang hendaklah dibelanjakan bagi maksud —**

_(a)_ membayar apa-apa perbelanjaan yang dilakukan dengan

sah oleh Pihak Berkuasa, termasuk fi dan kos ukur dan
guaman dan fi dan kos lain;

_(b)_ membayar saraan, elaun dan perbelanjaan lain anggota

Pihak Berkuasa, Jawatankuasa Kelulusan dan Pelaksanaan,
mana-mana jawatankuasa, pegawai dan pekhidmat Pihak
Berkuasa termasuk memberi pinjaman dan bayaran
pendahuluan, elaun persaraan, faedah persaraan, pencen
dan ganjaran;

_(c)_ membayar apa-apa belanja, kos atau perbelanjaan lain yang

dilakukan atau disetujui terima dengan sah oleh Pihak
Berkuasa dalam melaksanakan fungsinya atau

menjalankan kuasanya di bawah Akta ini;


-----

_Pihak Berkuasa Wilayah Pembangunan Iskandar_ 37

_(d)_ membeli atau menyewa loji, kelengkapan, jentera dan

bahan, memperoleh tanah dan aset lain, dan mendirikan
bangunan, dan menjalankan apa-apa kerja dan pengusahaan
lain dalam melaksanakan fungsinya atau menjalankan
kuasanya di bawah Akta ini;

_(e)_ membayar balik apa-apa wang yang dipinjam di bawah

Akta ini dan bunga yang kena dibayar atas wang yang
dipinjam itu;

_(f)_ memberikan bantuan kewangan di bawah seksyen 20; dan

_(g)_ pada amnya membayar apa-apa belanja bagi melaksanakan

peruntukan Akta ini.

**Pemeliharaan Kumpulan Wang**

**35. Menjadi kewajipan Pihak Berkuasa untuk memelihara Kumpulan**
Wang dengan melaksanakan fungsinya dan menjalankan kuasanya di
bawah Akta ini dengan sedemikian cara supaya dapat dipastikan
bahawa jumlah hasil Pihak Berkuasa mencukupi untuk membayar
semua jumlah wang yang boleh dipertanggungkan dengan sepatutnya
pada akaun hasilnya, termasuk susut nilai dan bunga atas modal, dari
setahun ke setahun.

**Kumpulan wang rizab**

**36.** Pihak Berkuasa hendaklah menubuhkan dan menguruskan suatu
kumpulan wang rizab dalam Kumpulan Wang.

**Kumpulan Wang Projek Sosial**

**37.** (1) Pihak Berkuasa hendaklah menubuhkan dan menguruskan
suatu kumpulan wang yang dikenali sebagai "Kumpulan Wang
Projek Sosial".

(2) Kumpulan Wang Projek Sosial hendaklah terdiri daripada—

_(a) apa-apa jumlah wang yang disumbangkan atau didermakan_

dari semasa ke semasa bagi maksud Kumpulan Wang
Projek Sosial oleh mana-mana orang, perbadanan atau
entiti lain; dan


-----

38 _Rang Undang-Undang_

_(b) jumlah wang yang dipinjam oleh Pihak Berkuasa bagi_

maksud Kumpulan Wang Projek Sosial.


(3) Kumpulan Wang Projek Sosial hendaklah dibelanjakan bagi

projek, skim dan pengusahaan yang, pada pendapat Pihak Berkuasa,
adalah bagi manfaat am komuniti Wilayah Pembangunan Iskandar
dan selaras dengan strategi dan inisiatif dalam Rancangan
Pembangunan Komprehensif yang berhubungan dengan

pembangunan sosial, dan yang boleh, bagi mengelakkan keraguan,
termasuk projek, skim dan pengusahaan bagi memajukan kesenian
dan kebudayaan.

**Akaun bank**

**38. Pihak Berkuasa hendaklah membuka dan menyenggarakan akaun**
atau akaun-akaun dengan mana-mana bank di Malaysia sebagaimana
yang difikirkan patut oleh Pihak Berkuasa, dan tiap-tiap akaun
hendaklah dikendalikan dengan seberapa yang boleh dilaksanakan
melalui cek yang ditandatangani oleh mana-mana orang yang diberi
kuasa oleh Pihak Berkuasa bagi maksud itu dari semasa ke semasa.

**Kuasa untuk meminjam**

**39.** (1) Pihak Berkuasa boleh dari semasa ke semasa, dengan
kelulusan Kerajaan Persekutuan, meminjam, pada apa-apa kadar
bunga dan selama apa-apa tempoh dan atas apa-apa terma mengenai
masa dan cara pembayaran balik dan selainnya sebagaimana yang
diluluskan oleh Kerajaan Persekutuan, apa-apa jumlah wang yang
dikehendaki oleh Pihak Berkuasa bagi memenuhi mana-mana
obligasinya atau menunaikan mana-mana kewajipannya atau bagi
maksud Kumpulan Wang Projek Sosial.

(2) Pihak Berkuasa boleh dari semasa ke semasa, dengan kelulusan

Kerajaan Persekutuan, meminjam wang melalui pengeluaran bon,
debentur atau saham daripada apa-apa kelas dan nilai dan atas apaapa terma yang, dengan kelulusan Kerajaan Persekutuan,

difikirkannya suai manfaat, bagi semua atau mana-mana maksud
yang berikut:

_(a)_ peruntukan modal kerja;

_(b)_ pelaksanaan fungsi, penjalanan kuasa dan penunaian

kewajipan Pihak Berkuasa di bawah Akta ini;


-----

_Pihak Berkuasa Wilayah Pembangunan Iskandar_ 39


_(c)_ pelaksanaan apa-apa fungsi tambahan yang diusahakan

oleh Pihak Berkuasa di bawah Akta ini;

_(d)_ penebusan apa-apa syer atau saham yang Pihak Berkuasa

dikehendaki atau berhak menebusnya; dan

_(e)_ apa-apa perbelanjaan lain yang boleh dipertanggungkan

dengan sepatutnya pada akaun modal.

**Pelaburan**

**40.** Wang Pihak Berkuasa, setakat yang wang itu tidak dikehendaki
untuk dibelanjakan oleh Pihak Berkuasa di bawah Akta ini, hendaklah
dilaburkan mengikut apa-apa cara yang diluluskan oleh Menteri.

**Perbelanjaan dan penyediaan anggaran**

**41.** (1) Perbelanjaan Pihak Berkuasa sehingga apa-apa amaun yang
dibenarkan oleh Menteri bagi mana-mana satu tahun hendaklah
dibayar daripada Kumpulan Wang.

(2) Sebelum permulaan bulan September setiap tahun, Pihak

Berkuasa hendaklah mengemukakan kepada Menteri suatu anggaran
perbelanjaan, termasuk perbelanjaan bagi projek pembangunan, bagi
tahun yang berikutnya mengikut apa-apa bentuk dan yang
mengandungi apa-apa butir sebagaimana yang diarahkan oleh
Menteri.

(3) Menteri hendaklah, sebelum permulaan tahun yang berikutnya,

memberitahu Pihak Berkuasa amaun yang dibenarkan bagi
perbelanjaan secara amnya atau amaun yang dibenarkan bagi setiap
perihalan perbelanjaan.

(4) Pihak Berkuasa boleh pada bila-bila masa mengemukakan

kepada Menteri suatu anggaran tambahan perbelanjaannya bagi
mana-mana satu tahun dan Menteri boleh membenarkan keseluruhan
atau mana-mana bahagian daripada perbelanjaan tambahan yang
termasuk dalam anggaran tambahan itu.

(5) Menteri boleh mengarahkan Pihak Berkuasa supaya

mengemukakan suatu salinan anggaran atau anggaran tambahan
itu, mengikut mana-mana yang berkenaan, kepada mana-mana pihak
berkuasa awam lain sebagaimana yang dinyatakan dalam arahan
itu.


-----

40 _Rang Undang-Undang_

**Tahun kewangan**

**42.** Tahun kewangan Pihak Berkuasa hendaklah bermula dari
1 Januari dan berakhir pada 31 Disember setiap tahun.

**Akta Badan Berkanun (Akaun dan Laporan Tahunan) 1980**

**43.** Akta Badan Berkanun (Akaun dan Laporan Tahunan) 1980

_[Akta 240] hendaklah terpakai bagi Pihak Berkuasa._

BAHAGIAN VII AM Kuasa untuk

**mengambil khidmat**

**44.** Pihak Berkuasa boleh mengambil khidmat, melantik dan
membayar ejen, kontraktor dan penasihat teknikal, termasuk peguam
bela dan peguam cara, jurubank, broker saham, juruukur, penilai
dan orang lain, untuk menjalankan apa-apa urusan, untuk menjalankan
apa-apa projek, skim atau perusahaan, atau untuk melakukan
apa-apa perbuatan yang dikehendaki dijalankan atau dilakukan
dalam melaksanakan fungsinya, menjalankan kuasanya atau

menunaikan kewajipannya atau bagi melaksanakan maksud Akta
ini dengan lebih baik.

**Kuasa untuk menubuhkan syarikat**

**45.** Pihak Berkuasa boleh menubuhkan syarikat di bawah Akta
Syarikat 1965 untuk menjalankan dan menjaga, mengelolakan dan
menguruskan apa-apa projek, skim atau perusahaan yang telah
dirancangkan atau diusahakan oleh Pihak Berkuasa dalam

melaksanakan fungsinya atau menjalankan kuasanya.

**Kesalahan** **kerana** **memberikan** **maklumat** **palsu** **atau**

**mengelirukan**

**46.** (1) Tertakluk kepada subseksyen (2), seseorang yang

menzahirkan atau memberikan maklumat kepada Pihak Berkuasa
yang diketahuinya atau yang dia mempunyai sebab untuk
mempercayai adalah palsu atau mengelirukan melakukan suatu
kesalahan dan boleh, apabila disabitkan, didenda tidak melebihi
lima ribu ringgit.


-----

_Pihak Berkuasa Wilayah Pembangunan Iskandar_ 41

(2) Jika seseorang yang melakukan suatu kesalahan di bawah

subseksyen (1) ialah seorang yang profesionnya dikawal selia oleh
mana-mana undang-undang bertulis, dia boleh, apabila disabitkan,
didenda tidak melebihi satu ratus ribu ringgit.

**Kesalahan bagi pengubahsuaian tanpa kuasa maklumat dalam**
**jagaan Pihak Berkuasa**

**47. (1)** Seseorang melakukan suatu kesalahan jika dia melakukan
apa-apa perbuatan yang dia tahu akan menyebabkan pengubahsuaian
tanpa kuasa apa-apa maklumat, statistik atau data lain, sama ada
dalam bentuk elektronik atau selainnya, dalam milikan, jagaan atau
kawalan Pihak Berkuasa.

(2) Bagi maksud seksyen ini —

_(a)_ adalah tidak material bahawa perbuatan berkenaan tidak

ditujukan kepada —

(i) apa-apa maklumat, statistik atau data yang tertentu;

(ii) apa-apa jenis maklumat, statistik atau data; atau

(iii) apa-apa maklumat, statistik atau data yang disimpan

di mana-mana lokasi tertentu;


_(b)_ adalah tidak material sama ada sesuatu pengubahsuaian

tanpa kuasa menjadi, atau diniatkan menjadi, kekal atau
hanya sementara;

_(c)_ sesuatu pengubahsuaian apa-apa maklumat, statistik atau

data berlaku jika —

(i) maklumat, statistik atau data itu diubah atau

dipadamkan;

(ii) apa-apa maklumat, statistik atau data baru

dimasukkan atau ditambahkan kepada maklumat,
statistik atau data itu; atau

(iii) apa-apa kejadian berlaku yang mengurangkan

keupayaan Pihak Berkuasa untuk mendapatkan
capaian kepada maklumat, statistik atau data itu,

dan termasuklah apa-apa perbuatan yang menyumbang
kepada berlakunya pengubahsuaian itu.


-----

42 _Rang Undang-Undang_

(3) Seseorang yang melakukan suatu kesalahan di bawah seksyen

ini boleh, apabila disabitkan, didenda tidak melebihi satu ratus ribu
ringgit, atau didenda tidak melebihi satu ratus lima puluh ribu ringgit
jika perbuatan itu dilakukan dengan niat untuk menyebabkan
kecederaan sebagaimana yang ditakrifkan dalam Kanun Keseksaan

_[Akta 574]._

**Pengecualian daripada duti setem**

**48. Pihak Berkuasa dan tiap-tiap syarikat yang ditubuhkan oleh Pihak**
Berkuasa adalah dikecualikan daripada pembayaran duti setem di
bawah Akta Setem 1949 [Akta 378].

**Obligasi kerahsiaan**

**49.** (1) Kecuali bagi mana-mana maksud Akta ini atau bagi maksud
apa-apa prosiding sivil atau jenayah di bawah mana-mana undangundang bertulis, tiada anggota, pegawai atau pekhidmat Pihak
Berkuasa, anggota Jawatankuasa Kelulusan dan Pelaksanaan, anggota
mana-mana jawatankuasa atau orang yang diundang untuk menghadiri
mana-mana mesyuarat Pihak Berkuasa, Jawatankuasa Kelulusan
dan Pelaksanaan atau mana-mana jawatankuasa boleh menzahirkan
apa-apa maklumat yang telah diperolehnya semasa melaksanakan
kewajipannya dan yang tidak disiarkan menurut Akta ini.

(2) Mana-mana orang yang melanggar subseksyen (1) melakukan

suatu kesalahan dan boleh, apabila disabitkan, dipenjarakan selama
tempoh tidak melebihi enam bulan atau didenda tidak melebihi
sepuluh ribu ringgit atau kedua-duanya.

**Perlindungan terhadap** tindakan **guaman dan prosiding undang-**
**undang**

**50.** Tiada tindakan, guaman, pendakwaan atau prosiding lain boleh
diambil atau dibawa, dimulakan atau dibuat dalam mana-mana
mahkamah terhadap —

_(a) Menteri;_

_(b) Pihak Berkuasa;_


-----

_Pihak Berkuasa Wilayah Pembangunan Iskandar_ 43

_(c)_ mana-mana anggota Pihak Berkuasa, mana-mana anggota

Jawatankuasa Kelulusan dan Pelaksanaan, mana-mana
anggota jawatankuasa, atau mana-mana pegawai, pekhidmat
atau ejen Pihak Berkuasa; atau

_(d)_ mana-mana orang lain yang bertindak dengan sah bagi

pihak Pihak Berkuasa,

berkenaan dengan apa-apa perbuatan, keabaian atau keingkaran yang
dibuat atau dilakukan oiehnya dengan suci hati atau apa-apa
peninggalan yang ditinggalkan oiehnya dengan suci hati atas sifat
yang sedemikian.

**Akta Perlindungan Pihak Berkuasa Awam 1948**

**51.** Akta Perlindungan Pihak Berkuasa Awam 1948 _[Akta J98]_
hendaklah terpakai bagi apa-apa tindakan, guaman, pendakwaan
atau prosiding terhadap Pihak Berkuasa atau terhadap mana-mana
anggota Pihak Berkuasa, mana-mana anggota Jawatankuasa Kelulusan
dan Pelaksanaan, mana-mana anggota jawatankuasa, atau manamana pegawai, pekhidmat atau ejen Pihak Berkuasa berkenaan
dengan apa-apa perbuatan, keabaian atau keingkaran yang dilakukan
atau yang ditinggalkan oiehnya atas sifat yang sedemikian.

**Pekhidmat awam**

**52.** Tiap-tiap anggota Pihak Berkuasa atau Jawatankuasa Kelulusan
dan Pelaksanaan atau mana-mana jawatankuasa, atau mana-mana
pegawai, pekhidmat atau ejen Pihak Berkuasa, semasa menunaikan
kewajipan mereka di bawah Akta ini sebagai anggota, pegawai,
pekhidmat atau ejen sedemikian, hendaklah disifatkan sebagai
pekhidmat awam mengikut pengertian Kanun Keseksaan.

**Pewakilan dalam prosiding sivil**

**53.** Walau apa pun mana-mana undang-undang bertulis yang lain —

_(a)_ dalam mana-mana prosiding sivil oleh atau terhadap Pihak

Berkuasa; atau

_(b)_ dalam mana-mana prosiding sivil yang lain yang Pihak

Berkuasa dikehendaki atau dibenarkan oleh mahkamah
untuk diwakili, atau untuk didengar, atau selainnya berhak
untuk diwakili atau didengar,


-----

44 _Rang Undang-Undang_

mana-mana orang yang diberi kuasa oleh Pihak Berkuasa bagi
maksud itu boleh, bagi pihak Pihak Berkuasa, memulakan prosiding
sedemikian atau hadir dalam prosiding itu dan boleh membuat semua
kehadiran dan permohonan dan melakukan semua perbuatan
berkenaan dengan prosiding itu bagi pihak Pihak Berkuasa.

**Kuasa untuk membuat peraturan-peraturan**

**54.** (1) Pihak Berkuasa boleh, dengan kelulusanMenteri, membuat
apa-apa peraturan yang suai manfaat atau perlu bagi melaksanakan
peruntukan Akta ini dengan lebih baik atau bagi menetapkan apa-apa
jua yang boleh, atau dikehendaki, ditetapkan di bawah Akta ini.

(2) Tanpa menjejaskan keluasan subseksyen (1), peraturan
peraturan boleh dibuat bagi —

_(a)_ memantau pembangunan tanah dalam Wilayah

Pembangunan Iskandar dan pada amnya membuat
peruntukan bagi pembangunan tanah yang teratur dalam
Wilayah Pembangunan Iskandar;

_(b)_ menetapkan cara yang apa-apa perihalan dokumen, cek dan

surat cara hendaklah ditandatangani atau disempurnakan bagi
pihak Pihak Berkuasa;

_(c)_ menetapkan tanggungjawab dan kawalan pegawai dan

pekhidmat Pihak Berkuasa;

_(d)_ mengenakan fi, kos, levi, sumbangan atau apa-apa caj lain

dalam apa-apa hal yang ditentukan oleh Pihak Berkuasa;

_(e)_ mengadakan peruntukan mengenai apa-apa perkara yang

berkaitan dengan syer, saham, bon atau debentur yang
dikeluarkan di bawah Akta ini yang didapati oleh Pihak
Berkuasa perlu atau suai manfaat, dan, khususnya, bagi
mengawal selia kaedah pengeluaran, pemindahan hakmilik,
penebusan atau urusan lain mengenai syer, saham, bon atau
debentur itu;

_(f)_ menetapkan perihalan atau jenis pembangunan strategik

yang ditetapkan atau kawasan pembangunan strategik yang
ditetapkan bagi maksud seksyen 27;

_(g)_ menetapkan cara dan terma dan syarat yang bantuan

kewangan boleh diberikan oleh Pihak Berkuasa di bawah
seksyen 20;


-----

_Pihak Berkuasa Wilayah Pembangunan Iskandar_ 45


_(h)_ menetapkan butir-butir bentuk dan kandungan Rancangan

Pembangunan Komprehensif, tatacara yang hendaklah
diikuti dalam penyediaan, pengemukaan dan kelulusannya;

_(i) menetapkan tatacara yang hendaklah diikuti dalam membuat_

perjanjian atau perkiraan dengan Entiti Kerajaan menurut
seksyen 31;

_(j)_ menetapkan segala perkara yang berhubungan dengan

pentadbiran Kumpulan Wang Projek Sosial; dan

_(k)_ mengadakan peruntukan bagi apa-apa perkara lain yang

dimaksudkan oleh, atau perlu bagi melaksanakan

sepenuhnya peruntukan Akta ini.

(3) Peraturan-peraturan yang dibuat di bawah seksyen ini boleh

menetapkan apa-apa perbuatan atau peninggalan yang melanggar
peraturan-peraturan itu menjadi suatu kesalahan dan boleh
menetapkan penalti denda tidak melebihi lima puluh ribu ringgit atau
pemenjaraan selama tempoh tidak melebihi dua tahun atau keduaduanya, dan dalam hal suatu kesalahan yang berterusan, boleh
menetapkan denda selanjutnya sebanyak lima ribu ringgit bagi tiaptiap hari atau sebahagian daripada sehari yang kesalahan itu
berterusan selepas sabitan.


**Perkara yang dilakukan dalam menjangkakan Akta ini diperbuat**

**55.** Segala perbuatan dan perkara yang dilakukan bagi pihak Pihak
Berkuasa sebagai persediaan bagi atau pada menjangkakan pembuatan
Akta ini dan apa-apa perbelanjaan yang dilakukan berhubung
dengannya hendaklah disifatkan telah dibenarkan di bawah Akta
ini, dengan syarat bahawa perbuatan dan perkara yang dilakukan
itu selaras dengan niat dan maksud am Akta ini; dan segala hak
dan obligasi yang diperoleh atau ditanggung akibat pelakuan
perbuatan atau perkara itu termasuk apa-apa perbelanjaan yang
dilakukan berhubung dengannya hendaklah apabila Akta ini mula
berkuat kuasa disifatkan sebagai hak dan obligasi Pihak Berkuasa.

**Pencegahan anomali**

**56.** (1) Menteri boleh, selepas berunding dengan Pihak Berkuasa
Negeri Johor, melalui perintah, membuat apa-apa ubah suaian dalam
peruntukan Akta ini yang didapatinya perlu atau suai manfaat bagi
maksud menghapuskan apa-apa kesulitan yang disebabkan oleh
permulaan kuat kuasa Akta ini hanya berkenaan dengan pelaksanaan
fungsi dan penjalanan kuasa oleh Pihak Berkuasa.


-----

46 _Rang Undang-Undang_

(2) Menteri tidak boleh menjalankan kuasa yang diberikan oleh

seksyen ini selepas habis tempoh dua tahun dari tarikh permulaan
kuat kuasa Akta ini.

(3) Dalam seksyen ini, "ubah suaian" ertinya pindaan, tambahan,

pemotongan dan penggantian mana-mana peruntukan Akta ini.

JADUAL

[Subseksyen 8(2)]

**Mesyuarat**

1.(1) Pihak Berkuasa hendaklah bermesyuarat pada bila-bila masa dan di manamana tempat yang ditentukan oleh Pengerusi Bersama.

(2) Pengerusi Bersama hendaklah mempengerusikan mesyuarat Pihak Berkuasa.

(3) Pengerusi Bersama yang mempengerusikan mesyuarat Pihak Berkuasa di

bawah subperenggan (2) dan empat orang anggota lain hendaklah membentuk
suatu kuorum pada mana-mana mesyuarat Pihak Berkuasa.

(4) Tertakluk kepada subperenggan (5), tiap-tiap anggota yang hadir pada

mesyuarat Pihak Berkuasa berhak mendapat satu undi.

(5) Bagi mengelakkan keraguan, dalam semua mesyuarat yang dipengerusikan

oleh Pengerusi Bersama, undi Pengerusi Bersama hendaklah dikira sebagai satu.

(6) Jika mengenai sesuatu persoalan untuk ditentukan oleh Pihak Berkuasa

terdapat bilangan undi yang sama banyak, Pengerusi Bersama hendaklah
mempunyai undi pemutus.

**Pihak Berkuasa boleh mengundang orang lain untuk menghadiri mesyuarat**

**2. (1) Pihak Berkuasa boleh mengundang mana-mana orang lain untuk menghadiri**
mana-mana mesyuarat atau perbincangan Pihak Berkuasa bagi maksud
menasihatinya tentang apa-apa perkara yang sedang dibincangkan, tetapi manamana orang yang diundang sedemikian tidak berhak untuk mengundi dalam
mesyuarat atau perbincangan itu.

(2) Mana-mana orang yang diundang untuk menghadiri mana-mana mesyuarat

atau perbincangan Pihak Berkuasa di bawah subperenggan (1) boleh dibayar apaapa elaun dan perbelanjaan lain sebagaimana yang ditentukan oleh Pihak
Berkuasa.


-----

_Pihak Berkuasa Wilayah Pembangunan Iskandar_ 47

**Ketetapan tanpa mesyuarat**

**3. (1) Suatu ketetapan dianggap telah diluluskan dalam sesuatu mesyuarat Pihak**
Berkuasa jika—

_(a)_ semua anggota Pihak Berkuasa telah dimaklumkan mengenai ketetapan

yang dicadangkan itu, atau usaha yang munasabah telah diambil untuk
memberitahu semua anggota Pihak Berkuasa mengenai ketetapan yang
dicadangkan itu; dan

_(b)_ tanpa bermesyuarat, semua anggota Pihak Berkuasa menandakan

persetujuan dengan ketetapan itu mengikut kaedah yang ditentukan oleh
Pihak Berkuasa di bawah subperenggan (2).

(2) Subperenggan (1) terpakai hanya jika Pihak Berkuasa—

_(a)_ memutuskan bahawa subperenggan itu terpakai; dan

_(b)_ memutuskan kaedah yang dengannya anggota Pihak Berkuasa boleh

menandakan persetujuan tentang ketetapan itu.

**Meterai perbadanan**

**4. (1)** Pihak Berkuasa hendaklah mempunyai suatu meterai perbadanan yang
hendaklah mengandungi apa-apa reka bentuk yang diluluskan oleh Pihak Berkuasa
dan meterai itu boleh dipecahkan, ditukar, diubah atau dibuat baharu sebagaimana
yang difikirkan patut oleh Pihak Berkuasa.

(2) Sehingga suatu meterai diadakan oleh Pihak Berkuasa, suatu cap yang

mengandungi perkataan "Pihak Berkuasa Wilayah Pembangunan Iskandar" boleh
digunakan dan hendaklah disifatkan sebagai meterai perbadanan Pihak Berkuasa.

(3) Meterai perbadanan itu hendaklah disimpan dalam jagaan Ketua Eksekutif

atau mana-mana orang lain yang diberi kuasa oleh Pihak Berkuasa, dan hendaklah
disahkan oleh Ketua Eksekutif atau orang yang diberi kuasa itu atau oleh manamana pegawai yang diberi kuasa oleh salah seorang daripada mereka secara
bertulis; dan segala surat ikatan, dokumen atau surat cara lain yang berupa sebagai
dimeteraikan dengan meterai itu, yang disahkan sebagaimana yang dinyatakan
dalam subperenggan ini, hendaklah, sehingga dibuktikan sebaliknya, disifatkan
telah disempurnakan dengan sah.

(4) Walau apa pun subperenggan (3), apa-apa dokumen atau surat cara yang

jika disempurnakan oleh seseorang yang bukan suatu pertubuhan perbadanan, tidak
dikehendaki supaya dimeteraikan boleh disempurnakan oleh Pihak Berkuasa
mengikut cara yang serupa; dan mana-mana dokumen atau surat cara itu boleh
disempurnakan bagi pihak Pihak Berkuasa oleh mana-mana pegawai atau pekhidmat
Pihak Berkuasa yang diberi kuasa secara am atau khas oleh Pihak Berkuasa bagi
maksud itu.

(5) Meterai perbadanan Pihak Berkuasa hendaklah diberi pengiktirafan rasmi

dan kehakiman.


-----

48 _Rang Undang-Undang_

**Minit**

**5. (1) Pihak Berkuasa hendaklah menyebabkan minit semua mesyuaratnya**
disenggarakan dan disimpan dalam bentuk yang sepatutnya.

(2) Apa-apa minit yang dibuat mengenai mesyuarat Pihak Berkuasa hendaklah,

jika ditandatangani dengan sewajarnya, boleh diterima sebagai keterangan dalam
semua prosiding undang-undang tanpa bukti selanjutnya.

(3) Tiap-tiap mesyuarat Pihak Berkuasa yang berkenaan dengan perjalanannya

minit telah dibuat mengikut subperenggan (1) dan (2) hendaklah disifatkan telah
dipanggil dan diadakan dengan sewajarnya dan semua anggota dalam mesyuarat itu
layak dengan sewajarnya untuk bertindak.

**Tatacara**

6.  Tertakluk kepada Akta ini, Pihak Berkuasa boleh mengawal selia tatacaranya
sendiri.

**Kesahan perbuatan dan prosiding**

**7.  Tiada perbuatan yang dilakukan atau prosiding yang diambil di bawah Akta ini**
boleh dipersoalkan atas alasan bahawa—

_(a)_ ada apa-apa kekosongan dalam keanggotaan, atau ada apa-apa kecacatan

dalam penubuhan, Pihak Berkuasa;

_(b)_ ada apa-apa peninggalan, kecacatan atau ketidakteraturan yang tidak

menyentuh merit hal itu.

**Anggota Pihak Berkuasa hendaklah menumpukan masa kepada urusan Pihak**
**Berkuasa**

**8. Tiap-tiap anggota Pihak Berkuasa hendaklah menumpukan masa kepada urusan**
Pihak Berkuasa sebagaimana yang perlu bagi menunaikan kewajipannya dengan
berkesan.

HURAIAN

Rang Undang-Undang ini bertujuan untuk mewujudkan suatu pertubuhan
perbadanan yang dikenali sebagai "Pihak Berkuasa Wilayah Pembangunan
Iskandar" yang akan dipertanggungkan dengan tanggungjawab bagi memajukan
dan merangsang pembangunan di Wilayah Pembangunan Iskandar, untuk
mengadakan peruntukan bagi arah, dasar dan strategi yang wajar berhubung dengan
pembangunan dalam Wilayah Pembangunan Iskandar, untuk mengadakan
peruntukan bagi penyelarasan antara agensi kerajaan supaya dapat memajukan
perdagangan, pelaburan dan pembangunan dalam Wilayah Pembangunan Iskandar,
dan untuk mengadakan peruntukan bagi perkara-perkara yang berkaitan dengannya.


-----

_Pihak Berkuasa Wilayah Pembangunan Iskandar_ 49

BAHAGIAN I

2. Bahagian I Rang Undang-Undang mengandungi perkara-perkara permulaan.

3. _Fasal 1 mengandungi tajuk ringkas dan peruntukan mengenai permulaan kuat_

kuasa Akta yang dicadangkan. Adalah dicadangkan bahawa Menteri boleh
menetapkan tarikh-tarikh yang berlainan bagi permulaan kuat kuasa Akta yang
dicadangkan.

4. _Fasal 2_ mengandungi takrif beberapa ungkapan yang digunakan dalam Akta

yang dicadangkan.

BAHAGIAN II

5. Bahagian II mengandungi peruntukan yang berhubungan dengan Pihak
Berkuasa Wilayah Pembangunan Iskandar.

6. _Fasal 3 mengandungi peruntukan yang berhubungan dengan penubuhan Pihak_

Berkuasa.

7. _Fasal 4_ menyatakan objektif Pihak Berkuasa iaitu untuk membangunkan

Wilayah Pembangunan Iskandar supaya menjadi metropolis bertaraf antarabangsa
yang kukuh dan mapan.

8. _Fasal 5_ dan _6_ memperkatakan fungsi dan kuasa Pihak Berkuasa. Fungsi

tambahan Pihak Berkuasa diperuntukkan dalam fasal 7.

9. _Fasal 8_ mengandungi peruntukan mengenai keanggotaan Pihak Berkuasa.
_Subfasal (2)_ mengadakan peruntukan bagi perkara yang hendaklah dipatuhi Pihak
Berkuasa sebagaimana yang dinyatakan dalam Jadual.

10. _Fasal 9_ mengadakan peruntukan mengenai tempoh pemegangan jawatan,

pembatalan pelantikan anggota Pihak Berkuasa dan peletakan jawatan mereka.

11. _Fasal 10_ menyatakan keadaan apabila jawatan seseorang anggota Pihak

Berkuasa dikosongkan.

12. _Fasal 11_ mengadakan peruntukan mengenai pengisian kekosongan dalam

Pihak Berkuasa.

13. _Fasal 12_ mengadakan peruntukan mengenai pembayaran saraan atau elaun

kepada anggota Pihak Berkuasa.

14. _Fasal 13_ mengenakan kewajipan ke atas anggota Pihak Berkuasa,

Jawatankuasa Kelulusan dan Pelaksanaan dan sesuatu jawatankuasa yang
ditubuhkan oleh Pihak Berkuasa untuk menzahirkan kepentingannya dalam apaapa perkara yang sedang dibincangkan oleh Pihak Berkuasa, Jawatankuasa atau
jawatankuasa itu.

15. _Fasal 14 mengadakan peruntukan mengenai penubuhan jawatankuasa untuk_

membantu Pihak Berkuasa.


-----

50 _Rang Undang-Undang_

16. _Fasal 15_ mengandungi perihalan tentang kawasan yang dalamnya Pihak

Berkuasa akan melaksanakan fungsinya.

17. _Fasal 16 memperkatakan pewakilan fungsi dan kuasa Pihak Berkuasa._

18. _Fasal 17_ menghendaki Pihak Berkuasa memberikan penyata, akaun dan

maklumat kepada Menteri atau mana-mana pihak berkuasa awam.

BAHAGIAN III

19. Bahagian III mengandungi peruntukan tentang Ketua Eksekutif dan pegawai

serta pekhidmat Pihak Berkuasa.

20. _Fasal 18_ mengandungi peruntukan bagi pelantikan Ketua Eksekutif dan

menyatakan tanggungjawabnya.

21. _Fasal 19_ berhubung dengan pengambilan khidmat pegawai dan pekhidmat

Pihak Berkuasa.

22. _Fasal 20_ membenarkan Pihak Berkuasa memberikan bantuan kewangan

kepada anggota, pegawai dan pekhidmatnya dan mana-mana orang lain.

23. _Fasal 21 membenarkan Pihak Berkuasa menerima pakai peraturan-peraturan,_

kaedah-kaedah, dasar, dsb., yang dikeluarkan oleh Kerajaan Persekutuan berhubung
dengan pegawai dan pekhidmatnya.

BAHAGIAN IV

24. Bahagian IV mengandungi peruntukan yang berhubungan dengan arah, dasar

dan strategi bagi pembangunan dalam Wilayah Pembangunan Iskandar.

25. _Fasal 22 mengadakan peruntukan mengenai Pihak Berkuasa yang hendaklah_

bertanggungjawab bagi arah, dasar dan strategi berhubung dengan pembangunan
dalam Wilayah Pembangunan Iskandar, dengan memb'eri perhatian kepada rangka
am tentang dasar negara dan Negeri Johor dan menyatakan fungsi yang
bersampingan dengan tanggungjawab itu. Fungsi itu termasuklah membantu
Jawatankuasa Perancang Negeri dan pihak berkuasa perancang tempatan yang
berkaitan untuk menyelaraskan pembangunan dalam Wilayah Pembangunan
Iskandar, dan bagi maksud ini dan maksud lain dalam Bahagian ini Pihak Berkuasa
hendaklah menyediakan suatu Rancangan Pembangunan Komprehensif untuk
diterima pakai oleh pihak berkuasa perancang tempatan menurut fasal 24.

26. _Fasal 23_ mengadakan peruntukan bagi penyediaan draf Rancangan

Pembangunan Komprehensif yang merupakan dokumen terperinci yang

mengandungi pernyataan bertulis yang merumuskan cadangan bagi rangka
keseluruhan, wawasan, objektif dan strategi bagi pembangunan fizikal, ekonomi
dan sosial di Wilayah Pembangunan Iskandar. Cadangan sedemikian berhubung
dengan, antara lain, pengurusan kegunaan tanah, pembandaran, penggiatan semula
Pusat Bandar Johor Bahru, infrastruktur bandar, perkhidmatan kemudahan dan
pembangunan komersial yang disasarkan serta cadangan, dasar dan strategi yang
terpakai bagi kawasan di sekeliling Wilayah Pembangunan Iskandar.


-----

_Pihak Berkuasa Wilayah Pembangunan Iskandar_ 51

27. _Fasal 24_ menghendaki Pihak Berkuasa mengemukakan draf Rancangan

Pembangunan Komprehensif kepada Jawatankuasa Perancang Negeri untuk
kelulusan. Jawatankuasa Perancang Negeri diberi kuasa untuk memberikan arahan
kepada pihak berkuasa perancang tempatan dalam Wilayah Pembangunan Iskandar
untuk memasukkan kandungan Rancangan Pembangunan Komprehensif yang
diluluskan ke dalam draf rancangan tempatan yang berkaitan sebagaimana yang
difikirkan sesuai oleh Jawatankuasa Perancang Negeri.

28. _Fasal 25 membenarkan Pihak Berkuasa dan Jawatankuasa Perancang Negeri_

untuk bersesama mengkaji semula atau mengubah Rancangan Pembangunan
Komprehensif.

29. _Fasal 26 mengenakan kewajipan ke atas tiap-tiap Entiti Kerajaan dan orang,_

sama ada tempatan atau asing, untuk mengambil tahu tentang dan bertindak dengan
cara yang selaras dengan kandungan Rancangan Pembangunan Komprehensif
dalam melaksanakan fungsinya, dsb., dalam Wilayah Pembangunan Iskandar.

30. Di _bawah fasal 27,_ Pihak Berkuasa diberi kuasa untuk menetapkan melalui

perintah suatu pembangunan strategik yang ditetapkan atau kawasan pembangunan
strategik yang ditetapkan yang mempunyai kesan ekonomi yang penting kepada
Wilayah Pembangunan Iskandar. Mana-mana orang atau Entiti Kerajaan yang
berniat untuk menjalankan pembangunan strategik yang ditetapkan atau
pembangunan dalam kawasan pembangunan strategik yang ditetapkan dikehendaki
merujuk cadangan pembangunan itu kepada Pihak Berkuasa bagi arahannya
sebelum menjalankan pembangunan itu. Ini adalah untuk memastikan pematuhan
atau keselarasan cadangan pembangunan itu dengan Rancangan Pembangunan
Komprehensif.

BAHAGIAN V

31. Bahagian V mengandungi peruntukan yang berhubungan dengan penyelarasan

antara Entiti Kerajaan dalam Wilayah Pembangunan Iskandar.

32. Dalam menyelaraskan pelaksanaan aktiviti yang dijalankan oleh Entiti

Kerajaan dalam Wilayah Pembangunan Iskandar,/a.ra/ 28 mengadakan peruntukan
bagi Pihak Berkuasa untuk bertindak sebagai ejen penyelaras utama atau ejen yang
diberi kuasa bagi pihak Entiti Kerajaan yang berkaitan berhubung dengan
penerimaan, pemprosesan dan pencepatan Kelulusan dan tindakan pentadbiran
yang diperlukan berkenaan dengan permohonan bagi lesen, permit dan Kelulusan
lain, yang dikehendaki bagi atau berkaitan dengan perdagangan, pelaburan dan
pembangunan dalam Wilayah Pembangunan Iskandar. Pihak Berkuasa hendaklah
juga memberikan perkhidmatan pentabiran dan bantuan kepada Pihak Berkuasa
Negeri Johor berkaitan dengan perkara-perkara yang berhubungan dengan tanah.

33. _Fasal 29 membenarkan Pihak Berkuasa melantik dua orang Pesuruhjaya atau_

lebih untuk berhubung dengan dan menyelaraskan semua agensi kerajaan yang
berkaitan supaya dapat mempercepat pengeluaran atau pemberian lesen, permit dan
Kelulusan lain yang dikehendaki atau yang ada di bawah undang-undang
Persekutuan dan Negeri.


-----

52 _Rang Undang-Undang_

34. _Fasal 30_ mengadakan peruntukan mengenai penubuhan Jawatankuasa

Kelulusan dan Pelaksanaan oleh Pihak Berkuasa, keanggotaan dan

tanggungjawabnya berhubung dengan cadangan pembangunan dan pelaburan yang
utama atau strategik dalam Wilayah Pembangunan Iskandar.

35. Di b'dwah fasal 31, Pihak Berkuasa boleh membuat perjanjian atau perkiraan

dengan mana-mana Entiti Kerajaan berkenaan dengan penjalanan fungsi dan kuasa
masing-masing. Apa-apa perkiraan atau perjanjian itu adalah tertakluk kepada
undang-undang yang mengawal fungsi dan kuasa Entiti Kerajaan yang berkenaan.

36. _Fasal 32_ menyatakan tanggungjawab tertentu Entiti Kerajaan untuk

bekerjasama dengan dan membantu Pihak Berkuasa.


BAHAGIAN VI

37. Bahagian VI mengandungi peruntukan kewangan.

38. _Fasal 33_ mengadakan peruntukan mengenai penubuhan Kumpulan Wang

Pihak Berkuasa Wilayah Pembangunan Iskandar (Kumpulan Wang) dan _fasal 34_
menyatakan perbelanjaan yang dipertanggungkan pada Kumpulan Wang itu.

39. _Fasal 35_ meletakkan kewajipan ke atas Pihak Berkuasa untuk memelihara

Kumpulan Wang itu.

40. _Fasal 36_ menghendaki Pihak Berkuasa untuk menubuhkan suatu kumpulan

wang rizab dalam Kumpulan Wang itu.

41. _Fasal 37_ mengadakan peruntukan mengenai penubuhan Kumpulan Wang

Projek Sosial yang hendaklah dibelanjakan bagi projek, skim dan pengusahaan yang
dimaksudkan bagi manfaat am komuniti di Wilayah Pembangunan Iskandar.

42. _Fasal 38_ menghendaki Pihak Berkuasa membuka dan menyenggarakan

akaun bank.

43. _Fasal 39 membolehkan Pihak Berkuasa meminjam wang._

44. _Fasal 40 membenarkan Pihak Berkuasa melaburkan wang Pihak Berkuasa._

45. _Fasal 41_ menghendaki Pihak Berkuasa menyediakan suatu anggaran

perbelanjaannya.

46. _Fasal 42_ berhubung dengan tahun kewangan Pihak Berkuasa yang bermula

pada 1 Januari dan berakhir pada 31 Disember setiap tahun.

47. _Fasal 43_ memperuntukkan bahawa Akta Badan Berkanun (Akaun dan

Laporan Tahunan) 1980 terpakai bagi Pihak Berkuasa.

BAHAGIAN VII

48. Bahagian VII mengandungi peruntukan am.


-----

_Pihak Berkuasa W Hay ah Pembangunan Iskandar_ 53

49. Fasal 44 memberi Pihak Berkuasa kuasa untuk mengambil khidmat, melantik
dan membayar ejen, kontraktor dan penasihat teknikal, termasuk peguam bela dan
peguam cara, jurubank dan broker saham.

50. _Fasal 45 bertujuan untuk membolehkan Pihak Berkuasa menubuhkan syarikat._

51. Di bawah fasal 46, adalah menjadi suatu kesalahan untuk menzahirkan atau

memberikan maklumat palsu atau mengelirukan kepada Pihak Berkuasa.

52. _Fasal 47_ mewujudkan suatu kesalahan bagi pengubahsuaian tanpa kuasa

maklumat dalam milikan Pihak Berkuasa, sama ada dalam bentuk elektronik atau
selainnya.

53. _Fasal 48_ mengecualikan Pihak Berkuasa dan tiap-tiap syarikat yang

ditubuhkan oleh Pihak Berkuasa daripada pembayaran duti setem.

54. _Fasal 49_ melarang anggota, pegawai atau pekhidmat Pihak Berkuasa,

anggota Jawatankuasa Kelulusan dan Pelaksanaan atau anggota sesuatu
jawatankuasa atau orang yang diundang untuk menghadiri mesyuarat Pihak
Berkuasa, Jawatankuasa Kelulusan dan Pelaksanaan atau mana-mana jawatankuasa
daripada menzahirkan maklumat yang diperoleh semasa menjalankan tugasnya.

55. _Fasal 50_ memberikan perlindungan kepada Menteri, Pihak Berkuasa dan

anggota, pegawai dan pekhidmatnya dan orang lain yang menjalankan mana-mana
kuasa di bawah Akta yang dicadangkan daripada tindakan, guaman atau
pendakwaan jika perbuatan itu dibuat dengan suci hati.

56. _Fasal 51 mengadakan peruntukan bagi pemakaian Akta Perlindungan Pihak_

Berkuasa Awam 1948 bagi Pihak Berkuasa dan anggota, pegawai dan
pekhidmatnya dan anggota Jawatankuasa Kelulusan dan Pelaksanaan atau sesuatu
jawatankuasa.

57. _Fasal 52_ menyatakan bahawa anggota Pihak Berkuasa, Jawatankuasa

Kelulusan dan Pelaksanaan atau sesuatu jawatankuasa, dan pegawai, pekhidmat
dan ejen Pihak Berkuasa adalah disifatkan sebagai pekhidmat awam.

58. _Fasal 53 berhubung dengan pewakilan dalam presiding sivil._

59. _Fasal 54_ memperkatakan kuasa Pihak Berkuasa untuk membuat peraturan
peraturan.

60. _Fasal 55_ mengadakan peruntukan mengenai perkara yang dibuat pada

menjangkakan pembuatan Akta yang dicadangkan.

61. _Fasal 56_ memberi Menteri kuasa untuk membuat apa-apa pindaan,

penambahan, pemotongan atau penggantian kepada peruntukan Akta untuk
menghapuskan apa-apa kesulitan yang disebabkan oleh permulaan kuat kuasa Akta
yang dicadangkan.


-----

54 _Rang Undang-Undang_

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2534]


-----

-----

