---
Year: 2006
Bill: D.R.23/2006 - Rang Undang-Undang Kepentingan Antarabangsa Mengenai Kelengkapan Bergerak (Pesawat Udara) 2006 (Lulus)
Title: D.R.23/2006 - Rang Undang-Undang Kepentingan Antarabangsa Mengenai Kelengkapan Bergerak (Pesawat Udara) 2006 (Lulus)
Download URL: https://www.parlimen.gov.my/files/billindex/pdf/2006/DR232006.pdf
URL: https://www.parlimen.gov.my/files/billindex/pdf/2006/DR232006.pdf
---
---
Reading:
D.R.23/2006
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 23/2006
 RANG UNDANG-UNDANG KEPENTINGAN
 ANTARABANGSA MENGENAI KELENGKAPAN
 BERGERAK (PESAWAT UDARA) 2006


SUSUNAN FASAL

Fasal

1. Tajuk ringkas dan permulaan kuat kuasa

2. Pemakaian konvensyen tentang kepentingan Antarabangsa mengenai
Kelengkapan Bergerak dan Protokol kepada Konvensyen tentang
Kepentingan Antarabangsa mengenai Kelengkapan Bergerak tentang
Perkara-Perkara Khusus pada Kelengkapan Pesawat Udara

3. Tafsiran

4. Mahkamah yang berkaitan

5. Kuasa untuk membuat peraturan-peraturan

6. Ketidakpakaian Akta lain

7. Undang-undang yang dipakai
JADUAL PERTAMA

JADUAL KEDUA


-----

# RANG UNDANG-UNDANG

 b e r n a m a

 Suatu Akta untuk melaksanakan Konvensyen tentang Kepentingan Antarabangsa mengenai Kelengkapan Bergerak, dan Protokol kepada Konvensyen itu tentang Kepentingan Antarabangsa mengenai Kelengkapan Bergerak tentang Perkara-Perkara Khusus pada Kelengkapan Pesawat Udara, dan untuk mengadakan peruntukan bagi perkara yang berkaitan dengannya.

 BAHAWASANYA Konvensyen tentang Kepentingan Antarabangsa mengenai Kelengkapan Bergerak telah dibuka untuk tandatangan di Cape Town pada 16 November 2001;

 DAN BAHAWASANYA Protokol kepada Konvensyen tentang Kepentingan Antarabangsa mengenai Kelengkapan Bergerak tentang Perkara-Perkara Khusus pada Kelengkapan Pesawat Udara telah dibuka untuk tandatangan di Cape Town pada 16 November 2001;

 DAN BAHAWASANYA Malaysia telah mendepositkan surat cara kesertaannya pada 2 November 2005 dan oleh yang demikian mengikut Perkara 49 Konvensyen dan Perkara XXVIII Protokol itu, Konvensyen dan Protokol tersebut mula berkuat kuasa setakat yang berkenaan dengan Malaysia pada 1 Mac 2006: .


-----

# 4 Rang Undang-Undang
 MAKA, OLEH YANG DEMIKIAN, DIPERBUAT oleh Parlimen Malaysia seperti yang berikut:

 Tajuk ringkas dan permulaan kuat kuasa
 1. (1) Akta ini bolehlah dinamakan Akta Kepentingan Antarabangsa mengenai Kelengkapan Bergerak (Pesawat Udara) 2006.

 (2) Akta ini mula berkuat kuasa pada tarikh yang ditetapkan
 oleh Menteri melalui pemberitahuan dalam Warta.

 Pemakaian Konvensyen tentang Kepentingan Antarabangsa mengenai Kelengkapan Bergerak dan Protokol kepada Konvensyen tentang Kepentingan Antarabangsa mengenai Kelengkapan Bergerak tentang Perkara-Perkara Khusus pada Kelengkapan Pesawat Udara
 2. (1) Tertakluk kepada subseksyen (2), Konvensyen tentang Kepentingan Antarabangsa mengenai Kelengkapan Bergerak sebagaimana yang dinyatakan dalam Jadual Pertama dan Protokol kepada Konvensyen tentang Kepentingan Antarabangsa mengenai Kelengkapan Bergerak tentang Perkara-Perkara Khusus pada Kelengkapan Pesawat Udara sebagaimana yang dinyatakan dalam Jadual Kedua hendaklah mempunyai kuat kuasa undang-undang di Malaysia dan bagi maksud itu ditafsirkan mengikut peruntukan Akta ini.

 (2) Walau apa pun Perkara 2 Konvensyen tentang Kepentingan
 Antarabangsa mengenai Kelengkapan Bergerak, Akta ini hendaklah terpakai berkenaan dengan objek pesawat udara sahaja.

 Tafsiran
 3. Dalam Akta ini, melainkan jika konteksnya menghendaki makna yang lain—

 "Akta ini" termasuklah apa-apa perundangan subsidiari yang
 dibuat di bawah Akta ini;

 "Konvensyen Cape Town" ertinya Konvensyen tentang Kepentingan
 Antarabangsa mengenai Kelengkapan Bergerak;


-----

# Kepentingan Antarabangsa mengenai Kelengkapan 5
 Bergerak (Pesawat Udara)
 "Menteri" ertinya Menteri yang dipertanggungkan dengan
 tanggungjawab bagi penerbangan awam;

 "objek pesawat udara" ertinya apa-apa kerangka pesawat udara,
 enjin pesawat udara dan helikopter sebagaimana yang ditakrifkan di bawah Perkara 1(2) Protokol Pesawat Udara;

 "Protokol Pesawat Udara" ertinya Protokol kepada Konvensyen
 tentang Kepentingan Antarabangsa mengenai Kelengkapan Bergerak tentang Perkara-Perkara Khusus pada Kelengkapan Pesawat Udara.

 Mahkamah yang berkaitan

 4. Menurut Perkara 53 Konvensyen Cape Town, semua mahkamah yang mempunyai bidang kuasa berwibawa hendaklah menjadi mahkamah yang berkaitan bagi maksud Perkara 1 dan Bab XII Konvensyen itu.

 Kuasa untuk membuat peraturan-peraturan

 5. Menteri boleh membuat apa-apa peraturan yang suai manfaat atau perlu bagi melaksanakan peruntukan Akta ini dengan lebih baik, secara amnya mengadakan peruntukan bagi pengawalseliaan dan pelaksanaan Konvensyen Cape Town dan Protokol Pesawat Udara dan apa-apa pindaan terhadap Konvensyen dan Protokol itu.

 Ketidakpakaian Akta lain

 6. (1) Subseksyen 108(3) Akta Syarikat 1965 [Akta 125] tidak terpakai bagi gadaian ke atas mana-mana objek pesawat udara yang tergolong dalam ruang lingkup Konvensyen Cape Town dan Protokol Pesawat Udara.

 (2) Subseksyen 4(3) Akta Undang-Undang Sivil 1956

 [Akta 67] tidak terpakai bagi mana-mana penyerahhakan yang tergolong dalam ruang lingkup Konvensyen Cape Town dan Protokol Pesawat Udara.


-----

# 6 Rang Undang-Undang
 Undang-undang yang dipakai
 7. (1) Tertakluk kepada seksyen 6, peruntukan Akta ini hendaklah menjadi tambahan kepada, dan tidak mengurangkan, peruntukan mana-mana undang-undang bertulis lain yang berhubungan dengan pembiayaan dan pemajakan objek pesawat udara, pewujudan kepentingan antarabangsa mengenai objek pesawat udara dan pendaftarannya.
 (2) Walau apa pun subseksyen (1), setakat yang apa-apa
 percanggahan atau ketidakselarasan antara peruntukan Akta ini dengan peruntukan mana-mana undang-undang bertulis lain yang berhubungan dengan perkara yang tertakluk kepada Konvensyen Cape Town dan Protokol Pesawat Udara, peruntukan Akta ini hendaklah dipakai dan peruntukan yang bercanggah atau yang tidak selaras dalam mana-mana undang-undang bertulis lain itu hendaklah, setakat yang percanggahan atau ketidakselarasan itu, disifatkan digantikan.

JADUAL

PERTAMA

[Subseksyen 2(1)]

KONVENSYEN TENTANG KEPENTINGAN ANTARABANGSA

MENGENAI KELENGKAPAN BERGERAK

PIHAK NE'GARA KEPADA KONVENSYEN INI,

MENYEDARI keperluan untuk memperoleh dan menggunakan kelengkapan
bergerak yang bernilai tinggi atau yang mempunyai kepentingan ekonomi
tertentu dan untuk memudahkan pembiayaan pemerolehan dan penggunaan
kelengkapan itu mengikut cara yang efisien,

MENGIKTIRAF kelebihan pembiayaan dan pajakan berasaskan aset bagi
maksud ini dan berhasrat untuk memudahkan jenis transaksi ini dengan
mengadakan kaedah-kaedah yang jelas untuk mentadbirkan pembiayaan dan
pajakan berasaskan aset itu,

MENGETAHUI keperluan untuk memastikan bahawa kepentingan mengenai
kelengkapan itu diiktiraf dan dilindungi di serata dunia,

BERHASRAT untuk memberikan faedah ekonomi yang luas dan bersama bagi
semua pihak yang berkepentingan,

MEMPERCAYAI bahawa kaedah-kaedah itu mestilah mencerminkan prinsip
yang menjadi dasar kepada pembiayaan dan pajakan berasaskan aset itu dan
menggalakkan autonomi pihak-pihak yang perlu dalam transaksi ini,


-----

_Kepentingan Antarabangsa mengenai Kelengkapan_ 7

_Bergerak (Pesawat Udara)_

MENGERTI akan keperluan untuk mengadakan suatu rangka undang-undang
bagi kepentingan antarabangsa mengenai kelengkapan itu dan bagi maksud itu
untuk mewujudkan suatu sistem pendaftaran antarabangsa bagi perlindungan
mereka,

MENGAMBIL KIRA objektif dan prinsip yang dinyatakan dalam Konvensyen
yang sedia ada yang berhubungan dengan kelengkapan itu,

TELAH BERSETUJU dengan peruntukan yang berikut:

**Bab I**

Bidang pemakaian dan peruntukan am

_Perkara 1 - Takrif_

Dalam Konvensyen ini, kecuali jika konteksnya menghendaki makna yang
lain, istilah yang berikut digunakan bersama-sama dengan erti yang dinyatakan
di bawah:

_(a)_ "perjanjian" ertinya suatu perjanjian cagaran, perjanjian perizaban

hakmilik atau perjanjian pajakan;

_(b)_ "penyerahhakan" ertinya suatu kontrak yang, sama ada melalui cagaran

atau selainnya, memberi kepada pemegang serah hak hak bersekutu
dengan atau tanpa suatu pindah milik kepentingan antarabangsa yang
berkaitan;

_(c)_ "hak bersekutu" ertinya semua hak kepada bayaran atau pelaksanaan

lain oleh seseorang penghutang di bawah suatu perjanjian yang
dicagarkan oleh atau bersekutu dengan objek;

_(d)_ "pemulaan prosiding ketidakmampuan bayar" ertinya masa yang

prosiding ketidakmampuan bayar itu disifatkan bermula di bawah
undang-undang ketidakmampuan bayar yang terpakai;

_(e)_ "pembeli bersyarat" ertinya seseorang pembeli di bawah perjanjian

perizaban hakmilik;

_(f)_ "penjual bersyarat" ertinya seseorang penjual di bawah perjanjian

perizaban hakmilik;

_(g)_ "kontrak jualan" ertinya sesuatu kontrak bagi penjualan sesuatu

objek oleh seseorang penjual kepada seseorang pembeli yang bukan
merupakan suatu perjanjian sebagaimana yang ditakrifkan dalam (a)
di atas;

_(h)_ "mahkamah" ertinya suatu mahkamah undang-undang atau tribunal

pentadbiran atau timbang tara yang ditubuhkan oleh suatu Negara
Pejanji;

_(i)_ "pemiutang" ertinya seseorang penjegang, gadaian di bawah suatu

perjanjian pagaran, penjual bersyarat di bawah perjanjian perizaban
hakmilik atau pemberi pajak di bawah perjanjian pajakan;


-----

```
       Rang Undang-Undang

```
_0) "penghutang" ertinya seseorang penggadai di bawah suatu perjanjian_

cagaran, pembeli bersyarat di bawah suatu perjanjian perizaban
hakmilik, penerima pajak di bawah perjanjian pajakan atau seseorang
yang kepentingannya mengenai sesuatu objek dibebankan oleh hak
atau kepentingan bukan sepersetujuan boleh daftar;

_(k) "pentadbir ketidakmampuan bayar" ertinya seseorang yang diberi kuasa_

untuk mentadbirkan penyusunan semula atau pelikuidasian, termasuklah
seorang yang diberi kuasa secara interim, dan termasuklah penghutang
dalam milikan jika dibenarkan oleh undang-undang ketidakmampuan
bayar yang terpakai;

_(I) "prosiding ketidakmampuan bayar" ertinya kebankrapan, pelikuidasian_

atau prosiding kehakiman atau pentadbiran kolektif lain, termasuklah
prosiding interim, yang aset dan hal ehwal penghutang adalah
tertakluk kepada kawalan atau penyeliaan oleh mahkamah bagi
maksud penyusunan semula atau pelikuidasian;

_(m) "orang yang berkepentingan" ertinya:_

(i) penghutang;

(ii) mana-mana orang yang, bagi maksud menjamin pelaksanaan mana
mana obligasi yang memihak kepada pemiutang, memberikan
atau mengeluarkan suatu jaminan atau meminta gerenti atau
surat kredit tunggu sedia atau apa-apa bentuk insurans kredit
yang lain;

(iii) mana-mana orang lain yang mempunyai hak mengenai atau ke

atas objek;

_(n) "transaksi dalaman" ertinya transaksi daripada jenis yang disenaraikan_

dalam Perkara _2(2)(a)_ hingga _(c)_ tempat pusat kepentingan utama
semua pihak kepada transaksi itu terletak, dan objek yang berkaitan
berada (sebagaimana yang dinyatakan dalam Protokol), dalam
Negara Pejanji yang sama pada masa kontrak itu dibuat dan tempat
kepentingan yang diwujudkan oleh transaksi itu telah didaftarkan
di pejabat pendaftaran negara dalam Negara Pejanji itu yang telah
membuat suatu periystiharan di bawah Perkara 50(1);

_(o) "kepentingan antarabangsa" ertinya suatu kepentingan yang dipegang_

oleh seseorang pemiutang yang baginya Perkara 2 terpakai;

_(p) "Pejabat Pendaftaran Antarabangsa" ertinya kemudahan pendaftaran_

antarabangsa yang ditubuhkan bagi maksud Konvensyen ini atau
Protokol;

_(q)_ "perjanjian pajakan" ertinya suatu perjanjian yang melaluinya satu

orang (pemberi pajak) memberikan hak milikan atau kawalan sesuatu
objek (dengan atau tanpa pilihan untuk membeli) kepada seorang
lain (penerima pajak) sebagai balasan bagi sewa atau bayaran lain;

_(r) "kepentingan negara" ertinya suatu kepentingan yang dipegang oleh_

seseorang pemiutang mengenai sesuatu objek dan diwujudkan melalui
transaksi dalaman yang diliputi oleh perisytiharan di bawah Perkara
50(1);


-----

_Kepentingan Antarabangsa mengenai Kelengkapan     9_

_Bergerak (Pesawat Udara)_

_(s)_ "hak atau kepentingan bukan sepersetujuan" ertinya suatu hak atau

kepentingan yang diberikan di bawah undang-undang Negara Pejanji
yang telah membuat suatu perisytiharan di bawah Perkara 39 untuk
menjamin pelaksanaan sesuatu obligasi, termasuklah suatu obligasi
kepada sesuatu Negara, entiti Negara atau organisasi antara kerajaan
atau swasta;

_(t) "notis tentang kepentingan negara" ertinya notis yang didaftarkan atau_

kena didaftarkan dalam Pejabat Pendaftaran Antarabangsa bahawa
suatu kepentingan negara telah diwujudkan;

_(u) "objek" ertinya sesuatu objek daripada kategori yang baginya Perkara_

2 terpakai;

_(v) "hak atau kepentingan yang wujud terlebih dahulu" ertinya sesuatu_

hak atau kepentingan daripada apa-apa jenis mengenai atau ke atas
sesuatu objek yang diwujudkan atau yang timbul sebelum tarikh kuat
kuasa Konvensyen ini sebagaimana yang ditakrifkan oleh Perkara
60(2)(a);

_(w) "hasil" ertinya hasil wang atau bukan wang sesuatu objek yang timbul_

daripada kerugian keseluruhan atau separa atau kemusnahan fizikal
objek itu atau perampasan, pengkondeman atau rekuisisi keseluruhan
atau separanya;

_(x)_ "penyerahhakan prospektif" ertinya sesuatu penyerahhakan yang

bertujuan untuk dibuat pada masa hadapan, apabila berlakunya suatu
peristiwa yang dinyatakan, sama ada atau tidak berlakunya peristiwa
itu adalah pasti;

_(y) "kepentingan antarabangsa prospektif ertinya sesuatu kepentingan yang_

bertujuan untuk diwujudkan atau diperuntukkan mengenai sesuatu
objek sebagai suatu kepentingan antarabangsa pada masa hadapan,
apabila berlakunya suatu peristiwa yang dinyatakan (yang boleh
termasuk pemerolehan sesuatu kepentingan mengenai objek oleh
penghutang), sama ada atau tidak berlakunya peristiwa itu adalah
pasti;

_(z) "jualan prospektif ertinya suatu jualan yang bertujuan untuk dibuat pada_

masa hadapan, apabila berlakunya suatu peristiwa yang dinyatakan,
sama ada atau tidak berlakunya peristiwa itu adalah pasti;

_(aa)_ "Protokol" ertinya, berkenaan dengan mana-mana kategori objek

dan hak bersekutu yang baginya Konvensyen ini terpakai, Protokol
berkenaan dengan kategori objek itu dan hak bersekutu;

_(bb) "didaftarkan" ertinya didaftarkan di Pejabat Pendaftaran Antarabangsa_

menurut Bab V;

_(cc) "kepentingan berdaftar" ertinya suatu kepentingan antarabangsa, hak_

atau kepentingan bukan sepersetujuan yang boleh didaftarkan atau
kepentingan negara yang dinyatakan dalam notis sesuatu kepentingan
negara yang didaftarkan menurut Bab V;


-----

# 10 Rang Undang-Undang

_(dd)_ "hak atau kepentingan bukan sepersetujuan yang boleh didaftarkan"

ertinya suatu hak atau kepentingan bukan sepersetujuan yang boleh
didaftarkan menurut perisytiharan yang disimpan di bawah Perkara
40;,

_(ee) "Pendaftar" ertinya, berkenaan dengan Protokol, orang' atau badan yang_

ditetapkan oleh Protokol itu atau yang dilantik di bawah Perkara


_(ff)_ "peraturan-peraturan" ertinya peraturan-peraturan yang dibuat atau

diluluskan oleh Pihak Berkuasa Penyeliaan menurut Protokol;

_(gg) "jualan" ertinya suatu pemindahan pemunyaan sesuatu objek menurut_

suatu kontrak jualan;

_(hh)_ "obligasi bercagar" ertinya suatu obligasi yang dicagarkan oleh

kepentingan cagaran;

_(ii) "perjanjian cagaran" ertinya suatu perjanjian yang melaluinya penggadai_

memberikan atau bersetuju untuk memberikan kepada pemegang
gadaian suatu kepentingan (termasuklah kepentingan pemunyaan)
mengenai atau ke atas sesuatu objek untuk memastikan pelaksanaan
mana-mana obligasi yang sedia ada atau pada masa hadapan bagi
penggadai atau orang ketiga;

_(jj)_ "kepentingan cagaran" ertinya suatu kepentingan yang diwujudkan

oleh perjanjian cagaran;

_(kk)_ "Pihak Berkuasa Penyeliaan" ertinya, berkenaan dengan Protokol,

Pihak Berkuasa Penyeliaan yang disebut dalam Perkara 17(1);

_(II) "perjanjian perizaban hakmilik" ertinya suatu perjanjian bagi penjualan_

suatu objek atas terma bahawa pemunyaan tidak berpindah sehingga
syarat atau syarat-syarat yang dinyatakan dalam perjanjian itu
dipenuhi;

_(mm) "kepentingan tidak berdaftar" ertinya suatu kepentingan sepersetujuan_

atau hak atau kepentingan bukan sepersetujuan (selain kepentingan
yang baginya Perkara 39 terpakai) yang belum didaftarkan, sama ada
atau tidak kepentingan itu boleh didaftarkan di bawah Konvensyen
in; dan

_(nn) "bertulis" ertinya suatu rekod maklumat (termasuklah maklumat yang_

dikomunikasikan melalui teletransmisi) yang adalah dalam bentuk
ketara atau bentuk lain dan boleh dihasilkan semula dalam bentuk
ketara pada masa kemudiannya dan yang menunjukkan melalui cara
yang munasabah kelulusan seseorang bagi rekod itu.

_Perkara 2 - Kepentingan antarabangsa_

1. Konvensyen itu mengadakan peruntukan bagi pembentukan dan kesan
sesuatu kepentingan antarabangsa mengenai kategori kelengkapan bergerak
dan hak bersekutu yang tertentu.


-----

_Kepentingan Antarabangsa mengenai Kelengkapan    11_

_Bergerak (Pesawat Udara)_

_2._ Bagi maksud Konvensyen ini, sesuatu kepentingan antarabangsa mengenai
kelengkapan bergerak ialah suatu kepentingan, yang dibentuk di bawah
Perkara 7, mengenai objek yang boleh dikenal pasti dengan uniknya sesuatu
kategori objek yang disenaraikan dalam perenggan 3 dan ditetapkan dalam
Protokol:

_(a)_ diberikan oleh penggadai di bawah perjanjian cagaran;

_(b)_ terletak hak pada seseorang yang merupakan penjual bersyarat di

bawah perjanjian perizaban hakmilik; atau

_(c)_ terletak hak pada seseorang yang merupakan pemberi pajak di bawah

perjanjian pajakan.

Suatu kepentingan yang termasuk dalam subperenggan (a) juga tidak termasuk
dalam subperenggan (b) atau (c).

3. Kategori yang disebut dalam perenggan yang terdahulu ialah:

_(a)_ kerangka pesawat udara, enjin pesawat udara dan helikopter;

_(b)_ stok penggelekan kereta api; dan

_(c)_ aset angkasa.

4. Undang-undang yang terpakai menentukah sama ada suatu kepentingan
yang baginya perenggan 2 terpakai termasuk dalam subperenggan (a), (b) atau
_(c) perenggan itu._

5. Sesuatu kepentingan antarabangsa mengenai sesuatu objek diperluas kepada
hasil objek itu

, _Perkara 3 - Bidang pemakaian_

_1._ Konvensyen ini terpakai apabila, pada masa pembuatan perjanjian yang
mewujudkan atau memperuntukkan kepentingan antarabangsa, penghutang
berada dalam suatu Negara Pejanji.

2. Hakikat bahawa pemiutang terletak di Negara bukan Pejanji tidaklah
menyentuh kebolehpakaian Konvensyen ini.

_Perkara 4 - Tempat penghutang terletak_

1. Bagi maksud Perkara 3(1), penghutang adalah terletak di mana-mana
Negara Pejanji:

_(a)_ di bawah undang-undang yang penghutang itu diperbadankan atau

dibentuk;

_(b)_ jika penghutang itu mempunyai pejabat berdaftar atau tempat

berkanun;


-----

# 12 Rang Undang-Undang

_(c)_ jika penghutang itu mempunyai pusat pentadbirannya; atau

_(d)_ jika penghutang itu mempunyai tempat perniagaannya.

2. Sebutan dalam subperenggan _(d)_ perenggan yang terdahulu mengenai
tempat perniagaan penghutang hendaklah, jika penghutang itu mempunyai lebih
daripada satu tempat perniagaan, ertinya tempat perniagaan utamanya atau, jika
penghutang itu tidak mempunyai tempat perniagaan, kediaman lazimnya.

_Perkara 5 - Tafsiran dan undang-undang yang terpakai_

1. Dalam tafsiran Konvensyen ini, perhatian hendaklah diberi kepada maksudnya

sebagaimana yang dinyatakan dalam mukadimah, kepada ciri antarabangsanya
dan kepada keperluan untuk menggalakkan keseragaman dan kebolehramalan
dalam pemakaiannya.

2. Soalan-soalan mengenai perkara yang tertakluk kepada Konvensyen ini
yang tidak diselesaikan dengan nyata hendaklah diselesaikan bertepatan
dengan prinsip am yang berdasarkannya ia diasaskan atau, jika tiada prinsip
itu, bertepatan dengan undang-undang yang terpakai.

3. Sebutan mengenai undang-undang yang terpakai ialah sebutan mengenai
rukun undang-undang tempatan yang terpakai menurut kuasa kaedah-kaedah
undang-undang antarabangsa persendirian Negara forum.

4. Jika sesuatu Negara terdiri daripada beberapa unit wilayah, yang setiap
daripadanya mempunyai rukun undang-undangnya sendiri berkenaan dengan
perkara yang hendak diputuskan, dan jika tidak terdapat petunjuk tentang unit
wilayah yang berkaitan, undang-undang Negara itu memutuskan unit wilayah
manakah yang kaedah-kaedahnya hendaklah tertakluk.  Jika tidak terdapat
apa-apa kaedah sedemikian, undang-undang unit wilayah yang dengannya kes
itu paling hampir berkaitan hendaklah terpakai.

_Perkara 6 - Hubungan antara Konvensyen dengan Protokol_

1. Konvensyen ini dan Protokol hendaklah dibaca dan ditafsirkan bersama

sebagai satu surat cara.

2. Setakat yang apa-apa ketidakselarasan antara Konvensyen ini dengan
Protokol, Protokol hendaklah dipakai.

Bab II

Pembentukan suatu kepentingan antarabangsa

_Perkara 7 - Kehendak rasmi_

Sesuatu kepentingan dibentuk sebagai suatu kepentingan antarabangsa di bawah
Konvensyen ini jika perjanjian yang mewujudkan atau mengadakan peruntukan
bagi kepentingan itu:

_(a) adalah secara bertulis;_


-----

_Kepentingan Antarabangsa mengenai Kelengkapan    13_

_Bergerak (Pesawat Udara)_

_(b)_ berhubungan dengan sesuatu objek yang penggadai, penjual bersyarat

atau pemberi pajak mempunyai kuasa untuk melupuskan;

_(c)_ membolehkan objek itu dikenal pasti menurut Protokol; dan

_(d)_ dalam hal perjanjian cagaran, membolehkan obligasi bercagar

ditentukan, tetapi tanpa keperluan untuk menyatakan jumlah atau
jumlah maksimum yang dicagarkan.

Bab III

Remedi keingkaran

_Perkara 8 - Remedi pemegang gadaian_

1. Sekiranya berlaku keingkaran sebagaimana yang diperuntukkan dalam

Perkara 11, pemegang gadaian boleh, setakat yang penggadai telah pada bila-bila
masa bersetuju dan tertakluk kepada apa-apa perisytiharan yang boleh dibuat
oleh sesuatu Negara Pejanji di bawah Perkara 54, melaksanakan mana-mana
satu atau lebih daripada remedi yang berikut:

_(a)_ mengambil milikan atau mengawal apa-apa objek yang digadaikan

kepadanya;

_(b)_ menjual atau memberi pajakan apa-apa objek itu;

_(c)_ mengumpulkan atau menerima apa-apa pendapatan atau keuntungan

yang timbul daripada pengurusan atau penggunaan apa-apa objek
sedemikian.

2. Pemegang gadaian boleh secara alternatif memohon suatu perintah mahkamah
yang membenarkan atau mengarahkan apa-apa tindakan yang disebut dalam
perenggan yang terdahulu.

3. Apa-apa remedi yang dinyatakan dalam subperenggan (a), (b) atau (c)
perenggan 1 atau oleh Perkara 13 hendaklah dilaksanakan mengikut cara
yang munasabah secara komersial. Sesuatu remedi hendaklah disifatkan telah
dilaksanakan mengikut cara yang munasabah secara komersial jika ia telah
dilaksanakan bertepatan dengan peruntukan perjanjian cagaran itu kecuali jika
peruntukan sedemikian adalah jelas tidak munasabah.

4. Seseorang pemegang gadaian yang bercadang untuk menjual atau memberikan
pajakan sesuatu objek di bawah perenggan 1 hendaklah memberikan notis
terlebih dahulu yang munasabah secara bertulis tentang cadangan penjualan
atau pajakan itu kepada:

_(a)_ orang yang berkepentingan yang dinyatakan dalam Perkara 1(m)(i)

dan (ii); dan

_(b)_ orang yang berkepentingan yang dinyatakan dalam Perkara1(m)(iii)

yang telah memberikan notis mengenai hak mereka kepada pemegang
gadaian dalam masa yang munasabah sebelum penjualan atau pajakan
itu.


-----

14 _Rang Undang-Undang_

5. Apa-apa wang yang dipungut atau diterima oleh pemegang gadaian
akibat perlaksanaan mana-mana remedi yang dinyatakan dalam perenggan 1
atau 2 hendaklah digunakan ke arah menjelaskan amaun bagi obligasi yang
dicagarkan.

6. Jika wang yang dipungut atau diterima oleh pemegang gadaian akibat
perlaksanaan mana-mana remedi yang dinyatakan dalam perenggan 1 atau 2
melebihi amaun yang dicagarkan melalui kepentingan cagaran dan apa-apa kos
yang munasabah yang dilakukan dalam melaksanakan apa-apa remedi, maka
melainkan jika diperintahkan selainnya oleh mahkamah pemegang gadaian itu
hendaklah mengagihkan lebihan itu di kalangan pemegang kepentingan yang
berpangkat berikutnya yang telah didaftarkan atau yang pemegang gadaian itu
telah diberikan notis, mengikut susunan keutamaan, dan membayar apa-apa
baki yang masih ada kepada penggadai.

_Perkara 9 - Peletakhakan objek sebagai penyelesaian; penebusan_

1. Pada bila-bila masa selepas keingkaran sebagaimana yang diperuntukkan

dalam Perkara 11, pemegang gadaian dan semua orang yang berkepentingan
bersetuju bahawa pemunyaan (atau apa-apa kepentingan lain penggadai mengenai)
apa-apa objek yang diliputi oleh kepentingan cagaran hendaklah terletak hak
pada pemegang gadaian sebagai atau ke arah penyelesaian obligasi bercagar.

2. Mahkamah boleh atas permohonan pemegang gadaian memerintahkan
bahawa pemunyaan (atau apa-apa kepentingan lain penggadai mengenai) manamana objek yang diliputi oleh kepentingan cagaran hendaklah terletak hak
pada pemegang gadaian sebagai atau ke arah penyelesaian obligasi bercagar.

3. Mahkamah hendaklah membenarkan suatu permohonan di bawah perenggan
yang terdahulu hanya jika amaun obligasi bercagar yang hendak diselesaikan
oleh peletakhakan itu setara dengan nilai objek selepas mengambil kira apaapa pembayaran yang kena dibuat oleh pemegang gadaian kepada mana-mana
orang yang berkepentingan.

4. Pada bila-bila masa selepas keingkaran sebagaimana yang diperuntukkan
dalam Perkara 11 dan sebelum penjualan objek yang dicagarkan atau pembuatan
suatu perintah di bawah perenggan 2, penggadai atau mana-mana orang
yang berkepentingan bolehlah menjelaskan kepentingan cagaran itu dengan
membayar sepenuhnya amaun yang dicagarkan, tertakluk kepada apa-apa
pajakan yang diberikan oleh pemegang gadaian di bawah Perkara 8(1)(b)
atau yang diperintahkan di bawah Perkara 8(2). Jika, selepas keingkaran itu,
pembayaran amaun yang dicagarkan dibuat sepenuhnya oleh seorang orang
yang berkepentingan selain penghutang, orang itu disubrogasi kepada hak
pemegang gadaian itu.

5. Pemunyaan atau apa-apa kepentingan lain penggadai yang berpindah semasa
penjualan di bawah Perkara 8(1)(b) atau yang berpindah di bawah perenggan
1 atau 2 Perkara ini adalah bebas daripada mana-mana kepentingan lain yang
ke atasnya kepentingan cagaran pemegang gadaian mempunyai keutamaan di
bawah peruntukan Perkara 29.


-----

_Kepentingan Antarabangsa mengenai Kelengkapan    15_

_Bergerak (Pesawat Udara)_

_Perkara 10 - Remedi penjual bersyarat atau pemberi pajak_

Sekiranya berlaku keingkaran di bawah perjanjian perizaban hakmilik atau di
bawah perjanjian pajakan sebagaimana yang diperuntukkan dalam Perkara 11,
penjual bersyarat atau pemberi pajak, mengikut mana-mana yang berkenaan,
boleh:

_(a)_ tertakluk kepada apa-apa perisytiharan yang boleh dibuat oleh Negara

Pejanji di bawah Perkara 54, menamatkan perjanjian dan mengambil
milikan atau mengawal mana-mana objek yang baginya perjanjian
itu berkaitan; atau

_(b)_ memohon suatu perintah mahkamah yang membenarkan atau mengarahkan

mana-mana satu daripada tindakan ini.

_Perkara 11 - Pengertian keingkaran_

1. Penghutang dan pemiutang boleh pada bila-bila masa bersetuju secara

bertulis tentang kejadian yang menjadi keingkaran atau selainnya menimbulkan
hak dan remedi yang dinyatakan dalam Perkara 8 hingga 10 dan 13.


2. Jika penghutang dan pemiutang tidak bersetuju sedemikian, "keingkaran"

bagi maksud Perkara 8 hingga 10 dan 13 ertinya keingkaran yang sebahagian
besarnya menafikan pemiutang tentang apa yang ia berhak untuk jangkakan
di bawah perjanjian.

_Perkara 12 - Remedi tambahan_ .

Apa-apa remedi tambahan yang dibenarkan oleh undang-undang yang terpakai,
termasuklah apa-apa remedi yang dipersetujui oleh pihak-pihak, boleh
dilaksanakan setakat yang remedi itu selaras dengan peruntukan mandatori
Bab ini sebagaimana yang dinyatakan dalam Perkara 15.

_Perkara 13 - Relief sementara menunggu penentuan akhir_

1. Tertakluk kepada apa-apa perisytiharan yang boleh dibuat olehnya di bawah
Perkara 55, sesuatu Negara Pejanji hendaklah memastikan bahawa seseorang
pemiutang yang mengemukakan keterangan keingkaran oleh penghutang boleh,
sementara menunggu penentuan akhir tuntutannya dan setakat yang penghutang
itu telah pada bila-bila masa bersetuju sedemikian, mendapatkan daripada
mahkamah relief segera mengikut bentuk bagi satu atau lebih daripada perintah
yang berikut sebagaimana yang diminta oleh pemiutang:

_(a)_ pemeliharaan objek itu dan nilainya;

_(b)_ milikan, kawalan atau jagaan objek itu;'

_(c)_ pelumpuhan objek itu; dan

_(d)_ pajakan atau, kecuali jika diliputi oleh subperenggan (a) hingga (c),

pengurusan objek itu dan pendapatan daripadanya.


-----

16 _Rang Undang-Undang_

2. Dalam membuat apa-apa perintah di bawah perenggan yang terdahulu,
mahkamah bolehlah mengenakan apa-apa terma sebagaimana yang difikirkannya
perlu untuk melindungi orang yang berkepentingan sekiranya pemiutang:

_(a)_ dalam melaksanakan apa-apa perintah yang memberikan relief itu,

gagal melaksanakan mana-mana obligasinya kepada penghutang di
bawah Konvensyen ini atau Protokol; atau

_(b)_ gagal untuk membuktikan tuntutannya, keseluruhan atau sebahagiannya,

pada penentuan akhir tuntutan itu.

3. Sebelum membuat apa-apa perintah di bawah perenggan 1, mahkamah
boleh menghendaki notis permintaan diberikan kepada mana-mana orang yang
berkepentingan.

4. Tiada apa-apa jua dalam Perkara ini boleh menyentuh pemakaian Perkara
8(3) atau mengehadkan ketersediaan bentuk relief interim selain yang dinyatakan
dalam perenggan 1.

_Perkara 14 - Kehendak tatacara_

Tertakluk kepada Perkara 54(2), apa-apa remedi yang diperuntukkan oleh
Bab ini hendaklah dijalankan bertepatan dengan tatacara yang ditetapkan oleh
undang-undang bagi tempat yang remedi itu akan dilaksanakan.

_Perkara 15 - Pengurangan_

Dalam hubungan antara satu sama lain, mana-mana dua pihak atau lebih yang
disebut dalam Bab ini boleh pada bila-bila masa, melalui perjanjian bertulis,
mengurangkan atau mengubah kesan mana-mana peruntukan yang terdahulu
Bab ini kecuali Perkara 8(3) hingga (6), 9(3) dan (4), 13(2) dan 14.

**Bab IV**

Sistem pendaftaran antarabangsa

_Perkara 16 - Pejabat Pendaftaran Antarabangsa_

1.  Suatu Pejabat Pendaftaran Antarabangsa hendaklah ditubuhkan bagi
pendaftaran:

_(a)_ kepentingan antarabangsa, kepentingan antarabangsa prospektif dan

hak dan kepentingan bukan sepersetujuan yang boleh didaftarkan;

_(b)_ penyerahhakan dan penyerahhakan prospektif bagi kepentingan

antarabangsa;

_(c)_ pemerolehan kepentingan antarabangsa melalui subrogasi undang-undang

atau secara kontrak di bawah undang-undang yang terpakai;

_(d)_ notis kepentingan antarabangsa; dan

_(e)_ pengetepian kepentingan yang disebut dalam mana-mana subperenggan

yang terdahulu.


-----

# Kepentingan Antarabangsa mengenai Kelengkapan    17
 Bergerak (Pesawat Udara)

2. Pejabat pendaftaran antarabangsanya yang berlainan boleh ditubuhkan bagi
kategori objek dan hak bersekutu yang berlainan.

3. Bagi maksud Bab ini dan Bab V, istilah "pendaftaran" termasuklah, jika
berkenaan, suatu pindaan, peluasan atau pelepasan suatu pendaftaran.

_Perkara 17 - Pihak Berkuasa Penyeliaan dan Pendaftar_

1. Hendaklah ditubuhkan suatu Pihak Berkuasa Penyeliaan sebagaimana yang
diperuntukkan oleh Protokol.

2. Pihak Berkuasa Penyeliaan hendaklah:

_(a)_ menubuhkan atau memperuntukkan penubuhan Pejabat Pendaftaran

Antarabangsa;

_(b)_ kecuali sebagaimana yang diperuntukkan selainnya oleh Protokol,

melantik dan memecat Pendaftar;

_(c)_ memastikan bahawa mana-mana hak yang dikehendaki bagi pengendalian

berkesan yang berterusan Pejabat Pendaftaran Antarabangsa sekiranya
terdapat perubahan Pendaftar akan terletak hak atau boleh diserahhakkan
kepada Pendaftar yang baru;

_(d)_ selepas berunding dengan Negara Pejanji, membuat atau meluluskan

dan memastikan penyiaran peraturan-peraturan menurut Protokol yang
berurusan dengan pengendalian Pejabat Pendaftaran Antarabangsa;

_(e)_ mengadakan tatacara pentadbiran yang melaluinya aduan berkenaan

dengan pengendalian Pejabat Pendaftaran Antarabangsa dapat dibuat
kepada Pihak Berkuasa Penyeliaan;

_(f)_ menyelia Pendaftar dan pengendalian Pejabat Pendaftaran

Antarabangsa;

_(g)_ atas permintaan Pendaftar, memberikan apa-apa bimbingan kepada

Pendaftar sebagaimana yang difikirkan patut oleh Pihak Berkuasa
Penyeliaan;

_(h) menetapkan dan mengkaji semula secara berkala struktur fi yang hendak_

dikenakan bagi perkhidmatan dan kemudahan Pejabat Pendaftaran
Antarabangsa;

_(i) melakukan segala benda yang perlu untuk memastikan bahawa suatu_

sistem pendaftaran elektronik berasaskan notis yang cekap wujud
untuk melaksanakan objektif Konvensyen ini dan Protokol; dan

_(j) melaporkan secara berkala kepada Negara Pejanji berkenaan dengan_

penunaian obligasinya di bawah Konvensyen ini dan Protokol.

3. Pihak Berkuasa Penyeliaan boleh membuat apa-apa perjanjian yang
diperlukan bagi pelaksanaan fungsinya, termasuk apa-apa perjanjian yang
disebut dalam Perkara 27(3).

4. Pihak Berkuasa Penyeliaan hendaklah memiliki segala hak kepunyaan
dalam pangkalan data dan arkib Pejabat Pendaftaran Antarabangsa.


-----

# 18 Rang Undang-Undang

5. Pendaftar hendaklah memastikan pengendalian cekap Pejabat Pendaftaran
Antarabangsa dan melaksanakan fungsi yang diberikan kepadanya oleh
Konvensyen ini, Protokol dan peraturan-peraturan.

Bab V

Perkara lain yang berhubungan dengan pendaftaran

_Perkara 18 - Kehendak pendaftaran_

1. Protokol dan peraturan-peraturan hendaklah menyatakan kehendak-kehendak,

termasuklah kriteria bagi pengenalpastian objek:

_(a)_ bagi menguatkuasakan suatu pendaftaran (yang hendaklah termasuk

peruntukan bagi transmisi elektronik terlebih dahulu bagi apa-apa
keizinan daripada mana-mana orang yang keizinannya dikehendaki
di bawah Perkara 20);

_(b)_ bagi membuat carian dan mengeluarkan perakuan carian, dan tertakluk

kepadanya;

_(c)_ bagi memastikan kerahsiaan maklumat dan dokumen Pejabat Pendaftaran

Antarabangsa selain maklumat dan dokumen yang berhubungan
dengan sesuatu pendaftaran.

2. Pendaftar tidak berkewajipan untuk bertanyakan sama ada keizinan kepada
pendaftaran di bawah Perkara 20 telah diberikan atau adalah sah.

3. Jika sesuatu kepentingan yang didaftarkan sebagai kepentingan antarabangsa
prospektif menjadi suatu kepentingan antarabangsa, tiada pendaftaran selanjutnya
boleh dikehendaki dengan syarat bahawa maklumat pendaftaran adalah mencukupi
bagi pendaftaran sesuatu kepentingan antarabangsa.

4. Pendaftar hendaklah membuat perkiraan bagi pendaftaran dimasukkan
ke dalam pangkalan data Pejabat Pendaftaran Antarabangsa dan boleh dicari
mengikut susunan kronologi penerimaan, dan fail itu hendaklah merekodkan
tarikh dan masa penerimaan.

5. Protokol boleh memperuntukkan bahawa sesuatu Negara Pejanji boleh
menetapkan suatu entiti atau entiti-entiti dalam wilayahnya sebagai titik
masuk atau titik-titik masuk yang melaluinya maklumat yang dikehendaki
bagi pendaftaran hendaklah atau boleh dihantar kepada Pejabat Pendaftaran
Antarabangsa. Sesuatu Negara Pejanji yang membuat penetapan sedemikian
boleh menyatakan kehendak-kehendak, jika ada, yang kena dipenuhi sebelum
maklumat itu dihantar kepada Pejabat Pendaftaran Antarabangsa.

_Perkara 19 - Kesahan dan masa pendaftaran_

1. Sesuatu pendaftaran adalah sah hanya jika dibuat bertepatan dengan Perkara

20.

2. Sesuatu pendaftaran, jika sah, hendaklah lengkap apabila maklumat
yang dikehendaki dimasukkan ke dalam pangkalan data Pejabat Pendaftaran
Antarabangsa supaya boleh dicari.


-----

# Kepentingan Antarabangsa mengenai Kelengkapan    19
 Bergerak (Pesawat Udara)

3. Sesuatu pendaftaran boleh dicari bagi maksud perenggan yang terdahulu
pada masa apabila:

_(a)_ Pejabat Pendaftaran Antarabangsa telah memberikannya suatu nombor

fail yang disusun secara berurutan; dan

_(b)_ maklumat pendaftaran, termasuklah nombor fail, disimpan dalam

bentuk yang tahan lama dan boleh diakses di Pejabat Pendaftaran
Antarabangsa.

4. Jika sesuatu kepentingan yang didaftarkan buat pertama kalinya sebagai
kepentingan antarabangsa prospektif menjadi kepentingan antarabangsa,
kepentingan antarabangsa itu hendaklah dianggap sebagai didaftarkan dari masa
pendaftaran kepentingan antarabangsa prospektif itu dengan syarat pendaftaran
itu masih lagi semasa sebaik sebelum kepentingan antarabangsa itu terbentuk
sebagaimana yang diperuntukkan oleh Perkara 7.

5. Perenggan yang terdahulu terpakai dengan ubah suaian yang perlu kepada
pendaftaran suatu penyerahhakan prospektif bagi kepentingan antarabangsa.

6. Sesuatu pendaftaran boleh dicari dalam pangkalan data Pejabat Pendaftaran
Antarabangsa mengikut kriteria yang ditetapkan oleh Protokol.

_Perkara 20 - Keizinan kepada pendaftaran_

1. Sesuatu kepentingan antarabangsa, kepentingan antarabangsa prospektif atau

sesuatu penyerahhakan atau penyerahhakan prospektif bagi sesuatu kepentingan
antarabangsa boleh didaftarkan, dan mana-mana pendaftaran yang dipinda atau
diperluas sedemikian sebelum tamat tempohnya, oleh mana-mana pihak dengan
keizinan bertulis pihak yang satu lagi.

2. Pengetepian sesuatu kepentingan antarabangsa kepada kepentingan
antarabangsa yang lain boleh didaftarkan oleh atau dengan keizinan bertulis
pada bila-bila masa orang yang kepentingannya telah diketepikan.

3. Sesuatu pendaftaran boleh dilepaskan oleh atau dengan keizinan bertulis
pihak yang bagi faedahnya pendaftaran itu dibuat.

4. Pemerolehan sesuatu kepentingan antarabangsa oleh subrogasi undangundang atau secara kontrak boleh didaftarkan oleh penerima subrogasi.

5. Sesuatu hak atau kepentingan bukan sepersetujuan boleh didaftarkan oleh
pemegangnya.

6. Sesuatu notis kepentingan negara boleh didaftarkan oleh pemegangnya.

_Perkara 21 - Jangka masa pendaftaran_

Pendaftaran sesuatu kepentingan antarabangsa tetap berkuat kuasa sehingga
dibatalkan atau sehingga tempat tempoh yang dinyatakan dalam.pendaftaran
itu.


-----

20 _Rang Undang-Undang_

_Perkara 22 - Carian_

1. Mana-mana orang boleh, mengikut cara yang ditetapkan oleh Protokol dan

peraturan-peraturan, membuat atau meminta suatu carian Pejabat Pendaftaran
Antarabangsa melalui cara elektronik berkenaan dengan kepentingan atau
kepentingan antarabangsa prospektif yang didaftarkan di dalamnya.

2. Selepas menerima permintaan untuknya, Pendaftar, mengikut cara yang
ditetapkan oleh Protokol dan peraturan-peraturan, hendaklah mengeluarkan
perakuan carian pejabat pendaftaran melalui cara elektronik berkenaan dengan
mana-mana objek:

_(a)_ yang menyatakan semua maklumat berdaftar yang berhubungan

dengannya, bersama-sama dengan suatu pernyataan yang menunjukkan
tarikh dan masa pendaftaran maklumat itu; atau

_(b)_ yang menyatakan bahawa tiada maklumat dalam Pejabat Pendaftaran

Antarabangsa yang berhubungan dengannya.

3. Suatu perakuan carian yang dikeluarkan di bawah perenggan yang terdahulu

hendaklah menunjukkan bahawa pemiutang yang dinamakan dalam maklumat
pendaftaran itu telah memperoleh atau bercadang untuk memperoleh suatu
kepentingan antarabangsa mengenai objek itu tetapi tidak boleh menunjukkan
sama ada apa yang didaftarkan ialah suatu kepentingan antarabangsa atau
kepentingan antarabangsa prospektif, walaupun jika ia boleh dipastikan daripada
maklumat pendaftaran yang berkaitan.


_Perkara 23 - Senarai perisytiharan dan hak atau kepentingan bukan_

_sepersetujuan yang diisytiharkan_

Pendaftar hendaklah menyenggarakan suatu senarai perisytiharan, penarikan
balik perisytiharan dan kategori hak atau kepentingan bukan sepersetujuan
yang dimaklumkan kepada Pendaftar oleh Pemegang Simpanan sebagai
telah diisytiharkan oleh Negara Pejanji yang bertepatan dengan Perkara 39
dan 40 dan tarikh setiap perisytiharan itu atau penarikan balik perisytiharan
itu. Senarai itu hendaklah direkodkan dan boleh dicari atas nama Negara
yang mengisytiharkan dan hendaklah dijadikan tersedia sebagaimana yang
diperuntukkan dalam Protokol dan peraturan-peraturan kepada mana-mana
orang yang memintanya.

_Perkara 24 - Nilai perakuan keterangan_

Sesuatu dokumen mengikut bentuk yang ditetapkan oleh peraturan-peraturan
yang berupa sebagai perakuan yang dikeluarkan oleh Pejabat Pendaftaran
Antarabangsa ialah bukti prima facie:

_(a)_ yang perakuan itu telah dikeluarkan; dan

_(b)_ fakta yang disebut dalamnya, termasuklah tarikh dan masa

pendaftaran.


-----

_Kepentingan Antarabangsa mengenai Kelengkapan    21_

_Bergerak (Pesawat Udara)_

_Perkara 25 - Pembatalan pendaftaran_

1. Jika obligasi yang dijamin oleh sesuatu kepentingan cagaran yang berdaftar

atau obligasi yang menimbulkan suatu hak atau kepentingan bukan sepersetujuan
berdaftar telah dibatalkan, atau jika syarat pemindahan hakmilik di bawah
perjanjian perizaban hakmilik telah dipenuhi, pemegang kepentingan itu
hendaklah, tanpa kelengahan tidak wajar, mendapatkan pembatalan pendaftaran
itu selepas tuntutan bertulis oleh penghutang dihantar atau diterima di alamatnya
yang dinyatakan dalam pendaftaran itu.

2. Jika kepentingan antarabangsa prospektif atau penyerahhakan prospektif
kepentingan antarabangsa telah didaftarkan, orang yang bercadang menjadi
pemiutang atau orang yang bercadang menjadi pemegang serah hak hendaklah,
tanpa kelengahan tidak wajar, mendapatkan pembatalan pendaftaran itu
selepas tuntutan bertulis oleh orang yang bercadang menjadi penghutang atau
penyerah hak yang dihantar ke atau diterima di alamatnya yang dinyatakan
dalam pendaftaran sebelum orang yang bercadang menjadi pemiutang atau
pemegang serah hak telah memberikan nilai atau melakukan suatu komitmen
untuk memberikan nilai.

3. Jika obligasi yang dijamin oleh suatu kepentingan negara yang dinyatakan
dalam notis berdaftar kepentingan negara telah dibatalkan, pemegang kepentingan
itu hendaklah, tanpa kelengahan tidak wajar, mendapatkan pembatalan pendaftaran
itu selepas tuntutan bertulis daripada penghutang dihantar ke atau diterima di
alamatnya yang dinyatakan dalam pendaftaran itu.

4. Jika sesuatu pendaftaran sepatutnya tidak dibuat atau adalah tidak betul,
orang yang pendaftaran itu memihak kepadanya hendaklah, tanpa kelengahan
tidak wajar, mendapatkan pembatalan atau pemindaannya selepas tuntutan
bertulis oleh penghutang dihantar ke atau diterima di alamatnya yang dinyatakan
dalam pendaftaran itu.

_Perkara 26 - Akses kepada kemudahan pendaftaran antarabangsa_

Tiada seorang pun boleh dinafikan akses kepada kemudahan pendaftaran
dan carian di Pejabat Pendaftaran Antarabangsa atas apa-apa alasan selain
kegagalannya untuk mematuhi tatacara yang ditetapkan oleh Bab ini.

**Bab VI**

Keistimewaan dan kekebalan Pihak Berkuasa Penyeliaan dan Pendaftar

_Perkara 27 - Keperibadian undang-undang; kekebalan_


1. Pihak Berkuasa Penyeliaan hendaklah mempunyai keperibadian undang
undang jika belum memiliki keperibadian itu.

2. Pihak Berkuasa Penyeliaan dan pegawai dan pekerjanya hendaklah
menikmati apa-apa kekebalan daripada proses undang-undang atau pentadbiran
sebagaimana yang dinyatakan dalam Protokol.


-----

22 _Rang Undang-Undang_

3. _(a) Pihak Berkuasa Penyeliaan hendaklah menikmati pengecualian daripada_

cukai dan apa-apa keistimewaan lain sebagaimana yang diperuntukkan
oleh perjanjian dengan Negara tuan rumah.

_(b) Bagi maksud perenggan ini, "Negara tuan rumah" ertinya Negara yang_

Pihak Berkuasa Penyeliaan terletak.

4. Aset, dokumen, pangkalan data dan arkib Pejabat Pendaftaran Antarabangsa

adalah tidak boleh dicabul dan kebal daripada penyitaan atau proses undangundang atau pentadbiran yang lain.

5. Bagi maksud apa-apa tuntutan terhadap Pendaftar di bawah Perkara 28(1)

atau Perkara 44, pihak yang menuntut adalah berhak kepada akses kepada
apa-apa maklumat dan dokumen sebagaimana yang perlu untuk membolehkan
pihak yang menuntut itu meneruskan tuntutannya.

6. Pihak Berkuasa Penyeliaan boleh mengetepikan ketakbolehcabulan dan

kekebalan yang diberikan oleh perenggan 4.

**Bab VII**

Liabiliti Pendaftar

_Perkara 28 - Liabiliti dan jaminan kewangan_

1. Pendaftar hendaklah bertanggungan bagi ganti rugi pampasan kerana kerugian

yang dialami oleh seseorang secara langsung akibat kesilapan atau peninggalan
Pendaftar dan pegawainya dan pekerjanya atau daripada kepincangan sistem
pendaftaran antarabangsa kecuali jika kepincangan itu disebabkan oleh suatu
peristiwa semula jadi yang tidak dapat dielakkan atau ditahan, yang tidak
boleh dihalang dengan menggunakan amalan terbaik dalam penggunaan semasa
dalam bidang reka bentuk dan pengendalian pendaftaran secara elektronik,
termasuklah yang berhubungan dengan keselamatan sokongan dan sistem dan
rangkaian.

2. Pendaftar tidaklah bertanggungan di bawah perenggan yang terdahulu bagi

ketidaktepatan fakta maklumat pendaftaran yang diterima oleh Pendaftar atau
yang disampaikan oleh Pendaftar dalam bentuk yang Pendaftar itu menerima
maklumat itu dan juga tidak bertanggungan bagi tindakan atau hal keadaan yang
baginya Pendaftar dan pegawainya dan pekerjanya tidak bertanggungjawab dan
yang timbul sebelum penerimaan maklumat pendaftaran di Pejabat Pendaftaran
Antarabangsa.

3. Pampasan di bawah perenggan 1 boleh dikurangkan setakat yang orang yang

mengalami kerosakan yang disebabkan atau menyumbang kepada kerosakan
itu.

4. Pendaftar hendaklah mendapatkan insurans atau suatu jaminan kewangan
yang meliputi liabiliti yang disebut dalarti Perkara ini setakat yang ditentukan
oleh Pihak Berkuasa Penyeliaan, mengikut Protokol.


-----

_Kepentingan Antarabangsa mengenai Kelengkapan    23_

_Bergerak (Pesawat Udara)_

Bab VIII

Kesan sesuatu kepentingan antarabangsa terhadap pihak ketiga

_Perkara 29 - Keutamaan kepentingan bersaing_

1. Sesuatu kepentingan berdaftar mempunyai keutamaan ke atas mana-mana

kepentingan lain yang didaftarkan kemudiannya dan ke atas kepentingan yang
tidak berdaftar.

2. Keutamaan kepentingan yang mula-mula disebut di bawah perenggan yang
terdahulu terpakai:

_(a)_ walaupun kepentingan yang mula-mula disebut itu diperoleh atau

didaftarkan dengan pengetahuan sebenar kepentingan yang lain;
dan

_(b)_ walaupun berkenaan nilai yang diberikan oleh pemegang kepentingan

yang mula-mula disebut itu dengan pengetahuan itu.

3. Pembeli sesuatu objek memperoleh kepentingannya mengenai objek itu:

_(a)_ tertakluk kepada kepentingan berdaftar pada masa pemerolehan

kepentingan itu; dan

_(b)_ bebas daripada kepentingan tidak berdaftar walaupun ia mempunyai

pengetahuan sebenar tentang kepentingan sedemikian.

4. Pembeli bersyarat atau penerima pajak memperoleh kepentingannya
mengenai atau hak ke atas objek itu:

_(a)_ tertakluk kepada kepentingan berdaftar sebelum peridaftaran kepentingan

antarabangsa yang dipegang oleh penjual bersyarat atau pemberi
pajak; dan

_(b)_ bebas daripada kepentingan yang tidak didaftarkan pada masa itu

walaupun ia mempunyai pengetahuan sebenar tentang kepentingan
itu.

5. Keutamaan kepentingan atau hak bersaing di bawah Perkara ini boleh diubah
melalui perjanjian antara pemegang kepentingan itu, tetapi pemegang serah
hak kepentingan bawahan tidak terikat dengan perjanjian untuk mengurangkan
kepentingan itu melainkan jika pada masa penyerahhakan itu suatu pengurangan
telah didaftarkan yang berhubungan dengan perjanjian itu.

6. Apa-apa keutamaan yang diberikan oleh Perkara ini kepada kepentingan
mengenai sesuatu objek diperluas kepada hasil.

7. Konvensyen ini:

_(a)_ tidak menjejaskan hak seseorang mengenai sesuatu barang, selain

objek, yang dipegang sebelum pemasangannya pada suatu objek jika
di bawah undang-undang yang terpakai hak itu terus wujud selepas
pemasangan itu; dan


-----

24 _Rang Undang-Undang_

_(b)_ tidak menghalang pewujudan hak mengenai sesuatu barang, selain

objek, yang telah dipasang dahulunya pada suatu objek jika di bawah
undang-undang yang terpakai hak itu diwujudkan.

_Perkara 30 - Kesan ketidakmampuan bayar_


1. Dalam prosiding ketidakmampuan bayar terhadap penghutang sesuatu

kepentingan antarabangsa adalah berkesan jika sebelum permulaan kuat kuasa
prosiding ketidakmampuan bayar itu kepentingan itu didaftarkan bertepatan
dengan Konvensyen ini.

2. Tiada apa-apa jua dalam Perkara ini mengurangkan keberkesanan suatu
kepentingan antarabangsa dalam prosiding ketidakmampuan bayar jika kepentingan
itu berkesan di bawah undang-undang yang terpakai.

3. Tiada apa-apa jua dalam Perkara ini menjejaskan:

_(a)_ mana-mana rukun undang-undang yang terpakai dalam prosiding

ketidakmampuan bayar yang berhubungan dengan pengelakan sesuatu
transaksi sebagai keutamaan atau pemindahan secara fraud pemiutang;
atau

_(b)_ apa-apa kaedah tatacara yang berhubungan dengan penguatkuasaan

hak terhadap harta yang berada di bawah kawalan atau penyeliaan
pentadbir ketidakmampuan bayar.

Bab IX

Penyerahhakan hak bersekutu dan kepentingan antarabangsa; hak subrogasi

_Perkara 31 - Kesan penyerahhakan_

1. Kecuali sebagaimana yang dipersetujui selainnya oleh pihak-pihak, sesuatu

penyerahhakan hak bersekutu yang dibuat bertepatan dengan Perkara 32 juga
memindahkan kepada pemegang serah hak:

_(a)_ kepentingan antarabangsa yang berkaitan; dan

_(b)_ semua kepentingan dan keutamaan penyerah hak di bawah Konvensyen

ini.

2. Tiada apa-apa jua dalam Konvensyen ini menghalang penyerahhakan
separa hak bersekutu penyerah hak. Dalam hal penyerahhakan separa itu
penyerah hak dan pemegang serah hak boleh bersetuju mengenai hak mereka
masing-masing berkenaan dengan kepentingan antarabangsa yang berkaitan
yang diserahhakkan di bawah perenggan yang terdahulu tetapi tidak sehingga
menjejaskan penghutang tanpa keizinannya.

3. Tertakluk kepada perenggan 4, undang-undang yang terpakai hendaklah
menentukan pembelaan dan hak tolakan yang ada kepada penghutang terhadap
pemegang serah hak.


-----

_Kepentingan Antarabangsa mehgenai Kelengkapan    25_

_Bergerak (Pesawat Udara)_

4. Penghutang boleh pada bila-bila masa melalui perjanjian secara bertulis
mengetepikan semua atau mana-mana pembelaan dan hak tolakan yang disebut
dalam perenggan yang terdahulu selain pembelaan yang timbul daripada
perbuatan fraud pada pihak pemegang serah hak.

5. Dalam hal sesuatu penyerahhakan melalui cagaran, hak bersekutu yang
diserahhakkan diletakkan semula pada penyerah hak, setakat yang hak itu
masih lagi wujud, apabila obligasi yang dijamin oleh penyerahhakan itu telah
dibatalkan.

_Perkara 32 - Kehendak rasmi penyerahhakan_

1. Sesuatu penyerahhakan hak bersekutu memindahkan kepentingan antarabangsa

yang berkaitan hanya jika penyerahhakan itu:

_(a)_ adalah secara bertulis;

_(b)_ membolehkan hak bersekutu itu dikenal pasti di bawah kontrak yang

daripadanya hak itu timbul; dan

_(c)_ dalam hal suatu penyerahhakan melalui cagaran, membolehkan obligasi

yang dijamin oleh penyerahhakan itu ditentukan mengikut Protokol
tetapi tanpa keperluan untuk menyatakan suatu jumlah wang atau
jumlah wang maksimum yang dicagarkan.

2. Sesuatu penyerahhakan kepentingan antarabangsa yang diwujudkan atau
diperuntukkan oleh perjanjian cagaran adalah tidak sah melainkan jika sebahagian
atau kesemua hak bersekutu yang berkaitan juga diserahhakkan.

3. Konvensyen ini tidak terpakai bagi sesuatu penyerahhakan hak bersekutu
yang tidak berkesan untuk memindahkan kepentingan antarabangsa yang
berkaitan.

_Perkara 33 - Kewajipan penghutang kepada pemegang serah hak_

1. Setakat yang hak bersekutu dan kepentingan antarabangsa yang berkaitan

telah dipindahkan mengikut Perkara 31 dan 32, penghutang berhubung dengan
hak itu dan kepentingan itu adalah terikat derigan penyerahhakan itu dan
mempunyai kewajipan untuk membuat bayaran atau membuat pelaksanaan
lain kepada pemegang serah hak, jika dan hanya jika:

_(a)_ penghutang itu telah diberikan notis tentang penyerahhakan itu secara

bertulis oleh atau dengan kuasa penyerah hak; dan

_(b)_ notis itu mengenal pasti hak bersekutu.

2. Tanpa mengira apa-apa alasan lain yang pembayaran atau pelaksanaan oleh
penghutang melepaskan pemegang serah hak daripada liabiliti, pembayaran
atau pelaksanaan itu hendaklah berkuat kuasa bagi maksud ini jika dibuat
mengikut perenggan yang terdahulu.


-----

26 _Rang Undang-Undang_

3. Tiada apa-apa jua dalam Perkara ini boleh menyentuh keutamaan
penyerahhakan bersaing.

_Perkara 34 - Remedi keingkaran berkenaan dengan penyerahhakan_

_melalui cagaran_

Sekiranya berlaku keingkaran oleh penyerah hak di bawah penyerahhakan
hak bersekutu dan kepentingan antarabangsa yang berkaitan yang dibuat
melalui cagaran, Perkara 8, 9 dan 11 hingga 14 terpakai dalam hubungan
antara penyerah hak dengan pemegang serah hak (dan, berhubung dengan
hak bersekutu, terpakai setakat yang peruntukan itu boleh terpakai bagi harta
tidak ketara) seolah-olah sebutan:

_(a)_ mengenai obligasi bercagar dan kepentingan cagaran ialah sebutan

mengenai obligasi yang dicagarkan oleh penyerahhakan hak bersekutu
dan kepentingan antarabangsa yang berkaitan dan kepentingan cagaran
yang diwujudkan oleh penyerahhakan itu;

_(b)_ mengenai pemegang gadaian atau pemiutang dan penggadai atau

penghutang ialah sebutan mengenai pemegang serah hak atau penyerah
hak;

_(c)_ mengenai pemegang kepentingan antarabangsa ialah sebutan mengenai

pemegang serah hak; dan

_(d)_ mengenai objek ialah sebutan mengenai hak bersekutu yang diserahhakkan

dan kepentingan antarabangsa yang berkaitan.

_Perkara 35 — Keutamaan penyerahhakan bersaing_

1. Jika terdapat penyerahhakan bersaing hak bersekutu dan sekurang-kurangnya

satu daripada penyerahhakan itu termasuklah kepentingan antarabangsa yang
berkaitan dan didaftarkan, peruntukan Perkara 29 terpakai seolah-olah sebutan
mengenai kepentingan berdaftar ialah sebutan mengenai suatu penyerahhakan
hak bersekutu dan kepentingan berdaftar yang berkaitan dan seolah-olah
sebutan mengenai suatu kepentingan berdaftar atau tidak berdaftar ialah sebutan
mengenai penyerahhakan berdaftar atau tidak berdaftar.

2. Perkara 30 terpakai bagi suatu penyerahhakan hak bersekutu seolah-olah
sebutan mengenai kepentingan antarabangsa ialah sebutan mengenai suatu
penyerahhakan hak bersekutu dan kepentingan antarabangsa yang berkaitan.

_Perkara 36 - Keutamaan pemegang serah hak berkenaan dengan_

_hak bersekutu_

1.  Pemegang serah hak hak bersekutu dan kepentingan antarabangsa yang
berkaitan yang penyerahhakannya telah didaftarkan hanya mempunyai keutamaan
di bawah Perkara 35(1) ke atas pemegang serah hak yang satu lagi hak
bersekutu:

_(a) jika kontrak yang di bawahnya hak bersekutu itu timbul menyatakan_

bahawa hak itu dicagarkan oleh atau bersekutu dengan objek; dan


-----

_Kepentingan Antarabangsa mengenai Kelengkapan    27_

_Bergerak (Pesawat Udara)_

_(b) setakat yang hak bersekutu itu adalah berkaitan dengan suatu objek._


2. Bagi maksud subperenggan (b) perenggan yang terdahulu, hak bersekutu

adalah berkaitan dengan suatu objek hanya setakat yang hak itu terdiri daripada
hak bagi pembayaran atau pelaksanaan yang berkaitan dengan:

_(a)_ suatu jumlah wang yang didahulukan dan digunakan bagi pembelian

objek itu;

_(b)_ suatu jumlah wang yang didahulukan dan digunakan bagi pembelian

objek lain yang mengenainya penyerah hak memegang kepentingan
antarabangsa lain jika penyerah hak itu memindahkan kepentingan
itu kepada pemegang serah hak dan penyerahhakan itu telah
didaftarkan;

_(c)_ harga yang kena dibayar bagi objek itu;

_(d)_ sewa yang kena dibayar berkenaan dengan objek itu; atau

_(e)_ obligasi lain yang timbul daripada transaksi yang disebut dalam mana
mana subperenggan yang terdahulu.


3. Dalam segala hal lain, keutamaan penyerahhakan bersaing hak bersekutu

hendaklah ditentukan oleh undang-undang yang terpakai.

_Perkara 37 - Kesan ketidakmampuan bayar penyerah hak_

Peruntukan Perkara 30 terpakai bagi presiding ketidakmampuan bayar terhadap
penyerah hak seolah-olah sebutan mengenai penghutang ialah sebutan mengenai
penyerah hak.

_Perkara 38 - Subrogasi_

1. Tertakluk kepada perenggan 2, tiada apa-apa jua dalam Konvensyen ini

menyentuh pemerolehan hak bersekutu dan kepentingan antarabangsa yang
berkaitan oleh subrogasi undang-undang atau secara kontrak di bawah undangundang yang terpakai.

2. Keutamaan antara mana-mana kepentingan dalam perenggan yang terdahulu
dengan kepentingan bersaing boleh diubah melalui perjanjian secara bertulis
antara pemegang kepentingan masing-masing tetapi seseorang pemegang serah
hak kepentingan bawahan tidak terikat dengan perjanjian untuk mengurangkan
kepentingan itu melainkan jika pada masa penyerahhakan itu suatu pengurangan
telah didaftarkan yang berhubungan dengan perjanjian itu.


-----

28 _Rang Undang-Undang_

Bab X

Hak atau kepentingan tertakluk kepada perisytiharan oleh Negara Pejanji

_Perkara 39 — Hak yang mempunyai keutamaan tanpa pendaftaran_

1. Sesuatu Negara Pejanji boleh pada bila-bila masa, dalam suatu perisytiharan

yang disimpan dengan Pemegang Simpanan Protokol mengisytiharkan, secara
am atau khusus:

_(a)_ kategori hak atau kepentingan bukan sepersetujuan (selain hak atau

kepentingan yang baginya Perkara 40 terpakai) yang di bawah
undang-undang Negara itu mempunyai keutamaan ke atas kepentingan
mengenai sesuatu objek yang bersamaan dengan pemegang suatu
kepentingan antarabangsa yang berdaftar dan hendaklah mempunyai
keutamaan ke atas kepentingan antarabangsa berdaftar, sama ada di
dalam atau di luar prosiding ketidakmampuan bayar; dan

_(b)_ bahawa tiada apa-apa jua dalam Konvensyen ini boleh menyentuh

hak sesuatu Negara atau entiti Negara, organisasi antara kerajaan
atau penyedia perkhidmatan persendirian swasta yang lain untuk
menghentikan atau menahan sesuatu objek di bawah undang-undang
Negara itu bagi pembayaran amaun yang terhutang kepada entiti,
organisasi atau penyedia itu secara langsung yang berhubungan dengan
perkhidmatan itu berkenaan dengan objek itu atau objek lain.

2. Sesuatu perisytiharan yang dibuat di bawah perenggan yang terdahulu boleh
dinyatakan untuk meliputi kategori yang diwujudkan selepas penyimpanan
perisytiharan itu.

3. Suatu hak atau kepentingan bukan sepersetujuan mempunyai keutamaan ke
atas kepentingan antarabangsa jika dan hanya jika hak atau kepentingan bukan
sepersetujuan itu adalah daripada kategori yang diliputi oleh perisytiharan yang
disimpan sebelum pendaftaran kepentingan antarabangsa itu.

4. Walau apa pun perenggan yang terdahulu, sesuatu Negara Pejanji boleh, pada
masa ratifikasi, penerimaan, kelulusan, atau kesertaan Protokol, mengiystiharkan
bahawa sesuatu hak atau kepentingan daripada kategori yang diliputi oleh
perisytiharan itu dibuat di bawah subperenggan (a) perenggan 1 hendaklah
mempunyai keutamaan ke atas kepentingan aratarabangsa yang didaftarkan
sebelum tarikh ratifikasi, penerimaan, kelulusan atau kesertaan itu.

_Perkara 40 - Hak atau kepentingan bukan sepersetujuan yang boleh_

_didaftarkan_

Sesuatu Negara Pejanji boleh pada bila-bila masa dalam suatu perisytiharan
yang disimpan dengan Pemegang Simpanan Protokol menyenaraikan kategori
hak atau kepentingan bukan sepersetujuan yang boleh didaftarkan di bawah
Konvensyen ini mengenai mana-mana kategori objek seolah-olah hak atau
kepentingan itu ialah kepentingan antarabangsa dan hendaklah dikawal selia
dengan sewajarnya. Perisytiharan sedemikian boleh diubah dari semasa ke
semasa.


-----

_Kepentingan Antarabangsa mengenai Kelengkapan    29_

_Bergerak (Pesawat Udara)_

**Bab XI**

Peraakaian Konvensyen bagi jualan

_Perkara 41 - Jualan dan jualan prospektif_

Konvensyen ini hendaklah terpakai bagi jualan atau jualan prospektif sesuatu
objek sebagaimana yang diperuntukkan dalam Protokol dengan apa-apa ubah
suaian dalamnya.

**Bab XII**

Bidang kuasa

_Perkara 42 — Pilihan forum_

1. Tertakluk kepada Perkara 43 dan 44, mahkamah Negara Pejanji yang dipilih

o3eh pihak-pihak kepada transaksi mempunyai bidang kuasa berkenaan dengan
mana-mana tuntutan yang dibawa di bawah Konvensyen ini, sama ada atau
tidak forum yang dipilih itu mempunyai kaitan dengan pihak kepada transaksi
itu. Bidang kuasa itu hendaklah eksklusif melainkan jika dipersetujui selainnya
antara pihak-pihak itu.

2. Mana-mana perjanjian itu hendaklah secara bertulis atau selainnya dibuat

mengikut kehendak rasmi undang-undang forum yang dipilih itu.

_Perkara 43 - Bidang kuasa di bawah Perkara 13_

1. Mahkamah Negara Pejanji yang dipilih oleh pihak-pihak dan mahkamah

Negara Pejanji di wilayah yang dalamnya objek itu terletak mempunyai bidang
kuasa untuk memberikan relief di bawah Perkara 13(1)(a), (b), (c) dan Perkara
13(4) berkenaan dengan objek itu.

2. Bidang kuasa untuk memberikan relief di bawah Perkara 13(1)(d)
atau relief interim yang lain menurut kuasa Perkara 13(4) boleh dijalankan
sama ada:

_(a)_ oleh mahkamah yang dipilih oleh pihak-pihak itu; atau

_(b)_ oleh mahkamah Negara Pejanji di wilayah yang dalamnya penghutang

itu terletak, iaitu relief yang, mengikut terma perintah yang
membenarkannya, boleh dikuatkuasakan hanya di wilayah Negara
Pejanji itu.

3. Mahkamah mempunyai bidang kuasa di bawah perenggan yang terdahulu

walaupun penentuan akhir tuntutan yang disebut dalam Perkara 13(1) akan atau
boleh berlaku dalam mahkamah Negara Pejanji yang satu lagi atau melalui
timbang tara.


-----

30 _Rang Undang-Undang_

_Perkara 44 — Bidang kuasa untuk membuat perintah terhadap Pendaftar_

1. Mahkamah bagi tempat yang dalamnya Pendaftar mempunyai pusat

pentadbirannya hendaklah mempunyai bidang kuasa eksklusif untuk mengawardkan
ganti rugi atau membuat perintah terhadap Pendaftar.

2. Jika seseorang gagal untuk menjawab kepada permintaan yang dibuat di

bawah Perkara 25 dan orang itu tidak lagi wujud atau tidak dapat ditemui bagi
maksud membolehkan sesuatu perintah dibuat terhadapnya yang menghendakinya
untuk mendapatkan pembatalan pendaftaran itu, mahkamah yang disebut dalam
perenggan yang terdahulu hendaklah mempunyai bidang kuasa eksklusif, atas
permohonan penghutang atau orang yang bercadang menjadi penghutang, untuk
membuat suatu perintah yang ditujukan kepada Pendaftar yang menghendaki
Pendaftar membatalkan pendaftaran itu.

3. Jika seseorang gagal untuk mematuhi perintah mahkamah yang mempunyai

bidang kuasa di bawah Konvensyen ini atau, dalam hal kepentingan negara,
suatu perintah mahkamah yang mempunyai bidang kuasa berwibawa yang
menghendaki orang itu supaya mendapatkan pindaan atau membatalkan
pendaftaran, mahkamah yang disebut dalam perenggan 1 boleh mengarahkan
Pendaftar itu untuk mengambil apa-apa langkah yang boleh menguatkuasakan
perintah itu.

4. Kecuali sebagaimana yang diperuntukkan selainnya oleh perenggan yang

terdahulu, tiada mahkamah boleh membuat perintah atau memberikan penghakiman
atau arahan terhadap atau yang berupa sebagai mengikat Pendaftar.


_Perkara 45 - Bidang kuasa berkenaan dengan prosiding_

_ketidakmampuan bayar_

Peruntukan Bab ini tidak terpakai bagi prosiding ketidakmampuan bayar.

**Bab XIII**

Hubungan dengan Konvensyen lain

_Perkara 45 bis - Hubungan dengan Konvensyen Pertubuhan Bangsa-_

_Bangsa Bersatu tentang Penyerahhakan Belum Terima dalam Perdagangan_

_Antarabangsa_


Konvensyen ini hendaklah mengatasi _Konvensyen Pertubuhan Bangsa-Bangsa_
_Bersatu tentang Penyerahhakan Belum Terima dalam Perdagangan Antarabangsa,_
yang dibuka untuk tandatangan di New York pada 12 Disember 2001,
memandangkan ia berkaitan dengan penyerahhakan belum terima yang merupakan
hak bersekutu yang berkaitan dengan kepentingan antarabangsa mengenai objek
pesawat udara, stok penggelekan kereta api dan aset angkasa.


-----

_Kepentingan Antarabangsa mengenai Kelengkapan    31_

_Bergerak (Pesawat Udara)_

_Perkara 46 — Hubungan dengan Konvensyen UNIDROIT tentang Pajakan_

_Kewangan Antarabangsa_

Protokol boleh menentukan perhubungan antara Konvensyen ini dengan
_Konvensyen UNIDROIT tentang Pajakan Kewangan Antarabangsa,_ yang
ditandatangani di Ottawa pada 28 Mei 1988.

**Bab XIV**

Peruntukan akhir

_Perkara 47 — Tandatangan, ratifikasi, penerimaan, kelulusan atau kesertaan_

1. Konvensyen ini hendaklah dibuka untuk tandatangan di Cape Town pada

16 November 2001 oleh Negara-Negara yang menyertai Persidangan Diplomatik
untuk Menerima Pakai Konvensyen Kelengkapan Bergerak dan Protokol Pesawat
Udara yang diadakan di Cape Town dari 29 Oktober hingga 16 November 2001.
Selepas 16 November 2001, Konvensyen itu hendaklah dibuka kepada semua
Negara untuk tandatangan di Ibu Pejabat Institut Antarabangsa bagi Penyatuan
Undang-Undang Persendirian (UNIDROIT) di Rom sehingga Konvensyen itu
mula berkuat kuasa mengikut Perkara 49.

2. Konvensyen ini hendaklah tertakluk kepada ratifikasi, penerimaan atau

kelulusan oleh Negara-Negara yang telah menandatanganinya.

3. Mana-mana Negara yang tidak menandatangani Konvensyen ini boleh

menyertainya pada bila-bila masa.

4. Ratifikasi, penerimaan, kelulusan atau kesertaan adalah dikuatkuasakan

dengan penyimpanan suatu surat cara rasmi yang bermaksud sedemikian dengan
Pemegang Simpanan.

_Perkara 48 — Organisasi Integrasi Ekonomi Serantau_

1. Organisasi Integrasi Ekonomi Serantau yang dibentuk oleh Negara-Negara

berdaulat dan mempunyai kompeten atas perkara tertentu yang tertakluk kepada
Konvensyen ini boleh juga menandatangani, menerima, meluluskan dan menyertai
Konvensyen ini. Organisasi Integrasi Ekonomi Serantau hendaklah dalam hal
itu mempunyai hak dan obligasi Negara Pejanji, setakat yang Organisasi itu
mempunyai kompeten atas perkara yang tertakluk kepada Konvensyen ini. Jika
bilangan Negara Pejanji adalah berkaitan dalam Konvensyen ini, Organisasi
Integrasi Ekonomi Serantau tidak boleh dikira sebagai Negara Pejanji sebagai
tambahan kepada Negara Anggota yang merupakan Negara Pejanji.

2. Organisasi Integrasi Ekonomi Serantau hendaklah, pada masa tandatangan,

penerimaan, kelulusan atau kesertaan, membuat suatu pengisytiharan kepada
Pemegang Simpanan dengan menyatakan perkara yang tertakluk kepada
Konvensyen ini yang berkenaan dengannya kompeten telah berpindah kepada
Organisasi itu oleh Negara Anggotanya. Organisasi Integrasi Ekonomi Serantau


-----

# 32 Rang Undang-Undang

hendaklah dengan secepat mungkin memberitahu Pemegang Simpanan tentang
apa-apa perubahan kepada pengagihan kompeten, termasuklah pemindahan
kompeten yang baru, yang dinyatakan dalam perisytiharan di bawah perenggan
ini.

3. Apa-apa sebutan mengenai "Negara Pejanji" atau "Negara-Negara Pejanji"
atau "Pihak Negara" atau "Pihak-Pihak Negara" dalam Konvensyen ini
terpakai juga kepada Organisasi Integrasi Ekonomi Serantau jika konteksnya
menghendaki sedemikian.

_Perkara 49 - Permulaan kuat kuasa_

1. Konvensyen ini mula berkuat kuasa pada hari pertama bulan yang berikutan

dengan tamat tempoh tiga bulan selepas tarikh penyimpanan surat cara ketiga
ratifikasi, penerimaan, kelulusan atau kesertaan tetapi hanya mengenai kategori
objek yang baginya Protokol terpakai:

_(a)_ mulai dari tarikh permulaan kuat kuasa Protokol itu;

_(b)_ tertakluk kepada terma Protokol itu; dan

_(c)_ antara Pihak-Pihak Negara kepada Konvensyen ini dengan Protokol

itu.

2. Bagi Negara lain Konvensyen ini mula berkuat kuasa pada hari pertama
bulan yang berikutan dengan tamat tempoh tiga bulan selepas tarikh penyimpanan
surat cara ratifikasi, penerimaan, kelulusan atau kesertaan mereka tetapi hanya
mengenai kategori objek yang baginya Protokol ini terpakai dan tertakluk,
berhubung dengan Protokol itu, kepada kehendak subperenggan (a), (b)
dan (c) perenggan yang terdahulu.

_Perkara 50 - Transaksi dalaman_

1. Sesuatu Negara Pejanji boleh, pada masa ratifikasi, penerimaan, kelulusan,

atau kesertaan Protokol, mengisytiharkan bahawa Konvensyen ini tidak terpakai
bagi transaksi yang merupakan suatu transaksi dalaman berhubung dengan Negara
itu berkenaan dengan semua jenis objek atau sebahagian daripadanya.

2. Walau apa pun perenggan yang terdahulu, peruntukan Perkara 8(4), 9(1),
16, Bab V, Perkara 29, dan mana-mana peruntukan Konvensyen ini yang
berhubungan dengan kepentingan berdaftar hendaklah terpakai bagi transaksi
dalaman.

3. Jika notis kepentingan negara telah didaftarkan di Pejabat Pendaftaran
Antarabangsa, keutamaan pemegang kepentingan itu di bawah Perkara 29
tidaklah terjejas oleh hakikat bahawa kepentingan itu telah menjadi terletak
hak pada seorang lain melalui penyerahhakan atau subrogasi di bawah undangundang terpakai.

_Perkara 51 - Protokol pada masa hadapan_

1. Pemegang Simpanan boleh mewujudkan kumpulan kerja, bekerjasama
dengan organisasi bukan kerajaan yang berkaitan sebagaimaria yang dianggap
sesuai oleh Pemegang Simpanan, untuk menilai kebolehlaksanaan meluaskan


-----

_Kepentingan Antarabangsa mengenai Kelengkapan    33_

_Bergerak (Pesawat Udara)_

pemakaian Konvensyen ini, melalui satu Protokol atau lebih, bagi objek manamana kategori kelengkapan bergerak yang bernilai tinggi, selain kategori yang
disebut dalam Perkara 2(3), setiap anggota yang secara unik boleh dikenal
pasti, dan hak bersekutu yang berhubungan dengan objek itu.

2. Pemegang Simpanan hendaklah menghantar teks mana-mana draf awal

Protokol yang berhubungan dengan kategori objek yang disediakan oleh
kumpulan kerja sedemikian kepada semua Pihak Negara kepada Konvensyen
ini, semua Negara anggota Pemegang Simpanan, Negara anggota Pertubuhan
Bangsa-Bangsa Bersatu yang bukan anggota Pemegang Simpanan dan
organisasi antara kerajaan yang berkaitan, dan hendaklah mempelawa Negara
dan pertubuhan itu menyertai rundingan antara kerajaan bagi menyiapkan draf
Protokol berdasarkan draf awal Protokol sedemikian.

3. Pemegang Simpanan hendaklah juga menyampaikan teks apa-apa draf awal

Protokol yang disediakan oleh kumpulan kerja sedemikian kepada organisasi
bukan kerajaan yang berkaitan sebagaimana yang difikirkan sesuai oleh Pemegang
Simpanan. Pertubuhan bukan kerajaan itu hendaklah dipelawa dengan secepat
mungkin untuk mengemukakan komen tentang teks draf awal  Protokol itu
kepada Pemegang Simpanan dan untuk menyertai sebagai pemerhati dalam
penyediaan sesuatu draf Protokol.

4. Apabila badan berwibawa Pemegang Simpanan memutuskan draf Protokol

sedemikian itu sedia untuk diterima pakai, Pemegang Simpanan hendaklah
mengadakan suatu persidangan diplomatik bagi penerimapakaiannya.

5. Apabila Protokol sedemikian diterima pakai,  tertakluk kepada

perenggan 6, Konvensyen ini hendaklah terpakai bagi kategori objek yang
diliputinya.

6. Perkara 45 bis Konvensyen ini terpakai bagi Protokol sedemikian hanya

jika diperuntukkan secara khusus dalam Protokol itu.

_Perkara 52 - Unit-unit wilayah_

1. Jika sesuatu Negara Pejanji mempunyai unit wilayah yang dalamnya

sistem undang-undang yang berlainan adalah terpakai berhubung dengan
perkara yang diperkatakan dalam Konvensyen ini, Negara Pejanjj itu boleh,
pada masa ratifikasi, penerimaan, kelulusan atau kesertaan, mengisytiharkan
bahawa Konvensyen ini hendaklah diperluas kepada semua unit wilayahnya
atau hanya kepada satu daripada mereka atau lebih dan boleh mengubah suai
perisytiharannya dengan mengemukakan suatu perisytiharan lain pada bila-bila
masa.

2. Mana-mana perisytiharan itu hendaklah menyatakan secara nyata unit

wilayah yang baginya Konvensyen ini terpakai.

3. Jika sesuatu Negara Pejanji tidak membuat apa-apa perisytiharan di bawah

perenggan 1, Konvensyen ini hendaklah terpakai bagi semua unit wilayah
Negara itu.


-----

34 _Rang Undang-Undang_

4. Jika sesuatu Negara Pejanji memperluas Konvensyen ini kepada satu unit
wilayahnya atau lebih, perisytiharan yang dibenarkan di bawah Konvensyen
ini boleh dibuat berkenaan dengan setiap unit wilayah itu, dan perisytiharan
yang dibuat berkenaan dengan satu unit wilayah mungkin berlainan daripada
yang dibuat berkenaan dengan suatu unit wilayah yang lain.

5. Jika menurut kuasa suatu perisytiharan di bawah perenggan 1, Konvensyen
ini diperluas kepada satu unit wilayah atau lebih Negara Pejanji:

_(a)_ penghutang dianggap terletak dalam Negara Pejanji hanya jika ia

diperbadankan atau ditubuhkan di bawah undang-undang yang berkuat
kuasa dalam unit wilayah yang baginya Konvensyen ini terpakai atau
jika ia mempunyai pejabat berdaftar atau tempat berkanun, pusat
pentabdiran, tempat perniagaan atau kediaman lazimnya dalam unit
wilayah yang baginya Konvensyen ini terpakai;

_(b)_ apa-apa sebutan mengenai lokasi objek dalam Negara Pejanji merujuk

kepada lokasi objek dalam suatu unit wilayah yang baginya Konvensyen
ini terpakai; dan

_(c)_ apa-apa sebutan mengenai pihak berkuasa pentadbiran dalam Negara

Penjanji itu hendaklah ditafsirkan sebagai merujuk kepada pihak
berkuasa pentadbiran yang mempunyai bidang kuasa dalam suatu
unit wilayah yang baginya Konvensyen ini terpakai.

_Perkara 53 - Penentuan mahkamah_

Sesuatu Negara Pejanji boleh, pada masa ratifikasi, penerimaan, kelulusan, atau
kesertaan Protokol, mengisytiharkan "mahkamah" atau "mahkamah-mahkamah"
yang berkaitan bagi maksud Perkara 1 dan Bab XII Konvensyen ini.

_Perkara 54 - Perisytiharan mengenai remedi_

1. Sesuatu Negara Pejanji boleh, pada masa ratifikasi, penerimaan, kelulusan,
atau kesertaan Protokol, mengisytiharkan bahawa walaupun objek yang
dicagarkan terletak di dalam, atau dikawal daripada wilayahnya, pemegang
gadaian tidak boleh membenarkan pajakan objek itu dalam wilayah itu.

2. Sesuatu Negara Pejanji hendaklah, pada masa ratifikasi, penerimaan,
kelulusan, atau kesertaan Protokol, mengisytiharkan sama ada atau tidak apa-apa
remedi yang boleh didapati oleh pemiutang di,bawah mana-mana peruntukan
Konvensyen ini yang tidak dinyatakan di situ untuk menghendaki permohonan
kepada mahkamah boleh dilaksanakan hanya dengan kebenaran mahkamah.

_Perkara 55 - Perisytiharan mengenai relief sementara,_

_menunggu penentuan akhir_

Sesuatu Negara Pejanji boleh, pada masa ratifikasi, penerimaan, kelulusan,
atau kesertaan Protokol, mengisytiharkan bahawa Negara Pejanji itu tidak
akan memakai peruntukan Perkara 13 atau Perkara 43, atau kedua-duariya,
keseluruhan atau sebahagiannya. Perisytiharan itu hendaklah menyatakan di
bawah syarat-syarat manakah Perkara yang berkaitan akan terpakai, sekiranya
ia akan terpakai sebahagiannya, atau selainnya yang bentuk relief interim lain
akan dipakai.


-----

_Kepentingan Antarabangsa mengenai Kelengkapan    35_

_Bergerak (Pesawat Udara)_

_Perkara 56 — Reservasi dan perisytiharan_

1. Tiada reservasi boleh dibuat kepada Konvensyen ini tetapi perisytiharan

yang dibenarkan oleh Perkara 39, 40, 50, 52, 53, 54, 55, 57, 58 dan 60 boleh
dibuat mengikut peruntukan-peruntukan ini.

2. Apa-apa perisytiharan atau periystiharan kemudiannya atau apa-apa penarikan
balik sesuatu perisytiharan yang dibuat di bawah Konvensyen ini hendaklah
diberitahu secara bertulis kepada Pemegang Simpanan.

_Perkara 57 - Perisytiharan kemudiannya_

1. Sesuatu Pihak Negara boleh membuat perisytiharan kemudiannya, selain

perisytiharan yang dibenarkan di bawah Perkara 60, pada bila-bila masa
selepas tarikh yang Konvensyen ini telah mula berkuat kuasa baginya, dengan
memberitahu Pemegang Simpanan yang bermaksud sedemikian.

2. Apa-apa perisytiharan kemudiannya hendaklah berkuat kuasa pada hari
pertama bulan yang berikutan dari tamat tempoh enam bulan selepas tarikh
penerimaan pemberitahuan itu oleh Pemegang Simpanan. Jika tempoh yang
lebih lama bagi perisytiharan itu untuk berkuat kuasa dinyatakan dalam
pemberitahuan itu, ia hendaklah mula berkuat kuasa apabila tamat tempoh
yang lebih lama itu selepas penerimaan pemberitahuan itu oleh Pemegang
Simpanan itu.

3. Walau apa pun perenggan yang terdahulu, Konvensyen ini hendaklah terus
terpakai, seolah-olah tiada perisytiharan kemudiannya telah dibuat, berkenaan
dengan semua hak dan kepentingan yang timbul sebelum tarikh permulaan
kuat kuasa mana-mana perisytiharan kemudiannya itu.

_Perkara 58 - Penarikan balik perisytiharan_

1. Mana-mana Pihak Negara yang telah membuat perisytiharan di bawah
Konvensyen ini, selain perisytiharan yang dibenarkan di bawah Perkara 60, boleh
rnenarik balik pada bila-bila masa dengan memberitahu Pemegang Simpanan.
Penarikan balik itu hendaklah mula berkuat kuasa pada hari pertama bulan
yang berikutan daripada tamat tempoh enam bulan selepas tarikh penerimaan
pemberitahuan itu oleh Pemegang Simpanan.

2. Walau apa pun perenggan yang terdahulu, Konvensyen ini hendaklah terus
terpakai, seolah-olah tiada penarikan balik perisytiharan dibuat, berkenaan
dengan semua hak dan kepentingan yang timbul sebelum tarikh permulaan
kuat kuasa mana-mana penarikan balik itu.

_Perkara 59 - Pembatalan_

1. Mana-mana Pihak Negara boleh membatalkan Konvensyen ini melalui
pemberitahuan secara bertulis kepada Pemegang Simpanan.

2. Apa-apa pembatalan hendaklah mula berkuat kuasa pada hari pertama bulan
yaiig berikutan dari tamat tempoh dua belas bulan selepas tarikh pemberitahuan
itu diterima oleh Pemegang Simpanan.


-----

36 _Rang Undang-Undang_

3. Walau apa pun perenggan yang terdahulu, Konvensyen ini hendaklah terus
terpakai, seolah-olah tiada pembatalan telah dibuat, berkenaan dengan semua
hak dan kepentingan yang timbul sebelum tarikh permulaan kuat kuasa manamana pembatalan itu.

_Perkara 60 - Peruntukan peralihan_

1. Melainkan jika diisytiharkan selainnya oleh Negara Pejanji pada bila
bila masa, Konvensyen tidak terpakai bagi hak atau kepentingan yang wujud
terlebih dahulu, yang mengekalkan keutamaan yang dinikmati olehnya di
bawah undang-undang yang terpakai sebelum tarikh permulaan kuat kuasa
Konvensyen ini.

2. Bagi maksud Perkara 1(v) dan menentukan keutamaan di bawah Konvensyen
ini:

_(a)_ "tarikh permulaan kuat kuasa Konvensyen ini" ertinya berhubung

dengan seseorang penghutang masa apabila Konvensyen ini mula
berkuat kiiasa atau masa apabila Negara yang dalamnya penghutang
itu terletak menjadi Negara Pejanji, mengikut mana-mana yang
terkemudian; dan

_(b)_ penghutang itu terletak dalam suatu Negara tempat penghutang itu

mempunyai pusat pentadbirannya atau, jika penghutang itu tidak
mempunyai pusat pentadbiran, tempat perniagaannya atau, jika ia
mempunyai lebih daripada satu tempat perniagaan, ternpat perniagaan
utamanya atau, jika ia tidak mempunyai tempat perniagaan, kediaman
lazimnya.

3. Sesuatu Negara Pejanji boleh dalam perisytiharannya di bawah
perenggan 1 menyatakan suatu tarikh, tidak lebih awal daripada tiga tahun
selepas tarikh yang perisytiharan itu mula berkuat kuasa, apabila Konvensyen
ini dan Protokol akan menjadi terpakai, bagi maksud menentukan keutamaan,
termasuklah perlindungan mana-mana keutamaan yang sedia ada, bagi hak atau
kepentingan yang wujud terlebih dahulu yang timbul di bawah suatu perjanjian
yang dibuat pada masa penghutang itu terletak dalam Negara yang disebut
dalam subperenggan (b) perenggan yang terdahulu tetapi hanya setakat dan
mengikut cara yang dinyatakan dalam periystiharannya.  .

_Perkara 61 - Persidangan Kajian Semula, pindaan dan perkara yang_

_berkaitan_

1. Pemegang Simpanan hendaklah menyediakan laporan secara tahunan atau
pada masa lain sebagaimana yang dikehendaki oleh hal keadaan bagi PihakPihak Negara tentang cara yang regimen antarabangsa yang ditubuhkan dalam
Konvensyen ini telah dikendalikan secara amalan. Dalam menyediakan laporan
itu, Pemegang Simpanan hendaklah mengambil kira laporan Pihak Berkuasa
Penyeliaani,berkenaan dengan pemfungsian sistem pendaftaran, antarabangsa
itu.


-----

_Kepentingan Antarabangsa mengenai Kelengkapan    37_

_Bergerak (Pesawat Udara)_

2. Atas permintaan tidak kurang daripada dua puluh lima peratus Pihak-Pihak

Negara, Persidangan Kajian Semula Pihak-Pihak Negara hendaklah diadakan
dari semasa ke semasa oleh Pemegang Simpanan, selepas berunding dengan
Pihak Berkuasa Penyeliaan, untuk menimbangkan:

_(a)_ pengendalian praktikal Konvensyen ini dan keberkesanannya dalam

memudahkan pembiayaan dan pajakan berasaskan aset objek yang
diliputi oleh termanya;

_(b)_ tafsiran kehakiman yang diberikan kepada, dan pemakaian yang dibuat

bagi terma Konvensyen ini dan peraturan-peraturan;

_(c)_ pemfungsian sistem pendaftaran antarabangsa, prestasi Pendaftar dan

pengawasannya oleh Pihak Berkuasa Penyeliaan, dengan mengambil
kira laporan Pihak Berkuasa Penyeliaan; dan

_(d)_ sama ada apa-apa pengubahsuaian kepada Konvensyen ini atau perkiraan

yang berhubungan dengan Pejabat Pendaftaran Antarabangsa adalah
wajar.

3. Tertakluk kepada perenggan 4, apa-apa pindaan kepada Konvensyen ini

hendaklah diluluskan oleh sekurang-kurangnya dua pertiga majoriti Pihak
Negara yang menyertai Persidangan yang disebut dalam perenggan yang
terdahulu dan hendaklah kemudiannya mula berkuat kuasa berkenaan dengan
Negara-Negara yang meratifikasikan, menerima atau meluluskan pindaan itu
apabila diratifikasikan, diterima atau diluluskan oleh tiga Negara mengikut
peruntukan Perkara 49 yang berhubungan dengan permulaan kuat kuasanya.

4. Jika pindaan yang dicadangkan kepada Konvensyen ini diniatkan untuk

terpakai bagi lebih daripada satu kategori kelengkapan, pindaan itu hendaklah
diluluskan oleh sekurang-kurangnya dua pertiga majoriti Pihak Negara kepada
setiap Protokol yang menyertai Persidangan yang disebut dalam perenggan
2.

_Perkara 62 - Pemegang Simpanan dan fungsinya_


1. Surat cara ratifikasi, penerimaan, kelulusan atau kesertaan hendaklah disimpan

dengan Institut Antarabangsa bagi Penyatuan Undang-Undang Persendirian
(UNIDROIT), yang dengan ini ditetapkan sebagai Pemegang Simpanan.

2. Pemegang Simpanan hendaklah:

_(a) memberitahu semua Negara Pejanji:_

(i) setiap tandatangan atau penyimpanan baru sesuatu surat cara

ratifikasi, penerimaan, kelulusan atau kesertaan, berserta dengan
tarikhnya;

(ii) tarikh permulaan kuat kuasa Konvensyen ini;

(iii) setiap perisytiharan yang dibuat mengikut Konvensyen ini, berserta

dengan tarikhnya;

(iv) penarikan balik atau pindaan mana-mana perisytiharan, berserta

dengan tarikhnya; dan


-----

38 _Rang Undang-Undang_

(v) pemberitahuan mana-mana pembatalan Konvensyen ini berserta

dengan tarikhnya dan tarikh yang pembatalan itu mula berkuat
kuasa;

_(b)_ menyampaikan salinan benar yang diperakui Konvensyen ini kepada

semua Negara Pejanji;

_(c)_ memberikan Pihak Berkuasa Penyeliaan dan Pendaftar satu salinan

setiap surat cara ratifikasi, penerimaan, kelulusan atau kesertaan,
berserta dengan tarikh penyimpanannya, bagi setiap perisytiharan atau
penarikan balik atau pindaan perisytiharan dan setiap pemberitahuan
pembatalan, berserta dengan tarikh pemberitahuannya, supaya
maklumat yang terkandung dalamnya boleh didapati dengan mudah
dan sepenuhnya; dan

_(d)_ melaksanakan apa-apa fungsi lain yang lazim bagi pemegang

simpanan.


PADA MENYAKSIKAN HAL YANG TERSEBUT DIATAS, Plenipotensiari

yang bertandatangan di bawah, yang diberi kuasa dengan sewajarnya, telah
menandatangani Konvensyen ini.

DIBUAT di Cape Town, enam belas hari bulan November, dua ribu satu,

dalam satu salinan asal dalam bahasa Inggeris, Arab, Cina, Perancis, Riisia dan
Sepanyol, kesemua teks adalah sama sahihnya, kesahihan itu hendaklah mula
berkuat kuasa apabila ditentusahkan oleh Urus Setia Bersama Persidangan di
bawah kuasa Presiden Persidangan dalam masa sembilan puluh hari tentang
ketepatan teks antara satu sama lain.

JADUAL KEDUA

[Subseksyen 2(1)]

PROTOKOL KEPADA KONVENSYEN TENTANG KEPENTINGAN

ANTARABANGSA MENGENAI KELENGKAPAN BERGERAK TENTANG

PERKARA-PERKARA KHUSUS PADA KELENGKAPAN

PESAWAT UDARA

PIHAK-PIHAK NEGARA KEPADA PROTOKOL INI,

MENGANGGAPNYA perlu untuk melaksanakan Konvensyen tentang
Kepentingan Antarabangsa mengenai Kelengkapan Bergerak (kemudian daripada
ini disebut "Konvensyen") sebagaimana ia berkaitan dengan kelengkapan
pesawat udara, berdasarkan maksud yang dinyatakan dalam mukadimah kepada
Konvensyen,

MENGETAHUI keperluan untuk menyesuaikan Konvensyen bagi memenuhi
kehendak tertentu pembiayaan pesawat udara dan untuk memperluas bidang
pemakaian Konvensyen supaya termasuk kontrak jualan keiengkapan pesawat
udara,

MENGETAHUI prinsip dan objektif Konvensyen tentang Penerbangan Awam
Antarabangsa, yang ditandatangani di Chicago pada 7 Disember 1944,


-----

_Kepentingan Antarabangsa mengenai Kelengkapan    39_

_Bergerak (Pesawat Udara)_

TELAH BERSETUJU dengan peruntukan yang berikut yang berhubungan
dengan kelengkapan pesawat udara:

**Bab I**

Bidang pemakaian dan peruntukan am

_Perkara I — lstilah yang ditakrifkan_

1. Dalam Protokol ini, kecuali jika konteksnya menghendaki makna yang
lain, istilah-istilah yang digunakan dalam Protokol ini mempunyai pengertian
yang dinyatakan dalam Konvensyen.

2. Dalam Protokol ini istilah yang berikut digunakan dengan pengertian yang
dinyatakan di bawah:

_(a)_ "pesawat udara" ertinya pesawat udara sebagaimana yang ditakrifkan

bagi maksud Konvensyen Chicago yang berupa sama ada kerangka
pesawat udara dengan enjin pesawat udara yang dipasangkan padanya
atau helikopter;

_(b)_ "enjin pesawat udara" ertinya enjin pesawat udara (selain yang digunakan

dalam perkhidmatan tentera, kastam atau polis) yang berkuasakan
perejanan jet atau teknologi turbin atau omboh dan:

(i) dalam hal enjin pesawat udara perejanan jet, mempunyai

sekurang-kurangnya 1750 lb tujah atau yang bersamaan
dengannya; dan

(ii) dalam hal enjin pesawat udara yang berkuasakan turbin atau

omboh, mempunyai sekurang-kurangnya pada kadar 550 kuasa
kuda aci naik terbang atau yang bersamaan dengannya,

berserta dengan semua modul dan aksesori, barang dan kelengkapan yang
dipasang, digabungkan atau dilekatkan dan segala data, manual dan
rekod yang berhubungan dengannya;

_(c)_ "objek pesawat udara" ertinya kerangka pesawat udara, enjin pesawat

udara dan helikopter;

_(d)_ "daftar pesawat udara" ertinya suatu daftar yang disenggarakan oleh

sesuatu Negara atsp pihak berkuasa yang mendaftarkan cap biasa
bagi maksud Konvensyen Chicago;

_. (e)_ "kerangka pesawat udara" ertinya kerangka pesawat udara (selain

yang digunakan dalam perkhidmatan tentera, kastam atau polis)
yang, apabila enjin pesawat udara yang sesuai dipasangkan padanya,
ialah jenis yang diperakukan oleh pihak berkuasa penerbangan yang
berwibawa untuk mengangkut:

(i) sekurang-kurangnya lapan (8) orang, termasuk anak kapal;

atau

(ii) barangan melebihi 2750 kilogram,


-----

40 _Rang Undang-Undang_

berserta dengan semua aksesori, barang atau kelengkapan yang dipasang,
digabungkan atau dilekatkan (selain enjin pesawat udara), dan segala
data, manual dan rekod yang berhubiingan dengannya;

_(f) "pihak yang diberi kuasa" ertinya pihak yang disebut dalam Perkara_

_(g) "Konvensyen Chicago" ertinya Konvensyen tentang Penerbangan Awam_

Antarabangsa, yang ditandatangani di Chicago pada 7 Disember 1944,
sebagaimana yang dipinda, dan Tambahannya;

_(h) "pihak berkuasa yang mendaftarkan cap biasa" ertinya pihak berkuasa_

yang menyenggarakan suatu daftar mengikut Perkara 77 Konvensyen
Chicago sebagaimana yang dilaksanakan oleh Resolusi yang diterima
pakai pada 14 Disember 1967 oleh Majlis Pertubuhan Penerbangan
Awam Antarabangsa tentang kerakyatan dan pendaftaran pesawat
udara yang dikendalikan oleh agensi pengendalian antarabangsa;

_(i)_ "pembatalan pendaftaran pesawat udara" ertinya pemotongan atau

pengetaaraii pendaftaran pesawat udara daripada daftar pesawat udaranya
mengikut Koavemyen Chicago;

_(j) "kontrak gerenti" ertinya sesuatu kontrak yang dibuat oleh seseorang_

sebagai penjamin;
_(k) "penjamin" ertinya seseorang yang, bagi jnaksud menjamin pelaksanaan_

apa-apa obligasi yang memihak kepada pemiutang yang dijamin oleh
suatu perjanjian cagaran atau di bawah suatu perjanjian, memberikan
atau mengeluarkan suatu jaminan atau meminta gerenti atau surat kredit
tunggu sedia atau mana-mana bentuk[1] insurans kredit yang lain;

_(l)_ "helikopter" ertinya mesin yang lebih berat daripada udara (selain

yang digunakan dalam perkhidmatan teutera, kastam atau polis) yang
disokong dalam penerbangan terutamahya oleh tindak balas udara pada
satu pemutar pacuan kuasa atau lebih atas sebahagian besar paksi
menegak dan yang merupakan jenis yang diperakukan oleh pihak
berkuasa penerbangan berwibawa untuk mengangkut:

(i) sekurang-kurangnya lima (5) orang termasuk anak kapal;

atau

(ii) barangan yang melebihi 450 kilogram,

berserta dengan semua aksesori, barang dan kelengkapan (termasuk
pemutar) yang dipasang, digabungkan atau dilekatkan, dan segala
data, manual dan rekod yang berhubungan dengannya;

_(m) "peristiwa yang berkaitan dengan ketidakmampuan bayar" ertinya:_

(i) pemulaan prosiding ketidakmampuan bayar; atau

(ii) niat yang telah diisytiharkan untuk menggantung atau

penggantungan sebenar pembayaran oleh penghutang jika
hak pemiutang untuk memulakan prosiding ketidakmampuan
bayar terhadap penghutang itu atau untuk melaksanakan remedi
di bawah Konvensyen dihalang atau digantung oleh undangundang atau tindakan Negara;


-----

_Kepentingan Antarabangsa mengenai Kelengkapan    41_

_Bergerak (Pesawat Udara)_

_(n)_ "bidang kuasa ketidakraampuan bayar utama" ertinya Negara Pejanji

yang pusat kepentingan utama penghutang terletak, yang bagi maksud
ini hendaklah disifatkan menjadi tempat berkanun penghutang atau,
jika tiada, tempat di mana penghutang diperbadankan atau ditubuhkan,
melainkan jika dibuktikan selainnya;

_(o) "pihak berkuasa pejabat pendaftaran" ertinya pihak berkuasa negara atau_

pihak berkuasa yang mendaftarkan cap biasa, yang menyenggarakan
suatu daftar pesawat udara dalam suatu Negara Pejanji dan
bertanggungjawab bagi pendaftaran dan pembatalan pendaftaran
pesawat udara mengikut Konvensyen Chicago; dan

_(p) "Negara pejabat pendaftaran" ertinya, berkenaan dengan sesuatu pesawat_

udara, Negara dalam daftar kebangsaan yang sesuatu pesawat udara
dicatatkan atau Negara lokasi pihak berkuasa yang mendaftarkan cap
biasa yang menyenggarakan daftar pesawat udara.

_Perkara II — Pemakaian Konvensyen mengenai objek pesawat udara_

1. Konvensyen hendaklah terpakai berhubung dengan objek pesawat udara

sebagaimana yang diperuntukkan oleh terma Protokol ini.

2. Konvensyen dan Protokol ini hendaklah dikenali sebagai Konvensyen tentang

Kepentingan Antarabangsa mengenai Kelengkapan Bergerak sebagaimana yang
terpakai bagi objek pesawat udara.

_Perkara III — Pemakaian Konvensyen bagi jualan_

Peruntukan Konvensyen yang berikut terpakai seolah-olah sebutan mengenai
perjanjian yang mewujudkan atau memperuntukkan kepentingan antarabangsa
ialah sebutan mengenai kontrak jualan dan seolah-olah sebutan mengenai
kepentingan antarabangsa, kepentingan antarabangsa prospektif, penghutang
dan pemiutang ialah sebutan mengenai masing-masing jualan, jualan prospektif,
penjual dan pembeli:

Perkara 3 dan 4;

Perkara 16(1)(a);

Perkara 19(4);

Perkara 20(1) (mengenai pendaftaran kontrak jualan atau jualan
prospektif);

Perkara 25(2) (mengenai jualan prospektif); dan

Perkara 30.

Sebagai tambahan, peruntukan am Perkara 1, Perkara 5, Bab IV hingga VII,
Perkara 29 (selain Perkara 29(3) yang digantikan oleh Perkara XIV(l) dan (2)),
Bab X, Bab XII (selain Perkara 43), Bab XIII dan Bab XIV (selain Perkara
60) hendaklah terpakai bagi kontrak jualan dan jualan prospektif.


-----

42 _Rang Undang-Undang_

_Perkara IV — Bidang pemakaian_

1. Tanpa menjejaskan Perkara 3(1) Konvensyen, Konvensyen hendaklah juga

terpakai berhubung dengan helikopter, atau dengan kerangka pesawat udara
mengenai pesawat udara, yang didaftarkan dengan daftar pesawat udara Negara
Pejanji yang merupakan Negara pejabat pendaftaran, dan jika pendaftaran
sedemikian dibuat menurut suatu perjanjian bagi pendaftaran pesawat udara
pendaftaran itu disifatkan telah dikuatkuasakan pada masa perjanjian itu.

2. Bagi maksud takrif "transaksi dalaman" dalam Perkara 1 Konvensyen:

_(a)_ suatu kerangka pesawat udara yang terletak dalam Negara

pejabat pendaftaran pesawat udara yang baginya ia menjadi
sebahagiannya;

_(b)_ suatu enjin pesawat udara adalah terletak dalam Negara pejabat

pendaftaran pesawat udara yang padanya ia dipasang atau, jika ia
tidak dipasang pada pesawat udara, tempat ia terletak secara fizikal;
dan

_(c)_ helikopter yang terletak dalam Negara pejabat pendaftarannya,

pada masa pembuatan perjanjian yang mewujudkan atau memperuntukkan
kepentingan itu.


3. Pihak-pihak boleh, melalui perjanjian secara bertulis, tidak memasukkan

pemakaian Perkara XI dan, dalam hubungan mereka antara satu sama lain,
mengurangkan atau mengubah kesan mana-mana peruntukan Protokol ini
kecuali Perkara IX (2)-(4).

_Perkara V — Formaliti, kesan dan pendaftaran kontrak jualan_

1. Bagi maksud Protokol ini, suatu kontrak jualan ialah satu yang:

_(a)_ bertulis;

_(b)_ berhubung dengan objek pesawat udara yang penjual mempunyai kuasa

untuk melupuskannya; dan

_(c)_ membolehkan objek pesawat udara dikenal pasti yang bertepatan

dengan Protokol ini.

2. Suatu kontrak jualan memindahkan kepentingan penjual mengenai objek

pesawat udara kepada pembeli mengikut terma-termanya.

3. Pendaftaran sesuatu kontrak jualan terus berkuat kuasa untuk selama
lamanya. Pendaftaran jualan prospektif akan terus berkuat kuasa melainkan
jika dibatalkan atau sehingga tamat tempoh, jika ada, yang dinyatakan dalam
pendaftaran itu.

_Perkara VI — Kuasa pewakilan_

Seseorang boleh membuat suatu perjanjian atau penjualan, dan mendaftarkan
suatu kepentingan antarabangsa mengenai, atau penjualan, sesuatu objek pesawat
udara, dalam suatu agensi, amanah atau sifat pewakilan yang lain. Dalam hal
sedemikian, orang itu berhak untuk menegaskan hak dan kepentingannya di
bawah Konvensyen.


-----

_Kepentingan Antarabangsa mengenai Kelengkapan    43_

_Bergerak (Pesawat Udara)_

_Perkara VII — Perihalan objek pesawat udara_

Suatu perihalan objek pesawat udara yang mengandungi nombor siri pembuatnya,
nama pembuatnya dan penetapan modelnya adalah perlu dan mencukupi untuk
mengenal pasti objek itu bagi maksud Perkara _1(c)_ Konvensyen dan Perkara
V(l)(c) Protokol ini.

_Perkara VIII — Pilihan undang-undang_

1. Perkara ini terpakai hanya jika Negara Pejanji telah membuat suatu

perisytiharan menurut Perkara XXX(l).

2. Pihak-pihak kepada suatu perjanjian, atau kontrak jualan, atau kontrak

gerenti yang berhubungan atau perjanjian pengetepian boleh bersetuju tentang
undang-undang yang hendaklah tertakluk kepada hak dan obligasi kontrak
mereka, secara keseluruhan atau sebahagiannya.

3. Melainkan jika dipersetujui selainnya, sebutan dalam perenggan yang

terdahulu mengenai undang-undang yang dipilih oleh pihak-pihak itu ialah
mengenai rukun undang-undang domestik Negara yang ditetapkan itu atau, jika
Negara itu terdiri daripada beberapa unit wilayah, mengenai undang-undang
domestik unit wilayah yang ditetapkan itu.

**Bab II**

Remedi keingkaran, keutamaan dan penyerahhakan

_Perkara IX-Pengubahsuaian peruntukan remedi keingkaran_

1. Sebagai tambahan kepada remedi yang dinyatakan dalam Bab III Konvensyen,

pemiutang boleh, setakat yang penghutang telah pada bila-bila masa bersetuju
sedemikian dan dalam hal keadaan yang dinyatakan dalam Bab itu:

_(a)_ mendapatkan pembatalan pendaftaran pesawat udara itu; dan

_(b)_ mendapatkan pengeksportan dan pemindahan fizikal objek pesawat udara

dari wilayah yang dalamnya objek pesawat udara itu terletak.

2. Pemiutang tidak boleh melaksanakan remedi yang dinyatakan dalam

perenggan yang terdahulu tanpa keizinan terlebih dahulu secara bertulis
pemegang mana-mana kepentingan berdaftar yang kedudukannya lebih utama
berbanding dengan pemiutang itu.

3. Perkara 8 (3) Konvensyen tidak terpakai bagi objek pesawat udara.

Apa-apa remedi yang diberikan oleh Konvensyen berhubung dengan objek
pesawat udara hendaklah dilaksanakan mengikut cara yang semunasabahnya
komersial. Sesuatu remedi hendaklah disifatkan dilaksanakan mengikut cara
yang semunasabahnya komersial jika ia dilaksanakan bertepatan dengan
peruntukan perjanjian melainkan jika peruntukan sedemikian secara nyata
tidak munasabah.


-----

44 _Rang Undang-Undang_

4. Seseorang pemegang gadaian yang memberikan notis bertulis terdahulu

selama sepuluh hari bekerja atau lebih bagi suatu jualan atau pajakan yang
dicadangkan kepada orang yang berkepentingan hendaklah disifatkan telah
memenuhi kehendak memberikan "notis terlebih dahulu yang munasabah"
yang dinyatakan dalam Perkara 8(4) Konvensyen. Yang disebut terdahulu ini
tidaklah menghalang pemegang gadaian dan penggadai atau penjamin daripada
menyetujui tempoh notis terlebih dahulu yang lebih panjang.

5. Pihak berkuasa pejabat pendaftaran dalam Negara Pejanji hendaklah, tertakluk

kepada mana-mana undang-undang dan peraturan-peraturan keselamatan yang
terpakai, menunaikan permintaan bagi pembatalan pendaftaran dan eksport
jika:

_(a)_ permintaan itu dikemukakan dengan sepatutnya oleh pihak yang diberi

kuasa di bawah pembatalan pendaftaran tidak boleh batal yang
direkodkan dan kebenaran permintaan eksport; dan

_(b)_ pihak yang diberi kuasa memperaku kepada pihak berkuasa pejabat

pendaftaran, jika dikehendaki oleh pihak berkuasa itu, bahawa semua
kepentingan berdaftar yang kedudukannya lebih utama berbanding
dengan pemiutang itu yang bagi faedahnya kebenaran itu telah
dikeluarkan telah dibatalkan atau pemegang kepentingan itu telah
mengizinkan pembatalan pendaftaran dan eksport itu.

6. Seseorang pemegang gadaian yang bercadang untuk mendapatkan pembatalan

pendaftaran dan eksport pesawat udara di bawah perenggan 1 selain menurut
perintah mahkamah hendaklah memberikan notis terlebih dahulu yang munasabah
secara bertulis tentang pembatalan pendaftaran dan eksport yang dicadangkan
itu kepada:

_(a)_ orang yang berkepentingan yang dinyatakan dalam Perkara 1(m)(i)

dan (ii) Konvensyen; dan

_(b)_ orang yang berkepentingan yang dinyatakan dalam Perkara 1(m)(iii)

Konvensyen yang telah memberikan notis mengenai hak mereka
kepada pemegang gadaian dalam masa yang munasabah sebelum
pembatalan pendaftaran dan eksport itu.


_Perkara X — Pengubahsuaian peruntukan mengenai relief sementara_

_menunggu penyelesaian muktamad_

1. Perkara ini terpakai hanya jika sesuatu Negara Pejanji telah membuat

suatu perisytiharan di bawah Perkara XXX(2) dan setakat yang dinyatakan
dalam perisytiharan itu.

2. Bagi maksud Perkara 13(1) Konvensyen, "cepat" dalam konteks mendapatkan

relief ertinya dalam masa bilangan hari bekerja dari tarikh pemfailan permohonan
bagi relief sebagaimana yang dinyatakan dalam suatu perisytiharan yang dibuat
oleh Negara Pejanji yang permohonan itu dibuat.


-----

_Kepentingan Antarabangsa mengenai Kelengkapan    45_

_Bergerak (Pesawat Udara)_

3. Perkara 13(1) Konvensyen terpakai dengan yang berikut ditambah sebaik

selepas subperenggan (d):

_"(e) jika pada bila-bila masa penghutang dan pemiutang secara khusus_

bersetuju, penjualan dan penggunaan hasil daripadanya",

dan Perkara 43(2) terpakai dengan kemasukan selepas perkataan "Perkara
13(1 )(d)” perkataan "dan (e)".

4. Pemunyaan atau apa-apa kepentingan lain penghutang yang berpindah semasa

penjualan di bawah perenggan yang terdahulu adalah bebas daripada manamana kepentingan lain yang ke atasnya kepentingan antarabangsa pemiutang
mempunyai keutamaan di bawah peruntukan Perkara 29 Konvensyen.

5. Pemiutang dan penghutang atau mana-mana orang yang berkepentingan

boleh bersetuju secara bertulis untuk mengecualikan pemakaian Perkara 13(2)
Konvensyen.

6. Berkenaan dengan remedi dalam Perkara IX(1):

_(a)_ remedi-remedi itu hendaklah dijadikan boleh didapati oleh pihak

berkuasa pejabat pendaftaran dan pihak berkuasa pentadbiran yang
lain, sebagaimana yang terpakai, dalam Negara Pejanji tidak lewat
daripada lima hari bekerja selepas pemiutang memberitahu pihak
berkuasa itu bahawa relief yang dinyatakan dalam Perkara IX(1)
diberikan atau, dalam hal relief yang diberikan oleh mahkamah asing,
diiktiraf oleh mahkamah Negara Pejanji itu, dan bahawa pemiutang
itu berhak untuk mendapatkan remedi itu mengikut Konvensyen;
dan

_(b)_ pihak-pihak berkuasa yang berkenaan hendaklah dengan secepat mungkin

bekerjasama dengan dan membantu pemiutang dalam melaksanakan
remedi itu bertepatan dengan undang-undang dan peraturan-peraturan
keselamatan penerbangan yang terpakai.

7. Perenggan 2 dan 6 tidaklah menyentuh mana-mana undang-undang dan

peraturan-peraturan keselamatan penerbangan yang terpakai.

_Perkara XI — Remedi atas ketidakmampuan bayar_

1. Perkara ini terpakai hanya jika Negara Pejanji yang menjadi bidang kuasa

ketidakmampuan bayar yang utama telah membuat perisytiharan menurut
Perkara XXX (3).

_Alternatif A_

_2._ Apabila berlaku peristiwa yang berkaitan dengan ketidakmampuan bayar,

pentadbir ketidakmampuan bayar atau penghutang, mengikut mana-mana yang
berkenaan, hendaklah, tertakluk kepada perenggan 7, memberikan milikan
objek pesawat udara itu kepada pemiutang tidak lewat daripada masa yang
lebih awal:

_(a) berakhirnya tempoh menunggu; dan_


-----

_Kepentingan Antarabangsa mengenai Kelengkapan    47_

_Bergerak (Pesawat Udara)_

11. Tiada apa-apa jua dalam perenggan yang terdahulu boleh ditafsirkan
sebagai menyentuh kuasa, jika ada, pentadbir ketidakmampuan bayar di bawah
undang-undang yang terpakai untuk membatalkan perjanjian itu.

12. Tiada hak atau kepentingan, kecuali bagi kategori hak atau kepentingan
bukan sepersetujuan yang diliputi oleh perisytiharan menurut Perkara 39(1),
hendaklah mempunyai keutamaan dalam prosiding ketidakmampuan bayar ke
atas kepentingan berdaftar.

13. Konvensyen sebagaimana yang diubahsuaikan oleh Perkara IX Protokol ini
hendaklah terpakai dalam melaksanakan mana-mana remedi di bawah Perkara
ini.

_Alternatif B_

2. Apabila berlakunya peristiwa yang berkaitan dengan ketidakmampuan bayar,

pentadbir ketidakmampuan bayar atau penghutang, mengikut mana-mana yang
berkenaan, apabila diminta oleh pemiutang, hendaklah memberi pemiutang
notis dalam masa yang dinyatakan dalam perisytiharan Negara Pejanji menurut
Perkara XXX (3) sama ada ia akan:

_(a)_ memulihkan semua keingkaran selain keingkaran yang dibuat melalui

pembukaan prosiding ketidakmampuan bayar dan bersetuju untuk
melaksanakan semua obligasi pada masa hadapan, di bawah perjanjian
dan dokumen transaksi yang berkaitan; atau

_(b)_ memberi pemiutang peluang untuk mengambil milikan objek pesawat

udara, mengikut undang-undang yang terpakai.

3. Undang-undang yang terpakai yang disebut dalam subperenggan (b)

perenggan yang terdahulu boleh membenarkan mahkamah untuk menghendaki
pengambilan apa-apa langkah tambahan atau peruntukan apa-apa jaminan
tambahan.

4. Pemiutang hendaklah memberikan keterangan mengenai tuntutannya dan

bukti bahawa kepentingan antarabangsanya telah didaftarkan.

5. Jika pentadbir ketidakmampuan bayar atau penghutang, mengikut mana
mana yang berkenaan, tidak memberikan notis bertepatan dengan perenggan
2, atau apabila pentadbir ketidakmampuan bayar atau penghutang telah
mengiystiharkan bahawa ia akan memberi peluang kepada pemiutang untuk
mengambil milikan objek pesawat udara tetapi gagal berbuat demikian,
mahkamah boleh membenarkan pemiutang untuk mengambil milikan objek
pesawat udara mengikut apa-apa terma sebagaimana yang diperintahkan oleh
mahkamah dan boleh menghendaki pengambilan apa-apa langkah tambahan
atau peruntukan apa-apa jaminan tambahan.

6. Objek pesawat udara tidak boleh dijual sementara menunggu keputusan

oleh mahkamah berkenaan dengan tuntutan dan kepentingan antarabangsa.


-----

48 _Rang Undang-Undang_

_Perkara XII — Bantuan ketidakmampuan bayar_

1. Perkara ini terpakai hanya jka Negara Pejanji telah membuat periystiharan

menurut Perkara XXX(l).

2, Mahkamah Negara Pejanji yang dalamnya objek pesawat udara terletak

hendaklah, mengikut undang-undang Negara Pejanji, bekerjasama ke takat
semaksimum yang boleh dengan mahkamah asing dan pentadbir ketidakmampuan
bayar asing dalam melaksanakan peruntukan Perkara XI.


_Perkara XIII — Pembatalan pendaftaran dan kebenaran_

_permintaan eksport_

1. Perkara ini terpakai hanya jika Negara Pejanji telah membuat perisytiharan

menurut Perkara XXX(l).

2. Jika penghutang telah mengeluarkan pembatalan pendaftaran tidak boleh

batal dan kebenaran permintaan eksport yang sebahagian besarnya mengikut
bentuk yang dilampirkan kepada Protokol ini dan telah mengemukakan kebenaran
itu bagi direkodkan kepada pihak berkuasa pejabat pendaftaran, kebenaran itu
hendaklah direkodkan sedemikian.

3. Orang yang bagi faedahnya kebenaran itu telah dikeluarkan ("pihak diberi

kuasa") atau orang ditetapkannya yang diperakukan hendaklah menjadi orang
tunggal yang berhak untuk melaksanakan remedi yang dinyatakan dalam
Perkara IX(1) dan boleh berbuat demikian hanya mengikut kebenaran dan
undang-undang dan peraturan-peraturan keselamatan penerbangan yang terpakai.
Kebenaran sedemikian boleh tidak dibatalkan oleh penghutang tanpa keizinan
secara bertulis pihak yang diberi kuasa. Pihak berkuasa pejabat pendaftaran
hendaklah mengeluarkan kebenaran daripada pejabat pendaftaran atas permintaan
pihak yang diberi kuasa.

4. Pihak berkuasa pejabat pendaftaran dan pihak berkuasa pentadbiran lain

dalam Negara Pejanji hendaklah dengan secepat mungkin bekerjasama dengan
dan membantu pihak diberi kuasa dalam melaksanakan remedi yang dinyatakan
dalam Perkara IX.

_Perkara XIV — Pengubahsuaian peruntukan utama_

1. Seseorang pembeli objek pesawat udara di bawah jualan berdaftar

memperoleh kepentingannya mengenai objek itu bebas daripada kepentingan
yang didaftarkan kemudiannya dan daripada kepentingan yang tidak berdaftar,
walaupun pembeli itu mempunyai pengetahuan sebenar tentang kepentingan
yang tidak berdaftar itu.

2. Seseorang pembeli objek pesawat udara memperoleh kepentingannya

mengenai objek itu tertakluk kepada kepentingan yang didaftarkan pada masa
pemerolehannya.

3. Pemunyaan hak atau kepentingan atau hak atau kepentingan lain dalam enjin

pesawat udara tidaklah terjejas dengan pemasangannya pada atau pengalihannya
daripada pesawat udara.


-----

_Kepentingan Antarabangsa mengenai Kelengkapan    49_

_Bergerak (Pesawat Udara)_

4. Perkara 29(7) Konvensyen terpakai bagi sesuatu barang, selain objek,
yang dipasangkan pada kerangka pesawat udara, enjin pesawat udara atau
helikopter.

_Perkara XV — Pengubahsuaian peruntukan penyerahhakan_

Perkara 33(1) Konvensyen terpakai seolah-olah yang berikut telah ditambah
sebaik selepas subperenggan (b):

"dan _(c)_ penghutang telah memberi keizinan secara bertulis, sama ada atau

tidak keizinan telah diberikan terdahulu daripada penyerahhakan
atau mengenai pasti penerima serah hak."

_Perkara XVI — Peruntukan penghutang_


1. Jika tiada keingkaran berlaku mengikut pengertian Perkara 11 Konvensyen,

penghutang adalah berhak kepada milikan aman dan penggunaan objek mengikut
perjanjian terhadap:

_(a)_ pemiutangnya dan pemegang mana-mana kepentingan yang daripadanya

penghutang mengambil dengan bebas rnenurut Perkara 29(4) Konvensyen
atau, atas sifat pembeli, Perkara XIV(l) Protokol ini, melainkan jika
dan setakat penghutang itu telah bersetuju selainnya; dan

_(b)_ pemegang mana-mana kepentingan yang kepadanya hak atau kepentingan

penghutang adalah tertakluk menurut Perkara 29(4) Konvensyen atau,
atas sifat pembeli, Perkara XIV(2) Protokol ini, tetapi hanya setakat,
jika ada, yang pemegang itu telah bersetuju.

2. Tiada apa-apa jua dalam Konvensyen atau Protokol ini menyentuh liabiliti

seseorang pemiutang bagi apa-apa pelanggaran perjanjian di bawah undangundang yang terpakai setakat yang perjanjian itu berkaitan dengan objek
pesawat udara.

Bab III

Peruntukan pejabat pendaftaran yang berhubungan dengan kepentingan

antarabangsa mengenai objek pesawat udara

_Perkara XVII — Pihak Berkuasa Penyeliaan dan Pendaftar_


1. Pihak Berkuasa Penyeliaan hendaklah menjadi entiti antarabangsa yang

ditetapkan oleh Resolusi yang diterima pakai oleh Persidangan Diplomatik
untuk Menerima Pakai Konvensyen Kelengkapan Bergerak dan Protokol
Pesawat Udara.

2. Jika entiti antarabangsa yang disebut dalam perenggan yang terdahulu

tidak boleh dan tidak sanggup bertindak sebagai Pihak Berkuasa Penyeliaan,
Persidangan Penandatangan dan Negara Pejanji hendaklah diadakan untuk
menetapkan Pihak Berkuasa Penyeliaan yang lain.


-----

46 _Rang Undang-Undang_

_(b)_ tarikh yang pemiutang sepatutnya layak mendapat milikan objek

pesawat udara itu jika Perkara ini tidak terpakai.


3. Bagi maksud Perkara ini, "tempoh menunggu" ialah tempoh yang dinyatakan

dalam perisytiharan Negara Pejanji yang menjadi bidang kuasa ketidakmampuan
bayar utama.

4. Sebutan dalam Perkara ini mengenai "pentadbir ketidakmampuan bayar"

hendaklah merupakan sebutan mengenai orang itu atas sifat rasminya, bukan
atas sifat peribadinya.

5. Melainkan jika dan sehingga pemiutang diberi peluang untuk mengambil

milikan di bawah perenggan 2:

_(a)_ pentadbir ketidakmampuan bayar atau penghutang, mengikut yang

berkenaan, hendaklah memulihara dan menyenggarakan objek pesawat
udara itu dan nilainya mengikut perjanjian itu; dan

_(b)_ pemiutang adalah berhak untuk memohon apa-apa bentuk relief interim

yang lain yang ada di bawah undang-undang yang terpakai.

6. Subperenggan (a) perenggan yang terdahulu tidaklah menghalang penggunaan

objek pesawat udara di bawah perkiraan yang direka bentuk untuk memulihara
objek pesawat udara dan menyenggarakannya dan nilainya.

7. Pentabdir ketidakmampuan bayar atau penghutang, mengikut mana-mana

yang berkenaan, boleh, menyimpan milikan objek pesawat udara itu jika,
mengikut masa yang dinyatakan dalam perenggan 2, ia telah memulihkan
semua keingkaran selain keingkaran yang dibuat melalui pembukaan presiding
ketidakmampuan bayar dan telah bersetuju untuk melaksanakan semua obligasi
pada masa hadapan di bawah perjanjian itu. Tempoh menunggu yang kedua
tidaklah terpakai berkenaan dengan keingkaran dalam melaksanakan obligasi
pada masa hadapan.

8. Mengenai remedi dalam Perkara IX (1):

_(a)_ remedi itu hendaklah dijadikan boleh didapati oleh pihak berkuasa

pejabat pendaftaran dan pihak berkuasa pentadbiran dalam Negara
Pejanji, mengikut mana-mana yang berkenaan, tidak lewat daripada
lima hari bekerja selepas tarikh pemiutang memberitahu pihak
berkuasa itu bahawa ia berhak untuk mendapatkan remedi itu mengikut
Konvensyen; dan

_(b)_ pihak berkuasa yang berkenaan hendaklah secepat mungkin bekerjasama

dengan dan membantu pemiutang dalam melaksanakan remedi itu
bertepatan dengan undang-undang dan peraturan-peraturan keselamatan
penerbangan yang terpakai.

9. Tiada pelaksanaan remedi yang dibenarkan oleh Konvensyen atau Protokol

ini boleh dihalang atau dilengahkan selepas tarikh yang dinyatakan dalam
perenggan 2.

10. Tiada obligasi penghutang di bawah perjanjian boleh diubahsuaikan tanpa
keizinan pemiutang.


-----

50 _Rang Undang-Undang_

3. Pihak Berkuasa Penyeliaan dan pegawai dan pekerjanya hendaklah

menikmati apa-apa kekebalan daripada proses undang-undang dan pentadbiran
sebagaimana yang diperuntukkan di bawah kaedah-kaedah yang terpakai bagi
mereka sebagai entiti antarabangsa atau selainnya.

4. Pihak Berkuasa Penyeliaan boleh menubuhkan suatu suruhanjaya pakar,

daripada kalangan orang yang dinamakan oleh Penandatangan dan Negara
Pejanji dan yang mempunyai kelayakan dan pengalaman yang perlu, dan
mengamanahkannya dengan tugas membantu Pihak Berkuasa Penyeliaan dalam
menunaikan fungsinya.

5. Pendaftar yang pertama hendaklah mengendalikan Pejabat Pendaftaran

Antarabangsa bagi tempoh lima tahun dari tarikh permulaan kuat kuasa Protokol
ini. Selepas itu, Pendaftar hendaklah dilantik atau dilantik semula pada lat
tempoh tetap lima tahun oleh Pihak Berkuasa Penyeliaan.

_Perkara XVIII — Peraturan-peraturan pertama_

Peraturan-peraturan pertama hendaklah dibuat oleh Pihak Berkuasa Penyeliaan
supaya dapat berkuat kuasa apabila Protokol ini mula berkuat kuasa.

_Perkara XIX — Titik masuk yang ditetapkan_

1. Tertakluk kepada perenggan 2, sesuatu Negara Pejanji boleh pada bila-bila

masa menetapkan suatu entiti atau entiti-entiti dalam wilayahnya sebagai titik
masuk atau titik-titik masuk yang melaluinya hendaklah atau bolehlah dihantar
kepada Pejabat Pendaftaran Antarabangsa maklumat yang dikehendaki bagi
pendaftaran selain pendaftaran notis kepentingan negara atau suatu hak atau
kepentingan di bawah Perkara 40, dalam mana-mana hal itu yang timbul di
bawah undang-undang Negara Iain.

2. Suatu penetapan yang dibuat di bawah perenggan yang terdahulu boleh

membenarkan, tetapi tidak boleh memaksa, penggunaan titik masuk atau titiktitik masuk yang ditetapkan bagi maklumat yang dikehendaki bagi pendaftaran
berkenaan dengan enjin pesawat udara.


_Perkara XX — Pengubahsuaian tambahan kepada peruntukan_

_Pejabat Pendaftaran_

1. Bagi maksud Perkara 19(6) Konvensyen, kriteria carian bagi objek pesawat

udara ialah nama pembuatnya, nombor siri pembuatnya dan penetapan modelnya,
ditambah sebagaimana yang perlu untuk memastikan keunikannya. Maklumat
tambahan itu hendaklah dinyatakan dalam peraturan-peraturan itu.

2. Bagi maksud Perkara 25(2) Konvensyen dan dalam hal keadaan yang

diperihalkan dalamnya, pemegang kepentingan antarabangsa prospektif yang
berdaftar atau penyerahhakan prospektif yang berdaftar bagi kepentingan
antarabangsa atau orang yang bagi faedahnya jualan prospektif itu telah
didaftarkan hendaklah mengambil apa-apa langkah yang ada dalam kuasanya
untuk mendapatkan pembatalan pendaftaran itu tidak lewat daripada lima hari
bekerja selepas penerimaan permintaan yang diperihalkan dalam perenggan
itu.


-----

_Kepentingan Antarabangsa mengenai Kelengkapan    51_

_Bergerak (Pesawat Udara)_

3. Fi yang disebut dalam Perkara 17(2)(h) Konvensyen hendaklah ditentukan

supaya dapat mengembalikan kos yang munasabah bagi penubuhan, pengendalian
dan pengawalan selia Pejabat Pendaftaran Antarabangsa dan kos yang
munasabah Pihak Berkuasa Penyeliaan yang dikaitkan dengan pelaksanaan
fungsi, penjalanan kuasa, dan penunaian tugas yang dijangkakan oleh Perkara
17(2) Konvensyen.

4. Fungsi terpusat Pejabat Pendaftaran Antarabangsa hendaklah dikendalikan
dan ditadbirkan oleh Pendaftar berdasarkan dua puluh empat jam sehari. Titik
masuk yang berbagai-bagai hendaklah dikendalikan sekurang-kurangnya semasa
waktu bekerja dalam wilayah masing-masing.

5. Amaun insurans atau jaminan kewangan yang disebut dalam Perkara
28(4) Konvensyen hendaklah, berkenaan dengan setiap peristiwa, tidak kurang
daripada nilai maksimum objek pesawat udara sebagaimana yang ditentukan
oleh Pihak Berkuasa Penyeliaan.

6. Tiada apa-apa jua dalam Konvensyen boleh menghalang Pendaftar daripada
mendapatkan insurans atau jaminan kewangan yang meliputi peristiwa yang
baginya Pendaftar tidak bertanggungan di bawah Perkara 28 Konvensyen.

**Bab IV**

Bidang kuasa

_Perkara XXI — Pengubahsuaian peruntukan bidang kuasa_

Bagi maksud Perkara 43 Konvensyen dan tertakluk kepada Perkara 42 Konvensyen,
mahkamah Negara Pejanji juga mempunyai bidang kuasa apabila objek itu
ialah helikopter, atau kerangka pesawat udara berkaitan dengan pesawat udara,
yang baginya Negara itu ialah Negara pejabat pendaftaran.

_Perkara XXII — Penepian kekebalan berdaulat_

1. Tertakluk kepada perenggan 2, penepian sesuatu kekebalan berdaulat

daripada bidang kuasa mahkamah yang dinyatakan dalam Perkara 42 atau
Perkara 43 Konvensyen atau yang berhubungan dengan penguatkuasaan hak
dan kepentingan yang berhubungan dengan objek pesawat udara di bawah
Konvensyen hendaklah mengikat dan, jika syarat-syarat lain kepada bidang
kuasa atau penguatkuasaan itu telah dipenuhi, hendaklah berkuat kuasa untuk
memberikan bidang kuasa dan membenarkan penguatkuasaan, mengikut manamana yang berkenaan.

2. Penepian di bawah perenggan yang terdahulu mestilah secara bertulis dan
mengandungi perihalan objek pesawat udara itu.


-----

52 _Rang Undang-Undang_

**Bab V**

Hubungan dengan Konvensyen yang lain

_Perkara XXIII — Hubungan dengan Konvensyen tentang Pengiktirafan_

_Antarabangsa Hak mengenai Pesawat Udara_

Konvensyen hendaklah, bagi Negara Pejanji yang merupakan pihak kepada
Konvensyen tentang Pengiktirafan Antarabangsa Hak mengenai Pesawat
Udara, yang ditandatangani di Geneva pada 19 Jun 1948, menggantikan
Konvensyen itu setakat yang ia berkaitan dengan pesawat udara, sebagaimana
yang ditakrifkan dalam Protokol ini, dan dengan objek pesawat udara. Walau
bagaimanapun, mengenai hak atau kepentingan yang tidak diliputi atau disentuh
oleh Konvensyen ini, Konvensyen Geneva tidak boleh digantikan.


_Perkara XXIV — Hubungan dengan Konvensyen bagi Penyatuan Kaedah-_

_Kaedah Tertentu Yang Berhubungan dengan Pemasangan Cegahan_

_Pesawat Udara_

1. Konvensyen hendaklah, bagi Negara Pejanji yang merupakan Pihak kepada

Konvensyen bagi Penyatuan Kaedah-Kaedah Tertentu Yang Berhubungan dengan
Pemasangan Cegahan Pesawat Udara, yang ditandatangani di Rom pada 29
Mei 1933, menggantikan Konvensyen itu setakat yang ia berkaitan dengan
pesawat udara, sebagaimana yang ditakrifkan dalam Protokol ini.


2. Sesuatu Pihak Negara Pejanji kepada Konvensyen di atas boleh

mengisytiharkan, pada masa ratifikasi, penerimaan, kelulusan, atau kesertaan
Protokol ini, bahawa ia tidak akan memakai Perkara ini.

_Perkara XXV — Hubungan dengan Konvensyen UNIDROIT tentang_

_Pemajakan Pembiayaan Antarabangsa_


Konvensyen hendaklah menggantikan Konvensyen UNIDROIT tentang Pemajakan
Pembiayaan Antarabangsa, yang ditandatangani di Ottawa pada 28 Mei 1988,
setakat yang ia berkaitan dengan objek pesawat udara.

**Bab VI**

Peruntukan-peruntukan Akhir

_Perkara XXVI — Tandatangan, ratifikasi, penerimaan, kelulusan atau_

_kesertaan_

1. Protokol ini hendaklah dibuka untuk tandatangan di Cape Town pada 16
November 2001 oleh Negara-Negara yang menyertai Persidangan Diplomatik
untuk Menerima Pakai Konvensyen Kelengkapan Bergerak dan Protokol Pesawat
Udara yang diadakan di Cape Town dari 29 Oktober hingga 16 November
2001. Selepas 16 November 2001, Protokol ini hendaklah dibuka kepada
semua Negara untuk tandatangan di Ibu Pejabat Institut Antarabangsa bagi


-----

_Kepentingan Antarabangsa mengenai Kelengkapan    53_

_Bergerak (Pesawat Udara)_

Penyatuan Undang-Undang Persendirian (UNIDROIT) di Rom sehinggalah ia
berkuat kuasa mengikut Perkara XXVIII.

2. Protokol ini hendaklah tertakluk kepada ratifikasi, penerimaan atau kelulusan

Negara-Negara yang telah menandatanganinya.

3. Mana-mana Negara yang tidak rnenandatangani Protokol ini boleh

menyertainya pada bila-bila masa.

4. Ratifikasi, penerimaan, kelulusan atau kesertaan dikuatkuasakan dengan

menyimpan surat cara rasmi untuk menguatkuasakannya dengan Pemegang
Simpanan.

5. Sesuatu Negara tidak menjadi Pihak kepada Protokol ini melainkan jika

ia adalah atau juga menjadi Pihak kepada Konvensyen.

_Perkara XXVII — Pertubuhan Integrasi Ekonomi Serantau_

1. Pertubuhan Integrasi Ekonomi Serantau yang dibentuk oleh Negara-Negara

berdaulat dan mempunyai kewibawaan atas perkara tertentu yang tertakluk
kepada Protokol ini boleh juga menandatangani, menerima, meluluskan atau
menyertai Protokol ini. Pertubuhan Integrasi Ekonomi Serantau hendaklah dalam
hal itu mempunyai hak dan obligasi Negara Pejanji, setakat yang Pertubuhan
itu mempunyai kewibawaan atas perkara yang tertakluk kepada Protokol ini.
Jika bilangan Negara Pejanji berkaitan dalam Protokol ini, Pertubuhan Integrasi
Ekonomi Serantau tidak boleh dikira sebagai Negara Pejanji sebagai tambahan
kepada Negara Anggotanya yang merupakan Negara Pejanji.

2. Pertubuhan Integrasi Ekonomi Serantau hendaklah, pada masa tandatangan,

penerimaan, kelulusan atau kesertaan, membuat perisytiharan kepada Pemegang
Simpanan dengan menyatakan perkara yang tertakluk kepada Protokol ini yang
berkenaan dengannya kewibawaan telah dipindahkan kepada Pertubuhan itu
oleh Negara Anggotanya. Pertubuhan Integrasi Ekonomi Serantau hendaklah
dengan segera memberitahu Pemegang Simpanan mengenai apa-apa perubahan
kepada pembahagian kewibawaan, termasuk pemindahan kewibawaan yang
baru, yang dinyatakan dalam periystiharan di bawah perenggan ini.

3. Mana-mana sebutan mengenai "Negara Pejanji" atau "Negara-Negara

Pejanji" atau "Pihak Negara" atau "Pihak-Pihak Negara" dalam Protokol ini
terpakai juga bagi Pertubuhan Integrasi Ekonomi Serantau jika konteksnya
menghendaki makna sedemikian.

_Perkara XXVIII — Permulaan kuat kuasa_

1.  Protokol ini mula berkuat kuasa pada hari pertama dalam bulan yang
berikutan dengan tamat tempoh tiga bulan selepas penyimpanan surat cara
kelapan ratifikasi, penerimaan, kelulusan atau kesertaan, antara Negara-Negara
yang telah menyimpan surat cara itu.


-----

54 _Rang Undang-Undang_

_2._ Bagi Negara lain Protokol ini mula berkuat kuasa pada hari pertaraa
dalam bulan yang berikutan dengan tamat tempoh tiga bulan selepas tarikh
penyimpanan surat cara ratifikasi, penerimaan, kelulusan atau kesertaan.

_Perkara XXIX — Unit-unit wilayah_

1. Jika Negara Pejanji mempurtyai unit-unit wilayah yang dalamnya sistem

undang-undang yang berlainan terpakai berhubung dengan perkara yang
diperkatakan dalam Protokol ini, Negara Pejanji itu boleh, pada masa ratifikasi,
penerimaan, kelulusan atau kesertaan, mengisytiharkan bahawa Protokol ini
diperluas kepada semua unit wilayahnya atau hanya kepada satu unit wilayah
atau lebih dan boleh mengubahsuaikan perisytiharannya dengan mengemukakan
perisytiharan lain pada bila-bila masa.

2. Mana-mana perisytiharan itu hendaklah menyatakan secara nyata unit

wilayah yang baginya Protokol ini terpakai.

3. Jika Negara Pejanji tidak membuat apa-apa perisytiharan di bawah

perenggan 1, Protokol ini hendaklah terpakai bagi semua unit wilayah Negara
itu.

4. Jika Negara Pejanji memperluas Protokol ini kepada satu unit wilayahnya

atau lebih, perisytiharan yang dibenarkan di bawah Protokol ini boleh dibuat
berkenaan dengan setiap unit wilayah itu, dan perisytiharan yang dibuat
berkenaan dengan satu unit wilayah itu boleh berlainan daripada yang dibuat
berkenaan dengan unit wilayah yang lain.

5. Jika menurut kuasa sesuatu perisytiharan di bawah perenggan 1, Protokol

ini diperluas kepada satu unit wilayah atau lebih Negara Pejanji:

_(a)_ penghutang dianggap terletak dalam Negara Pejanji hanya jika penghutang

itu diperbadankan atau ditubuhkan di bawah undang-undang yang
berkuat kuasa dalam unit wilayah yang baginya Konvensyen dan
Protokol ini terpakai atau jika penghutang itu mempunyai pejabat
berdaftar atau tempat berkanun, pusat pentadbiran, tempat perniagaan
atau kediaman lazimnya dalam unit wilayah yang baginya Konvensyen
dan Protokol ini terpakai;

_(b)_ mana-mana sebutan mengenai lokasi objek dalam sesuatu Negara

Pejanji merujuk kepada lokasi objek dalam unit wilayah yang baginya
Konvensyen dan Protokol ini terpakai; dan

_(c)_ mana-mana sebutan mengenai pihak berkuasa pentadbiran dalam

Negara Pejanji itu hendaklah ditafsirkan sebagai merujuk kepada
pihak berkuasa pentadbiran yang mempunyai bidang kuasa dalam
unit wilayah yang baginya Konvensyen dan Protokol ini terpakai
dan apa-apa sebutan mengenai daftar kebangsaan atau pihak berkuasa
pejabat pendaftaran dalam Negara Pejanji itu hendaklah ditafsirkan
sebagai merujuk kepada daftar pesawat udara yang berkuat kuasa atau
kepada pihak berkuasa pejabat pendaftaran yang mempunyai bidang
kuasa dalam unit wilayah atau unit-unit yang baginya Konvensyen
dan Protokol ini terpakai.


-----

_Kepentingan Antarabangsa mengenai Kelengkapan    55_

_Bergerak (Pesawat Udara)_

_Perkara XXX — Perisytiharan yang berhubungan dengan_

_peruntukan tertentu_

1. Sesuatu Negara Pejanji boleh, pada masa ratifikasi, penerimaan, kelulusan,

atau kesertaan kepada Protokol ini, mengisytiharkan bahawa Negara Pejanji itu
akan memakai mana-mana satu atau lebih Perkara VIII, XII dan XIII Protokol
ini,

2. Sesuatu Negara Pejanji boleh, pada masa ratifikasi, penerimaan, kelulusan,

atau kesertaan kepada Protokol ini, mengisytiharkan bahawa Negara Pejanji itu
akan memakai Perkara X Protokol ini, keseluruhannya atau sebahagiannya. Jika
Negara Pejanji itu mengisytiharkan sedemikian berkenaan dengan Perkara X(2),
Negara Pejanji itu hendaklah menyatakan tempoh masa yang diperlukannya.

3. Sesuatu Negara Pejanji boleh, pada masa ratifikasi, penerimaan, kelulusan,

atau kesertaan kepada Protokol ini, mengisytiharkan bahawa Negara Pejanji itu
akan memakai keseluruhan Alternatif A, atau keseluruhan Alternatif B Perkara
XI dan, jika demikian, hendaklah menyatakan jenis prosiding ketidakmampuan
bayar, jika ada, yang kepadanya Negara Pejanji itu akan memakai Alternatif A
dan jenis prosiding ketidakmampuan bayar, jika ada, yang kepadanya Negara
Pejanji itu akan memakai Alternatif B. Sesuatu Negara Pejanji yang membuat
perisytiharan menurut perenggan ini hendaklah menyatakan tempoh masa yang
dikehendaki oleh Perkara XI.

4. Mahkamah Negara Pejanji hendaklah memakai Perkara XI bertepatan

dengan perisytiharan yang dibuat oleh Negara Pejanji yang merupakan bidang
kuasa ketidakmampuan bayar yang utama.

5. Sesuatu Negara Pejanji boleh, pada masa ratifikasi, penerimaan, kelulusan,

atau kesertaan kepada Protokol ini, mengisytiharkan bahawa Negara Pejanji
itu tidak akan memakai peruntukan Perkara XXI, keseluruhannya atau
sebahagiannya. Perisytiharan itu hendaklah menyatakan syarat-syarat yang
di bawahnya Perkara berkaitan itu akan terpakai, sekiranya ia akan terpakai
sebahagiannya, atau selainnya yang bentuk relief interim lain akan terpakai.

_Perkara XXXI — Perisytiharan di bawah Konvensyen_

Perisytiharan yang dibuat di bawah Konvensyen, termasuk yang dibuat di
bawah Perkara 39, 40, 50, 53, 54, 55, 57, 58 dan 60 Konvensyen, hendaklah
disifatkan telah juga dibuat di bawah Protokol ini melainkan jika dinyatakan
selainnya.

_Perkara XXXII — Reservasi dan perisytiharan_

1. Tiada reservasi boleh dibuat kepada Protokol ini tetapi perisytiharan yang

dibenarkan oleh Perkara XXIV, XXIX, XXX, XXXI, XXXIII dan XXXIV
boleh dibuat mengikut peruntukan-peruntukan ini.

2. Apa-apa perisytiharan atau perisytiharan kemudiannya atau apa-apa penarikan

balik perisytiharan yang dibuat di bawah Protokol ini hendaklah diberitahu
secara bertulis kepada Pemegang Simpanan.


-----

56 _Rang Undang-Undang_

_Perkara XXXIII — Perisytiharan kemudiannya_

1. Sesuatu Negara Pihak boleh membuat perisytiharan kemudiannya, selain

perisytiharan yang dibuat mengikut Perkara XXXI di bawah Perkara 60
Konvensyen, pada bila-bila masa selepas tarikh yang Protokol ini mula
berkuat kuasa, dengan memberitahu Pemegang Simpanan yang bermaksud
sedemikian.

2. Apa-apa perisytiharan kemudiannya hendaklah berkuat kuasa pada hari

pertama dalam bulan yang berikutan dengan tamat tempoh enam bulan selepas
tarikh penerimaan pemberitahuan oleh Pemegang Simpanan itu. Jika tempoh
yang lebih panjang bagi perisytiharan itu untuk berkuat kuasa dinyatakan dalam
pemberitahuan itu, ia hendaklah berkuat kuasa apabila tamat tempoh yang
lebih lama itu selepas penerimaan pemberitahuan oleh Pemegang Simpanan.

3. Walau apa pun perenggan yang terdahulu, Protokol ini hendaklah terus

terpakai, seolah-olah tiada perisytiharan kemudiannya telah dibuat, berkenaan
dengan semua hak dan kepentingan yang timbul sebelum tarikh permulaan
kuat kuasa mana-mana perisytiharan kemudiannya itu.

_Perkara XXXIV — Penarikan balik perisytiharan_

1. Mana-mana Negara Pihak yang membuat perisytiharan di bawah Protokol

ini, selain perisytiharan yang dibuat mengikut Perkara XXXI di bawah Perkara
60 Konvensyen, boleh menarik balik perisytiharan itu pada bila-bila masa
dengan memberitahu Pemegang Simpanan. Penarikan balik itu hendaklah berkuat
kuasa pada hari pertama dalam bulan yang berikutan dengan tamat tempoh
enam bulan selepas penerimaan pemberitahuan oleh Pemegang Simpanan.

2. Walau apa pun perenggan yang terdahulu, Protokol ini hendaklah terus

terpakai, seolah-olah tiada penarikan balik sedemikian telah dibuat, berkenaan
dengan semua hak dan kepentingan yang timbul sebelum tarikh permulaan
kuat kuasa mana-mana penarikan balik sedemikian.

_Perkara XXXV — Pembatalan_

1. Mana-mana Pihak Negara boleh membatalkan Protokol ini melalui

pemberitahuan secara bertulis kepada Pemegang Simpanan.

2. Mana-mana pembatalan itu hendaklah berkuat kuasa pada hari pertama

dalam bulan yang berikutan dengan tamat tempoh dua belas bulan selepas
tarikh penerimaan pemberitahuan oleh Pemegang Simpanan.

3. Walau apa pun perenggan yang terdahulu, Protokol ini hendaklah terus

terpakai, seolah-olah tiada pembatalan telah dibuat, berkenaan dengan semua
hak dan kepentingan yang timbul sebelum permulaan kuat kuasa mana-mana
pembatalan itu.


-----

_Kepentingan Antarabangsa mengenai Kelengkapan    57_

_Bergerak (Pesawat Udara)_

_Perkara XXXV! — Kajian Semula Persidangan, pindaan dan perkara_

_yang berkaitan_

1. Pemegang Simpanan, selepas berunding dengan Pihak Berkuasa Penyeliaan,

hendaklah menyediakan laporan secara tahunan, atau pada bila-bila masa lain
sebagaimana hal keadaan menghendaki, bagi Pihak Negara tentang cara yang
rejim antarabangsa ditubuhkan dalam Konvensyen sebagaimana yang dipinda
oleh Protokol ini telah diamalkan. Dalam menyediakan laporan itu, Pemegang
Simpanan hendaklah mengambil kira laporan oleh Pihak Berkuasa Penyeliaan
berkenaan dengan pemfungsian sistem pendaftaran antarabangsa.

2. Atas permintaan tidak kurang daripada dua puluh lima peratus Pihak

Negara, Persidangan Kajian Semula Pihak Negara hendaklah diadakan dari
semasa ke semasa oleh Pemegang Simpanan, selepas berunding dengan Pihak
Berkuasa Penyeliaan, untuk menimbangkan:

_(a)_ pengendalian amali Konvensyen sebagaimana yang dipinda oleh

Protokol ini dan keberkesanannya dalam memudahkan pembiayaan dan
pemajakan berasaskan aset bagi objek yang diliputi oleh termanya;

_(b)_ tafsiran kehakiman yang diberikan kepada, dan pemakaian yang dibuat

bagi terma Protokol ini dan peraturan-peraturan;

_(c)_ pemfungsian sistem pendaftaran antarabangsa, prestasi Pendaftar dan

pengawasannya oleh Pihak Berkuasa Penyeliaan, dengan mengambil
kira laporan Pihak Berkuasa Penyeliaan; dan

_(d)_ sama ada apa-apa pengubahsuaian kepada Protokol ini atau perkiraan

yang berhubungan dengan Pejabat Pendaftaran Antarabangsa adalah
wajar.

3. Mana-mana pindaan kepada Protokol ini hendaklah diluluskan oleh sekurang
kurangnya majoriti dua pertiga Pihak Negara yang menyertai Persidangan yang
disebut dalam perenggan yang terdahulu dan hendaklah kemudiannya mula
berkuat kuasa berkenaan dengan Negara-Negara yang telah meratifikasikan,
menerima atau meluluskan pindaan itu apabila ia telah diratifikasikan, diterima
atau diluluskan oleh lapan Negara mengikut peruntukan Perkara XXVIII yang
berhubungan dengan permulaan kuat kuasanya.

_Perkara XXXVII — Pemegang Simpanan dan fungsinya_

1. Surat cara ratifikasi, penerimaan, kelulusan atau kesertaan hendaklah disimpan

dengan Institut Antarabangsa bagi Penyatuan Undang-Undang Persendirian
(UNIDROIT), yang dengan ini ditetapkan sebagai Pemegang Simpanan.

2. Pemegang Simpanan hendaklah:

_(a) memaklumkan semua Negara Pejanji tentang:_

(i) setiap tandatangan baru atau penyimpanan surat cara ratifikasi,

penerimaan, kelulusan atau kesertaan, berserta dengan
tarikhnya;

(ii) tarikh permulaan kuat kuasa Protokol ini;


-----

58 _Rang Undang-Vndang_

(iii) setiap perisytiharan yang dibuat mengikut Protokol ini, berserta

dengan tarikhnya;

(iv) penarikan balik atau pindaan mana-rnana perisytiharan, berserta

dengan tarikhnya; dan

(v) pemberitahuan mana-mana pembatalan Protokol ini berserta

dengan tarikhnya dan tarikh yang ia mula berkuat kuasa;

_(b)_ menghantar salinan benar yang diperakui Protokol ini kepada semua

Negara Pejanji;

_(c)_ menyediakan untuk Pihak Berkuasa Penyeliaan dan Pendaftar suatu

salinan setiap surat cara ratifikasi, penerimaan, kelulusan atau kesertaan,
berserta dengan tarikh penyimpanannya, bagi setiap perisytiharan
atau penarikan balik atau pindaan perisytiharan dan bagi setiap
pemberitahuan pembatalan, berserta dengan tarikh pemberitahuannya,
supaya maklumat yang terkandung dalamnya boleh didapati dengan
mudah dan sepenuhnya; dan

_(d)_ melaksanakan apa-apa fungsi lain yang lazim bagi pemegang

simp an an.


PADA MENYAKSIKAN HAL YANG TERSEBUT DIATAS Plenipotensiari

yang bertandatangan di bawah, setelah diberi kuasa dengan sewajarnya, telah
menandatangani Protokol ini.

DIBUAT di Cape Town, pada enam belas hari bulan November, dua ribu

satu, dalam salinan asal tunggal dalam bahasa Inggeris, Arab, Cina, Perancis,
Rusia dan Sepanyol, kesemua teks sama sahih, kesahihan itu berkuat kuasa
apabila ditentusahkan oleh Urus Setia Bersama Persidangan di bawah kuasa
Presiden Persidangan dalam masa sembilan puluh hari tentang ketepatan teks
antara satu sama lain.

Lampiran

BORANG PEMBATALAN PENDAFTARAN TIDAK BOLEH BATAL DAN

KEBENARAN PERMINTAAN EKSPORT

Lampiran yang disebut dalam Perkara XIII

[Masukkan Tarikh]

Kepada:   [Masukkan Nama Pihak Berkuasa Pejabat Pendaftaran]

Perkara:   Pembatalan Pendaftaran Tidak Boleh Batal dan Kebenaran Permintaan

Eksport

Penandatangan di bawah ialah [pengendali] [pemunya]* berdaftar [masukkan

nama pembuat kerangka pesawat udara/helikopter dan nombor model] yang
menunjukkan nombor siri pembuat [masukkan nombor siri pembuat] dan
pendaftaran [nombor] [tanda] [masukkan nombor/ tanda pendaftaran] (bersamasama dengan semua aksesori, barang dan kelengkapan, yang dipasang,
digabungkan atau dilekatkan, "pesawat udara").


-----

_Kepentingan Antarabangsa mengenai Kelengkapan    59_

_Bergerak (Pesawat Udara)_

Surat cara ini ialah suatu pembatalan pendaftaran tidak boleh batal dan

kebenaran permintaan eksport yang dikeluarkan oleh penandatangan di bawah
yang memihak kepada [masukkan nama pemiutang] ("pihak diberi kuasa") di
bawah kuasa Perkara XIII Protokol kepada Konvensyen tentang Kepentingan
Antarabangsa mengenai Kelengkapan Bergerak tentang Perkara-Perkara Khusus
pada Kelengkapan Pesawat Udara. Mengikut Perkara itu, penandatangan di
bawah dengan ini meminta:

(i) pengiktirafan bahawa pihak diberi kuasa atau orang yang diperakukannya

sebagai orang yang ditetapkan ialah orang tunggal yang berhak:

_(a)_ memperoleh pembatalan pendaftaran pesawat udara daripada

[masukkan nama daftar pesawat udara] yang disenggarakan
oleh [masukkan nama pihak berkuasa pejabat pendaftaran]
bagi maksud Bab III Konvensyen tentang Penerbangan Awam
Antarabangsa, yang ditandatangani di Chicago, pada 7 Disember
1944, dan

_(b)_ memperoleh pengeksportan dan pindahan fizikal pesawat udara

dari [masukkan nama negara]; dan

(ii) pengesahan bahawa pihak diberi kuasa atau orang yang diperakukannya

sebagai orang yang ditetapkan boleh mengambil tindakan yang
dinyatakan dalam fasal (i) di atas atas permintaan bertulis tanpa keizinan
penandatangan di bawah dan bahawa, selepas permintaan itu, pihak
berkuasa dalam [masukkan nama negara] hendaklah bekerjasama dengan
pihak diberi kuasa dengan tujuan untuk mendapatkan penyelesaian
yang cepat bagi tindakan itu.

Hak yang memihak kepada pihak diberi kuasa yang diwujudkan oleh surat

cara ini tidak boleh dibatalkan oleh penandatangan di bawah tanpa keizinan
bertulis pihak diberi kuasa.

Sila akui persetujuan anda kepada permintaan ini dan terma-termanya

dengan notasi yang sesuai dalam ruang yang disediakan di bawah ini dan
menyerah simpan surat cara dalam [masukkan nama pihak berkuasa pejabat
pendaftaran].

[masukkan nama pengendali/ pemunya]

Bersetuju dengan dan diserah simpan   Oleh:[masukkan nama penandatangan]

[masukkan tarikh] : [masukkan jawatan penandatangan]

[masukkan butir-butir notasi yang berkaitan]

Pilih lerma yang mencerminkan kriteria pendaftaran kenegaraan yang berkaitan.


-----

60 _Rang Undang-Undang_

HURAIAN

Rang Undang-Undang ini bertujuan untuk menguatkuasakan Konvensyen tentang
Kepentingan Antarabangsa mengenai Kelengkapan Bergerak ("Konvensyen Cape
Town") dan Protokol kepada Konvensyen tentang Kepentingan Antarabangsa
mengenai Kelengkapan Bergerak tentang Perkara-Perkara Khusus pada
Kelengkapan Pesawat Udara ("Protokol Pesawat Udara") dan bagi perkaraperkara yang berkaitan dengannya.

2. _Fasal 7 mengandungi tajuk ringkas dan bertujuan untuk membenarkan_

Menteri menetapkan tarikh permulaan kuat kuasa Akta yang dicadangkan.

3. _Fasal 2 bertujuan untuk mengadakan peruntukan bagi pemakaian Konvensyen_

Cape Town dan Protokol Pesawat Udara di Malaysia dalam perkara khusus
pada objek pesawat udara.

4. _Fasal 3 mengandungi takrif ungkapan tertentu yang digunakan dalam Akta_

yang dicadangkan.

5. _Fasal 4 mengenai pasti mahkamah yang berkaitan bagi maksud Konvensyen_

Cape Town dan Protokol Pesawat Udara.

6. _Fasal 5 bertujuan untuk memberi kuasa kepada Menteri untuk membuat_

peraturan-peraturan yang suai manfaat atau perlu bagi maksud melaksanakan
peruntukan Akta yang dicadangkan.

7. _Fasal 6 menyatakan peruntukan undang-undang bertulis sedia ada yang tidak_

akan terpakai bagi perkara yang tergolong dalam ruang lingkup Konvensyen
Cape Town dan Protokol Pesawat Udara.


8. _Fasal 7 menyatakan kesan Akta yang dicadangkan ke atas undang-undang_

bertulis termasuk memperuntukkan bahawa undang-undang yang dipakai
sekiranya berlaku percanggahan atau ketidakselarasan antara peruntukanperuntukan dalam Akta yang dicadangkan dengan mana-mana undang-undang
bertulis lain, Akta yang dicadangkan hendaklah dipakai.

_IMPUKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2484]


-----

