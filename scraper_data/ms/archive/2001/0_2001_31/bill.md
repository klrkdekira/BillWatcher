---
Year: 2001
Bill: D.R 38/2001 - RUU Penafisan Filem 2001 (Lulus)
Title: D.R 38/2001 - RUU Penafisan Filem 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2038.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2038.pdf
---
---
Reading:
D.R 38/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 38/2001

RANG UNDANG-UNDANG
PENAPISAN FILEM 2001 /

SUSUNAN FASAL

BAHAGIAN I

/


PERMULAAN

Fasal
1. Tajuk ringkas dan permulaan kuat kuasa

2. Ketakpakaian

3. Tafsiran

BAHAGIAN II

LEMBAGA PENAPIS

4. Penubuhan Lembaga

BAHAGIAN III

KAWALAN FILEM DAN BAHAN PUBLISITI FILEM

5. Filem lucah

6. Filem atau bahan publisiti filem yang tidak diluluskan

7. Penahanan filem dan bahan publisiti filem yang diimport

8. Permit, dsb., bagi maksud seksyen 7

9. Pengemukaan filem untuk penapisan

10. Keputusan Lembaga

11. Pengubahan

12. Penyimpanan dan pemulangan filem

13. Pelupusan filem yang tidak diluluskan

14. Perakuan "A"

15. Pengelasan filem

16. Pembuatan pendua filem

17. Perakuan "B"


-----

_Rang Undang-Undang_

Fasal

18. Pempameran tanda kelulusan, perakuan dan pengelasan

19. Pengemukaan bahan publisiti filem

20. Tanda kelulusan pada bahan publisiti filem

BAHAGIAN IV

RAYUAN

21. Rayuan

22. Jawatankuasa Rayuan

23. Kuasa Jawatankuasa Rayuan

24. Lembaga mesti melaksanakan keputusan Jawatankuasa Rayuan

BAHAGIAN V

KUASA MENTERI

25. Arahan

26. Larangan

27. Peraturan-peraturan

28. Pengecualian

BAHAGIAN VI
```
      KUASA BERHUBUNG DENGAN PENGUATKUASAAN,
           PENYITAAN, PENANGKAPAN, DSB.

```
29. Pelantikan Pegawai Penguat Kuasa

30. Kuasa untuk menyiasat

31. Kad kuasa

32. Penggeledahan dan penyitaan dengan waran

33. Penggeledahan dan penyitaan tanpa waran

34. Pemeriksaan orang

35. Penyitaan filem, dsb.

36. Notis penyitaan

37. Kuasa penangkapan

38. Kuasa untuk menghendaki kehadiran orang yang mengetahui kes

39. Pemeriksaan orang yang mengetahui kes

40. Pelucuthakan filem, dsb., yang disita


-----

## Penapisan Filem 3

Fasal

41. Kos memegang filem, dsb., yang disita

42. Tiada kos atau ganti rugi yang berbangkit daripada penyitaan boleh
didapatkan

BAHAGIAN VII

PELBAGAI

43. Pendakwaan

44. Bidang kuasa mahkamah Majistret Kelas Satu

45. Kesalahan yang dilakukan oleh pertubuhan perbadanan

46. Pengkompaunan kesalahan

47. Anggapan

48. Keputusan di bawah Akta tidak tertakluk kepada rayuan atau kajian
semula

49. Pekhidmat awam

50. Kekebalan daripada tindakan undang-undang

51. Tiada tanggungan bagi kehilangan atau kerosakan kepada filem atau
bahan publisiti filem

52. Pelupusan filem yang tidak dituntut

BAHAGIAN VIII

PERUNTUKAN PEMANSUHAN, PERALIHAN DAN KECUALIAN

53. Pemansuhan

54. Lembaga dan Jawatankuasa

55. Penerusan undang-undang

56. Sebutan mengenai Akta termansuh

JADUAL


-----

-----

RANG UNDANG-UNDANG

_b e r n a m a_

Suatu Akta berhubung dengan penapisan filem dan perkara-perkara
yang berhubungan dengannya.

[ ]

**DIPERBUAT oleh Parlimen Malaysia seperti yang bcrikut:**

B AHAGIAN I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Penapisan Filem 2001.**

(2) Akta ini hendaklah mula berkuat kuasa pada tarikh yang
ditetapkan oleh Menteri melalui pemberitahuan dalam Warta.

**Ketakpakaian**

**2. (1) Bagi mengelakkan keraguan, dengan ini diisytiharkan**
bahawa Akta ini tidak terpakai bagi Kerajaan Persekutuan atau
Kerajaan mana-mana Negeri.

(2) Akta ini tidak terpakai bagi —

_(a) apa-apa filem yang ditaja oleh Kerajaan Persekutuan atau_
Kerajaan mana-mana Negeri;

_(b) apa-apa filem yang dipindahkapalkan di dalam Malaysia_
bagi penghantarserahan di suatu tempat di luar Malaysia;


-----

## 6 Rang Undang-Undang
 (c) apa-apa filem sama ada dikeluarkan di atau diimport ke dalam Malaysia yang pemunyanya tidak bermaksud untuk menayangkan di Malaysia atau apa-apa filem yang dikeluarkan di Malaysia dan dimaksudkan oleh pemunyanya untuk pengedaran ke seluruh dunia, selain Malaysia, jika suatu permit atau suatu perakuan pengecualian telah diberikan di bawah seksyen 8 oleh Lembaga;
 (d) apa-apa filem, yang tidak lucah atau memberahikan, yang berada dalam milikan mana-mana orang atau ejennya dan yang dimaksudkan untuk kegunaan peribadinya sendiri dan tidak bagi maksud penjualan, penyewaan, pengedaran, penayangan awam atau penyebaran selagi filem itu berada dalam milikan itu.

 (3) Akta ini tidak boleh ditafsirkan sebagai membenarkan penapisan apa-apa filem atau bahan publisiti filem yang disiarkan, dipamerkan, disebarkan, ditayangkan, diedarkan atau dipancarkan melalui internet atau melalui intranet.

 Tafsiran
 3. Dalam Akta ini, melainkan jika konteksnya menghendaki makna yang lain —

 "bahan publisiti filem" termasuklah keseluruhan atau apa-apa bahagian sesuatu gambar, fotograf, poster, rajah, surat sebaran, slaid, iklan surat khabar dan apa-apa bentuk iklan lain yang asal atau pendua yang dicetak atau dirakamkan pada apa-apa bahan dan yang dimaksudkan untuk menyerantakan sesuatu filem;

 "barang" ertinya peralatan atau kelengkapan yang digunakan untuk membuat dan memproses filem atau penduanya, dan termasuklah set televisyen dan perakam kaset video;

 "ditetapkan" ertinya ditetapkan oleh Menteri melalui peraturan- peraturan yang dibuat di bawah Akta ini;

 "filem" termasuklah keseluruhan atau apa-apa bahagian —
 (a) sesuatu filem sinematografi; dan
 (b) sesuatu pita video, disket, cakera laser, cakera padat, cakera keras dan rekod lain,


-----

_Penapisan Filem                                                                                                                                                        7_

yang asal atau pendua bagi suatu urutan imej gambar tampak, yang
merupakan suatu rekod yang dapat digunakan sebagai suatu cara
untuk menunjukkan urutan itu sebagai suatu gambar bergerak,
sama ada atau tidak diiringi oleh bunyi;

"Jawatankuasa Rayuan" ertinya Jawatankuasa Rayuan yang
ditubuhkan di bawah seksyen 22;

"Lembaga" ertinya Lembaga Penapis yang ditubuhkan di bawah
seksyen 4;

"Menteri" ertinya Menteri yang bertanggungjawab bagi perkaraperkara mengenai penapisan filem dan bahan publisiti filem dan,
kecuali berhubungan dengan kuasa untuk membuat peraturan,
termasuklah Timbalan Menteri;

"pegawai kastam yang hak" mempunyai erti yang diberikan
kepada ungkapan itu dalam Akta Kastam 1967 [Akta 235];

## "Pegawai Penguat Kuasa" ertinya seseorang Pegawai Penguat
Kuasa yang dilantik di bawah seksyen 29 dan termasuklah Penolong
Pegawai Penguat Kuasa dan Pegawai Penguat Kuasa Rendah;

"pegawai polis" ertinya seseorang pegawai polis, sebagaimana
yang ditakrifkan di bawah Akta Polis 1967 [Akta 344], yang
berpangkat tidak rendah daripada Inspektor;

"pemunya", berhubung dengan sesuatu filem atau bahan publisiti
filem, ertinya—

## (a) seseorang yang berhak ke atas milikan filem atau bahan
publisiti filem itu sama ada filem atau bahan publisiti
filem itu dibuat atau dikeluarkan di Malaysia atau diimport
dari luar Malaysia; atau

_(b) mana-mana orang yang mempunyai filem atau bahan_
publisiti filem itu dalam kawalan, milikan atau
pemunyaannya pada masa yang berkenaan;

"Pengerusi" ertinya Pengerusi Lembaga yang dilantik di bawah
perenggan 4(l)(a) dan termasuklah Naib Pengerusi dan Pengerusi
sementara yang melaksanakan kewajipan Pengerusi;


-----

8 _Rang Undang-Undang_

"pengubahan" termasuklah pemotongan, penambahan,
penghapusan, pemadaman, penyusunan semula atau pembuangan
adegan, dialog atau bunyi, pada keseluruhan atau sebahagiannya,
daripada sesuatu filem, dan termasuklah juga pemasukan atau
## pemindaan sari kata dalam sesuatu filem;

"Setiausaha" ertinya Setiausaha yang disediakan untuk Lembaga
di bawah subseksyen 4(3), dan termasuklah seseorang Penolong
Setiausaha;

"tayangan" termasuklah pengeluaran apa-apa muzik, ucapan,
bunyi bising atau bunyi lain yang mengiringi penayangan sesuatu
filem, dan "tayang" hendaklah ditafsirkan dengan sewajarnya.

BAHAGIAN II

LEMBAGA PENAPIS

**Penubuhan Lembaga**

**4. (1) Maka hendaklah ada suatu Lembaga Penapis yang terdiri**
daripada anggota-anggota yang berikut yang hendaklah dilantik
oleh Menteri:

_(a) seorang Pengerusi;_

_(b) seorang Naib Pengerusi; dan_

_(c) tidak kurang daripada dua orang lain._

(2) Peruntukan yang dinyatakan dalam Jadual hendaklah
terpakai bagi Lembaga.

(3) Hendaklah disediakan untuk Lembaga seorang Setiausaha
dan apa-apa bilangan Penolong Setiausaha dan penolong perkeranian
dan penolong-penolong lain yang perlu.

(4) Setiausaha, Penolong-Penolong Setiausaha dan penolong
perkeranian dan penolong-penolong lain yang disediakan untuk
Lembaga di bawah subseksyen (3) hendaklah juga memberikan
khidmat kepada dan membantu Jawatankuasa Rayuan.


-----

_Penapisan Filem_ 9

BAHAGIAN III

KAWALAN FILEM DAN BAHAN PUBLISITI FILEM

**Filem lucah**

**5. (1) Tiada seorang pun boleh —**

_(a) ada atau menyebabkan dirinya ada dalam milikan, jagaan,_
kawalan atau pemunyaannya; atau

_(b) menyebarkan,menayangkan, mengedarkan,mempamerkan,_
membuat, mengeluarkan, menjual atau menyewakan,

apa-apa filem atau bahan publisiti filem yang lucah atau yang
selainnya bertentangan dengan kesopanan awam.

(2) Mana-mana orang yang melanggar subseksyen (1) melakukan
suatu kesalahan dan apabila disabitkan boleh didenda tidak kurang
daripada sepuluh ribu ringgit dan tidak lebih daripada lima puluh
ribu ringgit atau dipenjarakan selama tempoh tidak melebihi lima
tahun atau kedua-duanya.

## Filem atau bahan publisiti filem yang tidak diluluskan

**6. (1) Tiada seorang pun boleh—**

_(a) ada dalam milikannya atau dalam jagaannya atau di bawah_
kawalannya; atau

_(b) menyebarkan, menayangkan, mengedarkan, mempamerkan,_
membuat, mengeluarkan, menjual atau menyewakan,

apa-apa filem atau bahan publisiti filem yang belum diluluskan
oleh Lembaga.

(2) Mana-mana orang yang melanggar subseksyen (1) melakukan
suatu kesalahan dan apabila disabitkan boleh—

_(a) berkenaan dengan apa-apa filem, didenda tidak kurang_
daripada lima ribu ringgit dan tidak lebih daripada tiga
puluh ribu ringgit atau dipenjarakan selama tempoh tidak
melebihi tiga tahun atau kedua-duanya; atau


-----

10 _Rang Undang-Undang_

_(b) berkenaan dengan apa-apa bahan publisiti filem, didenda_

tidak kurang daripada satu ribu ringgit dan tidak lebih
daripada sepuluh ribu ringgit.

(3) Seksyen ini tidak terpakai bagi mana-mana filem atau bahan

publisiti filem yang berkenaan dengannya suatu perakuan
pengecualian telah dikeluarkan di bawah subseksyen 8(3) selagi
mana-mana syarat yang tertakluk kepadanya perakuan itu dikeluarkan
dipatuhi.

## Penahanan filem dan bahan publisiti filem yang di import

**7. (1) Jika apa-apa filem atau bahan publisiti filem diimport ke**
dalam Malaysia, pegawai kastam yang hak yang kepadanya filem
atau bahan publisiti filem itu dikemukakan apabila diimport
sedemikian atau yang mendapat tahu tentang pengimportan itu

hendaklah menahan filem atau bahan publisiti filem itu.

## (2) Mana-mana filem atau bahan publisiti filem yang ditahan

di bawah subseksyen (1) tidak boleh dilepaskan melainkan jika
suatu permit atau suatu perakuan pengecualian yang dikeluarkan
di bawah seksyen 8 berkenaan dengan filem atau bahan publisiti
filem itu dikemukakan kepada seorang pegawai kastam yang hak
yang mempunyai kawalan ke atas filem atau bahan itu.

(3) Mana-mana orang yang, tanpa suatu permit atau suatu

perakuan pengecualian yang dikeluarkan di bawah seksyen 8,
mengalihkan atau menyebabkan dialihkan daripada kawalan manamana pegawai kastam yang hak apa-apa filem atau bahan publisiti
filem yang telah diimport ke dalam Malaysia melakukan suatu
kesalahan dan apabila disabitkan boleh didenda tidak kurang daripada
lima ribu ringgit dan tidak lebih daripada tiga puluh ribu ringgit
atau dipenjarakan selama tempoh tidak melebihi tiga tahun atau
kedua-duanya.

**Permit, dsb., bagi maksud seksyen 7**

**8. (1) Lembaga boleh mengeluarkan suatu permit bagi maksud**
seksyen 7 jika permohonan dibuat kepada Lembaga mengikut cara

yang ditetapkan.


-----

_Penapisan Filem_ 11

(2) Sesuatu permit yang dikeluarkan oleh Lembaga—

_(a) hendaklah sah hanya selama apa-apa tempoh yang_
dinyatakan dalam permit itu; dan

_(b) hendaklah menyatakan masa dan tempat bagi pengemukaan_
filem atau bahan publisiti filem itu untuk penapisan.

(3) Walau apa pun subseksyen (1) dan (2), Lembaga boleh
mengeluarkan suatu perakuan pengecualian bagi maksud seksyen
7 berkenaan dengan apa-apa filem atau bahan publisiti filem yang
diimport ke dalam Malaysia—

_(a) yang pemunyanya tidak bermaksud untuk menayangkannya_
di Malaysia, jika pemunya itu telah memberitahu Lembaga
secara bertulis bahawa dia tidak bermaksud untuk
menayangkan filem atau bahan publisiti filem itu di
Malaysia atau membenarkan tayangannya di Malaysia,
dan sudah memberi Lembaga perihalan penuh tentang
filem atau bahan publisiti filem itu;

_(b) yang Lembaga berpuas hati adalah dimaksudkan bagi_
kegunaan peribadi; atau

_(c) jika filem itu telah dibuat atau dikeluarkan di Malaysia_
oleh suatu perbadanan atau syarikat tempatan atau asing
dengan tujuan untuk pengedaran ke seluruh dunia, selain
Malaysia,

jika permohonan dibuat oleh pemunya itu mengikut cara yang
ditetapkan.

(4) Tanpa menjejaskan subseksyen (2), kuasa Lembaga untuk
mengeluarkan permit atau perakuan pengecualian di bawah seksyen
ini termasuklah kuasa untuk mengenakan syarat-syarat yang tertakluk
kepadanya permit atau perakuan itu dikeluarkan.

## Pengemukaan filem untuk penapisan

**9. (1) Pemunya sesuatu filem hendaklah mengemukakan filem**
itu kepada Lembaga untuk penapisan mengikut cara yang ditetapkan
tanpa apa-apa pengubahan atau pemotongan dan atas risiko dan
perbelanjaannya sendiri—

_(a) dalam hal sesuatu filem yang diimport yang tidak_
dikecualikan di bawah subseksyen 8(3) yang dilepaskan


-----

12 _Rang Undang-Undang_

di bawah seksyen 7, dalam masa dan di tempat yang
dinyatakan dalam permit yang dikeluarkan berkenaan
dengan filem itu di bawah subseksyen 8(1); atau

_(b) dalam hal sesuatu filem yang dibuat atau dikeluarkan di_
Malaysia dan yang dicadangkan untuk ditayangkan di
Malaysia, dalam masa empat belas hari dari tarikh
pembuatan atau pengeluaran itu selesai.

(2) Pemunya filem yang melanggar subseksyen (1) melakukan
suatu kesalahan dan apabila disabitkan boleh didenda tidak kurang
daripada lima ribu ringgit dan tidak lebih daripada tiga puluh ribu
ringgit atau dipenjarakan selama tempoh tidak melebihi tiga tahun
atau kedua-duanya.

**Keputusan Lembaga**

**10. (1) Selepas menonton sesuatu filem yang dikemukakan**
kepadanya untuk penapisan, Lembaga boleh—

_(a) meluluskan filem itu untuk ditayangkan tanpa apa-apa_
pengubahan;

_(b) meluluskan filem itu untuk ditayangkan dengan apa-apa_
pengubahan yang dikehendakinya; atau

_(c) enggan meluluskan penayangan filem itu._

(2) Setiausaha hendaklah memberitahu pemunya filem itu secara
bertulis mengenai keputusan Lembaga yang dibuat di bawah
subseksyen (1).

(3) Dalam hal yang baginya perenggan (1 )(b) atau (l)(c) terpakai,
Lembaga hendaklah memberi pemunya filem secara bertulis alasanalasannya kerana menghendaki pengubahan itu atau bagi keengganan
itu.

**Pengubahan**

**11. (1) Pengubahan yang dikehendaki oleh Lembaga di bawah**
perenggan I0(l) _(b) boleh dibuat—_

_(a) oleh Lembaga; atau_


-----

_Penapisan Filem_ 13


_(b) dengan keizinan bertulis dan tertakluk kepada apa-apa_

syarat Lembaga, oleh pemunya filem.

(2) Jika apa-apa filem dihantarserahkan kepada pemunya filem

itu bagi maksud membolehkan pemunya itu membuat pengubahan
kepada filem itu di bawah perenggan 10(1)(b), pemunya itu hendaklah
memulangkan filem itu kepada Lembaga—

_(a) dalam masa yang ditentukan oleh Lembaga; dan_

_(b) dengan mana-mana bahagian yang dipotong, jika_

pengubahan secara pengeluaran telah dibuat.

(3) Pemunya filem yang melanggar subseksyen (2) melakukan

suatu kesalahan dan apabila disabitkan boleh didenda tidak kurang
daripada lima ribu ringgit dan tidak lebih daripada tiga puluh ribu
ringgit atau dipenjarakan selama tempoh tidak melebihi tiga tahun
atau kedua-duanya.

**Penyimpanan dan pemulangan filem**

**12. (1) Jika Lembaga enggan meluluskan penayangan mana-mana**
filem, Lembaga boleh menyimpan filem itu selama suatu tempoh
yang tidak melebihi tiga bulan dari tarikh keputusannya,

(2) Jika Lembaga enggan meluluskan penayangan mana-mana

filem yang diimport, Lembaga boleh memerintahkan supaya filem
itu dipulangkan jika Lembaga berpuas hati bahawa pemunyanya
bercadang untuk mengeksport semula filem itu.

**Pelupusan filem yang tidak diluluskan**

**13. Jika Lembaga enggan meluluskan penayangan mana-mana**
filem, Lembaga boleh merampas dan memusnahkan atau selainnya
melupuskan filem itu —

## (a) selepas habis tempoh masa yang disebut dalam subseksyen

12(1); atau

_(b) jika terdapat apa-apa rayuan yang dibuat mengikut seksyen_

21 kepada Jawatankuasa Rayuan dan jika Jawatankuasa
itu mengesahkan keputusan Lembaga, selepas keputusan
Jawatankuasa itu disampaikan kepada Pengerusi Lembaga
di bawah seksyen 24.


-----

14 _Rang Undang-Undang_

## Perakuan "A"

**14. Lembaga hendaklah memperakui bahawa sesuatu filem—**

_(a) telah diluluskan di bawah perenggan 10(l)(a); atau_

_(b) telah diubah sebagaimana yang dikehendaki oleh Lembaga,_

dengan mengeluarkan suatu perakuan yang hendaklah dikenali

sebagai 'Perakuan "A" '.

## Pengelasan filem

**15. Lembaga boleh, sebelum mengeluarkan suatu perakuan di**

bawah seksyen 14, mengelaskan filem itu mengikut apa-apa cara

yang ditetapkan.

**Pembuatan pendua filem**

**16. (1) Jika seseorang bercadang untuk membuat pendua**
keseluruhan atau mana-mana bahagian sesuatu filem yang telah
diperakui di bawah seksyen 14, dia hendaklah mengemukakan
suatu akuan berkanun kepada Lembaga dengan menyatakan—

_(a) cadangannya untuk membuat salinan pendua;_

_(b) bilangan sebenar salinan pendua yang dia bercadang untuk_

membuatnya; dan

_(c) bahawa salinan pendua itu dibuat daripada filem asal_

yang diluluskan dan diperakui oleh Lembaga, masingmasing di bawah seksyen 10 dan 14,

(2) Tiada seorang pun boleh membuat salinan pendua keseluruhan

atau mana-mana bahagian sesuatu filem yang belum diluluskan
dan diperakui oleh Lembaga, masing-masing di bawah seksyen 10

## dan 14.

(3) Mana-mana orang yang melanggar subseksyen (2) melakukan

suatu kesalahan dan apabila disabitkan boleh didenda tidak kurang
daripada lima ribu ringgit dan tidak lebih daripada tiga puluh ribu


-----

## Penapisan Filem 15

ringgit atau dipenjarakan selama tempoh tidak melebihi tiga tahun
atau kedua-duanya.

**Perakuan "B"**

**17. Lembaga hendaklah mengeluarkan suatu perakuan yang**

hendaklah dikenali sebagai 'Perakuan "B" ' bagi tiap-tiap salinan
pendua yang dibuat mengikut seksyen 16.

**Pempameran tanda kelulusan, perakuan dan pengelasan**

**18. (1) Pemunya sesuatu filem yang diluluskan oleh Lembaga**

untuk tayangan hendaklah mengecapkan pada filem itu tanda
kelulusan Lembaga.

(2) Maka hendaklah dipamerkan mengikut cara yang ditetapkan

berkenaan dengan tiap-tiap filem yang diluluskan oleh Lembaga
untuk tayangan—

_(a) perakuan berkenaan dengan filem itu;_

_(b) pengelasan filem itu; dan_

_(c) nama dan alamat orang yang menayangkan, mengedarkan,_

mempamerkan atau menjual, mengikut mana-mana yang
berkenaan, filem itu.


(3) Pemunya filem yang melanggar subseksyen (1) melakukan

suatu kesalahan.

(4) Mana-mana orang yang—

_(a) menayangkan, mengedarkan atau menjual sesuatu filem_

dengan melanggar subseksyen (2); atau

_(b) mempamerkan berkenaan dengan sesuatu filem suatu_

pengelasan yang berbeza daripada pengelasan yang telah
diberikan oleh Lembaga kepada filem itu,

melakukan suatu kesalahan.


-----

16 _Rang Undang-Undang_

(5) Seseorang yang disabitkan atas suatu kesalahan di bawah

seksyen ini boleh didenda tidak kurang daripada lima ribu ringgit
dan tidak lebih daripada tiga puluh ribu ringgit atau dipenjarakan
selama tempoh tidak melebihi tiga tahun atau kedua-duanya.

## Pengemukaan bahan publisiti filem

**19. (1) Tiap-tiap bahan publisiti filem hendaklah dikemukakan**
kepada Lembaga mengikut cara yang ditetapkan bagi kelulusannya.

(2) Seksyen 10 dan 11 hendaklah terpakai bagi mana-mana

bahan publisiti filem yang dikemukakan kepada Lembaga bagi
kelulusannya seolah-olah perkataan "filem" dalam seksyen itu telah
digantikan dengan perkataan "bahan publisiti filem".

(3) Mana-mana orang yang melanggar subseksyen 11(2) yang

dibaca bersama dengan subseksyen (2) seksyen ini melakukan
suatu kesalahan.

(4) Seseorang yang disabitkan atas suatu kesalahan di bawah

seksyen ini boleh didenda tidak kurang daripada satu ribu ringgit
dan tidak lebih daripada sepuluh ribu ringgit.

**Tanda kelulusan pada bahan publisiti filem**

**20. (1) Lembaga hendaklah mengecapkan tanda kelulusannya pada**
mana-mana bahan publisiti filem yang telah diluluskan oleh Lembaga
atau yang telah diubah sebagaimana yang dikehendaki oleh Lembaga.

(2) Jika berbilang salinan apa-apa bahan publisiti filem

dikemukakan bagi kelulusan Lembaga, maka Lembaga hendaklah
mengecapkan tanda kelulusannya pada salinan pertama sahaja dan
salinan pendua boleh dibuat daripada salinan pertama itu.

(3) Mana-mana orang yang menayangkan apa-apa bahan publisiti

filem atau mana-mana salinan pendua bahan itu tanpa mempamerkan
tanda kelulusan Lembaga berkenaan dengan bahan itu melakukan
suatu kesalahan dan apabila disabitkan boleh didenda tidak kurang
daripada satu ribu ringgit dan tidak lebih daripada sepuluh ribu
ringgit.


-----

## Penapisan Filem 17

BAHAGIAN IV

RAYUAN

**Rayuan**

**21. (1) Pemunya apa-apa filem atau bahan publisiti filem yang**
terkilan dengan apa-apa keputusan Lembaga boleh, dalam masa
tiga puluh hari dari tarikh dia diberitahu mengenai keputusan itu
dan apabila dibayar fi yang ditetapkan, merayu kepada Jawatankuasa
Rayuan dengan mengemukakan kepada Setiausaha suatu notis rayuan
bertulis.

(2) Notis rayuan itu boleh mengandungi representasi pemunya
itu.

## Jawatankuasa Rayuan

**22. (1) Maka hendaklah ada suatu Jawatankuasa Rayuan yang**
terdiri daripada anggota yang berikut:

_(a) seorang Pengerusi yang hendaklah dilantik oleh Menteri;_

_(b) seorang Naib Pengerusi yang hendaklah dilantik oleh_
Menteri;

_(c) Ketua Polis Negara, atau wakilnya;_

_(d) Ketua Setiausaha Kementerian yang bertanggungjawab_
bagi perkara-perkara yang berkaitan dengan penapisan
filem dan bahan publisiti filem, atau wakilnya;

_(e) Ketua Setiausaha Kementerian yang bertanggungjawab_
bagi perkara-perkara yang berkaitan dengan
pengawalseliaan penyiaran, atau wakilnya;

_(f) Ketua Pengarah Pendidikan, atau wakilnya; dan_

_(g) tiga belas orang anggota lain yang hendaklah dilantik_
## oleh Menteri.

(2) Peruntukan yang dinyatakan dalam Jadual hendaklah terpakai
bagi Jawatankuasa Rayuan.


-----

18 _Rang Undang-Undang_

**Kuasa Jawatankuasa Rayuan**

**23. (1) Jawatankuasa Rayuan hendaklah mempunyai kuasa untuk**
mengesahkan, mengubah atau mengakaskan keputusan Lembaga.

(2) Keputusan Jawatankuasa Rayuan adalah muktamad dan tidak
## boleh dipersoalkan dalam mana-mana mahkamah.

**Lembaga mesti melaksanakan keputusan Jawatankuasa Rayuan**

**24. (1) Setiausaha hendaklah memberitahu Pengerusi Lembaga**
tentang keputusan Jawatankuasa Rayuan.

(2) Apabila diberitahu tentang keputusan Jawatankuasa Rayuan
berkenaan dengan mana-mana filem atau bahan publisiti filem,
Pengerusi Lembaga hendaklah mengambil apa-apa tindakan, jika
ada, yang perlu bagi melaksanakan keputusan itu.

BAHAGIAN V

KUASA MENTERI

**Arahan**

**25. (1) Menteri boleh mengeluarkan arahan-arahan yang bersifat**
am yang selaras dengan peruntukan Akta ini kepada Lembaga atau
Jawatankuasa Rayuan mengenai dasar Kerajaan berhubung dengan
penayangan awam filem dan bahan publisiti filem.

(2) Lembaga atau Jawatankuasa Rayuan, mengikut mana-mana
yang berkenaan, hendaklah melaksanakan arahan-arahan yang disebut
dalam subseksyen (1).

## Larangan

**26. Walau apa pun mana-mana peruntukan lain Akta ini, jika**
Menteri berpendapat bahawa penayangan, pempameran, pengedaran,
pemilikan, penyebaran atau penjualan apa-apa filem atau apa-apa
bahan publisiti filem akan bertentangan dengan kepentingan awam,


-----

## Penapisan Filem 19

dia boleh, mengikut budi bicara mutlaknya, melalui perintah yang
disiarkan dalam Warta, melarang penayangan, pempameran,
pengedaran, pemilikan, penyebaran atau penjualan filem atau bahan
publisiti filem itu.

**Peraturan-peraturan**

**27. Menteri boleh membuat apa-apa peraturan yang suai manfaat**
atau perlu bagi melaksanakan peruntukan Akta ini, termasuklah
peraturan-peraturan yang menetapkan—

_(a) cara pengemukaan filem dan bahan publisiti filem kepada_

Lembaga bagi maksud penapisan;

_(b) fi bagi apa-apa perkara di bawah Akta ini;_

_(c) pengelasan filem;_

_(d) tatacara berhubung dengan pelupusan filem-filem yang_

tidak dituntut;

_(e) kesalahan-kesalahan yang boleh dikompaunkan._

**Pengecualian**

**28. Menteri boleh, tertakluk kepada apa-apa syarat yang boleh**
dikenakan olehnya—'

_(a) mengecualikan apa-apa filem atau kelas filem, termasuklah_

filem yang ditaja oleh Kerajaan Persekutuan berikutan
dengan sesuatu triti, perjanjian atau perkiraan yang Kerajaan
Persekutuan menjadi pihak kepadanya, daripada pemakaian
mana-mana peruntukan Akta ini atau peraturan-peraturan
yang dibuat di bawah Akta ini; dan

_(b) jika dia berpuas hati bahawa tidak akan bertentangan_

dengan kepentingan awam atau kepentingan negara untuk
berbuat demikian, mengecualikan mana-mana orang atau
apa-apa filem atau bahan publisiti filem daripada manamana peruntukan Akta ini atau peraturan-peraturan yang
dibuat di bawah Akta ini.


-----

20 _Rang Undang-Undang_

BAHAGIAN VI
```
    KUASA BERHUBUNG DENGAN PENGUATKUASAAN,
       PENYITAAN, PENANGKAPAN, DSB.

## Pelantikan Pegawai Penguat Kuasa

```
**29. Menteri boleh melantik apa-apa bilangan Pegawai Penguat**
Kuasa yang perlu bagi maksud Akta ini dan peraturan-peraturan
yang dibuat di bawah Akta ini.

**Kuasa untuk menyiasat**

**30. Seseorang Pegawai Penguat Kuasa atau seseorang pegawai**
polis hendaklah mempunyai kuasa untuk menyiasat apa-apa kesalahan
di bawah Akta ini.

**Kad kuasa**

**31. (1) Maka hendaklah dikeluarkan kepada setiap Pegawai**
Penguat Kuasa suatu kad kuasa yang hendaklah ditandatangani
oleh Menteri.

(2) Apabila seseorang Pegawai Penguat Kuasa menjalankan
mana-mana kuasa di bawah Akta ini atau mana-mana peraturan
yang dibuat di bawah Akta ini, dia hendaklah, apabila diminta,
mengemukakan kepada orang yang terhadapnya kuasa itu sedang
dijalankan kad kuasa yang dikeluarkan kepadanya di bawah
subseksyen (1).

**Penggeledahan dan penyitaan dengan waran**

**32. (1) Jika pada hemat seseorang Majistret, berdasarkan maklumat**
bertulis dengan bersumpah dan selepas apa-apa siasatan sebagaimana
yang difikirkannya perlu, bahawa ada sebab munasabah untuk
mempercayai bahawa—

_(a) mana-mana premis telah digunakan atau akan digunakan_
bagi; atau

_(b) ada di dalam mana-mana premis keterangan yang perlu_
bagi penjalanan penyiasatan mengenai,


-----

_Penapisan Filem_ 21

pelakuan suatu kesalahan di bawah Akta ini atau mana-mana peraturan
yang dibuat di bawah Akta ini, Majistret boleh mengeluarkan
suatu waran yang memberi kuasa kepada Pegawai Penguat Kuasa
atau pegawai polis yang dinamakan dalam waran itu, pada bilabila masa yang munasabah sama ada pada siang atau malam had
dan dengan atau tanpa bantuan, untuk memasuki premis itu, jika
perlu dengan kekerasan.

(2) Waran yang dikeluarkan di bawah subseksyen (1) boleh

memberi kuasa kepada Pegawai Penguat Kuasa atau pegawai polis
untuk menggeledah premis itu bagi mencari, dan untuk menyita
dan mengalihkan dari premis itu —

_(a) apa-apa filem, bahan publisiti filem, buku, dokumen atau_

benda lain yang berkenaan dengannya suatu kesalahan
telah atau disyaki telah dilakukan; dan

_(b) apa-apa filem, bahan publisiti filem, buku, dokumen atau_

benda lain yang semunasabahnya dipercayai memberikan
keterangan tentang pelakuan kesalahan itu.


(3) Seseorang Pegawai Penguat Kuasa atau pegawai polis yang

bertindak di bawah subseksyen (1) atau (2) boleh—

_(a) memecah buka mana-mana pintu luar atau dalam premis_

itu atau mana-mana pagar, kepungan, pintu pagar atau
halangan lain ke premis itu, untuk masuk ke dalam premis
itu;

_(b) mengalihkan dengan kekerasan apa-apa halangan kepada_

kemasukan, penggeledahan, penyitaan atau pengalihan
yang dia diberi kuasa untuk melaksanakannya di bawah
subseksyen (1) atau (2); dan

_(c) menahan tiap-tiap orang yang ditemui di dalam premis_

itu sehingga tempat itu selesai digeledah.

**Penggeledahan dan penyitaan tanpa waran**

**33. Apabila seseorang Pegawai Penguat Kuasa atau pegawai polis**
mempunyai alasan yang munasabah untuk mempercayai bahawa
apa-apa filem atau bahan publisiti filem yang berkenaan dengannya
suatu kesalahan di bawah Akta ini atau mana-mana peraturan yang
dibuat di bawah Akta ini telah dilakukan mungkin dijumpai di


-----

22 _Rang Undang-Undang_

dalam atau di mana-mana tempat atau premis atau pada manamana orang, di dalam mana-mana kenderaan, vesel atau alat
pengangkutan dan bahawa oleh sebab kelengahan dalam memperoleh
waran di bawah seksyen 32 matlamat penggeledahan mungkin
terkecewa, dia boleh, tanpa waran, dengan apa-apa bantuan dan
kekerasan sebagaimana yang perlu—

_(a) memasuki dan menggeledah tempat itu atau premis itu;_

_(b) memberhentikan dan memeriksa orang, kenderaan, vesel_
atau alat pengangkutan itu; dan

_(c) menyita apa-apa filem atau bahan publisiti filem atau benda_
lain yang mungkin ditemui dan boleh menjadi keterangan
tentang pelakuan kesalahan itu.

**Pemeriksaan orang**

**34. Tiada seorang pun boleh diperiksa kecuali oleh seorang lain**
yang sama jantinanya dengan orang itu, dan pemeriksaan itu
hendaklah dijalankan dengan penuh kesopanan.

**Penyitaan filem, dsb.**

**35. Tanpa menjejaskan subseksyen 32(2) dan seksyen 33, apa-**
apa filem, bahan publisiti filem, buku, dokumen atau benda lain
yang semunasabahnya disyaki oleh seseorang Pegawai Penguat
Kuasa atau pegawai polis telah digunakan atau akan digunakan
dalam pelakuan apa-apa kesalahan di bawah Akta ini atau manamana peraturan yang dibuat di bawah Akta ini boleh disita dan
ditahan oleh Pegawai Penguat Kuasa atau pegawai polis itu.

**Notis penyitaan**

**36. (1) Jika apa-apa penyitaan dibuat di bawah Bahagian ini,**
Pegawai Penguat Kuasa atau pegawai polis yang membuat penyitaan
itu hendaklah menyediakan suatu senarai tiap-tiap filem, bahan
publisiti filem, buku, dokumen atau benda lain yang disita dan
tempat filem, bahan publisiti filem, buku, dokumen atau benda
lain itu telah dijumpai dan hendaklah menandatangani senarai itu.


-----

_Penapisan Filem_ 23

(2) Senarai yang disediakan mengikut subseksyen (1) hendaklah

diserahkan dengan serta-merta kepada penghuni tempat atau premis
di mana filem, bahan publisiti filem, buku, dokumen atau benda

lain yang disita itu dijumpai.

(3) Jika penyitaan itu dibuat di dalam atau dari mana-mana

tempat atau premis yang tidak dihuni, Pegawai Penguat Kuasa
atau pegawai polis yang membuat penyitaan itu hendaklah bilamana
mungkin menampalkan dengan ketara suatu senarai benda yang
disita itu di tempat atau premis itu.

(4) Jika apa-apa filem, bahan publisiti filem, buku, dokumen

atau benda lain disita selain di dalam atau dari mana-mana tempat
atau premis, Pegawai Penguat Kuasa atau pegawai polis yang
membuat penyitaan itu hendaklah memberikan suatu notis bertulis
mengenai penyitaan itu dan alasan-alasan penyitaan itu kepada
pemunya filem, bahan publisiti filem, buku, dokumen atau benda
lain yang disita itu dengan menyerahkan suatu salinan notis itu
kepada pemunya itu sendiri atau melalui pos ke tempat perniagaannya
atau kediamannya.

(5) Notis di bawah subseksyen (4) tidak perlu diberikan jika

penyitaan itu dibuat dalam kehadiran atau dengan pengetahuan
pemunya itu.

**Kuasa penangkapan**

**37. (1) Mana-mana Pegawai Penguat Kuasa boleh menangkap**
tanpa waran mana-mana orang yang semunasabahnya dipercayainya
telah melakukan atau cuba melakukan suatu kesalahan di bawah
Akta ini atau mana-mana peraturan yang dibuat di bawah Akta ini.


(2) Seseorang Pegawai Penguat Kuasa yang membuat

penangkapan di bawah subseksyen (1) hendaklah tanpa kelengahan
yang tidak perlu menyerahkan orang yang ditangkap sedemikian
kepada pegawai polis yang terdekat atau, jika tiada pegawai polis,
membawa orang itu ke balai polis yang terdekat, dan sesudah itu
## orang itu hendaklah diperlakukan sebagaimana yang diperuntukkan
oleh undang-undang yang berhubungan dengan tatacara jenayah
yang sedang berkuat kuasa seolah-olah dia telah ditangkap oleh
seorang pegawai polis.


-----

24 _Rang Undang-Undang_

**Kuasa untuk menghendaki kehadiran orang yang mengetahui**
**kes**

**38. (1) Seseorang Pegawai Penguat Kuasa yang membuat siasatan**
di bawah Akta ini atau mana-mana peraturan yang dibuat di bawah
Akta ini boleh, melalui perintah bertulis, menghendaki mana-mana
orang yang pada hemat Pegawai Penguat Kuasa itu mengetahui
fakta dan hal keadaan kes itu supaya hadir di hadapannya, dan
orang itu hendaklah hadir sebagaimana yang dikehendaki sedemikian.

(2) Jika mana-mana orang enggan hadir sebagaimana yang

dikehendaki oleh suatu perintah yang dibuat di bawah subseksyen
(1), Pegawai Penguat Kuasa itu boleh melaporkan keengganannya
itu kepada seorang Majistret yang hendaklah mengeluarkan suatu
waran untuk memastikan kehadiran orang itu sebagaimana yang
dikehendaki oleh perintah itu.

## Pemeriksaan orang yang mengetahui kes

**39. (1) Seseorang Pegawai Penguat Kuasa yang membuat siasatan**
di bawah Akta ini atau mana-mana peraturan yang dibuat di bawah
Akta ini boleh memeriksa secara lisan mana-mana orang yang
dijangkakan mengetahui fakta dan hal keadaan kes itu.

(2) Seseorang yang diperiksa di bawah subseksyen (1) terikat

di sisi undang-undang untuk menjawab segala soalan berhubung
dengan kes itu yang dikemukakan kepadanya oleh Pegawai Penguat
Kuasa, tetapi dia boleh enggan menjawab apa-apa soalan yang

jawapannya mungkin mendedahkan orang itu kepada suatu

pertuduhan jenayah atau penalti atau pelucuthakan.

## (3) Seseorang yang membuat sesuatu pernyataan di bawah

seksyen ini terikat di sisi undang-undang untuk menyatakan yang
benar, sama ada atau tidak pernyataan itu dibuat keseluruhannya
atau sebahagiannya bagi menjawab soalan-soalan itu.

(4) Seseorang Pegawai Penguat Kuasa yang memeriksa seseorang

di bawah subseksyen (1) hendaklah terlebih dahulu memberitahu
orang itu mengenai peruntukan subseksyen (2) dan (3).


-----

## Penapisan Filem 25

(5) Sesuatu pernyataan yang dibuat oleh mana-mana orang di

bawah seksyen ini hendaklah, bilamana mungkin, diubah ke dalam
bentuk bertulis dan ditandatangani oleh orang yang membuatnya
atau dicapkan dengan cap ibu jarinya, mengikut mana-mana yang
berkenaan, selepas —

_(a) pernyataan itu dibacakan kepadanya dalam bahasa pernyataan_

itu dibuat olehnya; dan

_(b) dia diberi peluang untuk membuat apa-apa pembetulan_

yang dia mahu.

(6) Jika orang yang membuat suatu pernyataan di bawah seksyen

ini enggan menandatangani atau mengecapkan cap ibu jarinya atas
pernyataan itu, Pegawai Penguat Kuasa hendaklah mengendorskan
pada pernyataan itu di bawah tandatangannya hakikat keengganan
itu dan sebabnya, jika ada, yang dinyatakan oleh orang yang diperiksa
itu.

## Pelucuthakan filem, dsb., yang disita

**40. (1) Apa-apa filem, bahan publisiti filem, buku, dokumen atau**
benda lain yang disita di bawah Akta ini boleh dilucuthakkan.

(2) Suatu perintah bagi pelucuthakan atau bagi pelepasan apa
apa filem, bahan publisiti filem, buku, dokumen atau benda lain
yang disita di bawah Akta ini hendaklah dibuat oleh mahkamah
## yang di hadapannya pendakwaan berkenaan dengannya telah

dijalankan.

(3) Suatu perintah bagi pelucuthakan di bawah subseksyen (2)

hendaklah dibuat jika dibuktikan sehingga mahkamah berpuas hati
bahawa suatu kesalahan di bawah Akta ini atau mana-mana peraturan
yang dibuat di bawah Akta ini telah dilakukan dan bahawa filem,
bahan publisiti filem, buku, dokumen atau benda lain itu merupakan
hal perkara bagi atau digunakan dalam pelakuan kesalahan itu,
walaupun tiada orang telah disabitkan atas kesalahan itu.

(4) Jika tidak ada pendakwaan berkenaan dengan apa-apa filem,

bahan publisiti filem, buku, dokumen atau benda lain yang disita
di bawah Akta ini, filem, bahan publisiti filem, buku, dokumen
atau benda lain itu hendaklah diambil dan disifatkan terlucut hak

apabila habis tempoh satu bulan kalendar dari tarikh penyampaian
notis ke alamat yang terakhir diketahui orang yang daripadanya


-----

26 _Rang Undang-Undang_

filem, bahan publisiti filem, buku, dokumen atau benda lain itu
disita yang menyatakan bahawa tiada pendakwaan berkenaan dengan
filem, bahan publisiti filem, buku, dokumen atau benda lain itu,
melainkan jika sebelum habis tempoh itu suatu tuntutan baginya
telah dibuat mengikut cara yang dinyatakan dalam subseksyen (5),
## (6), (7) dan (8).

(5) Mana-mana orang yang menegaskan bahawa dia ialah

pemunya filem, bahan publisiti filem, buku, dokumen atau benda
lain yang disebut dalam subseksyen (4) dan bahawa filem, bahan
publisiti filem, buku, dokumen atau benda lain itu tidak boleh
dilucuthakkan boleh memberikan sendiri atau melalui ejennya yang
diberi kuasa secara bertulis notis bertulis kepada Pegawai Penguat
Kuasa atau pegawai polis yang dalam milikannya filem, bahan
publisiti filem, buku, dokumen atau benda lain itu dipegang bahawa
dia menuntut filem, bahan publisiti filem, buku, dokumen atau
benda lain itu.

(6) Apabila notis yang disebut dalam subseksyen (5) diterima,

Pegawai Penguat Kuasa atau pegawai polis itu hendaklah merujukkan

perkara itu kepada seorang Majistret untuk mendapatkan suatu
keputusan.

(7) Majistret yang kepadanya sesuatu perkara dirujukkan di

bawah subseksyen (6) hendaklah mengeluarkan suatu saman yang
menghendaki orang yang menegaskan bahawa dia ialah pemunya
filem, bahan publisiti filem, buku, dokumen atau benda lain itu
dan orang yang daripadanya filem, bahan publisiti filem, buku,
dokumen atau benda lain itu disita hadir di hadapan Majistret itu,
dan apabila mereka hadir atau apabila mereka tidak hadir, setelah
dibuktikan bahawa saman itu telah disampaikan dengan sewajarnya,
Majistret hendaklah meneruskan pemeriksaan perkara itu.

(8) Jika dibuktikan bahawa suatu kesalahan di bawah Akta ini

atau mana-mana peraturan yang dibuat di bawah Akta ini telah
dilakukan dan bahawa filem, bahan publisiti filem, buku, dokumen
atau benda lain yang disebut dalam subseksyen (7) merupakan hal
perkara bagi atau telah digunakan dalam pelakuan kesalahan itu,
maka Majistret hendaklah memerintahkan supaya filem, bahan
publisiti filem, buku, dokumen atau benda lain itu dilucuthakkan
dan hendaklah, jika tiada bukti sedemikian, memerintahkan supaya
filem, bahan publisiti filem, buku, dokumen atau benda lain itu
dilepaskan.


-----

_Penapisan Filem_ 27

(9) Mana-mana filem, bahan publish! filem, buku, dokumen
atau benda lain yang dilucuthakkan atau disifatkan terlucut hak
hendaklah dihantarserahkan kepada Pegawai Penguat Kuasa atau
pegawai polis dan hendaklah dilupuskan mengikut arahan Majistret.

## Kos memegang filem, dsb., yang disita

**41. Jika mana-mana filem, bahan publisiti filem, buku, dokumen**
atau benda lain yang disita di bawah Akta ini dipegang dalam
jagaan Kerajaan sementara menunggu penyelesaian apa-apa prosiding
berkenaan dengan sesuatu kesalahan di bawah Akta ini atau manamana peraturan yang dibuat di bawah Akta ini, kos bagi memegang
filem, bahan publisiti filem, buku, dokumen atau benda lain itu
dalam jagaan hendaklah, sekiranya mana-mana orang didapati
bersalah atas suatu kesalahan di bawah Akta ini atau mana-mana
peraturan yang dibuat di bawah Akta ini berhubung dengan filem,
bahan publisiti filem, buku, dokumen atau benda lain itu, menjadi
suatu hutang yang kena dibayar kepada Kerajaan oleh orang itu
dan hendaklah boleh didapatkan dengan sewajarnya.

## Tiada kos atau ganti rugi yang berbangkit daripada penyitaan boleh didapatkan

**42. Tiada seorang pun boleh, dalam apa-apa prosiding di hadapan**
mana-mana mahkamah berkenaan dengan penyitaan apa-apa filem,
bahan publisiti filem, buku, dokumen atau benda lain yang disita
## pada menjalankan atau berupa sebagai penjalanan mana-mana kuasa
yang diberikan di bawah Akta ini, berhak mendapat kos prosiding
itu atau apa-apa ganti rugi atau relief lain melainkan jika penyitaan
itu dibuat tanpa sebab yang munasabah.

BAHAGIAN VII

PELBAGAI

**Pendakwaan**

**43. Tiada pendakwaan berkenaan dengan apa-apa kesalahan di**
bawah Akta ini atau mana-mana peraturan yang dibuat di bawah
## Akta ini boleh dimulakan kecuali oleh atau dengan keizinan bertulis
Pendakwa Raya.


-----

28 _Rang Undang-Undang_

**Bidang kuasa mahkamah Majistret Kelas Satu**

**44. Walau apa pun apa-apa jua yang terkandung dalam mana-**
mana undang-undang bertulis yang bertentangan, mahkamah Majistret
Kelas Satu hendaklah mempunyai bidang kuasa untuk membicarakan
apa-apa kesalahan di bawah Akta ini dan boleh menjatuhkan hukuman
penuh bagi kesalahan itu.

**Kesalahan yang dilakukan oleh pertubuhan perbadanan**

**45. Jika seseorang yang dipertuduh atas suatu kesalahan di bawah**
Akta ini ialah suatu pertubuhan perbadanan, maka tiap-tiap orang
yang, pada masa pelakuan kesalahan itu, merupakan pengarah
urusan, pengurus atau pegawai lain yang seumpamanya dalam
pertubuhan perbadanan itu, boleh dipertuduh bersesama dalam
prosiding yang sama bersekali dengan pertubuhan perbadanan itu,
dan jika pertubuhan perbadanan itu disabitkan atas kesalahan yang
dipertuduhkan, maka tiap-tiap pengarah urusan, pengurus atau
pegawai itu hendaklah juga disifatkan telah melakukan kesalahan
itu dan boleh dikenakan penalti yang sama dengan pertubuhan
perbadanan itu, melainkan jika dia membuktikan bahawa kesalahan
itu telah dilakukan tanpa pengetahuan, persetujuan atau pembiarannya
atau bahawa dia telah mengambil langkah-langkah yang munasabah
untuk mencegah pelakuannya.

**Pengkompaunan kesalahan**

**46. (1) Setiausaha boleh mengkompaunkan mana-mana kesalahan**
boleh kompaun dengan membuat suatu tawaran bertulis untuk
mengkompaunkan kesalahan itu kepada mana-mana orang yang
disyaki telah melakukan kesalahan itu apabila dibayar kepada
Lembaga suatu amaun wang, yang tidak melebihi lima puluh peratus
daripada denda maksimum bagi kesalahan itu, dalam masa yang
dinyatakan dalam tawaran itu.

(2) Tawaran di bawah subseksyen (1) boleh dibuat pada bila
bila masa selepas kesalahan itu dilakukan, tetapi sebelum apa-apa
pendakwaan baginya dimulakan.

(3) Jika amaun yang dinyatakan dalam tawaran di bawah

subseksyen (1) tidak dibayar dalam masa yang dinyatakan dalam
tawaran itu atau dalam apa-apa tempoh lanjutan yang diberikan


-----

## Penapisan Filem 29

oleh Lembaga, pendakwaan bag! kesalahan itu boleh dimulakan
pada bila-bila masa selepas itu terhadap orang yang kepadanya
tawaran itu dibuat.

(4) Jika sesuatu kesalahan telah dikompaunkan di bawah

subseksyen (1), tiada pendakwaan boleh dimulakan selepas itu
berkenaan dengan kesalahan itu terhadap orang yang kepadanya
tawaran untuk mengkompaunkan kesalahan itu telah dibuat.

(5) Dalam seksyen ini, "kesalahan boleh kompaun" ertinya suatu

kesalahan yang telah ditetapkan oleh peraturan-peraturan yang
dibuat di bawah Akta ini sebagai suatu kesalahan yang boleh
dikompaunkan.

## Anggapan

**47. Bagi maksud segala prosiding di bawah Akta ini atau mana-**
mana peraturan yang dibuat di bawah Akta ini —

## (a) seseorang hendaklah, sehingga dibuktikan sebaliknya,

disifatkan sebagai penghuni mana-mana premis, atau
pemunya mana-mana kenderaan, vesel atau alat
pengangkutan jika dia mempunyai, atau tampaknya
mempunyai, penjagaan atau pengurusan premis, kenderaan,
vesel atau alat pengangkutan itu;

_(b) jika apa-apa filem atau bahan publisiti filem yang belum_

diluluskan oleh Lembaga atau yang berkenaan dengannya
suatu kesalahan di bawah Akta ini atau mana-mana peraturan
yang dibuat di bawah Akta ini telah dilakukan dijumpai
di dalam mana-mana premis, kenderaan, vesel atau alat
pengangkutan, maka hendaklah dianggapkan, sehingga
dibuktikan sebaliknya, bahawa filem atau bahan publisiti
filem itu berada di situ dengan pengetahuan penghuni premis,
atau pemunya kenderaan, vesel atau alat pengangkutan
itu;

_(c) jika apa-apa filem yang belum diluluskan oleh Lembaga_

## dijumpai di dalam mana-mana premis, kenderaan, vesel
atau alat pengangkutan, nama dan alamat orang yang
dijumpai dalam atau pada mana-mana bahagian filem atau
penutupnya hendaklah dianggap, sehingga dibuktikan
sebaliknya, sebagai nama dan alamat pemunya filem itu


-----

30 _Rang Undang-Undang_

yang bercadang untuk menayangkan, mengedarkan,
mempamerkan, menyebarkan, menyewakan atau menjual
filem itu.

## Keputusan di bawah Akta tidak tertakluk kepada rayuan atau
**kajian semula**

**48. Tiada keputusan Menteri, Lembaga atau Jawatankuasa Rayuan**
di bawah Akta ini atau mana-mana peraturan yang dibuat di bawah
Akta ini boleh menjadi tertakluk kepada rayuan atau kajian semula
oleh mana-mana mahkamah atas apa-apa alasan.

## Pekhidmat awam

**49. Setiap orang yang berikut hendaklah disifatkan sebagai**
pekhidmat awam mengikut pengertian Kanun Keseksaan

[Akta 574]:

_(a) anggota Lembaga dan Jawatankuasa Rayuan;_

_(b) Setiausaha dan tiap-tiap Penolong Setiausaha;_

_(c) Pegawai Penguat Kuasa; dan_

_(d) orang yang diambil kerja di pejabat Lembaga dan pejabat_
Jawatankuasa Rayuan.

**Kekebalan daripada tindakan undang-undang**

**50. Tiada prosiding undang-undang, pendakwaan atau bentuk litigasi**
lain boleh dimulakan atau dikekalkan terhadap—

_(a) mana-mana anggota Lembaga;_

_(b) mana-mana anggota Jawatankuasa Rayuan;_

_(c) Setiausaha atau mana-mana Penolong Setiausaha;_

_(d) mana-mana Pegawai Penguat Kuasa; atau_

_(e) mana-mana orang yang diambil kerja di pejabat Lembaga_
atau pejabat Jawatankuasa Rayuan,


-----

## Penapisan Filem 31

atas sifat peribadinya berkenaan dengan apa-apa perbuatan, keputusan
atau pernyataan yang dilakukan atau dibuat dengan suci hati bagi
maksud atau bersampingan dengan pelaksanaan atau pelaksanaan
yang dicadangkan peruntukan-peruntukan Akta ini atau peraturanperaturan yang dibuat di bawah Akta ini.

**Tiada tanggungan bagi kehilangan atau kerosakan kepada filem**
**atau bahan publisiti filem**

**51. Selain bagi kehilangan atau kerosakan yang disebabkan oleh**
apa-apa perbuatan sengaja pada pihak Lembaga atau Jawatankuasa
Rayuan atau mana-mana anggota Lembaga atau Jawatankuasa
Rayuan, atau mana-mana pegawai atau orang lain yang diambil
kerja di pejabat Lembaga atau Jawatankuasa Rayuan, Lembaga,
Jawatankuasa Rayuan dan Kerajaan tidaklah bertanggungan bagi
kehilangan, atau apa-apa kerosakan kepada, apa-apa filem atau
bahan publisiti filem yang dikemukakan kepada Lembaga untuk
kelulusan atau kepada Jawatankuasa Rayuan atas sesuatu rayuan.

## Pelupusan filem yang tidak dituntut

**52. (1) Lembaga boleh memerintahkan supaya mana-mana filem**
atau bahan publisiti filem dimusnahkan atau selainnya dilupuskan
sebagaimana yang difikirkannya patut jika filem atau bahan publisiti
filem itu masih berada dalam milikannya selepas tempoh dua tahun
telah luput sejak—

_(a) tarikh filem atau bahan publisiti filem itu ditahan di bawah_

seksyen 7;

_(b) jika filem atau bahan publisiti filem itu diluluskan di bawah_

seksyen 10, tarikh Lembaga memberitahu pemunyanya di

bawah subseksyen 10(2); atau

_(c) jika apa-apa pengubahan sesuatu filem atau bahan publisiti_

filem dikehendaki di bawah seksyen 11, tarikh Lembaga
memberitahu pemunyanya supaya mengambil milikan filem
atau bahan publisiti filem itu.

(2) Bagi maksud subseksyen (1), mana-mana filem atau bahan

publisiti filem di bawah kawalan seseorang pegawai kastam yang
hak menurut kuasa seksyen 7 hendaklah disifatkan berada dalam
milikan Lembaga.


-----

32 _Rang Undang-Undang_

BAHAGIAN VIII

PERUNTUKAN PEMANSUHAN, PERALIHAN DAN KECUALIAN

## Pemansuhan

**53. Akta (Penapisan) Filem 1952 [Akta 35] (dalam Bahagian ini**
## disebut "Akta termansuh") dimansuhkan.

**Lembaga dan Jawatankuasa**

**54. (1) Lembaga Penapis Filem, Jawatankuasa Penilaian dan**
Jawatankuasa Rayuan yang ditubuhkan oleh Akta termansuh
dibubarkan.

(2) Walau apa pun subseksyen (1), tiap-tiap orang yang
merupakan anggota Lembaga Penapis Filem dan Jawatankuasa
Rayuan di bawah Akta termansuh sebaik sebelum tarikh Akta ini
mula berkuat kuasa hendaklah, pada tarikh itu—

## (a) dalam hal seorang anggota Lembaga Penapis Filem,
disifatkan telah dilantik sebagai anggota Lembaga yang
ditubuhkan di bawah seksyen 4; dan

_(b) dalam hal seorang anggota Jawatankuasa Rayuan, disifatkan_
telah dilantik sebagai anggota Jawatankuasa Rayuan yang
ditubuhkan di bawah seksyen 22,

dan hendaklah terus menjadi anggota sedemikian sehingga habis
tempoh yang baginya dia dilantik di bawah Akta termansuh.

(3) Walau apa pun subseksyen (1), apa-apa perkara yang belum
selesai di hadapan Lembaga Penapis Filem, Jawatankuasa Penilaian
dan Jawatankuasa Rayuan di bawah Akta termansuh hendaklah
dibereskan oleh Lembaga dan Jawatankuasa-Jawatankuasa itu di
bawah Akta termansuh seolah-olah Lembaga dan JawatankuasaJawatankuasa itu tidak dibubarkan dan Akta termansuh tidak
dimansuhkan.

## Penerusan undang-undang

**55. Semua perundangan subsidiari yang dibuat atau disifatkan**
telah dibuat di bawah Akta termansuh dan sedang berkuat kuasa
sebaik sebelum tarikh Akta ini mula berkuat kuasa hendaklah,


-----

## Penapisan Filem 33

setakat yang perundangan subsidiari itu selaras dengan peruntukanperuntukan Akta ini, disifatkan telah dibuat di bawah Akta ini dan
hendaklah terus berkuat kuasa sehingga perundangan subsidiari itu
habis tempoh atau dibatalkan atau digantikan.

**Sebutan mengenai Akta termansuh**

**56. Apa-apa sebutan dalam mana-mana undang-undang bertulis**
mengenai Akta termansuh atau Lembaga Penapis Filem atau
Jawatankuasa Rayuan yang ditubuhkan di bawah Akta termansuh
hendaklah, melainkan jika konteksnya menghendaki makna yang
lain, ditafsirkan sebagai sebutan mengenai Akta ini atau Lembaga
atau Jawatankuasa Rayuan yang ditubuhkan di bawah Akta ini,
mengikut mana-mana yang berkenaan, dan apa-apa ungkapan yang
membawa sebutan yang sedemikian hendaklah ditafsirkan dengan
sewajarnya.

JADUAL

[Subseksyen 4(2) dan 22(2)]

**Pengertian "anggota kerana jawatan"**

1. Dalam Jadual ini, "anggota kerana jawatan" Jawatankuasa Rayuan ialah
anggota Jawatankuasa Rayuan selain anggota yang dilantik di bawah perenggan
22(l)(a), (b) atau (g). _._

**Orang yang tidak boleh menjadi anggota Lembaga**

2. (1) Tertakluk kepada subperenggan (2), orang yang berikut tidak layak untuk
dilantik, atau kekal, menjadi anggota Lembaga:

_(a) ahli mana-mana Majlis Parlimen atau Dewan Undangan sesuatu Negeri;_

_(b) anggota atau pegawai atau pekerja mana-mana pihak berkuasa tempatan_
atau mana-mana pertubuhan perbadanan atau pihak berkuasa lain yang
ditubuhkan oleh undang-undang bagi suatu maksud awam;

_(c) anggota mana-mana kesatuan sekerja atau mana-mana badan atau_
pertubuhan yang bergabung dengan sesuatu kesatuan sekerja.

(2) Tiada anggota perkhidmatan awam boleh dilantik sebagai Pengerusi atau
Naib Pengerusi Lembaga melainkan jika dia sedang bercuti sebelum bersara.


-----

34 _Rang Undang-Undang_

**Orang yang tidak boleh menjadi anggota Lembaga atau Jawatankuasa**

3. Tanpa menjejaskan perenggan 2, orang yang berikut tidak layak untuk

dilantik, atau kekal, menjadi anggota Lembaga atau Jawatankuasa Rayuan:

_(a) seseorang yang bankrap;_

_(b) seseorang penghutang penghakiman;_

_(c) seseorang yang telah didapati atau diisytiharkan sebagai tidak sempurna_

akal; atau

_(d) seseorang yang telah disabitkan atas apa-apa kesalahan yang melibatkan_

fraud, kecurangan atau keburukan akhlak.

**Tempoh jawatan**

4. Seseorang anggota Lembaga atau anggota Jawatankuasa Rayuan selain

seorang anggota kerana jawatan hendaklah dilantik selama tempoh tiga tahun
atau apa-apa tempoh yang lebih pendek sebagaimana yang ditentukan oleh
Menteri, dan apabila habis tempoh itu dia layak untuk dilantik semula.

**Peletakan jawatan**

5. Seseorang anggota Lembaga atau anggota Jawatankuasa Rayuan selain

anggota kerana jawatan boleh, pada bila-bila masa, meletakkan jawatannya
melalui surat yang dialamatkan kepada Menteri.

**Pembatalan**

6. Menteri boleh membatalkan pelantikan seseorang anggota Lembaga atau

anggota Jawatankuasa Rayuan selain anggota kerana jawatan tanpa memberikan
apa-apa alasan bagi pembatalan itu.

**Penamatan pelantikan**

7. Pelantikan seseorang anggota Lembaga atau anggota Jawatankuasa Rayuan

selain anggota kerana jawatan tamat—

_(a) apabila dia mati;_

_(b) jika dia meletakkan jawatan mengikut perenggan 5;_

_(c) jika pelantikannya dibatalkan di bawah perenggan 6; atau_

_(d) jika dia tidak menghadiri mesyuarat Lembaga atau Jawatankuasa Rayuan_

tiga kali berturut-turut tanpa kebenaran Pengerusi Lembaga atau
Jawatankuasa, mengikut mana-mana yang berkenaan.


-----

_Penapisan Filem_ 35

**Kuorum Lembaga**

8. Kuorum bagi semua mesyuarat Lembaga ialah tiga, termasuk orang yang
mempengerusikan mesyuarat.

**Kuorum Jawatankuasa Rayuan**

9. Kuorum bagi semua mesyuarat Jawatankuasa Rayuan ialah enam, termasuk
orang yang mempengerusikan mesyuarat.

**Orang yang hendaklah mempengerusikan mesyuarat**

10. (1) Pengerusi, dan semasa ketiadaan Pengerusi, Naib Pengerusi Lembaga

atau Jawatankuasa Rayuan, mengikut mana-mana yang berkenaan, hendaklah
mempengerusikan mesyuarat Lembaga atau Jawatankuasa Rayuan.

(2) Semasa ketiadaan Pengerusi dan Naib Pengerusi pada mana-mana mesyuarat

Lembaga atau Jawatankuasa Rayuan, mesyuarat itu hendaklah dipengerusikan
oleh seorang anggota yang dilantik oleh anggota-anggota yang hadir.

**Undi pemutus**

11. Dalam mana-mana mesyuarat Lembaga atau Jawatankuasa Rayuan, orang

yang mempengerusikan mesyuarat itu hendaklah mempunyai undi pemutus sebagai
tambahan kepada undi biasanya.

**Elaun dan keistimewaan**

12. Anggota Lembaga dan Jawatankuasa Rayuan hendaklah dibayar dan diberi

apa-apa elaun dan keistimewaan yang ditentukan oleh Menteri.

**Pewakilan kuasa dan kewajipan Lembaga**

13. (1) Lembaga boleh mewakilkan, sama ada secara am atau dalam sesuatu

hal tertentu, semua atau mana-mana kuasa yang diberikan kepadanya atau kewajipan
yang dikenakan ke atasnya di bawah Akta ini kepada suatu Jawatankuasa yang
terdiri daripada mana-mana tiga orang daripada anggota Lembaga.

(2) Pengerusi Lembaga boleh melantik mana-mana anggota Jawatankuasa

yang disebut dalam subperenggan (1) menjadi pengerusi Jawatankuasa itu.

(3) Tiada pewakilan di bawah subperenggan (1) boleh menghalang Lembaga

daripada menjalankan mana-mana kuasa atau melaksanakan mana-mana kewajipan
yang diwakilkan sedemikian.


-----

36 _Rang Undang-Undang_

**Penandaan keputusan**

14. Maka sah di sisi undang-undang bagi semua keputusan Lembaga atau

Jawatankuasa Rayuan atau jawatankuasa yang disebut dalam perenggan 13
ditandakan di bawah tandatangan Setiausaha atau seorang Penolong Setiausaha,
dan tiap-tiap keputusan yang ditandakan sedemikian hendaklah disifatkan sebagai
keputusan Lembaga, Jawatankuasa Rayuan atau jawatankuasa itu, mengikut
mana-mana yang berkenaan.

**Penzahiran kepentingan**

15. (1) Seseorang anggota Lembaga atau Jawatankuasa Rayuan yang mempunyai,

secara langsung atau tidak langsung, apa-apa kepentingan, yang bersifat kewangan
atau selainnya, sendiri atau melalui pekongsinya, dalam apa-apa hal yang
dipertimbangkan oleh Lembaga atau Jawatankuasa Rayuan atau jawatankuasa
yang disebut dalam perenggan 13 hendaklah menzahirkan jenis kepentingan itu
dalam tiap-tiap mesyuarat yang dalamnya hal itu dipertimbangkan.

(2) Penzahiran di bawah subperenggan (1) hendaklah direkodkan dalam

minit Lembaga, Jawatankuasa Rayuan atau jawatankuasa itu dan, melainkan

jika dibenarkan secara khusus oleh orang yang mempengerusikan mesyuarat itu,
anggota itu tidak boleh mengambil bahagian dalam penimbangtelitian atau
keputusan Lembaga, atau Jawatankuasa Rayuan atau jawatankuasa itu berhubung
dengan perkara itu.

**Kesahan perbuatan, presiding dan keputusan Lembaga dan Jawatankuasa**

16. Tiada perbuatan yang dilakukan atau prosiding yang diambil atau keputusan

yang dibuat oleh Lembaga atau Jawatankuasa Rayuan boleh dipersoalkan atas
alasan bahawa—

_(a) ada suatu kekosongan dalam keanggotaan Lembaga atau Jawatankuasa_

Rayuan;

_(b) ada suatu kecacatan dalam keanggotaan Lembaga atau Jawatankuasa_

Rayuan;

_(c) ada pelanggaran peruntukan perenggan 15 oleh anggota Lembaga_

atau Jawatankuasa Rayuan; atau

_(d) ada apa-apa peninggalan, kecacatan atau ketakteraturan yang tidak_

menyentuh merit kes itu.

**Lembaga dan Jawatankuasa boleh mengawal selia tatacaranya sendiri**

17. Tertakluk kepada Akta ini dan kepada peraturan-peraturan yang dibuat di

bawah Akta ini, Lembaga dan Jawatankuasa Rayuan boleh mengawal selia
tatacaranya sendiri.


-----

_Penapisan Filem_ 37

HURAIAN

Rang Undang-Undang ini bertujuan untuk mengadakan suatu Akta baru bagi
menggantikan Akta (Penapisan) Filem 1952 ("Akta 35")- Akta yang dicadangkan
ini sebahagian besarnya serupa dengan Akta 35. Walau bagaimanapun, difikirkan
bahawa suatu Akta baru adalah lebih sesuai bagi memuatkan pindaan-pindaan
yang dicadangkan kepada Akta 35.

2. Rang Undang-Undang ini terbahagi kepada lapan bahagian.

3. Bahagian I mengandungi tajuk ringkas, peruntukan mengenai permulaan

kuat kuasa dan ketakpakaian serta juga takrif istilah-istilah tertentu yang digunakan
dalam Rang Undang-Undang ini.

4. Bahagian II mengandungi peruntukan bagi penubuhan Lembaga Penapis.

5. Bahagian III mengandungi peruntukan mengenai kawalan filem dan bahan

publisiti filem.

_Fasal 5 bertujuan untuk melarang, antara lain, pemilikan, penayangan dan_

pengeluaran filem-filem dan bahan publisiti filem lucah. Hukuman yang
dicadangkan ialah denda yang tidak kurang daripada sepuluh ribu ringgit dan
tidak lebih daripada lima puluh ribu ringgit atau pemenjaraan selama tempoh
yang boleh sampai lima tahun atau kedua-duanya. Di bawah Akta 35, seseorang
yang dalam milikannya ada apa-apa filem lucah hanya boleh, apabila disabitkan,
didenda tidak melebihi sepuluh ribu ringgit atau dipenjarakan selama tempoh
tidak melebihi enam bulan atau kedua-duanya.

_Fasal 6 bertujuan untuk melarang, antara lain, penayangan dan pengedaran_

filem-filem atau bahan publisiti filem yang belum diluluskan oleh Lembaga
Penapis. Hukuman yang dicadangkan bagi mana-mana orang yang melanggar
larangan ini ialah, dalam hal filem, denda yang tidak kurang daripada lima ribu
ringgit dan tidak lebih daripada tiga puluh ribu ringgit atau pemenjaraan selama
tempoh yang tidak melebihi tiga tahun atau kedua-duanya. Dalam hal bahan
publisiti filem, hukuman yang dicadangkan ialah denda yang tidak kurang
daripada satu ribu ringgit dan tidak lebih daripada sepuluh ribu ringgit. Di
bawah Akta 35, hukuman bagi menayangkan atau mengedarkan filem yang
belum diluluskan oleh Lembaga untuk tayangan atau pengedaran ialah denda
yang tidak melebihi sepuluh ribu ringgit, dan hukuman bagi mempamerkan atau
mengedarkan bahan publisiti filem yang belum diluluskan untuk pameran atau
pengedaran ialah denda yang tidak melebihi dua ribu ringgit.

_Fasal 7 memperkatakan filem-filem yang diimport. Dicadangkan supaya_

filem-filem itu ditahan dan hanya boleh dilepaskan apabila dikemukakan permit
atau perakuan pengecualian yang dikeluarkan oleh Lembaga. Fasal 8 mengandungi
peruntukan mengenai pengeluaran permit dan perakuan pengecualian itu.

_Fasal 9,10,11,14,15,16 dan 17 masing-masing memperkatakan pengemukaan_

filem untuk penapisan, keputusan yang boleh dibuat oleh Lembaga selepas
menonton sesuatu filem yang dikemukakan untuk penapisan, pengubahan yang


-----

38 _Rang Undang-Undang_

hendaklah dibuat kepada sesuatu filem yang diluluskan untuk ditayangkan tertakluk
kepada pembuatan pengubahan sedemikian, pengeluaran perakuan kelulusan
bagi filem, pengelasan filem, pembuatan pendua filem yang diluluskan dan
pengeluaran perakuan bagi salinan pendua filem. Fasal 10 dan 11 juga terpakai,
sebagaimana yang diperuntukkan di bawah fasal 19, bagi bahan publisiti filem.

_Fasal 12 dan 13 bertujuan untuk membenarkan Lembaga menyimpan filem-_

filem yang belum diluluskan olehnya dan melupuskan filem-filem itu selepas
tempoh tiga bulan atau, jika terdapat rayuan kepada Jawatankuasa Rayuan, jika
Jawatankuasa Rayuan mengesahkan keputusan Lembaga yang tidak meluluskan
filem-filem itu.

_Fasal 18 bertujuan untuk menghendaki pemunya sesuatu filem mengecapkan_

pada filem itu tanda kelulusan Lembaga, dan mempamerkan perakuan dan
pengelasan filem itu dan juga nama dan alamat orang yang menayangkan,
mengedarkan, mempamerkan atau menjual filem itu. Fasal 20 mengandungi
kehendak yang serupa berhubung dengan bahan publisiti filem.

6. Bahagian IV mengandungi fasal 21 yang membenarkan rayuan terhadap

keputusan Lembaga Penapis dibuat kepada Jawatankuasa Rayuan. Penubuhan
dan kuasa Jawatankuasa Rayuan diperuntukkan dalam fasal 22 dan 23 dalam
Bahagian yang sama.

7. Bahagian V mengandungi kuasa Menteri. Dicadangkan supaya Menteri

diberi kuasa—

_(a) untuk mengeluarkan arahan-arahan am tentang perkara-perkara dasar_

kepada Lembaga dan Jawatankuasa Rayuan (fasal 25);

_(b) untuk melarang perbuatan tertentu berhubung dengan apa-apa filem_

atau bahan publisiti filem jika perbuatan itu bertentangan dengan
kepentingan awam (fasal 26);

_(c) untuk membuat apa-apa peraturan yang perlu atau suai manfaat bagi_

melaksanakan peruntukan-peruntukan Akta yang dicadangkan (fasal
_27); dan_

_(d) untuk memberikan pengecualian daripada peruntukan-peruntukan Akta_

yang dicadangkan atau peraturan-peraturan yang dibuat di bawahnya
(fasal _28)._

8. Bahagian VI mengandungi peruntukan-peruntukan berhubung dengan
penguatkuasaan.

Di bawah fasal 29, Pegawai-Pegawai Penguat Kuasa boleh dilantik dan di

bawah fasal 30 mereka diberi kuasa untuk menyiasat kesalahan-kesalahan terhadap
Akta yang dicadangkan. Apabila diminta sedemikian oleh orang yang terhadapnya
kuasa itu sedang dijalankan, Pegawai Penguat Kuasa hendaklah mengemukakan
kad kuasanya, Pengeluaran kad kuasa ini diperuntukkan dalam fasal 31.


-----

_Penapisan Filem_ 39

_Fasal 32, 33, 34, 35, 36, 37, 38 dan 39 masing-masing mengandungi kuasa_

Pegawai Penguat Kuasa untuk menjalankan penggeledahan dan penyitaan dengan
suatu waran yang dikeluarkan oleh seorang Majistret, untuk menjalankan apaapa penggeledahan dan penyitaan tanpa waran sedemikian dalam hal keadaan
tertentu, untuk menyita filem dan bahan publisiti filem yang telah atau
berkemungkinan akan digunakan dalam pelakuan suatu kesalahan di bawah
Akta yang dicadangkan, untuk membuat penangkapan, untuk menghendaki manamana orang yang didapati mengetahui hal keadaan sesuatu kes nadir di hadapan
Pegawai Penguat Kuasa, dan untuk memeriksa orang itu.

_Fasal 40 bertujuan untuk membenarkan suatu perintah pelucuthakan mana-_

mana benda yang disita di bawah Akta yang dicadangkan dibuat oleh mahkamah
yang di hadapannya pendakwaan berkenaan dengan benda yang disita itu dijalankan,
atau, jika tiada pendakwaan sedemikian, selepas tatacara yang dinyatakan dalam

_fasal itu telah dipatuhi._

Di bawah fasal 41, kos bagi memegang apa-apa benda dalam jagaan Kerajaan

akan menjadi hutang yang kena dibayar kepada Kerajaan oleh orang yang
didapati bersalah atas kesalahan di bawah Akta yang dicadangkan berhubung
dengan benda itu.

_Fasal 42 bertujuan untuk memperuntukkan bahawa tiada seorang pun boleh_

mendapatkan apa-apa kos atau ganti rugi disebabkan oleh penyitaan apa-apa
benda di bawah Akta yang dicadangkan melainkan jika penyitaan itu dibuat
tanpa alasan yang munasabah.

9. Bahagian VII mengandungi perkara-perkara pelbagai.

_Fasal 43 bertujuan untuk memperuntukkan bahawa pendakwaan bagi kesalahan-_

kesalahan di bawah Akta yang dicadangkan hanya boleh dimulakan oleh atau
dengan keizinan Pendakwa Raya.

_Fasal 44 bertujuan untuk memberikan bidang kuasa kepada mahkamah Majistret_

Kelas Satu untuk mengenakan hukuman maksimum sebagaimana yang dicadangkan
di bawah Akta ini walaupun subseksyen 87(1) Akta Mahkamah Rendah 1948
membenarkan seseorang Majistret Kelas Satu untuk menjatuhkan hukuman
denda tidak melebihi sepuluh ribu ringgit dan hukuman pemenjaraan selama
tempoh tidak melebihi lima tahun sahaja.

_Fasal 45 memperkatakan kesalahan-kesalahan yang dilakukan oleh pertubuhan_

perbadanan.

_Fasal 46 mengandungi peruntukan berhubung dengan pengkompaunan_

ke sal ahan-ke sal ah an.

_Fasal 47 bertujuan untuk mengadakan peruntukan mengenai anggapan-anggapan_

tertentu. Salah satu anggapan sedemikian ialah bahawa nama atau alamat yang
dijumpai pada sesuatu filem atau penutupnya dianggap sebagai nama atau alamat
pemunya filem itu.


-----

40 _Rang Undang-Undang_

_Fasal 48 bertujuan untuk memperuntukkan bahawa apa-apa keputusan Menteri,_

Lembaga Penapis atau Jawatankuasa Rayuan di bawah Akta yang dicadangkan
tidak boleh menjadi perkara apa-apa rayuan atau kajian semula oleh mana-mana
mahkamah.

_Fasal 49 bertujuan untuk menganggap anggota Lembaga Penapis dan_

Jawatankuasa Rayuan, antara lain, sebagai pekhidmat awam mengikut pengertian
Kanun Keseksaan. Mereka juga diberi, di bawah fasal 50, kekebalan daripada
tindakan undang-undang berkenaan dengan perbuatan-perbuatan yang dilakukan
oleh mereka dengan suci hati bagi maksud melaksanakan Akta yang dicadangkan.

Di bawah fasal 51, Lembaga dan Kerajaan tidak akan bertanggungan bagi

kehilangan atau kerosakan mana-mana filem yang dikemukakan kepada Lembaga
untuk kelulusan, kecuali bagi kerosakan sengaja yang disebabkan oleh Lembaga
atau pegawai-pegawai atau kakitangannya.

_Fasal 52 bertujuan untuk membenarkan Lembaga melupuskan mana-mana_

filem dalam milikannya yang telah tidak dituntut selama lebih daripada dua
tahun.

10. Bahagian VIII mengandungi peruntukan pemansuhan dan peralihan.

Akta 35 dimansuhkan (fasal 53) dan Lembaga dan Jawatankuasa-Jawatankuasa

yang ditubuhkan di bawah Akta 35 dibubarkan (fasal 54). Walau bagaimanapun,
perkara-perkara yang belum selesai di hadapan Lembaga dan JawatankuasaJawatankuasa itu mesti dibereskan oleh Lembaga dan Jawatankuasa-Jawatankuasa
itu seolah-olah Lembaga dan Jawatankuasa-Jawatankuasa itu tidak dibubarkan
dan Akta 35 tidak dimansuhkan.

_Fasal 55 bertujuan mengadakan peruntukan mengenai penerusan perundangan_

subsidiari yang dibuat di bawah Akta 35.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])1904]


-----

FILM CENSORSHIP BILL 2001

ARRANGEMENT OF CLAUSES

PART I

PRELIMINARY

Clause

1. Short title and commencement

2. Non-application

3. Interpretation

PART II

BOARD OF CENSORS

4. Establishment of Board

PART III

CONTROL OF FILMS AND FILM-PUBLICITY MATERIALS

5. Obscene film

6. Unapproved film or film-publicity material

7. Detention of imported film and film-publicity material

8. Permit, etc., for the purpose of section 7

9. Submission of film for censorship

10. Decision of the Board

11. Alterations

12. Retention and return of film

13. Disposal of unapproved film

14. Certificate "A"

15. Classification of film


-----

_Bill_

Clause

16. Duplication of film

17. Certificate "B"

18. Display of mark of approval, certificate and classification

19. Submission of film-publicity material

20. Mark of approval on film-publicity material

PART IV

APPEAL

21. Appeal

22. Appeal Committee

23. Powers of the Appeal Committee

24. Board must give effect to Appeal Committee's decision

PART V

POWERS OF THE MINISTER

25. Directions

26. Prohibition

27. Regulations

28. Exemption

PART VI

POWERS RELATING TO ENFORCEMENT, SEIZURE, ARREST, ETC.

29. Appointment of Enforcement Officers

30. Power to investigate

31. Authority card

32. Search and seizure with warrant

33. Search and seizure without warrant

34. Search of persons

35. Seizure of film, etc.


-----

_Film Censorship_

Clause

36. Notice of seizure

37. Power of arrest

38. Power to require attendance of persons acquainted with case

39. Examination of persons acquainted with case

40. Forfeiture of film, etc., seized

41. Cost of holding film, etc., seized

42. No costs or damages arising from seizure can be recovered

PART VII

MISCELLANEOUS

43. Prosecution

44. Jurisdiction of court of First Class Magistrate

45. Offences committed by body corporate

46. Compounding of offences

47. Presumption

48. Decision under the Act not subject to appeal or review

49. Public servants

50. Immunity from legal action

51. No liability for loss or damage to film or film-publicity material

52. Disposal of unclaimed films

PART VIII

REPEAL, TRANSITIONAL AND SAVING PROVISIONS

53. Repeal

54. Board and Committees

55. Continuance of laws

56. References to the repealed Act

SCHEDULE


-----

