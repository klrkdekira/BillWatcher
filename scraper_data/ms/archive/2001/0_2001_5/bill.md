---
Year: 2001
Bill: D.R 14/2001 - RUU Zon Bebas (Pindaan) 2001 (Lulus)
Title: D.R 14/2001 - RUU Zon Bebas (Pindaan) 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2014.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2014.pdf
---
---
Reading:
D.R 14/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

## D.R. 14/2001

RANG UNDANG-UNDANG

_b e r n a m a_

Suatu Akta untuk meminda Akta Zon Bebas 1990.

# [ ]

**DIPERBUAT oleh Parlimen Malaysia seperti yang berikut:**

**Tajuk ringkas**

**1. Akta ini bolehlah dinamakan Akta Zon Bebas (Pindaan) 2001.**

**Seksyen baru 23A**

**2. Akta Zon Bebas 1990 [Akta 438], yang disebut "Akta ibu"**
dalam Akta ini, dipinda dengan memasukkan selepas seksyen 23
seksyen yang berikut:


23A. (1) Mana-mana pegawai kastam yang menjalankan
kuasanya di bawah seksyen 21, 22 dan 23 hendaklah
diberi akses kepada apa-apa makiumat berekod atau data
berkomputer, sama ada disimpan dalam komputer atau
selainnya.

(2) Sebagai tambahan, seseorang pegawai kastam yang
menjalankan kuasanya di bawah seksyen 21, 22 dan 23—

_(a) boleh memeriksa dan meneliti pengendalian mana-_
mana komputer dan apa-apa perkakas atau bahan
yang berkaitan yang dia mempunyai sebab yang
munasabah untuk mengesyaki digunakan atau telah
digunakan berkaitan dengan makiumat atau data
itu; dan


Akses
kepada
maklumat
berekod
atau data
berkomputer.


-----

2 _Rang Undang-Undang_

_(b) boleh menghendaki—_

(i) orang yang pegawai kastam itu mempunyai

sebab yang munasabah untuk mengesyaki
menggunakan atau telah menggunakan
komputer itu atau yang bagi pihaknya
komputer itu digunakan atau telah digunakan
sedemikian; atau

(ii) orang yang menjaga, atau selainnya terlibat

dalam, pengendalian komputer, perkakas atau
bahan itu,

supaya memberinya bantuan yang munasabah
sebagaimana yang dikehendaki olehnya bagi maksud
seksyen ini.

(3) Bagi maksud subseksyen (1), "akses" termasuklah

diberi kata laluan, kod penyulitan, kod penyahsulitan,
perisian atau perkakasan yang perlu dan apa-apa cara
lain yang diperlukan untuk membolehkan maklumat

berekod atau data berkomputer itu difahami.".

**Pindaan seksyen 25**

**3. Perenggan (c) proviso kepada seksyen 25 Akta ibu dipinda**
dengan menggantikan perkataan "seorang pegawai kastam atau
pegawai polis perempuan" dengan perkataan "seorang perempuan
lain dengan betul-betul mengambil kira kehendak kesopanan".

**Pindaan seksyen 27**

**4, Subseksyen 27(1) Akta ibu dipinda—**


_(a) dalam perenggan (b), dengan memasukkan selepas_

perkataan "seksyen 39" perkataan ", atau sekiranya amaun
itu dilucuthakkan di bawah seksyen 33, mengikut manamana yang berkenaan"; dan

_(b) dalam perenggan (c), dengan menggantikan perkataan_

"sementara menunggu keputusan apa-apa pendakwaan
atau tuntutan dan berkaitan dengan hasil jualan itu untuk


-----

_Zon Bebas (Pindaan)_ 3

mematuhi keputusan pendakwaan atau tuntutan itu" dengan
perkataan "untuk mematuhi keputusan mana-mana
pendakwaan atau tuntutan, atau suatu pelucuthakan di
bawah seksyen 33, mengikut mana-mana yang berkenaan".

## Pindaan seksyen 28

**5. Seksyen 28 Akta ibu dipinda—**

_(a) dengan menomborkan semula seksyen yang sedia ada_

sebagai subseksyen (1) seksyen itu;

_(b) dalam proviso kepada subseksyen (1), dengan menggantikan_

perkataan "seorang pegawai kastam atau pegawai polis
perempuan" dengan perkataan "seorang perempuan lain
dengan betul-betul mengambil kira kehendak kesopanan";
dan

_(c) dengan memasukkan selepas subseksyen (1) subseksyen_

yang berikut:

"(2) Tiap-tiap orang yang ditangkap sedemikian boleh

dilepaskan daripada jagaan—

_(a) apabila dia mendepositkan apa-apa jumlah wang_

yang munasabah sebagaimana yang dikehendaki
oleh seorang pegawai kastam yang hak;

_(b) apabila dia menyempurnakan suatu bon, dengan_

suatu penjamin atau penjamin-penjamin,
sebagaimana yang dikehendaki oleh seorang
pegawai kastam yang hak; atau

_(c) apabila dia mendepositkan apa-apa jumlah wang_

yang munasabah sebagaimana yang dikehendaki
oleh seorang pegawai kastam yang hak dan dia
menyempurnakan suatu bon, dengan suatu
penjamin atau penjamin-penjamin, sebagaimana
yang dikehendaki oleh seorang pegawai kastam
yang hak.


-----

4 _Rang Undang-Undang_

(3) Mana-mana orang yang telah dilepaskan daripada
jagaan di bawah subseksyen (2) boleh ditangkap tanpa
waran oleh mana-mana pegawai kastam—

_(a) jika pegawai itu mempunyai alasan yang_
munasabah untuk mempercayai bahawa manamana syarat yang berdasarkannya atau yang
tertakluk kepadanya orang itu telah dilepaskan
atau selainnya dibenarkan dijamin telah atau
mungkin dilanggar; atau

_(b) apabila diberitahu secara bertulis oleh penjamin_
orang itu bahawa orang itu mungkin melanggar
mana-mana syarat yang berdasarkannya atau yang
tertakluk kepadanya orang itu telah dilepaskan
dan bahawa penjamin itu hendak dibebaskan
daripada obligasinya sebagai penjamin.".

**Pemotongan seksyen 30**

**6. Akta ibu dipinda dengan memotong seksyen 30.**

**Seksyen baru 30A**

**7. Akta ibu dipinda dengan memasukkan selepas seksyen 30 seksyen**
yang berikut:


30A. (1) Kecuali sebagaimana yang diperuntukkan di
bawah seksyen 31, nama dan alamat seseorang pemberi
maklumat dan substans maklumat yang diterima daripada
seseorang pemberi maklumat hendaklah dirahsiakan dan
tidak boleh didedahkan oleh mana-mana pegawai kastam
yang hak atau mana-mana orang yang dalam perjalanan
biasa tugasnya memperoleh atau mengawal atau mendapat
akses kepada maklumat itu kepada mana-mana orang
kecuali pegawai kastam ditetapkan yang diberi kuasa
oleh Ketua Pengarah.

(2) Mana-mana orang yang melanggar subseksyen (1)
adalah melakukan suatu kesalahan dan bolehlah, apabila
disabitkan, dikenakan denda tidak melebihi sepuluh ribu
ringgit atau hukuman penjara bagi suatu tempoh tidak
melebihi lima tahun atau kedua-duanya.".


Kewajipan
kerahsiaan.


-----

_Zon Bebas (Pindaan)_ 5

**Pindaan seksyen 32**

**8. Subseksyen 32(1) Akta ibu dipinda—**

_(a) dengan menggantikan perkataan "firma, pertubuhan atau_

lain-lain kumpulan orang" yang pertama terdapat dengan
perkataan "suatu firma, suatu pertubuhan, suatu persatuan
atau kumpulan orang yang lain";

_(b) dengan menggantikan perkataan "atau lain-lain kumpulan_

orang" yang kedua terdapat dengan perkataan ", persatuan
atau kumpulan orang yang lain"; dan

_(c) dengan menggantikan perkataan "atau lain-lain kumpulan_

orang" yang ketiga terdapat dengan perkataan " persatuan
atau kumpulan orang yang lain".

**Pindaan seksyen 33**

**9. Seksyen 33 Akta ibu dipinda dengan menggantikan subseksyen**
(2) dengan subseksyen yang berikut:

"(2) Apabila jumlah wang yang sedemikian dibayar—

_(a) orang yang dengan semunasabahnya disyaki telah_

melakukan suatu kesalahan, jika dia berada dalam jagaan,
hendaklah dilepaskan dan tiada prosiding selanjutnya boleh
diambil terhadap orang itu; dan


_(b) apa-apa harta yang telah disita hendaklah dilepaskan dan_

tiada prosiding selanjutnya boleh diambil terhadap harta
itu kecuali jika harta yang disita itu terdiri daripada barangbarang yang pengimportannya ke dalam Malaysia dilarang

secara mutlak atau bersyarat di bawah mana-mana undangundang bertulis dan tiada lesen import dikeluarkan, maka
barang-barang itu atau amaun yang dicagarkan di bawah
perenggan (a) atau (b) subseksyen (1) seksyen 27 atau
amaun yang dihasilkan daripada jualan itu di bawah
perenggan (c) subseksyen (1) seksyen 27, mengikut manamana yang berkenaan, hendaklah dilucuthakkan.".


-----

6 _Rang Undang-Undang_

HURAIAN

Rang Undang-Undang ini bertujuan untuk meminda Akta Zon Bebas 1990
("Akta 438").

2. _Fasal 1 Rang Undang-Undang ini mengandungi tajuk ringkas._

3. _Fasal 2 Rang Undang-Undang ini bertujuan untuk memasukkan seksyen_
baru 23A ke dalam Akta 438 untuk membolehkan seseorang pegawai kastam
yang menjalankan kuasanya di bawah seksyen 21, 22 dan 23 Akta 438 mendapat
akses kepada maklumat berekod atau data berkomputer.

4. _Fasal 4 Rang Undang-Undang ini bertujuan untuk meminda subseksyen_
27(1) Akta 438 untuk membenarkan amaun yang dicagarkan atau hasil jualan
yang dipegang di bawah seksyen itu dibayar kepada Ketua Pengarah jika amaun
atau hasil jualan itu dilucuthakkan di bawah seksyen 33 Akta 438.

5. _Fasal 5 Rang Undang-Undang ini bertujuan untuk meminda seksyen 28_
Akta 438 untuk mengadakan peruntukan bagi pelepasan seseorang yang ditangkap
di bawah Akta 438 daripada jagaan apabila dia mendepositkan apa-apa jumlah
wang yang munasabah sebagaimana yang dikehendaki oleh seorang pegawai
kastam yang hak atau apabila dia menyempurnakan suatu bon, dengan suatu
penjamin atau penjamin-penjamin sebagaimana yang dikehendaki oleh seorang
pegawai kastam yang hak. atau kedua-duanya sekali.

6. _Fasal 6 Rang Undang-Undang ini bertujuan untuk memotong seksyen 30_
Akta 438 kerana kuasa untuk menjalankan pendakwaan diperkatakan di bawah
seksyen 377 Kanun Tatacara Jenayah.

7. _Fasal 7 Rang Undang-Undang ini bertujuan untuk memasukkan seksyen_
baru 30A ke dalam Akta 438 untuk mengenakan kewajipan untuk merahsiakan
nama dan alamat pemberi maklumat dan substans maklumat yang diterima
daripada pemberi maklumat. Seseorang yang melanggar kehendak ini adalah
melakukan suatu kesalahan dan bolehlah, apabila disabitkan, dikenakan denda
tidak melebihi sepuluh ribu ringgit atau hukuman penjara bagi suatu tempoh
tidak melebihi lima tahun atau kedua-duanya.

8. _Fasal 9 Rang Undang-Undang ini bertujuan untuk meminda seksyen 33_
Akta 438 untuk mengadakan peruntukan bagi pelucuthakan amaun yang dicagarkan
di bawah perenggan 27(l)(a) atau 27(1)(b) Akta 438 atau amaun yang dihasilkan
daripada jualan di bawah perenggan 27(1 )(c) Akta 438 apabila kesalahan itu
dikompaunkan.

9. Pindaan lain yang tidak diperkatakan dengan khusus dalam Huraian ini
adalah pindaan yang kecil atau berbangkit.

_IMPLIKASl_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2217]


-----

