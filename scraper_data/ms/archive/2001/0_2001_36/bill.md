---
Year: 2001
Bill: D.R 42/2001 - RUU Suruhanjaya Sekuriti (Pindaan) 2001 (Lulus)
Title: D.R 42/2001 - RUU Suruhanjaya Sekuriti (Pindaan) 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2042.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2042.pdf
---
---
Reading:
D.R 42/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

## D.R. 42/2001

**RANG UNDANG-UN**

_b e r n a m a_

Suatu Akta untuk meminda Akta Suruhanjaya Sekuriti 1993.

## [ ]

**DIPERBUAT oleh Parlimen Malaysia seperti yang berikut:**

## Tajuk ringkas dan permulaan kuat kuasa

**1. (1) Akta ini bolehlah dinamakan Akta Suruhanjaya Sekuriti**
(Pindaan) 2001.

(2) Akta ini hendaklah mula berkuat kuasa pada tarikh yang

ditetapkan oleh Menteri melalui pemberitahuan dalam Warta, dan
## Menteri boleh menetapkan tarikh yang berlainan bagi permulaan
kuat kuasa peruntukan yang berlainan dalam Akta ini atau berkenaan
dengan golongan atau kategori orang dan sekuriti yang berlainan.

**Pindaan seksyen 17**

## 2. Akta Suruhanjaya Sekuriti 1993 [Akta 498], yang disebut "Akta

ibu" dalam Akta ini, dipinda dalam subseksyen 17(1) dengan
menggantikan perkataan "seksyen 44" dengan perkataan
"seksyen 159".

**Pindaan seksyen 32**

**3. Seksyen 32 Akta ibu dipinda—**

_(a) dalam subseksyen (6), dengan menggantikan perkataan_

"perenggan (5)(b)" dengan perkataan "perenggan (5)(a)
atau (b)"; dan


-----

2 _Rang Undang-Undang_

_(b) dalam perenggan (7)(b), dengan menggantikan perkataan_
"perenggan (5)(b)" dengan perkataan "perenggan (5)(a)
atau (b)".

**Pindaan seksyen 35**

**4. Seksyen 35 Akta ibu dipinda dengan memotong takrif "syarikat**
## asing".

**Pindaan seksyen 41**

## 5. Subseksyen 41(2) Akta ibu dipinda dengan menggantikan
perkataan "Seseorang" dengan perkataan "Melainkan jika dibenarkan
secara bertulis oleh Suruhanjaya, seseorang".

**Bahagian baru IVA**

**6. Akta ibu dipinda dengan memasukkan selepas Bahagian IV**
Bahagian yang berikut:

"BAHAGIAN IVA

PERJANJIAN ATAU PERKIRAAN BAGI PEMINDAHAN
PERNIAGAAN

Takrif. 124A. Dalam Bahagian ini, melainkan jika konteksnya
menghendaki makna yang lain—

"akaun sekuriti" ertinya suatu akaun yang diwujudkan
oleh sesuatu depositori pusat bagi seseorang pendeposit
untuk merekodkan sekuriti-sekuriti dan untuk berniaga
sekuriti sedemikian oleh pendeposit itu;

"broker niaga hadapan berlesen" ertinya seseorang yang
dilesenkan di bawah subseksyen 16(1) Akta Perindustrian
Niaga Hadapan 1993;


-----

_Suruhanjaya Sekuriti (Pindaan)_ 3

"harta" ertinya apa-apa harta alih atau tak alih dan
termasuklah—

_(a) berhubung dengan mana-mana harta, apa-apa hak,_
kepentingan, hakmilik, tuntutan, hak dalam
tindakan, kuasa atau keistimewaan, sama ada pada
masa sekarang, masa hadapan, terletak hak atau
kontingen atau yang seIainnya mempunyai nilai;

_(b) apa-apa dokumen pemindahhakan yang di-_
sempurnakan bagi memindahhakkan, menyerahhakkan, menentukan, menyerah balik atau selainnya
memindahkan hakmilik atau melupuskan harta tak
alih, yang mana orang yang menyempurnakan
dokumen pemindahhakan itu ialah tuan punya,
yang memiliki atau berhak mendapat hak kontingen,
sama ada bagi keseluruhan kepentingan atau bagi
apa-apa kepentingan yang kurang daripada itu;

_(c) sekuriti;_

_(d) apa-apa surat cara boleh niaga, termasuk apa-apa_
nota bank, nota pembawa, bil Perbendaharaan,
waran dividen, bil pertukaran, nota janji hutang,
cek dan sijil deposit boleh niaga;

_(e) apa-apa gadai janji atau gadaian, sama ada di sisi_
undang-undang atau ekuiti, jaminan, lien atau
sandaran, sama ada sebenar atau konstruktif, surat
hipotekasi atau resit amanah, tanggung rugi, akujanji
atau cara lain bagi menjamin pembayaran atau
penjelasan sesuatu hutang atau liabiliti, sama ada
pada masa sekarang, masa hadapan, terletak hak
atau kontingen; dan

_(f) apa-apa harta ketara atau tak ketara yang lain;_

"liabiliti" termasuklah hutang, kewajipan dan obligasi
daripada tiap-tiap jenis, sama ada pada masa sekarang,
masa hadapan, terletak hak atau kontingen;

"penasihat pelaburan berlesen" ertinya seseorang yang
dilesenkan di bawah subseksyen 14(1) Akta Perindustrian
Sekuriti 1983;


-----

_Rang Undang-Undang_

"penasihat perdagangan niaga hadapan berlesen" ertinya
seseorang yang dilesenkan di bawah subseksyen 17(1)
Akta Perindustrian Niaga Hadapan 1993;

"pengurus kumpulan wang berlesen" ertinya seseorang
yang dilesenkan di bawah subseksyen 15A(1) Akta
Perindustrian Sekuriti 1983;

"pengurus kumpulan wang niaga hadapan berlesen"
ertinya seseorang yang dilesenkan di bawah subseksyen
16A(1) Akta Perindustrian Niaga Hadapan 1993;

"pengurus kumpulan wang niaga hadapan terkecuali"
mempunyai erti yang sama seperti dalam Akta Perindustrian
Niaga Hadapan 1993;

"pengurus kumpulan wang terkecuali" mempunyai erti
yang sama seperti dalam Akta Perindustrian Sekuriti 1983;

"peniaga berlesen" ertinya seseorang yang dilesenkan
di bawah subseksyen 12(1) Akta Perindustrian Sekuriti
1983;

"perniagaan" ertinya apa-apa aktiviti yang dijalankan
oleh orang berlesen, pengurus kumpulan wang terkecuali
atau pengurus kumpulan wang niaga hadapan terkecuali
menurut lesennya atau yang dia dibenarkan untuk
menjalankannya, mengikut mana-mana yang berkenaan,
dan termasuklah semua harta yang diperoleh daripada,
atau digunakan dalam atau bagi maksud, menjalankan
aktiviti sedemikian dan segala hak dan liabiliti yang
berbangkit daripada aktiviti sedemikian;

"sekuriti" termasuklah gadai janji atau gadaian, sama
ada di sisi undang-undang atau ekuiti, debentur, bil
pertukaran, nota janji hutang, jaminan, lien atau sandaran,
sama ada sebenar atau konstruktif, hipotekasi, tanggung
rugi, akujanji atau cara lain bagi menjamin pembayaran
atau penjelasan sesuatu hutang atau liabiliti, sama ada
pada masa sekarang, masa hadapan, terletak hak atau
kontingen.


-----

_Suruhanjaya Sekuriti (Pindaan)_ 5

124B. (1) Jika dalam hal—

_(a) seseorang peniaga berlesen atau broker niaga_
hadapan berlesen, Menteri, atas syor Suruhanjaya,
telah memberikan kelulusannya;

_(b) seseorang pengurus kumpulan wang berlesen,_
penasihat pelaburan berlesen, pengurus kumpulan
wang niaga hadapan berlesen atau penasihat
perdagangan niaga hadapan berlesen, Suruhanjaya
telah memberikan kelulusannya; dan

_(c) seseorang pengurus kumpulan wang terkecuali atau_
pengurus kumpulan wang niaga hadapan terkecuali,
Suruhanjaya telah memberikan kelulusannya,

berhubung dengan sesuatu perjanjian atau perkiraan—

(A) bagi penjualan, pelupusan atau pemindahan hakmilik
mengikut apa-apa cara kesemua atau mana-mana
bahagian perniagaan peniaga berlesen, pengurus
## kumpulan wang berlesen, penasihat pelaburan
berlesen, broker niaga hadapan berlesen, pengurus
kumpulan wang niaga hadapan berlesen, penasihat
perdagangan niaga hadapan berlesen, pengurus
kumpulan wang terkecuali atau pengurus kumpulan
wang niaga hadapan terkecuali;

(B) bagi penggabungan atau percantuman peniaga
berlesen, pengurus kumpulan wang berlesen,
penasihat pelaburan berlesen, broker niaga hadapan
berlesen, pengurus kumpulan wang niaga hadapan
berlesen, penasihat perdagangan niaga hadapan
berlesen, pengurus kumpulan wang terkecuali atau
pengurus kumpulan wang niaga hadapan terkecuali
dengan mana-mana orang lain; atau

(C) bagi penyusunan semula peniaga berlesen. pengurus
kumpulan wang berlesen, penasihat pelaburan
berlesen, broker niaga hadapan berlesen, pengurus
kumpulan wang niaga hadapan berlesen, penasihat
perdagangan niaga hadapan berlesen, pengurus
kumpulan wang terkecuali atau pengurus kumpulan
wang niaga hadapan terkecuali,


Permohonan
kepada
Mahkamah
Tmggi untuk
memudahkan
perjanjian
atau
perkiraan
bagi
pemindahan
keseluruhan
atau
sebahagian
perniagaan
orang
berlesen,
pengurus
kumpulan
wang
terkecuali
dan
pengurus
kumpulan
wang niaga
hadapan
terkecuali.


-----

_Rang Undang-Undang_

entiti yang perniagaannya hendak dipindahkan hakmiliknya,
disebut sebagai "pemindah", dan entiti yang kepadanya
pemindahan hakmilik itu hendak dibuat, disebut sebagai
"penerima pindahan", boleh membuat permohonan bersama
kepada Mahkamah Tinggi melalui saman pemula secara
_ex pane bagi mendapatkan apa-apa perintah Mahkamah_
sebagaimana yang diperlukan oleh mereka untuk
memudahkan atau membolehkan perjanjian atau perkiraan
itu dilaksanakan.

(2) Dalam sesuatu permohonan kepada Mahkamah
Tinggi di bawah subseksyen (1) boleh diminta kesemua
atau mana-mana perintah yang berikut:

_(a) yang menyatakan tarikh pada dan dari bila perjanjian_
atau perkiraan itu hendaklah mula berkuat kuasa,
iaitu suatu tarikh yang terdahulu atau terkemudian
daripada tarikh permohonan (dalam seksyen ini
disebut sebagai "tarikh pemindahan");

_(b) yang meletakhakkan apa-apa harta yang dipegang_
oleh pemindah, sama ada bersendirian atau bersama
dengan mana-mana orang lain, pada penerima
pindahan sama ada bersendirian atau, mengikut
mana-mana yang berkenaan, bersama dengan orang
itu, pada dan dari tarikh pemindahan atas sifat
yang sama, atas amanah, dan dengan dan tertakluk
kepada kuasa, peruntukan dan liabiliti yang terpakai
bagi perkara itu masing-masingnya;

_(c) supaya apa-apa surat cara yang sedia ada, sama_
ada dalam bentuk surat ikatan, wasiat atau selainnya,
atau perintah mana-mana mahkamah, yang di
bawahnya atau menurut kuasanya apa-apa harta
telah menjadi atau akan menjadi terletak hak pada
pemindah, ditafsirkan dan berkuat kuasa seolaholah bagi apa-apa sebutan dalam surat cara itu
mengenai pemindah telah digantikan sebutan
mengenai penerima pindahan;

_(d) supaya apa-apa perjanjian yang sedia ada yang_
kepadanya pemindah menjadi suatu pihak berkuat
kuasa seolah-olah penerima pindahan telah menjadi
suatu pihak kepada perjanjian itu sebagai ganti
pemindah;


-----

_Suruhanjaya Sekuriti (Pindaan)_ 7

_(e) supaya apa-apa akaun sekuriti atau akaun lain yang_
disenggarakan oleh atau bagi pihak seseorang
pemindah untuk seseorang klien menjadi sesuatu
akaun sekuriti atau akaun lain yang disenggarakan
oleh atau bagi pihak penerima pindahan untuk
klien itu, tertakluk kepada apa-apa syarat yang
terpakai antara pemindah dan kliennya;

_(f) supaya apa-apa akaun sekuriti atau akaun lain yang_
disenggarakan oleh atau bagi pihak pemindah
sebagai prinsipal menjadi suatu akaun sekuriti atau
akaun lain yang disenggarakan oleh atau bagi pihak
penerima pindahan sebagai prinsipal;

_(g) supaya apa-apa arahan, perintah, petunjuk, mandat,_
surat kuasa wakil, kuasa, akujanji atau keizinan
yang sedia ada, sama ada atau tidak berhubung
dengan sesuatu akaun, diberikan kepada pemindah,
sama ada bersendirian atau bersama dengan orang
lain, berkuat kuasa, berkenaan dengan apa-apa jua
yang kena dilakukan, seolah-olah diberikan kepada
penerima pindahan sama ada bersendirian atau,
mengikut mana-mana yang berkenaan, bersama
dengan orang lain itu;

_(h) supaya apa-apa wang yang diterima daripada_
komisen, faedah dan sumber-sumber lain yang kena
dibayar oleh mana-mana orang kepada pemindah
hendaklah kena dibayar oleh orang itu kepada
penerima pindahan;

_(i) supaya apa-apa surat cara boleh niaga atau perintah_
bagi pembayaran wang yang dikeluarkan daripada
atau diberikan kepada atau diterima atau diendorskan
## oleh pemindah atau kena dibayar di tempat
perniagaan pemindah, sama ada dikeluarkan,
diberikan, diterima atau diendorskan sebelum, pada
atau selepas tarikh pemindahan itu, hendaklah
mempunyai kuat kuasa yang sama pada dan dari
tarikh pemindahan itu seolah-olah ia telah
dikeluarkan daripada, diberikan kepada atau diterima
atau diendorskan oleh penerima pindahan atau kena
dibayar di tempat perniagaan penerima pindahan;


-----

_Rang Undang-Undang_

_(j) supaya jagaan apa-apa dokumen atau harta yang_

dipegang oleh pemindah sebagai pemegang sandaran
atau pemegang penjaga, mengikut mana-mana yang
berkenaan, sebaik sebelum tarikh pemindahan
hendaklah beralih kepada penerima pindahan dan
hak serta obligasi pemindah di bawah apa-apa
perjanjian sandaran atau perjanjian penjagaan
berhubung dengan mana-mana dokumen atau harta
sedemikian hendaklah dipindahkan kepada penerima
pindahan;

_(k) supaya apa-apa cagaran yang dipegang sebelum_

tarikh pemindahan oleh pemindah atau oleh
seseorang penerima namaan, atau pemegang amanah
bagi, pemindah itu, sebagai jaminan untuk
pembayaran atau penyelesaian apa-apa liabiliti
mana-mana orang, hendaklah dipegang oleh
penerima pindahan atau, mengikut mana-mana yang
berkenaan, dipegang oleh penerima namaan atau
pemegang amanah itu sebagai penerima namaan,
## atau pemegang amanah bagi, penerima pindahan,
dan setakat liabiliti itu tersedia kepada penerima
pindahan sebagai jaminan bagi pembayaran atau
penyelesaian liabiliti itu; dan jika mana-mana

jaminan itu meliputi pendahuluan masa hadapan

atau liabiliti masa hadapan, hendaklah dipegang
oleh, dan tersedia, seperti yang disebut terdahulu,
kepada penerima pindahan sebagai jaminan bagi
pendahuluan masa hadapan oleh, dan liabiliti masa
hadapan kepada, penerima pindahan mengikut cara
yang sama dari segala segi sebagaimana
pendahuluan masa hadapan oleh, atau liabiliti masa
hadapan kepada pemindah dijaminkan oleh sekuriti
itu sebaik sebelum tarikh pemindahan itu;

_(l) jika apa-apa hak atau liabiliti pemindah dipindahkan_

kepada penerima pindahan, supaya penerima
pindahan mempunyai hak, kuasa dan remedi yang
sama, dan terutamanya hak dan kuasa yang sama
tentang mengambil atau menentang tindakan
undang-undang atau membuat atau menentang

permohonan kepada mana-mana pihak berkuasa,
bagi menentukan, melindungi atau menguat

-----

## Suruhanjaya Sekuriti (Pindaan) 9

kuasakan hak itu atau menentang liabiliti itu seolaholah ia telah pada setiap masa menjadi hak atau
liabiliti penerima pindahan, termasuklah hak atau
liabiliti berkenaan dengan apa-apa tindakan undangundang atau permohonan kepada mana-mana pihak
berkuasa yang belum selesai sebaik sebelum tarikh
pemindahan oleh atau terhadap pemindah;

_(m) supaya apa-apa penghakiman atau award yang_
didapati oleh atau terhadap pemindah dan tidak
ditunaikan sepenuhnya sebelum tarikh pemindahan
itu hendaklah dikuatkuasakan oleh atau, mengikut
mana-mana yang berkenaan, terhadap penerima
pindahan;

_(n) bagi segala perintah yang bersampingan, berbangkit_
dan tambahan sebagaimana yang perlu bagi
memastikan bahawa perjanjian atau perkiraan itu
dijalankan dengan sepenuhnya dan berkesan.

(3) Apabila mendengar suatu permohonan di bawah
subseksyen (2), Mahkamah Tinggi boleh memberikan
perintah seperti yang dipohon, atau dengan apa-apa
ubahsuaian atau ubahan sebagaimana yang difikirkan oleh
Mahkamah Tinggi adil dan patut mengikut hal keadaan
kes itu.

(4) Jika perintah Mahkamah Tinggi yang diberikan di
bawah subseksyen (3) membuat peruntukan bagi
pemindahan apa-apa harta atau perniagaan yang terletak
hak pada atau dipegang oleh pemindah, sama ada
bersendirian atau bersama dengan mana-mana orang lain,
maka, menurut kuasa perintah itu, harta atau perniagaan
## itu hendaklah, pada dan dan tarikh pemindahan itu, menjadi
terletak hak pada atau dipegang oleh penerima pindahan
sama ada bersendirian atau, mengikut mana-mana yang
berkenaan, bersama dengan orang lain itu, dan perintah
itu hendaklah berkuat kuasa mengikut termanya walau
apa pun apa-apa jua dalam mana-mana undang-undang
bertulis atau mana-mana rukun undang-undang, dan
hendaklah mengikat mana-mana orang yang terlibat, tidak
kira bahawa orang yang terlibat itu bukan satu pihak


-----

10 _Rang Undang-Undang_

dalam prosiding di bawah seksyen ini atau dalam apa-apa
prosiding lain yang berkaitan, atau tidak mengetahui
mengenai prosiding di bawah seksyen ini atau mengenai
prosiding lain yang berkaitan.

(5) Perintah Mahkamah Tinggi yang diberikan di bawah

subseksyen (3) hendaklah, tertakluk kepada arahan
Mahkamah Tinggi, disiarkan oleh penerima pindahan dalam
sekurang-kurangnya satu surat khabar harian nasional
bahasa kebangsaan dan satu surat khabar harian nasional
bahasa Inggeris sebagaimana yang diluluskan oleh
Suruhanjaya.


(6) Pemindah hendaklah, dalam masa tiga puluh hari

dari tarikh perintah Mahkamah Tinggi itu diberikan di
bawah subseksyen (3), menyerah simpan satu salinan
perintah disahkan itu bersama dengan perjanjian atau
perkiraan yang diluluskan oleh Menteri atau Suruhanjaya,
mengikut mana-mana yang berkenaan, dengan—

_(a) Pendaftar Syarikat; dan_

_(b) pihak berkuasa yang berkenaan, jika ada, yang_

menjalankan fungsi mendaftarkan atau merekodkan
urusan mengenai apa-apa harta alih yang
dipindahkan menurut perintah itu.


(7) Jika suatu perintah Mahkamah Tinggi yang diberikan

di bawah subseksyen (3) meletakhakkan mana-mana tanah
beri milik, atau apa-apa bahagian atau kepentingan
mengenai mana-mana tanah beri milik, pada penerima
pindahan—

_(a) Mahkamah Tinggi hendaklah, jika tanah beri milik_

itu terletak di Semenanjung Malaysia, termasuklah

Wilayah Persekutuan Putrajaya, menurut subseksyen
420(2) Kanun Tanah Negara 1965, menyebabkan

satu salinan perintah itu disampaikan kepada
Pendaftar Hakmilik atau Pentadbir Tanah sebaik
selepas perintah itu diberikan supaya Pendaftar

Hakmilik atau Pentadbir Tanah itu boleh
melaksanakan peruntukan subseksyen 420(2),
420(3) dan 420(4) masing-masingnya;


_Akta 56/1965._


-----

_Suruhanjaya Sekuriti (Pindaan)_ 11

_(b) jika tanah beri milik itu terletak di Sabah, penerima_
pindahan hendaklah, dengan seberapa segera yang
praktik selepas perintah itu diberikan, menyerahkan
suatu salinan yang disahkan bagi perintah itu kepada
Pendaftar bagi pendaftaran perletakhakan tanah
berimilik itu atau bahagian atau kepentingan
mengenai tanah berimilik itu sebagaimana yang
diperuntukkan di bawah subseksyen 114(2) Ordinan
Tanah Sabah;

_(c) jika tanah beri milik itu terletak di Sarawak,_
penerima pindahan hendaklah, dengan secepat yang
dapat dilaksanakan selepas perintah itu diberikan,
mengemukakan suatu salinan yang disahkan bagi
perintah itu kepada Pendaftar bagi pendaftaran
perletakhakan tanah beri milik itu atau bahagian
atau kepentingan mengenai tanah beri milik itu
pada penerima pindahan itu sebagaimana yang
diperuntukkan di bawah seksyen 171 Kanun Tanah
Sarawak; atau

_(d) jika tanah beri milik itu terletak di Wilayah_
Persekutuan Labuan, penerima pindahan hendaklah,
dengan seberapa segera yang praktik selepas
perintah itu diberikan, menyerahkan suatu salinan
yang disahkan bagi perintah itu kepada Pendaftar
bagi pendaftaran perletakhakan tanah beri milik
itu atau bahagian atau kepentingan mengenai tanah
beri milik itu sebagaimana yang diperuntukkan di
bawah subseksyen 114(2) Ordinan Tanah Sabah
sebagaimana yang diubah suai melalui Perintah
Wilayah Persekutuan Labuan (Pengubahsuaian
Ordinan Tanah) 1984.


_Bab 68._

_Bab 81._

_P.U (A) 291/84._


(8) Sesuatu perintah Mahkamah Tinggi yang diberikan
di bawah subseksyen (3) boleh berhubung dengan apaapa harta atau perniagaan pemindah di luar Malaysia
dan, jika berhubung sedemikian, kuat kuasa boleh diberikan
kepadanya sama ada mengikut apa-apa perkiraan bersaling
yang berhubungan dengan penguatkuasaan penghakiman
yang wujud antara Malaysia dengan negara, wilayah atau


-----

12 _Rang Undang-Undang_

tempat di luar Malaysia tempat harta atau perniagaan itu
terletak atau, jika tiada perkiraan sedemikian, mengikut
undang-undang yang terpakai di negara, wilayah atau
## tempat itu.".

 Pindaan seksyen 165

 7. Subseksyen 165(4) Akta ibu dipinda—

_(a) dalam perenggan (c), dengan memasukkan selepas_
perkataan "sebelum permulaan kuat kuasa Akta ini,"
perkataan "jika kehendak-kehendak demikian tidak ada
sebelum permulaan kuat kuasa Akta ini."; dan

_(b) selepas perenggan (c), dengan memotong perkataan "jika_
kehendak-kehendak demikian tidak ada sebelum permulaan
kuat kuasa Akta ini.".

HURAIAN

Rang Undang-Undang ini bertujuan untuk meminda Akta Suruhanjaya Sekuriti
1993 ("Akta 498") terutamanya bagi memudahkan usaha penyatuan yang melibatkan
perantara pasaran modal dengan memudahkan pemindahan perniagaan di kalangan
entiti yang terlibat.

2. _Fasal 1 mengandungi tajuk ringkas dan peruntukan tentang permulaan kuat_
kuasa Akta yang dicadangkan.

3. _Fasal 3 bertujuan untuk meminda seksyen 32 Akta 498 dengan meminda_
subseksyen 32(6) dan perenggan 32(7)(b) yang sedia ada. Pindaan kepada
subseksyen 32(6) dan perenggan 32(7)(b) bertujuan untuk memperkemas
peruntukan ini ekoran pindaan yang dibuat melalui Akta Suruhanjaya Sekuriti
(Pindaan) 2000 [Akta A1074].

4. _Fasal 5 bertujuan untuk meminda seksyen 41 Akta 498 bagi membolehkan_
Suruhanjaya membenarkan borang permohonan sekuriti dikeluarkan, diedarkan
atau dibahagi-bahagikan tanpa disertakan dengan prospektus untuk memudahkan
pembahagian borang itu melalui media elektronik.

5. Fasal 6 bertujuan untuk memasukkan Bahagian baru IVA yang menyatakan
peruntukan yang membolehkan permohonan dibuat kepada Mahkamah Tinggi
bagi memudahkan perjanjian atau perkiraan bagi pemindahan keseluruhan atau
sebahagian daripada perniagaan orang berlesen, pengurus kumpulan wang terkecuali


-----

_Suruhanjaya Sekuriti (Pindaan)_ 13

dan pengurus kumpulan wang niaga hadapan terkecuali. Peruntukan yang
dicadangkan pada dasarnya bertujuan untuk memudahkan usaha penyatuan yang
melibatkan perantara pasaran modal selaras dengan matlamat kerajaan untuk
selanjutnya membangunkan dan memperkukuh pasaran modal.

6. _Fasal 7 bertujuan untuk meminda subseksyen 165(4) Akta 498 bagi memastikan_
bahawa perkataan "jika kehendak-kehendak demikian tidak ada sebelum permulaan
kuat kuasa Akta ini" hanya terpakai bagi perenggan 165(4)(c) Akta.

7. Pindaan lain yang tidak diperkatakan dengan khusus dalam Huraian ini
merupakan pindaan kecil atau berbangkit.

_IMPLIKASl_ _KEWAWGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2262]


-----

-----

