---
Year: 2001
Bill: D.R 11/2001 - RUU Cukai Jualan (Pindaan) 2001 (Lulus)
Title: D.R 11/2001 - RUU Cukai Jualan (Pindaan) 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2011.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2011.pdf
---
---
Reading:
D.R 11/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 11/2001**

RANG UNDANG-UNDANG

_b e r n a m a_

Suatu Akta untuk meminda Akta Cukai Jualan 1972.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas**

**1. Akta ini bolehlah dinamakan Akta Cukai Jualan (Pindaan) 2001.**

**Pindaan seksyen 2**

**2. Akta Cukai Jualan 1972 [Akta 64], yang disebut "Akta ibu"**
dalam Akta ini, dipinda dalam seksyen 2 dalam takrif "orang"
dengan menggantikan perkataan "persatuan orang-orang" dengan
perkataan "pertubuhan, persatuan".

**Pindaan seksyen 23**

**3. Subseksyen 23(3) Akta ibu dipinda—**

_(a) dengan memasukkan selepas perkataan "Akta Had Masa_

1953," perkataan "Ordinan Had Masa Sabah [Sabah Bab

_72] atau Ordinan Had Masa Sarawak [Swk. Bab 49],_

mengikut mana-mana yang berkenaan,"; dan

_(b) dengan memasukkan selepas perkataan "seksyen 6(4) Akta_

Had Masa 1953" perkataan ", seksyen 3 Ordinan Had
Masa Sabah atau seksyen 3 Ordinan Had Masa Sarawak,
mengikut mana-mana yang berkenaan,".


-----

2 _Rang Undang-Undang_

**Pindaan seksyen 26**

**4. Seksyen 26 Akta ibu dipinda—**

_(a) dengan menggantikan perenggan (c) dengan perenggan_
yang berikut:

_"(c) pertubuhan, persatuan atau kumpulan orang yang_
lain,";

_(b) dengan menggantikan perkataan "persatuan orang-orang"_
yang kedua terdapat dengan perkataan "pertubuhan,
persatuan atau kumpulan orang yang lain";

_(c) dengan menggantikan perkataan "persatuan" yang ketiga_
terdapat dengan perkataan "pertubuhan, persatuan atau
kumpulan orang yang lain";

_(d) dengan menggantikan perkataan "orang, syarikat, firma_
atau persatuan orang-orang yang bertanggung membayar
cukai jualan, penalti atau surcaj" dengan perkataan ",
pertubuhan, persatuan atau kumpulan orang yang lain";

_(e) dengan menggantikan noktah di hujung seksyen itu dengan_
titik bertindih; dan

_(f) dengan memasukkan di bawah peruntukan yang sedia_
ada proviso yang berikut:

"Dengan syarat bahawa berhubung dengan sesuatu
syarikat yang sedang digulungkan, pengarah syarikat
itu hanya bertanggungan sedemikian jika aset syarikat
itu tidak mencukupi untuk menjelaskan amaun yang
kena dibayar, selepas membayar apa-apa jumlah yang
mempunyai keutamaan di bawah Akta Syarikat 1965
berhubung dengan penggunaan aset syarikat itu dalam
penggulungan itu, berbanding cukai jualan, penalti atau
surcaj itu.".

**Pindaan seksyen 36**

**5. Seksyen 36 Akta ibu dipinda dengan memotong subseksyen**
(2A) dan (2B).


-----

_Cukai Jualan (Pindaan)_ 3

**Seksyen baru 39A**

**6. Akta ibu dipinda dengan memasukkan selepas seksyen 39 seksyen**
yang berikut:

**"Akses kepada maklumat berekod atau data berkomputer**

39 A. (1) Mana-mana pegawai kanan cukai jualan yang
menjalankan kuasanya di bawah seksyen 36, 37, 38 dan 39
hendaklah diberi akses kepada apa-apa maklumat berekod atau
data berkomputer, sama ada disimpan dalam komputer atau
selainnya.

(2) Sebagai tambahan, seseorang pegawai cukai jualan yang
menjalankan kuasanya di bawah seksyen 36, 37, 38 dan 39—

_(a) boleh memeriksa dan meneliti pengendalian mana-mana_
komputer dan apa-apa perkakas atau bahan yang berkaitan
yang dia mempunyai sebab yang munasabah untuk
mengesyaki digunakan atau telah digunakan berkaitan
dengan maklumat atau data itu; dan

_(b) boleh menghendaki—_

(i) orang yang pegawai cukai jualan itu mempunyai
sebab yang munasabah untuk mengesyaki
menggunakan atau telah menggunakan komputer
itu atau yang bagi pihaknya komputer itu digunakan
atau telah digunakan sedemikian; atau

(ii) orang yang menjaga, atau selainnya terlibat dalam,
pengendalian komputer, perkakas atau bahan itu,

supaya memberinya bantuan yang munasabah
sebagaimana yang dikehendaki olehnya bagi maksud
seksyen ini,

(3) Bagi maksud subseksyen (1), "akses" termasuklah diberi
kata laluan, kod penyulitan, kod penyahsulitan, perisian atau
perkakasan yang perlu dan apa-apa cara lain yang diperlukan
untuk membolehkan maklumat berekod atau data berkomputer
itu difahami.".


-----

4 _Rang Undang-Undang_

**Pindaan seksyen 42**

**7. Seksyen 42 Akta ibu dipinda—**

_(a) dalam perenggan (c) proviso kepada subseksyen (1), dengan_

memasukkan selepas perkataan "seorang perempuan lain"
perkataan "dengan betul-betul mengambil kira kehendak
kesopanan"; dan


_(b) dengan memasukkan selepas subseksyen (4) subseksyen_

yang berikut:

"(5) Tiap-tiap orang yang ditangkap sedemikian boleh

dilepaskan daripada jagaan—

_(a) apabila dia mendepositkan apa-apa jumlah wang_

yang munasabah sebagaimana yang dikehendaki
oleh seorang pegawai yang hak;

_(b) apabila dia menyempurnakan suatu bon, dengan_

suatu penjamin atau penjamin-penjamin,
sebagaimana yang dikehendaki oleh seorang

pegawai yang hak; atau

_(c) apabila dia mendepositkan apa-apa jumlah wang_

yang munasabah sebagaimana yang dikehendaki
oleh seorang pegawai yang hak dan dia
menyempurnakan suatu bon, dengan suatu
penjamin atau penjamin-penjamin, sebagaimana
yang dikehendaki oleh seorang pegawai yang hak.

(6) Mana-mana orang yang telah dilepaskan daripada

jagaan di bawah subseksyen (5) boleh ditangkap tanpa

waran oleh mana-mana pegawai cukai jualan—

_(a) jika pegawai itu mempunyai alasan yang_

munasabah untuk mempercayai bahawa manamana syarat yang berdasarkannya atau yang
tertakluk kepadanya orang itu telah dilepaskan
atau selainnya dibenarkan dijamin telah atau
mungkin dilanggar; atau

_(b) apabila diberitahu secara bertulis oleh penjamin_

orang itu bahawa orang itu mungkin melanggar
mana-mana syarat yang berdasarkannya atau yang


-----

_Cukai Jualan (Pindaan)_ _5_

tertakluk kepadanya orang itu telah dilepaskan
dan bahawa penjamin itu hendak dibebaskan
daripada obligasinya sebagai penjamin.".

**Pindaan seksyen 45**

**8. Subseksyen 45(1) Akta ibu dipinda—**

_(a) dengan menggantikan perkataan "firma, persatuan atau_

lain-lain kumpulan orang" yang pertama terdapat dengan
perkataan "firma, pertubuhan, persatuan atau kumpulan
orang yang lain"; dan

_(b) dengan menggantikan perkataan "persatuan atau lain-lain_

kumpulan orang" yang kedua terdapat dengan perkataan
"pertubuhan, persatuan atau kumpulan orang yang lain".

**Pemotongan seksyen 46**

**9. Akta ibu dipinda dengan memotong seksyen 46.**

**Penggantian seksyen 48**

**10. Akta ibu dipinda dengan menggantikan seksyen 48 dengan**
seksyen yang berikut:

**"Pemeriksaan sebahagian barang-barang yang diambil**
**hendaklah diterima oleh mahkamah**

48. (1) Apabila apa-apa barang yang disyaki sebagai barangbarang kena cukai atau selainnya boleh kena diambil telah
diambil, maka memadailah dibuka dan diperiksa lima peratus
sahaja daripada setiap jenis bungkusan atau tempat muatan
yang mengandungi barang-barang itu.

(2) Jika didapati perlu untuk menguji mana-mana barang

yang diambil di bawah Akta ini, maka memadailah diuji hanya

suatu contoh yang tidak melebihi lima peratus isipadu atau
berat barang-barang yang diperiksa di bawah subseksyen (1).

(3) Mahkamah hendaklah menganggap bahawa barang-barang

yang terkandung dalam bungkusan-bungkusan atau tempattempat muatan yang tidak dibuka itu adalah sama jenis, kuantiti
dan kualitinya dengan barang-barang yang didapati dalam
bungkusan-bungkusan atau tempat-tempat muatan seumpamanya
yang telah dibuka itu.".


-----

6 _Rang Undang-Undang_

**Seksyen baru 5lA**

**11. Akta ibu dipinda dengan memasukkan selepas seksyen 51**
seksyen yang berikut:

**"Kewajipan kerahsiaan**

5lA. (1) Kecuali sebagaimana yang diperuntukkan di bawah
seksyen 52, nama dan alamat seseorang pemberi maklumat
dan isi maklumat yang diterima daripada seseorang pemberi
maklumat hendaklah dirahsiakan dan tidak boleh didedahkan
oleh mana-mana pegawai yang hak atau mana-mana orang
yang dalam perjalanan biasa tugasnya memperoleh atau
mengawal atau mendapat akses kepada maklumat itu kepada
mana-mana orang kecuali pegawai cukai jualan ditetapkan
yang diberi kuasa oleh Ketua Pengarah.

(2) Mana-mana orang yang tidak mematuhi subseksyen (1)
adalah melakukan suatu kesalahan terhadap Akta ini dan boleh
didenda tidak melebihi sepuluh ribu ringgit atau dipenjarakan
selama tempoh tidak melebihi lima tahun atau kedua-duanya.".

**Pindaan seksyen 62**

**12. Perenggan 62(2)(a) Akta ibu dipinda dengan menggantikan**
perkataan "firma atau persatuan orang" dengan perkataan "suatu
firma, suatu pertubuhan, suatu persatuan atau kumpulan orang
yang lain".

HURAIAN

Rang Undang-Undang ini bertujuan untuk meminda Akta Cukai Jualan 1972
("Akta 64").

_2. Fasal 1 Rang Undang-Undang ini mengandungi tajuk ringkas._

3. _Fasal 3 Rang Undang-Undang ini bertujuan untuk meminda subseksyen_
23(3) Akta 64 untuk memperuntukkan bahawa sesuatu penalti atau surcaj yang
dikenakan di bawah Akta 64 tidak tertakluk kepada tempoh had masa satu tahun
yang ditetapkan masing-masing di bawah Ordinan Had Masa Sabah dan Ordinan
Had Masa Sarawak.


-----

_Cukai Jualan (Pindaan)_ _7_

4. _Fasal 4 Rang Undang-Undang ini bertujuan untuk meminda seksyen 26_
Akta 64 untuk memperuntukkan bahawa jika sesuatu syarikat, sesuatu firma,
sesuatu pertubuhan, sesuatu persatuan atau kumpulan orang yang lain, mengikut
mana-mana yang berkenaan, kena membayar cukai jualan, penalti atau surcaj,
maka pengarah syarikat, pekongsi firma, atau anggota pertubuhan, persatuan
atau kumpulan orang yang lain itu hendaklah, bersama dengan syarikat, firma,
pertubuhan, persatuan atau kumpulan orang yang lain itu, secara bersesama dan
berasingan bertanggungan bagi cukai jualan, penalti atau surcaj yang kena
dibayar itu. Walau bagaimanapun, dalam hal sesuatu syarikat yang sedang
digulungkan, pengarah syarikat itu hanyalah bertanggungan sedemikian jika
aset syarikat itu tidak mencukupi untuk menjelaskan amaun yang kena dibayar,
selepas membayar apa-apa jumlah wang yang mempunyai keutamaan di bawah
Akta Syarikat 1965 berhubung dengan penggunaan aset syarikat itu dalam
penggulungan itu, berbanding cukai jualan, penalti atau surcaj itu.

5. _Fasal 5 Rang Undang-Undang ini bertujuan untuk memotong subseksyen_
36(2A) dan 36(2B) daripada Akta 64 kerana akses kepada maklumat berekod dan
data berkomputer akan diperkatakan di bawah seksyen baru 39A.

6. _Fasal 6 Rang Undang-Undang ini bertujuan untuk memasukkan seksyen_
baru 39A ke dalam Akta 64 untuk membolehkan seseorang pegawai kanan cukai
jualan yang menjalankan kuasanya di bawah seksyen 36, 37, 38 dan 39 Akta
64 mendapat akses kepada maklumat berekod atau data berkomputer.

7. _Fasal 7 Rang Undang-Undang ini bertujuan untuk meminda seksyen 42_
Akta 64 untuk mengadakan peruntukan bagi pelepasan seseorang yang ditangkap
di bawah Akta 64 daripada jagaan apabila dia mendepositkan apa-apa jumlah
wang yang munasabah sebagaimana yang dikehendaki oleh seorang pegawai
yang hak atau apabila dia menyempurnakan suatu bon, dengan suatu penjamin
atau penjamin-penjamin sebagaimana yang dikehendaki oleh seorang pegawai
yang hak, atau kedua-duanya sekali.

8. _Fasal 9 Rang Undang-Undang ini bertujuan untuk memotong seksyen 46_
Akta 64 kerana kuasa untuk menjalankan pendakwaan diperkatakan di bawah
seksyen 377 Kanun Tatacara Jenayah.

9. _Fasal 10 Rang Undang-Undang ini bertujuan untuk meminda seksyen 48_
Akta 64 untuk mengurangkan peratusan barang-barang yang dikehendaki diperiksa
dalam suatu pemeriksaan sebahagian daripada sepuluh peratus kepada lima
peratus dan untuk memperuntukkan bahawa jika didapati perlu untuk menguji
mana-mana barang yang diambil di bawah Akta 64, maka adalah memadai
untuk menguji hanya suatu contoh yang tidak melebihi lima peratus daripada
barang-barang yang telah diperiksa sedemikian.

10. Fasal 11 Rang Undang-Undang ini bertujuan untuk memasukkan seksyen
baru 51A ke dalam Akta 64 untuk mengenakan kewajipan untuk merahsiakan
nama dan alamat pemberi maklumat dan isi maklumat yang dilerima daripada
pemberi maklumat. Seseorang yang tidak mematuhi kehendak ini adalah melakukan
suatu kesalahan dan boleh didenda tidak melebihi sepuluh ribu ringgit atau
dipenjarakan selama tempoh tidak melebihi lima tahun atau kedua-duanya.


-----

8 _Rang Undang-Undang_

11. Pindaan lain yang tidak diperkatakan dengan khusus dalam Huraian ini

adalah pindaan yang kecil atau berbangkit.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2191]


-----

