---
Year: 2001
Bill: D.R 33/2001 - RUU Petunjuk Geografi (Pinddan) 2001 (Lulus)
Title: D.R 33/2001 - RUU Petunjuk Geografi (Pinddan) 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2033.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2033.pdf
---
---
Reading:
D.R 33/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

### D.R. 33/2001

RANG UNDANG-UNDANG

_b e r n a m a_

Suatu Akta untuk meminda Akta Petunjuk Geografi 2000.

# [ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Petunjuk Geografi**
(Pindaan) 2001.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

### Pindaan seksyen 2

**2. Akta Petunjuk Geografi 2000 [Akta 602], yang disebut "Akta**
ibu" dalam Akta ini, dipinda dalam seksyen 2 —

_(a) dengan memasukkan selepas takrif "Daftar" takrif yang_

berikut:

' "ejen" ertinya seorang ejen Petunjuk Geografi yang

berdaftar mengikut Akta ini dan peraturan-peraturan
yang dibuat di bawahnya;';


-----

2 _Rang Undang-Undang_

_(b) dengan menggantikan takrif "Menteri" dengan takrif yang_
berikut:

' "Menteri" ertinya Menteri yang pada masa ini
dipertanggungkan dengan tanggungjawab bagi harta
### intelek;';

_(c) dengan menggantikan takrif ' "Pendaftar", "Timbalan_
Pendaftar" dan "Penolong Pendaftar" ' dengan takrif yang
berikut:

' "Pendaftar" ertinya Pendaftar Petunjuk Geografi
yang ditetapkan dalam subseksyen 8(1);';

_(d) dengan memasukkan selepas takrif "pengeluar" takrif yang_
berikut:

" "Penolong Pendaftar" ertinya orang yang dilantik
atau disifatkan telah dilantik untuk menjadi Penolong
Pendaftar di bawah subseksyen 8(2) atau (3);';

_(e) dengan memasukkan selepas takrif "Penolong Pendaftar"_
takrif yang berikut:

' "Perbadanan" ertinya Perbadanan Harta Intelek
Malaysia yang ditubuhkan di bawah Akta Perbadanan
Harta Intelek Malaysia 2001 [ A k t a ] ; ' ;

_(f) dalam teks bahasa kebangsaan, dengan menggantikan_
noktah di akhir takrif "pihak berkuasa yang berwibawa"
dengan koma bertitik;

_(g) dengan memasukkan selepas takrif "pihak berkuasa yang_
berwibawa" takrif yang berikut:

' "tarikh yang ditetapkan" mempunyai erti yang sama
sebagaimana yang diberikan kepada ungkapan itu dalam
Akta Perbadanan Harta Intelek Malaysia 2001;';


-----

_Petunjuk Geografi (Pindaan)_ 3

_(h) dengan memasukkan selepas takrif "tarikh yang ditetapkan"_

takrif yang berikut:

' "Timbalan Pendaftar" ertinya orang yang dilantik

atau disifatkan telah dilantik untuk menjadi Timbalan
Pendaftar di bawah subseksyen 8(2) atau (3);'; dan

_(i) dengan memasukkan selepas takrif "Timbalan Pendaftar"_

takrif yang berikut:

' "tuan punya berdaftar", berhubung dengan sesuatu

petunjuk geografi, ertinya orang yang pada masa ini
tercatat dalam Daftar sebagai tuan punya petunjuk
geografi itu;'.

**Pindaan seksyen 8**

**3. Akta ibu dipinda dengan menggantikan seksyen 8 dengan seksyen**
yang berikut:

**"Pendaftar, Timbalan Pendaftar dan Penoiong Pendaftar**

8. (1) Ketua Pengarah Perbadanan hendaklah menjadi
Pendaftar Petunjuk Geografi.

(2) Perbadanan boleh melantik, atas apa-apa terma dan

syarat yang ditentukannya, daripada kalangan orang dalam
penggajian Perbadanan, apa-apa bilangan Timbalan Pendaftar
Petunjuk Geografi, Penoiong Pendaftar Petunjuk Geografi
dan pegawai lain yang perlu bagi pentadbiran yang sepatutnya
Akta ini, dan boleh membatalkan pelantikan mana-mana
orang yang dilantik sedemikian atau disifatkan telah dilantik
sedemikian di bawah subseksyen (3).

(3) Orang yang memegang jawatan sebagai Timbalan

Pendaftar, Penoiong Pendaftar dan pegawai lain di bawah
Akta ini sebelum tarikh yang ditetapkan yang telah diberi
pilihan oleh Kerajaan Malaysia untuk berkhidmat sebagai
pekerja Perbadanan dan telah memilih sedemikian hendaklah
pada tarikh yang ditetapkan disifatkan telah dilantik sebagai
Timbalan Pendaftar, Penoiong Pendaftar dan pegawai lain
sedemikian di bawah subseksyen (2).


-----

4 _Rang Undang-Undang_

(4) Tertakluk kepada arahan dan kawalan am Pendaftar
dan kepada apa-apa syarat atau sekatan yang dikenakan
oleh Pendaftar, seseorang Timbalan Pendaftar atau seseorang
Penolong Pendaftar boleh menjalankan apa-apa fungsi
Pendaftar di bawah Akta ini, dan apa-apa jua yang ditetapkan
atau diberi kuasa atau dikehendaki oleh Akta ini supaya
dilakukan atau ditandatangani oleh Pendaftar boleh dilakukan
atau ditandatangani oleh mana-mana Timbalan Pendaftar
atau Penolong Pendaftar dan perbuatan atau tandatangan
seseorang Timbalan Pendaftar atau seseorang Penolong
Pendaftar hendaklah sama sah dan kuat kuasanya seolah-
olah telah dilakukan atau ditandatangani oleh Pendaftar.

(5) Pendaftar hendaklah mempunyai meterai dengan reka
bentuk yang diluluskan oleh Perbadanan dan teraan meterai
itu hendaklah diberi pengiktirafan kehakiman dan diterima
sebagai keterangan.".

**Pindaan seksyen 11**

**4. Seksyen 11 Akta ibu dipinda—**

_(a) dengan memasukkan selepas subseksyen (1) subseksyen_
yang berikut:

"(1A) Seseorang pemohon boleh memfailkan
permohonan untuk mendaftarkan sesuatu petunjuk
geografi secara sendiri atau melalui seorang ejen.";
dan

_(b) dengan menggantikan subseksyen (2) dengan subseksyen_
yang berikut;

"(2) Walau apa pun subseksyen (1A), jika pemohon
tidak bermastautin atau tidak menjalankan perniagaan
di Malaysia, dia hendaklah melantik seorang ejen untuk
bertindak bagi pihaknya.".


-----

_Petunjuk Geografi (Pindaan)_ 5

**Seksyen baru 11 A**

5. Akta ibu dipinda dengan memasukkan selepas seksyen 11 seksyen
yang berikut:

### "Ejen

11A. (1) Mana-mana orang, firma atau syarikat boleh memohon
untuk bertindak sebagai seorang ejen bagi maksud Akta ini
jika—

_(a) orang itu berdomisil atau bermastautin di Malaysia;_
atau

_(b) firma atau syarikat itu diperbadankan di bawah undang-_
undang Malaysia; dan

_(c) orang, firma atau syarikat itu menjalankan perniagaan_
atau amalannya terutamanya di Malaysia.

(2) Kelayakan dan cara pendaftaran seseorang ejen hendaklah
sebagaimana yang ditetapkan.".

**Pindaan seksyen 19**

**6. Seksyen 19 Akta ibu dipinda—**

_(a) dengan menomborkan semula seksyen itu sebagai_
subseksyen (1) seksyen itu; dan

_(b) dengan memasukkan selepas subseksyen (1) subseksyen_
yang berikut:

" (2) Tempoh pendaftaran sesuatu petunjuk geografi
hendaklah sepuluh tahun dan pendaftaran itu boleh
diperbaharui apabila permohonan dibuat di bawah
seksyen 19A.".


-----

6 _Rang Undang-Undang_

### Seksyen baru 19A dan 19B

**7. Akta ibu dipinda dengan memasukkan selepas seksyen 19 seksyen**
yang berikut:

## "Pembaharuan pendaftaran

19A. (1) Dalam masa yang ditetapkan sebelum tarikh habis
tempoh pendaftaran sesuatu petunjuk geografi Pendaftar
hendaklah menghantar suatu notis mengikut cara yang
ditetapkan kepada tuan punya berdaftar tentang tarikh habis
tempoh itu.

(2) Sesuatu permohonan bagi pembaharuan pendaftaran
sesuatu petunjuk geografi hendaklah dibuat oleh tuan punya
berdaftar mengikut cara yang ditetapkan kepada Pendaftar
dalam masa yang ditetapkan sebelum tarikh habis tempoh
pendaftaran itu.

(3) Sesuatu permohonan di bawah subseksyen (2) hendaklah
disertakan dengan fi yang ditetapkan.

(4) Tertakluk kepada subseksyen (5), apabila menerima
sesuatu permohonan di bawah subseksyen (2) dan fi yang
ditetapkan, Pendaftar hendaklah memperbaharui pendaftaran
petunjuk geografi itu bagi suatu tempoh yang tidak melebihi
sepuluh tahun bagi setiap pembaharuan.

(5) Bagi maksud memperbaharui pendaftaran sesuatu
petunjuk geografi, Pendaftar boleh menghendaki butir-butir
tambahan dan boleh enggan untuk memperbaharui pendaftaran
itu jika pemohon tidak memberikan butir-butir tambahan
yang dikehendaki.

(6) Jika Pendaftar enggan untuk memperbaharui pendaftaran
di bawah subseksyen (5) Pendaftar hendaklah memberitahu
pemohon secara bertulis tentang keputusan itu.

(7) Tertakluk kepada seksyen 19B, Pendaftar boleh
mengeluarkan sesuatu petunjuk geografi daripada Daftar jika
pemohon tidak memohon pembaharuan petunjuk geografi
itu dalam masa yang ditetapkan.


-----

_Petunjuk Geografi (Pindaan)_ 7

**Kemasukan semula petunjuk geografi yang dikeluarkan**
### daripada Daftar

19B. Pendaftar boleh memasukkan semula petunjuk geografi
yang telah dilkeluarkan daripada Daftar di bawah subseksyen
19A(7) jika-

_(a) pemohon memfailkan permohonan bagi kemasukan_
semula itu dalam masa dua belas bulan dari tarikh
habis tempoh pendaftaran petunjuk geografi itu; dan

_(b) Pendaftar berpuas hati bahawa—_

(i) tidak ada penggunaan dengan niat jahat petunjuk
geografi itu dalam tahun sebaik sebelum
pengeluarannya daripada Daftar; atau

(ii) tiada perdayaan atau kekeliruan yang mungkin
berbangkit daripada penggunaan petunjuk
geografi itu disebabkan oleh penggunaan
terdahulunya.".

**Pindaan seksyen 32**

**8. Subseksyen 32(2) Akta ibu dipinda—**

_(a) dengan memotong perkataan "dan" di hujung perenggan_
_(g); dan_

_(b) dengan memasukkan selepas perenggan (g) perenggan_
yang berikut:

_"(ga) menetapkan kelayakan ejen dan perkara lain_
yang berhubungan dengan kelayakan itu;

_(gb) mengadakan peruntukan bagi pendaftaran ejen;_

dan".

**Peruntukan kecualian**

**9. Pindaan kepada Akta ibu tidaklah menyentuh apa-apa permohonan**
untuk mendapatkan pendaftaran sesuatu petunjuk geografi atau
untuk pembaharuan pendaftaran sesuatu petunjuk geografi atau
pendaftaran sesuatu petunjuk geografi atau pembaharuan pendaftaran


-----

8 _Rang Undang-Undang_

sesuatu petunjuk geografi, mengikut mana-mana yang berkenaan,
yang dibuat di bawah Akta ibu sebelum tarikh yang ditetapkan dan
peruntukan yang berkaitan dalam Akta ibu, hendaklah terpakai
bagi permohonan atau pendaftaran atau pembaharuan itu, mengikut
mana-mana yang berkenaan, seolah-olah peruntukan itu telah tidak
dipinda melalui Akta ini.

HURAIAN

Rang Undang-Undang ini bertujuan untuk meminda Akta Petunjuk Geografi
2000 ("Akta 602"), berikutan dengan penubuhan Perbadanan Harta Intelek
Malaysia di bawah Akta Perbadanan Harta Intelek Malaysia 2001 yang dicadangkan.

2. Fasal 1 mengandungi tajuk ringkas dan peruntukan tentang permulaan kuat
kuasa Akta pindaan yang dicadangkan.

3. _Fasal 2 bertujuan untuk meminda seksyen 2 Akta 602 untuk meminda takrif_
tertentu sedia ada dan untuk memasukkan takrif baru tertentu.

4. _Fasal 3 bertujuan untuk meminda seksyen 8 Akta 602 bagi memperuntukkan,_
antara lain, bahawa Ketua Pengarah Perbadanan Harta Intelek Malaysia hendaklah
menjadi Pendaftar Petunjuk Geografi. Fasal itu juga bertujuan untuk memberi
Perbadanan itu kuasa untuk melantik pekerjanya untuk menjadi Timbalan Pendaftar,
Penolong Pendaftar dan pegawai lain Petunjuk Geografi. Timbalan Pendaftar,
Penolong Pendaftar dan pegawai lain Petunjuk Geografi yang telah memilih
untuk menjadi pekerja Perbadanan pada tarikh yang ditetapkan hendaklah terus
menjadi Timbalan Pendaftar, Penolong Pendaftar dan pegawai lain Petunjuk
Geografi, mengikut mana-mana yang berkenaan, pada dan selepas tarikh yang
ditetapkan.

5. Fasal 4 bertujuan untuk meminda seksyen 11 Akta 602 dengan memasukkan
suatu kehendak, iaitu seseorang pemohon asing hendaklah melantik seorang
ejen.

6. Fasal 5 bertujuan untuk memasukkan seksyen baru 11A ke dalam Akta 602
yang mengadakan peruntukan bahawa ejen itu hendaklah berdomisil atau
bermastautin di Malaysia dan menjalankan perniagaan atau amalannyaterutamanya
di Malaysia.

7. _Fasal 6 bertujuan untuk meminda seksyen 19 Akta 602 untuk mengadakan_
peruntukan bagi tempoh pendaftaran sesuatu petunjuk geografi.

8. Fasal 7 bertujuan untuk memasukkan seksyen baru 19A dan 19B ke dalam
Akta 602.

Seksyen baru 19A bertujuan untuk mengadakan peruntukan bagi pembaharuan
pendaftaran sesuatu petunjuk geografi.


-----

_Petunjuk Geografi (Pindaan)_ _9_

Seksyen baru 19B memperkatakan kuasa Pendaftar untuk memasukkan semula
sesuatu petunjuk geografi yang telah dikeluarkan daripada Daftar.

9. _Fasal 8 bertujuan untuk meminda seksyen 32 Akta 602 untuk mengadakan_
peruntukan bagi pembuatan peraturan-peraturan berkenaan dengan kelayakan
dan pendaftaran ejen.

10. Fasal 9 mengandungi peruntukan kecualian.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2239]


-----

-----

