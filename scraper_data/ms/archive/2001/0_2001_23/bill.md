---
Year: 2001
Bill: D.R 30/2001 - RUU Paten (Pindaan) 2001 (Lulus)
Title: D.R 30/2001 - RUU Paten (Pindaan) 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2030.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2030.pdf
---
---
Reading:
D.R 30/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 30/2001

RANG UNDANG-UNDANG

_b e r n am a_

Suatu Akta untuk meminda Akta Paten 1983.

# [ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Paten (Pindaan) 2001.**

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

# Pindaan seksyen 3

**2. Akta Paten 1983 [Akta 291], yang disebut "Akta ibu" dalam**
Akta ini, dipinda dalam seksyen 3 â€”

_(a) dengan memotong takrif "Lembaga";_

_(b) dengan memasukkan selepas takrif "majikan" takrif yang_

berikut:

' "Menteri" ertinya Menteri yang pada masa ini

dipertanggungkan dengan tanggungjawab bagi harta
intelek;';


-----

**2** _Rang_ _Undang-Undang_

_(c) dengan menggantikan takrif 'Temeriksa" dengan takrif_
yang berikut:

' "Pemeriksa" ertinya mana-mana orang, jabatan, unit
atau organisasi kerajaan, atau mana-mana pejabat atau
organisasi paten asing atau antarabangsa, yang dilantik
# oleh Perbadanan di bawah seksyen 9A;';

_(d) dalam takrif "Pendaftar", dengan memasukkan selepas_
perkataan "Pendaftar Paten" perkataan "yang ditetapkan
dalam subseksyen (1) seksyen 8";

_( e) dengan memasukkan selepas takrif "Pendaftar" takrif yang_
berikut:

' "Penolong Pendaftar" ertinya orang yang dilantik
atau disifatkan telah dilantik untuk menjadi Penolong
Pendaftar di bawah subseksyen (2) atau (3) seksyen

_(f) dengan memasukkan selepas takrif "Penolong Pendaftar"_
takrif yang berikut:

' "Perbadanan" ertinya Perbadanan Harta
_Akta_ _. Intelek Malaysia yang ditubuhkan di bawah Akta_
Perbadanan Harta Intelek Malaysia 2001;';

_(g) dalam teks bahasa kebangsaan, dengan menggantikan_
noktah di akhir takrif "tarikh prioriti" dengan koma bertitik;

_(h) dengan memasukkan selepas takrif "tarikh prioriti" takrif_
yang berikut:

' "tarikh yang ditetapkan" mempunyai erti yang sama
sebagaimana yang diberikan kepada ungkapan itu dalam
# Akta Perbadanan Harta Intelek Malaysia 2001;'; dan

_(i) dengan memasukkan selepas takrif "tarikh yang ditetapkan"_
takrif yang berikut:

' "Timbalan Pendaftar" ertinya orang yang di-
lantik atau disifatkan telah dilantik untuk menjadi
Timbalan Pendaftar di bawah subseksyen (2) atau (3)
seksyen 8;'.


-----

_Paten (Pindaan)_ 3

**Pemotongan Bahagian II**

**3. (1) Akta ibu dipinda dengan memotong Bahagian II.**

(2) Lembaga Paten yang ditubuhkan di bawah Bahagian II
dibubarkan.

(3) Mana-mana orang yang, sebaik sebelum tarikh yang ditetapkan,
telah dilantik sebagai Pemeriksa oleh Lembaga yang dibubarkan
itu hendaklah terus memegang jawatan itu dan disifatkan bagi
maksud Akta ini telah dilantik di bawah seksyen 9A.

**Pindaan seksyen 8**

**4. Akta ibu dipinda dengan menggantikan seksyen 8 dengan seksyen**
yang berikut:

Pendaftar, 8. (1) Ketua Pengarah Perbadanan hendaklah menjadi
TimbalanPendaftar Pendaftar Paten.
dan
Penolong (2) Perbadanan boleh melantik, atas apa-apa terma dan
Pendaftar.

syarat yang ditentukannya, daripada kalangan orang dalam
penggajian Perbadanan, apa-apa bilangan Timbalan
Pendaftar Paten, Penolong Pendaftar Paten dan pegawai
lain yang perlu bagi pentadbiran yang sepatutnya Akta
ini, dan boleh membatalkan pelantikan mana-mana orang
yang dilantik sedemikian atau disifatkan telah dilantik
sedemikian di bawah subseksyen (3).

(3) Orang yang memegang jawatan sebagai Timbalan
Pendaftar, Penolong Pendaftar dan pegawai lain di bawah
Akta ini sebelum tarikh yang ditetapkan yang telah diberi
pilihan oleh Kerajaan Malaysia untuk berkhidmat sebagai
pekerja Perbadanan dan telah memilih sedemikian
hendaklah pada tarikh yang ditetapkan disifatkan telah
dilantik sebagai Timbalan Pendaftar, Penolong Pendaftar
dan pegawai lain sedemikian di bawah subseksyen (2).

(4) Tertakluk kepada arahan dan kawalan am Pendaftar
dan kepada apa-apa syarat atau sekatan yang dikenakan
oleh Pendaftar, seseorang Timbalan Pendaftar atau


-----

4 _Rang Undang-Undang_

seseorang Penolong Pendaftar boleh menjalankan apa-
apa fungsi Pendaftar di bawah Akta ini, dan apa-apa jua
yang ditetapkan atau diberi kuasa atau dikehendaki oleh
Akta ini supaya dilakukan atau ditandatangani oleh
Pendaftar boleh dilakukan atau ditandatangani oleh mana-
mana Timbalan Pendaftar atau Penolong Pendaftar dan
tindakan atau tandatangan seseorang Timbalan Pendaftar
atau seseorang Penolong Pendaftar hendaklah sama sah
dan kuat kuasanya seolah-olah telah dilakukan atau
ditandatangani oleh Pendaftar.

(5) Pendaftar hendaklah mempunyai meterai dengan
reka bentuk yang diluluskan oleh Perbadanan dan teraan
meterai itu hendaklah diberi pengiktirafan kehakiman dan
diterima sebagai keterangan.".

**Pindaan seksyen 9**

**5. Seksyen 9 Akta ibu dipindaâ€”**

_(a) dengan menggantikan subseksyen (1) dengan subseksyen_
yang berikut:

"(1) Suatu Pejabat Pendaftaran Paten dan apa-apa
bilangan pejabat cawangan bagi Pejabat Pendaftaran
Paten yang perlu bagi maksud Akta ini hendaklah
ditubuhkan."; dan

_(b) dengan memotong subseksyen (2), (3) dan (4)._

**Seksyen baru 9A**

**6. Akta ibu dipinda dengan memasukkan selepas seksyen 9 seksyen**
yang berikut:

Pemeriksa. 9A. Perbadanan boleh melantik mana-mana orang, jabatan,

unit atau organisasi kerajaan, atau mana-mana pejabat
atau organisasi paten asing atau antarabangsa untuk menjadi
Pemeriksa bagi maksud Akta ini.".


-----

_Paten (Pindaan)_ 5

**Pindaan seksyen 49A**

**7. Seksyen 49A Akta ibu dipinda dengan menggantikan perkataan**
"Lembaga" di mana-mana jua terdapat dengan perkataan
"Perbadanan".

**Pindaan seksyen 50**

**8. Subseksyen 50(2) Akta ibu dipinda dengan menggantikan**
perkataan "Lembaga" dengan perkataan "Perbadanan".

**Pindaan seksyen 51**

**9. Seksyen 51 Akta ibu dipinda dalam nota birai dan dalam**
subseksyen (1) dan (2) dengan menggantikan perkataan "Lembaga"
di mana-mana jua terdapat dengan perkataan "Perbadanan".

**Pindaan seksyen** **52**

**10. Seksyen 52 Akta ibu dipinda dengan menggantikan perkataan**
"Lembaga" dengan perkataan "Perbadanan".

# Pindaan seksyen 53

**11. Subseksyen 53(1) Akta ibu dipinda dengan menggantikan**
perkataan "Lembaga" dengan perkataan "Perbadanan".

# Pindaan seksyen 54

**12. Seksyen 54 Akta ibu dipinda dengan menggantikan perkataan**
"Lembaga" di mana-mana jua terdapat dengan perkataan
"Perbadanan".

**Penggantian seksyen 77**

**13. Akta ibu dipinda dengan menggantikan seksyen 77 dengan**
seksyen yang berikut:

Pemulaan
pendakwaan [77. Tiada pendakwaan bagi apa-apa kesalahan di bawah]
Akta ini boleh dimulakan kecuali oleh atau dengan keizinan
secara bertulis Pendakwa Raya.".


-----

6 _Rang Undang-Undang_

**Pindaan seksyen 88**

**14. Subseksyen 88(1) Akta ibu dipinda dengan menggantikan**
perkataan "Lembaga" dengan perkataan "Perbadanan".

**Pemotongan Jadual Pertama**

**15. Akta ibu dipinda dengan memotong Jadual Pertama.**

**Pindaan Jadual Kedua**

**16. Jadual Kedua kepada Akta ibu dipinda dalam ubahsuaian dalam**

ruang (2) berkenaan dengan seksyen 31 dengan memotong

subperenggan 1 _(a) dan (b) dan perenggan 2._

**Peruntukan kecualian**

**17. Pindaan kepada Akta ibu tidaklah menyentuh apa-apa**

pemeriksaan permulaan, apa-apa permintaan bagi pemeriksaan
substantif atau pemeriksaan substantif yang diubahsuaikan, apa-
apa permohonan bagi pemberian sesuatu paten atau permohonan

bagi mendapatkan sesuatu perakuan perbaharuan utiliti atau perakuan
paten atau perbaharuan utiliti yang diberikan, mengikut mana-
mana yang berkenaan, yang dibuat di bawah Akta ibu sebelum
tarikh yang ditetapkan dan peruntukan yang dipinda itu hendaklah
terpakai bagi pemeriksaan, permintaan, permohonan atau pemberian
itu, mengikut mana-mana yang berkenaan, seolah-olah peruntukan
itu telah tidak dipinda.

HURAIAN

Rang Undang-Undang ini bertujuan untuk meminda Akta Paten 1983 ("Akta
291"), berikutan dengan penubuhan Perbadanan Harta Intelek Malaysia di bawah
Akta Perbadanan Harta Intelek Malaysia 2001 yang dicadangkan.

2. Fasal 1 mengandungi tajuk ringkas dan peruntukan tentang permulaan kuat
kuasa Akta pindaan yang dicadangkan.


-----

_Paten (Pindaan) 7_

_3. Fasal 2 bertujuan untuk meminda seksyen 3 Akta 291 untuk meminda takrif_
tertentu sedia ada dan untuk memasukkan takrif baru tertentu.

4. Fasal 3 bertujuan untuk memotong Bahagianll Akta 291 bagi menghapuskan
segala sebutan tentang Lembaga Paten. Dicadangkan supaya fungsi Lembaga
itu diambil alih oleh Perbadanan.

5. _Fasal 4 bertujuan untuk meminda seksyen 8 Akta 291 bagi memperuntukkan,_

antara lain, bahawa Ketua Pengarah Perbadanan Harta Intelek Malaysia hendaklah
menjadi Pendaftar Paten. Fasal itu juga bertujuan memberi Perbadanan itu
kuasa untuk melantik pekerjanya untuk menjadi Timbalan Pendaftar, Penolong
Pendaftar dan pegawai lain Paten. Timbalan Pendaftar, Penolong Pendaftar dan
pegawai lain Paten yang telah memilih untuk menjadi pekerja Perbadanan pada
tarikh yang ditetapkan hendaklah terus menjadi Timbalan Pendaftar, Penolong
Pendaftar dan pegawai lain Paten, mengikut mana-mana yang berkenaan, pada
dan selepas tarikh yang ditetapkan.

6. _Fasal 13 memperuntukkan bahawa sesuatu pendakwaan di bawah Akta 291_

hanya boleh dimulakan oleh atau dengan keizinan secara bertulis Pendakwa
Raya terlebih dahulu.

7. _Fasal 17 mengandungi peruntukan kecualian._

8. Pindaan-pindaan lain yang tidak disebut secara khusus dalam Huraian ini

adalah pindaan yang kecil atau berbangkit sahaja.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2238]


-----

-----

