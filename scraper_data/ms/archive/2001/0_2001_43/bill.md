---
Year: 2001
Bill: D.R 49/2001 - RUU Pendidikan (Pindaan) 2001 (Lulus)
Title: D.R 49/2001 - RUU Pendidikan (Pindaan) 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2049.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2049.pdf
---
---
Reading:
D.R 49/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

## D.R. 49/2001

RANG UNDANG-UNDANG

_b e r n a m a_

Suatu Akta untuk meminda Akta Pendidikan 1996.

# [ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pendidikan (Pindaan)**
2001.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam Warta.

**Pindaan seksyen 2**

**2. Akta Pendidikan 1996 [Akta 550], yang disebut "Akta ibu"**
dalam Akta ini, dipinda dalam seksyen 2â€”

_(a) dengan menggantikan takrif "kurikulum prasekolah" dengan_
takrif yang berikut:

' "kurikulum prasekolah" ertinya Kurikulum
Prasekolah Kebangsaan yang ditetapkan oleh Menteri
'di bawah seksyen 22;'; dan

_(b) dengan memasukkan selepas takrif "pendidikan tinggi"_
takrif yang berikut:

' "pendidikan wajib" ertinya pendidikan rendah yang
ditetapkan menjadi pendidikan wajib di bawah
subseksyen 29A(1);'.


-----

2 _Rang Undang-Undang_

**Pindaan seksyen 5**

**3. Subseksyen 5(3) Akta ibu dipinda dengan memasukkan selepas**
perkataan "setiap Negeri" perkataan "dan bagi mana-mana kawasan
lain di dalam Malaysia yang ditentukan oleh Menteri".

## Pindaan seksyen 15

**4. Seksyen 15 Akta ibu dipinda dengan memasukkan selepas**
perkataan "sekolah ekspatriat" perkataan "atau sekolah antarabangsa".

**Pindaan seksyen 22**

**5. Akta ibu dipinda dengan menggantikan seksyen 22 dengan**
seksyen yang berikut:

Kurikulum 22. (1) Menteri hendaklah menetapkan suatu kurikulum,
PrasekolahKebangsaan yang dikenali sebagai Kurikulum Prasekolah Kebangsaan
hendaklah yang hendaklah digunakan oleh semua tadika dalam Sistem
digunakan Pendidikan Kebangsaan.
oleh
semua

tadika. (2) Kurikulum Prasekolah Kebangsaan yang ditetapkan

di bawah subseksyen (1) hendaklah menyatakan
pengetahuan, kemahiran dan nilai yang dijangka akan
diperoleh oleh murid-murid pada akhir tempoh pendidikan
prasekolah masing-masing.

(3) Mana-mana tadika yang bermaksud untuk

melaksanakan apa-apa kurikulum sebagai tambahan kepada
Kurikulum Prasekolah Kebangsaan hendaklah, sebelum
melaksanakan kurikulum tambahan sedemikian,
memaklumkan Ketua Pendaftar tentang maksud itu
mengikut cara yang ditetapkan.

(4) Seseorang yang melanggar subseksyen (1) atau (3)

adalah melakukan suatu kesalahan dan boleh, apabila
disabitkan, didenda tidak melebihi sepuluh ribu ringgit
atau dipenjarakan selama tempoh tidak melebihi satu tahun
atau kedua-duanya.".


-----

_Pendidikan (Pindaan)_ 3

**Pindaan seksyen 29**

**6. Seksyen 29 Akta ibu dipinda dengan menggantikan perkataan**
"kebangsaan atau sekolah jenis kebangsaan" dengan perkataan
"kebangsaan, sekolah jenis kebangsaan atau sekolah swasta".

**Seksyen baru 29A**

**7. Akta ibu dipinda dengan memasukkan selepas seksyen 29 seksyen**
yang berikut:

Pendidikan 29A. (1) Menteri boleh, melalui perintah yang disiarkan
rendahwajib. dalam Warta, menetapkan pendidikan rendah menjadi

pendidikan wajib.

(2) Tiap-tiap ibu bapa yang merupakan warganegara
Malaysia yang tinggal di Malaysia hendaklah memastikan
bahawa jika anaknya telah mencapai umur enam tahun
pada hari pertama bulan Januari dalam tahun persekolahan
semasa anak itu didaftarkan sebagai murid di sekolah
rendah dalam tahun itu dan terus menjadi murid di sekolah
rendah sepanjang tempoh pendidikan wajib.

(3) Menteri boleh, jika difikirkannya wajar dan demi
kepentingan murid atau awam untuk berbuat demikian,
## melalui perintah yang disiarkan dalam Warta,
mengecualikan mana-mana murid atau mana-mana
golongan murid daripada kehendak supaya mengikuti
pendidikan wajib, sama ada secara mutlak atau tertakluk
kepada apa-apa syarat yang difikirkannya patut dikenakan,
dan- boleh pada bila-bila masa menurut budi bicaranya
membatalkan pengecualian itu atau membatalkan atau
mengubah atau menambah syarat-syarat itu.

(4) Ibu bapa yang melanggar subseksyen (2) adalah
melakukan suatu kesalahan dan boleh, apabila disabitkan,
didenda tidak melebihi lima ribu ringgit atau dipenjarakan
selama tempoh tidak melebihi enam bulan atau kedua-
duanya.


-----

4 _Rang Undang-Undang_

HURAIAN

Rang Undang-Undang ini bertujuan untuk meminda Akta Pendidikan 1996
("Akta 550").

2. Fasal 1 mengandungi tajuk ringkas dan peruntukan tentang tarikh permulaan
kuat kuasa Akta pindaan yang dicadangkan.

3. _Fasal 3 bertujuan untuk meminda subseksyen 5(3) Akta 550 untuk Pendaftar_
Sekolah dan Guru dilantik bagi sesuatu Wilayah Persekutuan atau mana-mana
kawasan lain di Malaysia.

4. _Fasal 4 bertujuan untuk meminda seksyen 15 Akta 550 untuk menjelaskan_
bahawa pendidikan di sekolah antarabangsa tidak termasuk dalam Sistem
Pendidikan Kebangsaan.

5. _Fasal 5 bertujuan untuk menggantikan seksyen 22 Akta 550 dengan seksyen_
22 yang baru. Seksyen 22 baru yang dicadangkan bertujuan untuk member!
Menteri kuasa untuk menetapkan Kurikulum Prasekolah Kebangsaan yang
hendaklah digunakan oleh semua tadika dalam Sistem Pendidikan Kebangsaan.

6. _Fasal 6 bertujuan untuk meminda seksyen 29 Akta 550 bagi memastikan_
bahawa murid-murid di sekolah swasta juga diberi pendidikan rendah bagi
tempoh lima hingga tujuh tahun.

7. Fasal 7 bertujuan untuk memasukkan seksyen baru 29A ke dalam Akta 550.
Seksyen 29A yang dicadangkan bertujuan untuk memberi Menteri kuasa untuk
menetapkan pendidikan rendah sebagai pendidikan wajib. Warganegara Malaysia
yang tinggal di Malaysia akan dikehendaki mendaftarkan anak mereka di sekolah
rendah. Kegagalan untuk berbuat demikian akan menjadi suatu kesalahan.

8. Pindaan lain yang tidak disebut secara khusus dalam Huraian ini adalah
pindaan kecil atau yang berbangkit.

_IMPLIKAS1_ _KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[:])2260]


-----

