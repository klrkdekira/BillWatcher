---
Year: 2001
Bill: D.R 18/2001 - RUU Kumpulan Wang Simpanan Pekerja (Pindaan) 2001 (Lulus)
Title: D.R 18/2001 - RUU Kumpulan Wang Simpanan Pekerja (Pindaan) 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2018.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2018.pdf
---
---
Reading:
D.R 18/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

## D.R. 18/2001

RANG UNDANG-UNDANG

_b e r n a m a_

Suatu Akta untuk meminda Akta Kumpulan Wang Simpanan Pekerja

1991.

# [ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Kumpulan Wang**
Simpanan Pekerja (Pindaan) 2001.

(2) Perenggan 5(b) dan seksyen 8 dan 9 hendaklah disifatkan

telah mula berkuat kuasa pada 1 Julai 2000.

(3) Perenggan 5(a) dan (e) dan seksyen 6 dan 7 hendaklah

disifatkan telah mula berkuat kuasa pada 1 Januari 2001.

(4) Seksyen 3 dan 4 dan perenggan 5(c), (d) dan (f) hendaklah

mula berkuat kuasa pada tarikh yang ditetapkan oleh Menteri melalui
pemberitahuan dalam Warta.

**Pindaan seksyen 2**

**2. Akta Kumpulan Wang Simpanan Pekerja 1991 [Akta 452],**
yang disebut "Akta ibu" dalam Akta ini, dipinda dalam seksyen
2 dalam takrif "pekerja" dengan menggantikan perkataan "dan"
yang terdapat selepas perkataan "Jadual Pertama," dengan perkataan
"yang".


-----

2 _Rang Undang-Undang_

**Pindaan seksyen 26B**

**3. Seksyen 26B Akta ibu dipinda dengan menggantikan subseksyen**
(3) dengan subseksyen yang berikut:

"(3) Bagi maksud seksyen ini, sekuriti-sekuriti yang diterbitkan
oleh Kerajaan Malaysia hendaklah termasuk—

_(a) pinjaman yang dijamin sepenuhnya oleh Kerajaan Malaysia;_

_(b) sekuriti atau surat cara boleh niaga yang dijamin sepenuhnya_
oleh Kerajaan Malaysia termasuk sekuriti atau surat cara
boleh niaga yang diterbitkan oleh sesuatu perbadanan
yang dipunyai sepenuhnya oleh Kerajaan Malaysia;

_(c) kertas-kertas Bank Negara Malaysia;_

_(d) sekuriti atau surat cara boleh niaga yang dijamin sepenuhnya_
oleh Bank Negara Malaysia termasuk sekuriti atau surat
cara boleh niaga yang diterbitkan oleh sesuatu perbadanan
yang dipunyai sepenuhnya oleh Bank Negara Malaysia;

_(e) apa-apa surat cara komersial (yang mempunyai sifat boleh_
niaga) yang diterbitkan oleh Kerajaan Negeri atau pihak
berkuasa tempatan dengan tempoh matang sekurangkurangnya tiga tahun dari tarikh terbitan; dan

_(f) apa-apa deposit dalam akaun sumbangan pendahuluan di_
Bank Negara Malaysia di bawah seksyen 26(l)(a)(i).".

**Penggantian seksyen 44**

**4. Akta ibu dipinda dengan menggantikan seksyen 44 dengan**
seksyen yang berikut;


44. (1) Sebagai tambahan kepada seksyen 43, seseorang
## majikan atau mana-mana orang lain boleh pada bila-bila
masa, dengan keizinan pekerja, meremitkan kepada
Lembaga—

_(a) apa-apa wang yang merupakan faedah persaraan_
pekerja itu; atau


Peremitan
wang
berkaitan
dengan
persaraan.


-----

_Kumpulan Wang Simpanan Pekerja (Pindaan)_ 3

_(b) apa-apa wang daripada apa-apa skim atau_
rancangan persaraan lain yang berhubungan
dengan pekerja itu,

mengikut apa-apa cara yang ditetapkan oleh Lembaga.

(2) Seseorang pekerja atau mana-mana orang lain boleh
pada bila-bila masa meremitkan kepada Lembaga apaapa wang daripada apa-apa skim atau rancangan persaraan
yang berhubungan dengan pekerja atau orang itu mengikut
apa-apa cara yang ditetapkan oleh Lembaga.

(3) Apabila Lembaga menerima apa-apa wang yang
diremitkan di bawah subseksyen (1) atau (2), Lembaga
hendaklah menyebabkan wang itu dibayar ke dalam
Kumpulan Wang mengikut seksyen 50.".

**Pindaan seksyen 54**

**5. Seksyen 54 Akta ibu dipinda—**

_(a) dalam subseksyen (1)—_

(i) dengan memasukkan perkataan "atau" di hujung
perenggan (c); dan

(ii) dengan memotong perenggan (d);

_(b) dalam subseksyen (2), dengan menggantikan perkataan_
"55A" di mana-mana jua terdapat dengan perkataan "58B";

_(c) dengan menggantikan subseksyen (4) dengan subseksyen_
yang berikut:

"(4) Walau apa pun subseksyen (3), seseorang ahli
Kumpulan Wang yang, sebelum 1 Ogos 1995, telah
membuat pengeluaran kesemua jumlah wang yang ada
pada kreditnya dalam Kumpulan Wang atas alasan
bahawa dia hendak meninggalkan Malaysia tanpa niat
untuk kembali ke Malaysia atau dia hendak bermastautin
di Republik Singapura hendaklah dianggap sebagai
pekerja di bawah Akta ini jika dia memberikan suatu
notis kepada Lembaga dan majikannya mengikut cara
yang ditetapkan oleh Lembaga mengenai niatnya untuk
mencarum kepada Kumpulan Wang.";


-----

_Rang Undang-Undang_

_(d) dengan memasukkan selepas subseksyen (4) subseksyen_
yang berikut:

"(4A) Subseksyen (5) tidak terpakai bagi seseorang
ahli Kumpulan Wang yang disebut dalam subseksyen
## (4).";

_(e) dalam subseksyen (6)—_

(i) dengan memasukkan selepas perenggan (b)
perenggan yang berikut:

_"(ba) ahli Kumpulan Wang itu telah menjual_
rumah yang dibeli atau dibinanya dengan
menggunakan pengeluaran di bawah
perenggan (b) dan kemudiannya dia telah
membeli atau membina rumah yang lain;";

(ii) dengan memasukkan selepas perenggan (d)
perenggan yang berikut;

_"(da) ahli Kumpulan Wang itu telah menjual_
rumah yang telah digadaikan sebagai cagaran
bagi pinjaman di bawah perenggan (d) dan
dia kemudiannya telah membeli atau
membina rumah yang lain dan telah
mengambil pinjaman lain dan rumah baru
itu telah digadaikan sebagai cagaran bagi
pinjaman lain itu;";

(iii) dengan menggantikan perenggan (g) dengan
perenggan yang berikut:

"(g) ahli Kumpulan Wang itu memerlukan
pembiayaan untuk pengajian tinggi bagi
dirinya sendiri atau bagi anaknya;"; dan

(iv) dalam perenggan (h), dengan menggantikan perkataan
"membelikan komputer peribadi bagi anaknya yang
telah mencapai umur sepuluh tahun ke atas" dengan
perkataan "membeli komputer peribadi bagi dirinya
sendiri"; dan


-----

_Kumpulan Wang Simpanan Pekerja (Pindaan)_ 5

_(f) dengan memasukkan selepas subseksyen (6) subseksyen_
yang berikut:

## "(7) Walau apa pun seksyen 54(6), Menteri boleh,
jika difikirkannya suaimanfaat dan selepas berunding
dengan Lembaga, melalui perintah yang disiarkan dalam
_Warta, menambah, mengubah atau mengubahsuaikan_
maksud-maksud yang baginya seseorang ahli Kumpulan
Wang boleh membuat pengeluaran di bawah subseksyen
## (6).".

**Seksyen baru 54c**

**6. Akta ibu dipinda dengan memasukkan selepas seksyen 54B**
seksyen yang berikut:


54c. (1) Tertakluk kepada seksyen 56, Lembaga boleh
membenarkan seseorang ahli Kumpulan Wang yang
merupakan seorang pekerja berpencen yang belum
mencapai umur lima puluh lima tahun dan masih bekerja
dengan Kerajaan Malaysia, mana-mana Kerajaan Negeri
atau pihak berkuasa berkanun atau tempatan untuk
mengeluarkan kesemua jumlah wang yang ada pada
kreditnya mengikut apa-apa terma dan syarat yang
## ditetapkan oleh Lembaga.

(2) Walau apa pun subseksyen (1), Lembaga boleh
membenarkan seseorang ahli Kumpulan Wang yang
merupakan seorang pekerja berpencen yang belum
mencapai umur lima puluh lima tahun untuk mengeluarkan
kesemua atau sebahagian daripada jumlah wang yang
ada pada kreditnya atas apa-apa terma dan syarat yang
ditetapkan oleh Lembaga jika Lembaga berpuas hati bahawa
ahli Kumpulan Wang itu telah dikehendaki untuk bersara
atau telah memilih untuk bersara di bawah seksyen 10,
11, 12 dan 12A Akta Pencen 1980 atau seksyen 10, 11,
12 dan 13 Akta Pencen Pihak-Pihak Berkuasa Berkanun
dan Tempatan 1980.


**"**

Pengeluaran
oleh
pekerja
berpencen.

**_Akta 227._**

_Akta 239._


-----

6 _Rang Undang-Undang_

(3) Apabila seseorang ahli Kumpulan Wang telah
membuat suatu pengeluaran di bawah subseksyen (1)
atau (2), ahli Kumpulan Wang itu tidak boleh dianggap
sebagai pekerja di bawah Akta ini melainkan jika ahli
Kumpulan Wang itu belum mencapai umur lima puluh
lima tahun dan dia bekerja dengan majikan selain Kerajaan
Malaysia, mana-mana Kerajaan Negeri atau mana-mana
pihak berkuasa berkanun atau tempatan.

(4) Bagi maksud subseksyen (2), "sebahagian daripada
jumlah wang yang ada pada kreditnya" ertinya amaun
wang yang ada pada kredit ahli Kumpulan Wang itu
sehingga tarikh apabila pemberitahuan bertulis mengenai
persaraan ahli itu yang diterima oleh Lembaga di bawah
seksyen 56 mula berkuat kuasa.".

**Pindaan seksyen 56**

**7. Subseksyen 56(2) Akta ibu dipinda dengan menggantikan**
perkataan "seksyen 54(1)(d)" dengan perkataan "seksyen 54c(l)
dan (2)".

**Pindaan Bahagian VIA**

**8. Bahagian VIA Akta ibu dipinda—**

_(a) dengan menomborkan semula seksyen 55A sebagai seksyen_
58B; dan

_(b) dalam subseksyen 58B(3), dengan menggantikan perkataan_
"Seksyen 55A ini" dengan perkataan "Seksyen ini".

**Pindaan seksyen 70E**

**9. Seksyen 70E Akta ibu dipinda dengan menggantikan perkataan**
"55A dan 58" dengan perkataan "58 dan 58B".


-----

_Kumpulan Wang Sitnpanan Pekerja (Pindaan)                                                          7_

HURAIAN

Rang Undang-Undang ini bertujuan untuk meminda Akta Kumpulan Wang
Simpanan Pekerja 1991 ("Akta 452").

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 3 bertujuan untuk meminda seksyen 26B Akta 452. Pindaan ini bertujuan_
untuk memperluas erti "sekuriti-sekuriti yang diterbitkan oleh Kerajaan Malaysia"
sebagai termasuk sekuriti dan surat cara boleh niaga yang dijamin sepenuhnya
oleh Kerajaan Malaysia dan Bank Negara Malaysia dan sekuriti dan surat cara
boleh niaga yang diterbitkan oleh sesuatu perbadanan yang dipunyai sepenuhnya
oleh Kerajaan Malaysia atau Bank Negara Malaysia.

4. _Fasal 4 bertujuan untuk meminda seksyen 44 Akta 452. Dengan pindaan_
ini, Lembaga boleh menerima apa-apa wang daripada apa-apa skim atau rancangan
persaraan yang berhubungan dengan seseorang pekerja yang diremitkan oleh
mana-mana orang lain atau majikan kepada pekerja itu.

5. _Fasal 5 bertujuan untuk meminda seksyen 54 Akta 452. Secara amnya,_
pindaan ini bertujuan untuk membolehkan seseorang ahli Kumpulan Wang
untuk mengeluarkan sebahagian daripada amaun yang ada pada kreditnya dalam
Kumpulan Wang untuk membeli atau membina rumah kedua, untuk membiayai
pengajian tinggi bagi dirinya sendiri atau untuk membeli suatu komputer peribadi
bagi dirinya sendiri. Pindaan ini juga bertujuan untuk memberikan kuasa kepada
Menteri, jika difikirkannya suaimanfaat dan selepas berunding dengan Lembaga,
melalui perintah yang disiarkan dalam Warta, untuk menambah, mengubah atau
mengubahsuai maksud-maksud yang baginya seseorang ahli Kumpulan Wang
boleh membuat pengeluaran di bawah subseksyen 54(6) Akta 452.

6. _Fasal 6 bertujuan untuk memasukkan seksyen baru, iaitu seksyen 54c, ke_
dalam Akta 452. Pindaan ini bertujuan untuk membolehkan Lembaga untuk
membenarkan pengeluaran kesemua atau sebahagian daripada amaun wang yang
ada pada kredit ahli Kumpulan Wang yang merupakan seorang pekerja berpencen
jika ahli itu telah dikehendaki untuk bersara atau telah memilih untuk bersara
di bawah seksyen 10, 31, 12 dan 12A Akta Pencen 1980 atau seksyen 10, 11,
12 dan 13 Akta Pencen Pihak-Pihak Berkuasa Berkanun dan Tempatan 1980.

7. _Fasal 8 bertujuan untuk meminda Bahagian VIA Akta 452 untuk membetulkan_
urutan peruntukan dalam Akta.

8. Pindaan lain yang tidak disebut secara khusus adalah pindaan yang kecil
atau berbangkit.

**_IMPLIKASI_** _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2242]


-----

-----

