---
Year: 2001
Bill: D.R 19/2001 - RUU Suruhanjaya Syarikat Malaysia 2001 (Lulus)
Title: D.R 19/2001 - RUU Suruhanjaya Syarikat Malaysia 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2019.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2019.pdf
---
---
Reading:
D.R 19/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 19/2001**


ANG UNDANG-UNDANG SURUHANJAYA

SYARIKAT MALAYSIA 2001

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Tafsiran

BAHAGIAN II

SURUHANJAYA

3. Penubuhan Suruhanjaya

4. Peruntukan peletakhakan

5. Meterai perbadanan

6. Keanggotaan Suruhanjaya

7. Tempoh jawatan

8. Pembatalan dan peletakan jawatan

9. Pengosongan jawatan

10. Saraan atau elaun

11. Ketua Pegawai Eksekutif dan Pengarah

12. Mesyuarat

13. Suruhanjaya boleh mengundang orang lain untuk menghadiri mesyuarat

14. Kuasa Menteri untuk memberikan arahan dan menghendaki maklumat

15. Penzahiran kepentingan

16. Minit

BAHAGIAN III
```
          FUNGSI DAN KUASA SURUHANJAYA

```
17. Fungsi Suruhanjaya

18. Kuasa Suruhanjaya


-----

_Rang Undang-Undang_

Fasal

19. Suruhanjaya boleh menubuhkan jawatankuasa

20. Pewakilan fungsi atau kuasa Suruhanjaya

BAHAGIAN IV

PERUNTUKAN BERHUBUNG DENGAN PEKERJA

21. Mengambil kerja pekerja Kerajaan

22. Pelantikan pekerja lain, ejen dan perunding lain

23. Peraturan-peraturan berkenaan dengan penggajian

24. Penerusan dan penyelesaian prosiding tatatertib

25. Perlindungan daripada liabiliti diri

26. Pekhidmat awam

27. Akta Perlindungan Pihak Berkuasa Awam 1948

BAHAGIAN V

KEWANGAN

28. Kumpulan Wang

29. Perbelanjaan yang hendaklah dipertanggungkan pada Kumpulan Wang

30. Penyediaan anggaran

31. Pemeliharaan Kumpulan Wang

32. Akaun dan laporan

33. Kuasa untuk meminjam

34. Pelaburan

35. Bayaran kepada Kumpulan Wang Disatukan Persekutuan

BAHAGTAN VI

AM

36. Pemulaan pendakwaan

37. Prosiding yang dikendalikan oleh pegawai Suruhanjaya

38. Kewajipan kerahsiaan

39. Kuasa Menteri untuk meminda Jadual Pertama dan Kedua

40. Peraturan-peraturan

JADUAL PERTAMA

JADUAL KEDUA


-----

RANG UNDANG-UNDANG

_b e r n a m a_

Suatu Akta untuk menubuhkan Suruhanjaya Syarikat Malaysia,
untuk mengadakan peruntukan bagi fungsi-fungsi dan kuasa-kuasanya
dan bagi perkara-perkara yang berkaitan dengannya.

# [ ]

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Suruhanjaya Syarikat**
Malaysia 2001.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam Warta, dan Menteri
boleh menetapkan tarikh yang berlainan bagi peruntukan yang
berlainan dalam Akta ini.

**Tafsiran**

**2. Dalam Akta ini, melainkan jika konteksnya menghendaki makna**
yang lainâ€”

"Akta ini" termasuklah apa-apa perundangan subsidiari yang
dibuat di bawah Akta ini;

"anggota" ertinya anggota Suruhanjaya dan termasuklah Pengerusi;


-----

4 _Rang Undang-Undang_

"hak" ertinya segala hak, kuasa, keistimewaan dan kekebalan,

sama ada yang sebenar, kontingen atau dijangka;

"harta" termasuklah segala harta, alih dan tak alih, dan segala

hak harta, kepentingan, isemen atau hak, sama ada dari segi ekuiti
atau di sisi undang-undang mengenai, kepada atau daripada harta,
hak dalam tindakan, wang dan nama baik;

"jawatankuasa" ertinya mana-mana jawatankuasa yang ditubuhkan

oleh Suruhanjaya di bawah seksyen 19;

"Ketua Pegawai Eksekutif ertinya Ketua Pegawai Eksekutif

yang dilantik di bawah seksyen 11;

"Kumpulan Wang" ertinya Kumpulan Wang yang ditubuhkan di

bawah seksyen 28;

"liabiliti" ertinya tiap-tiap jenis liabiliti, hutang, tanggungan,

kewajipan dan obligasi sama ada pada masa kini atau pada masa
hadapan, yang sebenar atau kontingen, dan sama ada yang kena
dibayar atau dipatuhi atau dilaksanakan di Malaysia atau di tempat
lain;

"Menteri" ertinya Menteri yang pada masa ini dipertanggungkan

dengan tanggungjawab bagi pendaftaran syarikat, syarikat amanah
dan perniagaan;

"Pendaftar Perniagaan" ertinya Pendaftar Perniagaan di bawah

Akta Pendaftaran Perniagaan 1956 [Akta 197];

"Pendaftar Syarikat" ertinya Pendaftar Syarikat di bawah Akta

Syarikat 1965 [Akta 125];


"Pengerusi" ertinya Pengerusi yang dilantik di bawah seksyen


# 6;


"perbadanan" mempunyai erti yang diberikan kepadanya dalam

Akta Syarikat 1965;

"perniagaan" mempunyai erti yang diberikan kepadanya dalam

Akta Pendaftaran Perniagaan 1956;

"Suruhanjaya" ertinya Suruhanjaya Syarikat Malaysia yang

ditubuhkan di bawah seksyen 3;


-----

_Suruhanjaya Syarikat Malaysia_ 5

"syarikat" mempunyai erti yang diberikan kepadanya dalam Akta

Syarikat 1965;

"tarikh letak hak" ertinya tarikh harta, hak dan liabiliti yang

ditentukan oleh Menteri dalam perintah di bawah subseksyen 4(1),
yang kepadanya Kerajan Malaysia, Pendaftar Syarikat dan Pendaftar
Perniagaan berhak atau tertakluk, berpindah kepada dan terletak
hak pada Suruhanjaya;

"tarikh yang ditetapkan" ertinya tarikh Akta ini mula berkuat

kuasa;

"terletak hak", berhubung dengan harta, termasuklah mempunyai

hak mengenai harta pada masa hadapan atau yang kontingen dan
hak perkembalian dan baki.

BAHAGIAN II

SURUHANJAYA

**Penubuhan Suruhanjaya**

**3. (1) Suatu pertubuhan perbadanan dengan nama "Suruhanjaya**

Syarikat Malaysia" ditubuhkan.

(2) Suruhanjaya adalah kekal turun-temurun dan mempunyai

suatu meterai perbadanan.

(3) Suruhanjaya boleh membawa guaman dan dibawa guaman

terhadapnya atas namanya.

(4) Tertakluk kepada dan bagi maksud Akta ini, Suruhanjaya

boleh, atas apa-apa terma yang didapatinya patutâ€”

_(a)- membuat kontrak;_

_(b) memperoleh, membeli, mengambil, memegang dan_

menikmati apa-apa jenis harta alih dan harta tak alih; dan

_(c) memindahkan, menyerahhakkan, menyerahkan balik,_

memulangkan, menggadaikan, menggadaijanjikan,
mendemiskan, menyerahhakkan semula, memindahkan

hakmilik atau dengan apa-apa cara lain melupuskan, atau


-----

6 _Rang Undang-Undang_

menjalankan apa-apa urusan mengenai, apa-apa harta alih
atau harta tak alih atau apa-apa kepentingan mengenai
harta itu yang terletak hak pada Suruhanjaya.

**Peruntukan peletakhakan**

**4. (1) Tertakluk kepada Akta ini, Menteri boleh, dari semasa ke**
semasa, melalui perintah yang disiarkan dalam Warta, menetapkan
suatu tarikh letak hak dan pada tarikh itu segala harta Kerajaan
Malaysia dan segala hak atau liabiliti Kerajaan Malaysia, Pendaftar
Syarikat dan Pendaftar Perniagaan yang ditentukan oleh Menteri
dalam perintah itu hendaklah, menurut kuasa Akta ini, berpindah
kepada dan terletak hak pada Suruhanjaya tanpa apa-apa
pemindahhakan, penyerahhakan atau pemindahan hakmilik.

(2) Tiap-tiap harta yang terletak hak menurut kuasa subseksyen

(1) pada Suruhanjaya hendaklah terletak hak sedemikian pada
Suruhanjaya dengan hakmilik, hak harta atau kepentingan yang
sama dan pemegangan yang serupa sebagaimana harta itu terletak

hak atau dipegang sebaik sebelum tarikh letak hak itu.


(3) Tiap-tiap hak dalam tindakan yang terletak hak menurut

kuasa subseksyen (1) pada Suruhanjaya boleh, pada dan selepas
tarikh letak hak itu, dituntut melalui guaman, didapatkan atau
dikuatkuasakan oleh Suruhanjaya atas namanya sendiri dan tidaklah
perlu bagi Suruhanjaya, Kerajaan Malaysia, Pendaftar Syarikat
atau Pendaftar Perniagaan memberikan notis kepada orang yang
terikat dengan hak dalam tindakan itu mengenai peletakhakan yang
dibuat di bawah subseksyen (1).

(4) Tiap-tiap hak dan liabiliti yang terletak hak menurut kuasa

subseksyen (1) pada Suruhanjaya boleh, pada dan selepas tarikh
letak hak, dituntut melalui guaman, didapatkan atau dikuatkuasakan
oleh Suruhanjaya atas namanya sendiri dan tidaklah perlu bagi
Suruhanjaya, Kerajaan Malaysia, Pendaftar Syarikat atau Pendaftar
Perniagaan memberikan notis kepada orang yang hak atau liabilitinya
tersentuh oleh peletakhakan yang dibuat di bawah subseksyen (1).

(5) Apa-apa prosiding undang-undang yang belum selesai oleh

atau terhadap Kerajaan Malaysia, Pendaftar Syarikat atau Pendaftar
Perniagaan yang berhubung dengan mana-mana harta, hak atau


-----

_Suruhanjaya Syarikat Malaysia                                                                                                           7_

liabiliti yang berpindah kepada dan terletak hak pada Suruhanjaya
menurut kuasa subseksyen (1) boleh, pada dan selepas tarikh letak
hak, diteruskan oleh atau terhadap Suruhanjaya.

(6) Dalam hal hak dan liabiliti yang berbangkit di bawah mana# mana pinjaman yang terletak hak pada Suruhanjaya pada tarikh
letak hak, Suruhanjaya boleh membuat apa-apa perkiraan atau
perjanjian dengan Kerajaan Malaysia atau mana-mana pihak lain
mengenai hak dan liabiliti itu.

(7) Pada dan selepas tarikh letak hak, mana-mana perjanjian
berhubung dengan mana-mana harta, hak dan liabiliti yang berpindah
kepada dan terletak hak pada Suruhanjaya di bawah subseksyen
(1) yang Kerajaan Malaysia, Pendaftar Syarikat atau Pendaftar
Perniagaan menjadi pihak kepadanya sebaik sebelum tarikh letak
hak, sama ada bertulis atau tidak, dan sama ada atau tidak sedemikian
jenisnya sehingga hak dan liabiliti di bawah perjanjian itu boleh
diserahhakkan oleh Kerajaan Malaysia, Pendaftar Syarikat atau
Pendaftar Perniagaan, hendaklah berkuat kuasa seolah-olah
Suruhanjaya menjadi pihak kepada perjanjian itu.

**Menteri perbadanan**

**5. (1) Meterai perbadanan bagi Suruhanjaya hendaklah**
mengandungi apa-apa reka bentuk yang diluluskan oleh Suruhanjaya
dan meterai itu boleh, dari semasa ke semasa, dipecahkan, ditukar,
diubah dan dibuat baharu sebagaimana yang difikirkan patut oleh
Suruhanjaya.

(2) Meterai perbadanan itu hendaklah disimpan dalam jagaan
Pengerusi atau mana-mana orang lain yang diberi kuasa oleh
Suruhanjaya, dan hendaklah disahkan sama ada oleh Pengerusi
atau oleh orang yang diberi kuasa itu atau oleh mana-mana pegawai
yang diberi kuasa oleh Pengerusi secara bertulis.

(3) Segala surat ikatan, dokumen dan surat cara lain yang berupa
sebagai dimeteraikan dengan meterai perbadanan itu dan yang
disahkan mengikut subseksyen (2) hendaklah disifatkan telah
disempurnakan dengan sah sehingga dibuktikan sebaliknya.

(4) Meterai perbadanan bagi Suruhanjaya hendaklah diberi
pengiktirafan rasmi dan kehakiman.


-----

8 _Rang Undang-Undang_

**Keanggotaan Suruhanjaya**

**6. (1) Suruhanjaya hendaklah terdiri daripada anggota yang berikut**
yang hendaklah dilantik oleh Menteri:

_(a) seorang Pengerusi;_

_(b) Ketua Pegawai Eksekutif; dan_

_(c) tidak kurang daripada lima dan tidak lebih daripada tujuh_

orang lain, tiga orang daripadanya hendaklah daripada
perkhidmatan awam.

(2) Anggota yang dilantik di bawah perenggan (l)(c) selain

anggota daripada perkhidmatan awam hendaklah orang yang
berkelayakan sebagaimana yang ditakrifkan dalam Akta Profesion
Undang-Undang 1976 [Akta 166] atau orang yang mempunyai
pengetahuan atau pengalaman yang berkaitan dalam perkara

komersial atau syarikat.

**Tempoh jawatan**


**7.** Tertakluk kepada apa-apa syarat yang dinyatakan dalam surat

cara pelantikannya, seseorang anggota Suruhanjaya hendaklah,
melainkan jika dia terlebih dahulu meletakkan atau mengosongkan

jawatannya atau pelantikannya terlebih dahulu dibatalkan, memegang
jawatan selama tempoh yang tidak melebihi tiga tahun dan layak

untuk dilantik semula.

**Pembatalan dan peletakan jawatan**

**8. (1) Pelantikan mana-mana anggota Suruhanjaya boleh, pada**
bila-bila masa, dibatalkan oleh Menteri tanpa memberikan apa-apa
sebab bagi pembatalan itu.

(2) Seseorang anggota boleh meletakkan jawatannya dengan

memberikan notis bertulis kepada Menteri.

**Pengosongan jawatan**

**9.** Jawatan seseorang anggota Suruhanjaya hendaklah menjadi

kosongâ€”

_(a) jika dia mati;_

_(b) jika dia telah disabitkan dengan apa-apa kesalahan dan_

dijatuhi hukuman pemenjaraan selama tempoh tidak kurang
daripada empat bulan;


-----

_Suruhanjaya Syarikat Malaysia_ 9

_(c) jika dia menjadi bankrap;_

_(d) jika dia tidak sempurna akal atau selainnya tidak berupaya_
menunaikan kewajipan-kewajipannya; atau

_(e) jika dia tidak menghadiri mesyuarat Suruhanjaya tiga_
kali berturut-turut tanpa kebenaran Pengerusi atau, dalam
hal Pengerusi, tanpa kebenaran Menteri.

**Saraan  atau  elaun**

**10. Anggota Suruhanjaya dan mana-mana orang yang diundang**
untuk menghadiri mana-mana mesyuarat atau pertimbangtelitian
Suruhanjaya di bawah seksyen 13 boleh dibayar apa-apa saraan
atau elaun yang ditentukan oleh Menteri.

**Ketua Pegawai Eksekutif dan Pengarah**

**11. (1) Menteri hendaklah melantikâ€”**

_(a) seorang yang merupakan seorang yang berkelayakan_
sebagaimana yang ditakrifkan dalam Akta Profesion
Undang-Undang 1976 atau yang mempunyai pengetahuan
atau pengalaman yang berkaitan dalam perkara komersial
atau syarikat untuk menjadi Ketua Pegawai Eksekutif
Suruhanjaya; dan

_(b) dua orang, yang dikenali sebagai Pengarah, untuk menjadi_
timbalan kepada Ketua Pegawai Eksekutif,

atas apa-apa terma dan syarat yang ditentukan oleh Menteri, bagi
pentadbiran yang sepatutnya Akta ini dan undang-undang yang
dinyatakan dalam Jadual Pertama, dan boleh membatalkan pelantikan
mana-mana orang yang dilantik sedemikian tanpa memberikan
apa-apa sebab bagi pembatalan itu.

(2) Ketua Pegawai Eksekutif hendaklah bertanggungjawab bagi
pentadbiran harian Suruhanjaya.

(3) Pengarah hendaklah tertakluk kepada arahan dan kawalan
Ketua Pegawai Eksekutif dan mereka boleh melaksanakan segala
kewajipan Ketua Pegawai Eksekutif di bawah Akta ini dan undangundang yang dinyatakan dalam Jadual Pertama sebagaimana yang
ditentukan oleh Ketua Pegawai Eksekutif.


-----

10 _Rang Undang-Undang_

(4) Sekiranya Ketua Pegawai Eksekutif tidak dapat melaksanakan
kewajipannya buat sementara kerana sakit atau apa-apa sebab lain,
salah seorang Pengarah boleh menghadiri mana-mana mesyuarat
Suruhanjaya atau mana-mana jawatankuasa sebagai penggantinya.

# Mesyuarat

**12. (1) Suruhanjaya hendaklah bermesyuarat seberapa kerap yang**
perlu bagi melaksanakan fungsi-fungsinya.

(2) Kuorum mesyuarat ialah lima.

(3) Jika mengenai sesuatu persoalan untuk ditentukan oleh
Suruhanjaya terdapat bilangan undi yang sama banyak, Pengerusi
hendaklah mempunyai undi pemutus.

(4) Jika Pengerusi tidak hadir atau tidak dapat bertindak kerana
sakit atau apa-apa sebab lain, mana-mana anggota Suruhanjaya
selain Ketua Pegawai Eksekutif boleh dilantik oleh anggota-anggota
yang hadir untuk mempengerusikan mesyuarat.

(5) Tertakluk kepada peruntukan-peruntukan Akta ini,
Suruhanjaya hendaklah menentukan tatacaranya sendiri.

**Suruhanjaya boleh mengundang orang lain untuk menghadiri**
**mesyuarat**

**13. Suruhanjaya boleh mengundang mana-mana orang untuk**
menghadiri mana-mana mesyuarat atau pertimbangtelitian
Suruhanjaya bagi maksud menasihatinya tentang apa-apa perkara
yang sedang dibincangkan, tetapi mana-mana orang yang hadir
sedemikian tidak berhak untuk mengundi dalam mesyuarat atau
# pertimbangtelitian itu.

**Kuasa Menteri untuk memberikan arahan dan menghendaki**
# maklumat

**14. (1) Menteri boleh, dari semasa ke semasa, memberi**
Suruhanjaya arahan yang bersifat am yang selaras dengan peruntukan
Akta ini berhubung dengan fungsi-fungsi Suruhanjaya dan
Suruhanjaya hendaklah melaksanakan arahan itu.


-----

_Suruhanjaya Syarikat Malaysia_ 11

(2) Suruhanjaya hendaklah memberi Menteri apa-apa penyata,

akaun dan maklumat berkenaan dengan pelaksanaan mana-mana
fungsinya di bawah Akta ini atau undang-undang yang dinyatakan

dalam Jadual Pertama sebagaimana yang dikehendaki oleh Menteri
dari semasa ke semasa.


**Penzahiran kepentingan**

**15. (1) Seseorang anggota Suruhanjaya atau mana-mana**

jawatankuasa yang mempunyai atau yang memperoleh kepentingan

langsung atau tidak langsung dengan sendiri, menerusi anggota
keluarganya atau menerusi sekutunya berhubung dengan manamana perkara yang sedang dibincangkan oleh Suruhanjaya atau

jawatankuasa itu hendaklah menzahirkan kepada Suruhanjaya atau
jawatankuasa itu, mengikut mana-mana yang berkenaan, hakikat

dan jenis kepentingannya itu.

(2) Penzahiran di bawah subseksyen (1) hendaklah direkodkan

dalam minit mesyuarat Suruhanjaya atau jawatankuasa itu, mengikut
mana-mana yang berkenaan, yang dalamnya perkara itu dibincangkan
dan, selepas penzahiran itu, anggota ituâ€”

_(a) tidak boleh dikira bagi maksud membentuk kuorum_

mesyuarat Suruhanjaya atau jawatankuasa itu, mengikut
mana-mana yang berkenaan; dan

_(b) tidak boleh mengambil bahagian atau hadir dalam mana-_

mana perbincangan atau keputusan Suruhanjaya atau

jawatankuasa itu, mengikut mana-mana yang berkenaan,


apabila perkara itu dibincangkan atau diputuskan.

(3) Mana-mana anggota Suruhanjaya atau jawatankuasa yang

tidak menzahirkan kepentingannya sebagaimana yang dikehendaki
di bawah subseksyen (1) melakukan suatu kesalahan dan apabila
disabitkan boleh didenda tidak melebihi satu ratus ribu ringgit atau
dipenjarakan selama tempoh tidak melebihi tiga tahun atau keduaduanya.


(4) Tiada tindakan atau presiding Suruhanjaya atau jawatankuasa

boleh ditaksahkan atas alasan bahawa mana-mana anggota
# Suruhanjaya atau jawatankuasa telah melanggar peruntukanperuntukan seksyen ini.


-----

12 _Rang Undang-Undang_

(5) Bagi maksud seksyen iniâ€”

_(a) "anggota keluarga", berhubung dengan seseorang anggota_

Suruhanjaya atau sesuatu jawatankuasa, termasuklahâ€”

(i) suami atau isterinya;

(ii) ibu atau bapanya (termasuk ibu atau bapa suami

atau isterinya);

(iii) anaknya (termasuk anak angkat atau anak tiri);

(iv) adik beradiknya (termasuk adik beradik suami atau

isterinya); dan

(v) suami atau isteri anaknya atau adik beradiknya;

dan


_(b) "sekutu", berhubung dengan seseorang anggota Suruhanjaya_

atau sesuatu jawatankuasa, ertinyaâ€”


(i) mana-mana orang yang merupakan penama atau

pekerja anggota itu;

(ii) mana-mana firma yang anggota itu atau mana-mana

penamanya merupakan seorang pekongsinya;

(iii) pekongsi anggota itu;

(iv) pemegang amanah sesuatu amanah yang di bawahnya

anggota itu atau seseorang anggota keluarganya
menjadi benefisiarinya; atau

(v) mana-mana perbadanan mengikut pengertian Akta

Syarikat 1965, yang anggota itu atau mana-mana
penamanya atau seseorang anggota keluarganya
menjadi pengarahnya atau mempunyai kepentingan
kawalan atau syer yang jumlah nilainya tidak kurang
daripada tiga puluh peratus daripada jumlah modal
diterbitkan perbadanan itu.

**Minit**

**16. (1) Suruhanjaya dan tiap-tiap jawatankuasa hendaklah**
menyebabkan minit semua mesyuaratnya disenggarakan dan disimpan
dalam bentuk yang sepatutnya.


-----

_Suruhanjaya Syarikat Malaysia_ 13

(2) Apa-apa minit yang dibuat mengenai mesyuarat Suruhanjaya

atau sesuatu jawatankuasa, jika ditandatangani dengan sewajarnya,
hendaklah, dalam mana-mana presiding, boleh diterima sebagai
keterangan prima facie mengenai fakta yang dinyatakan di dalam
minit itu dan tiap-tiap mesyuarat Suruhanjaya atau jawatankuasa
yang berkenaan dengan prosidingnya minit telah dibuat sedemikian
hendaklah disifatkan telah dipanggil dan diadakan dengan sewajarnya
dan semua anggota dalam mesyuarat itu layak dengan sewajarnya
untuk bertindak.

BAHAGIAN III

FUNGSI DAN KUASA SURUHANJAYA

**Fungsi Suruhanjaya**

**17. Fungsi Suruhanjaya adalahâ€”**

_(a) untuk memastikan bahawa peruntukan-peruntukan Akta_

ini dan undang-undang yang dinyatakan dalam Jadual
Pertama ditadbirkan, dikuatkuasakan, diberi kuat kuasa,
dijalankan dan dipatuhi;

_(b) untuk bertindak sebagai ejen Kerajaan dan untuk_

mengadakan perkhidmatan mentadbirkan, memungut dan
menguatkuasakan pembayaran fi yang ditetapkan atau
apa-apa caj lain di bawah undang-undang yang dinyatakan
dalam Jadual Pertama;

_(c) untuk mengawal selia perkara yang berhubungan dengan_

perbadanan, syarikat dan perniagaan berhubung dengan
undang-undang yang dinyatakan dalam Jadual Pertama;

_(d) untuk mendorong dan menggalakkan tatalaku yang_

sepatutnya di kalangan pengarah, setiausaha, pengurus
dan pegawai lain sesuatu perbadanan, dan pengawalseliaan
diri oleh perbadanan, syarikat, perniagaan, kumpulan
perindustrian dan badan ikhtisas dalam sektor korporat
demi untuk memastikan bahawa segala kegiatan korporat
dan perniagaan dijalankan mengikut norma-norma yang
telah mantap mengenai pentadbiran korporat yang baik;


-----

14 _Rang Undang-Undang_

_(e) untuk meningkatkan dan mengalakkan pembekalan_

maklumat korporat di bawah mana-mana undang-undang
yang dinyatakan dalam Jadual Pertama dan untuk
mewujudkan dan membangunkan suatu kemudahan yang
dengannya apa-apa maklumat korporat yang diterima oleh,
atau yang difailkan dengan atau yang dikemukakan kepada,
Suruhanjaya dapat dianalisa dan dibekalkan kepada orang
ramai;

_(f) untuk menjalankan penyelidikan dan mengkomisikan kajian_

mengenai apa-apa perkara yang berhubungan dengan
kegiatan korporat dan perniagaan;

_(g) untuk menasihati Menteri secara am mengenai perkara-_

perkara yang berhubungan dengan perbadanan, syarikat
dan perniagaan berhubung dengan undang-undang yang
dinyatakan dalam Jadual Pertama; dan

_(h) untuk menjalankan segala kegiatan dan melakukan segala_

perkara yang perlu atau bermanfaat dan patut bag!
pentadbiran Suruhanjaya, atau bagi apa-apa maksud lain
sebagaimana yang diarahkan oleh Menteri.

**Kuasa Suruhanjaya**

**18. (1) Suruhanjaya hendaklah mempunyai kuasa untuk melakukan**
segala yang perlu atau suai manfaat bagi atau berkaitan dengan
perlaksanaan fungsi-fungsinya.

(2) Tanpa menjejaskan keluasan subseksyen (1), kuasa

Suruhanjaya hendaklah termasuk kuasaâ€”

_(a) untuk menggunakan segala harta Suruhanjaya, alih dan_

tak alih, dengan apa-apa cara yang didapati suai manfaat
oleh Suruhanjaya termasuk mendapatkan pinjaman dengan
menggadaijanjikan harta itu;

_(b) untuk mengenakan fi atau caj bagi perkhidmatan yang_

diberikan oleh Suruhanjaya sebagaimana yang ditetapkan
oleh Menteri melalui peraturan-peraturan yang dibuat di
bawah seksyen 40;


-----

_Suruhanjaya Syarikat Malaysia_ 15


_(c) untuk melantik ejen, pakar atau perunding sebagaimana_

yang didapatinya patut untuk membantu Suruhanjaya dalam
menjalankan fungsi-fungsinya;

_(d) untuk memberikan pinjaman kepada pekerja Suruhanjaya_

bagi apa-apa maksud yang diluluskan oleh Menteri;

_(e) untuk merumuskan dan melaksanakan pembangunan_

sumber manusia dan rancangan pembiayaan dan kerjasama
bagi pelaksanaan fungsi-fungsinya dengan sepatutnya dan
berkesan;

_(f) untuk bekerjasama dengan mana-mana pertubuhan_

perbadanan atau agensi kerajaan bagi maksud melaksanakan
fungsi-fungsi Suruhanjaya; dan

_(g) untuk melakukan apa-apa jua yang bersampingan dengan_

mana-mana fungsi dan kuasanya.

(3) Suruhanjaya hendaklah mempunyai segala kuasa yang perlu

bagi atau yang berkaitan dengan, atau yang dengan semunasabahnya
bersampingan dengan, pelaksanaan fungsi-fungsinya di bawah
undang-undang yang dinyatakan dalam Jadual Pertama.


(4) Bagi mengelakkan keraguan diisytiharkan bahawa kuasa

Suruhanjaya tidaklah termasuk kuasa Ketua Pegawai Eksekutif
sebagaimana yang diperuntukkan dalam undang-undang yang
dinyatakan dalam Jadual Pertama.

**Suruhanjaya boleh menubuhkan jawatankuasa**

**19. (1) Suruhanjaya boleh menubuhkan apa-apa jawatankuasa**
yang didapatinya perlu atau suai manfaat untuk membantunya
melaksanakan fungsi-fungsinya di bawah Akta ini.

(2) Anggota sesuatu jawatankuasa yang ditubuhkan di bawah

subseksyen (1) boleh dilantik daripada kalangan anggota Suruhanjaya
atau mana-mana orang lain sebagaimana yang didapati patut oleh
Suruhanjaya.

(3) Orang yang hilang kelayakan untuk menjadi anggota

Suruhanjaya di bawah seksyen 9 adalah juga hilang kelayakan
untuk menjadi anggota sesuatu jawatankuasa.


-----

16 _Rang Undang-Undang_

(4) Anggota sesuatu jawatankuasa hendaklah memegang jawatan

selama apa-apa tempoh yang dinyatakan dalam surat pelantikannya
dan layak untuk dilantik semula.

(5) Suruhanjaya boleh membatalkan pelantikan mana-mana

anggota jawatankuasa tanpa memberikan apa-apa sebab bagi
pembatalan itu.

(6) Anggota sesuatu jawatankuasa boleh meletakkan jawatan

dengan memberikan notis secara bertulis kepada Pengerusi.

(7) Sesuatu jawatankuasa yang ditubuhkan di bawah seksyen

ini boleh melantik mana-mana anggotanya menjadi pengerusi dan
boleh mengawal selia tatacaranya sendiri, dan pada menjalankan
kuasanya jawatankuasa itu hendaklah tertakluk kepada dan bertindak
mengikut apa-apa arahan yang diberikan kepada jawatankuasa itu
oleh Suruhanjaya.

(8) Anggota sesuatu jawatankuasa atau mana-mana orang yang

diundang untuk menghadiri mana-mana mesyuarat boleh dibayar
apa-apa elaun dan perbelanjaan lain yang ditentukan oleh
Suruhanjaya.

(9) Mesyuarat sesuatu jawatankuasa hendaklah diadakan pada

masa dan di tempat yang ditentukan oleh pengerusi jawatankuasa,
tertakluk kepada subseksyen (7).

**Pewakilan fungsi atau kuasa Suruhanjaya**

**20. (1) Suruhanjaya boleh mewakilkan mana-mana fungsi atau**
kuasanya kepada mana-mana jawatankuasa yang ditubuhkan. di
bawah seksyen 19 sebagaimana yang disifatkannya perlu atau wajar.


(2) Apa-apa fungsi atau kuasa yang diwakilkan di bawah seksyen

iniâ€”

_(a) boleh diwakilkan sedemikian tertakluk kepada apa-apa_

syarat atau sekatan sebagaimana yang dikenakan secara
am atau khusus oleh Suruhanjaya; dan

_(b) hendaklah dijalankan oleh jawatankuasa itu atas nama_

dan bagi pihak Suruhanjaya.

(3) Perwakilan di bawah seksyen ini tidaklah menghalang

Suruhanjaya daripada melaksanakan atau menjalankan sendiri manamana fungsi atau kuasa yang diwakilkan itu pada bila-bila masa.


-----

_Suruhanjaya Syarikat Malaysia_ 17

BAHAGIAN IV

PERUNTUKAN BERHUBUNG DENGAN PEKERJA

**Mengambil kerja pekerja Kerajaan**

**21. (1) Suruhanjaya hendaklah, pada tarikh yang ditetapkan,**
menerima ke dalam penggajiannya tiap-tiap orang yang sebaik
sebelum tarikh itu berada dalam penggajian pejabat Pendaftar Syarikat
dan Pendaftar Perniagaan dan yang telah diberi pilihan oleh Kerajaan
Malaysia dan telah memilih untuk berkhidmat sebagai pekerja

Suruhanjaya.

# (2) Tiap-tiap orang sedemikian yang memilih di bawah

subseksyen (1) untuk berkhidmat sebagai pekerja Suruhanjaya
hendaklah diambil kerja oleh Suruhanjaya atas terma dan syarat
perkhidmatan yang tidak kurang baiknya daripada terma dan syarat
perkhidmatan yang kepadanya dia berhak sebaik sebelum tarikh
yang ditetapkan.

(3) Sehingga terma dan syarat perkhidmatan pekerjanya

ditentukan oleh Suruhanjaya, skim dan terma dan syarat perkhidmatan
pekerja Kerajaan hendaklah terus terpakai bagi tiap-tiap orang
yang diambil kerja oleh Suruhanjaya di bawah subseksyen (1).

(4) Menteri boleh melalui perintah membuat apa-apa ubahsuaian

yang perlu kepada skim dan terma dan syarat yang disebut dalam
subseksyen (3) bagi maksud menghapuskan kesulitan yang berbangkit
daripada peruntukan subseksyen itu.

**Pelantikan pekerja lain, ejen dan perunding lain**

**22. (1) Suruhanjaya boleh, dari semasa ke semasa, melantik dan**
mengambil kerja atas apa-apa terma dan syarat yang didapati patut
oleh Suruhanjaya mana-mana pekerja lain yang perlu bagi pentadbiran
sepatutnya Akta ini dan undang-undang yang dinyatakan dalam

Jadual Pertama.

(2) Suruhanjaya boleh melantik dan menggambil kerja perunding

dan ejen untuk menguruskan apa-apa urusan atau untuk melakukan
apa-apa perbuatan yang dikehendaki untuk diuruskan atau dilakukan
pada melaksanakan fungsi-fungsinya atau bagi melaksanakan maksud
Akta ini dengan lebih baik.


-----

18 _Rang Undang-Undang_

**Peraturan-peraturan berkenaan dengan penggajian**

**23. (1) Suruhanjaya boleh, dari semasa ke semasa, membuat**
peraturan-peraturan berkenaan dengan penggajian pekerja
Suruhanjaya.

(2) Peraturan-peraturan yang dibuat di bawah seksyen ini boleh

termasuk peruntukan bagiâ€”

_(a) cara pelantikan, dan terma dan syarat perkhidmatan pekerja_

Suruhanjaya; dan

_(b) pembayaran ganjaran, pencen dan faedah lain kepada_

pekerja Suruhanjaya.

**Penerusan dan penyelesaian prosiding tatatertib**

**24. (1) Jika pada tarikh yang ditetapkan apa-apa prosiding tatatertib**
belum selesai atau wujud terhadap mana-mana pekerja Kerajaan
yang telah memilih untuk masuk ke dalam perkhidmatan Suruhanjaya,
prosiding itu hendaklah diteruskan dan diselesaikan oleh Suruhanjaya,
dan undang-undang yang terpakai bagi pekerja itu sebaik sebelum
tarikh yang ditetapkan berhubung dengan prosiding itu hendaklah
terpakai bagi prosiding yang diteruskan dan diselesaikan di bawah
seksyen ini.

(2) Sesuatu perintah, keputusan atau arahan yang dibuat atau

diberikan oleh sesuatu pihak berkuasa tatatertib Suruhanjaya menurut
seksyen ini hendaklah berkenaan pekerja sedemikian mempunyai
kuat kuasa dan kesan yang sama dengan perintah, keputusan atau
arahan yang dibuat atau diberikan oleh Pihak Berkuasa Tatatertib,
Lembaga Tatatertib atau Lembaga Rayuan Tatatertib, mengikut
mana-mana yang berkenaan, di bawah undang-undang yang disebut
dalam subseksyen (1).

(3) Menteri boleh melalui perintah membuat apa-apa ubahsuaian

yang perlu kepada undang-undang yang disebut dalam subseksyen
(1) dalam pemakaiannya kepada pekerja sedemikian "bagi maksud
menghapuskan kesulitan yang berbangkit daripada peruntukan
# subseksyen itu.


-----

_Suruhanjaya Syarikat Malaysia_ 19

**Perlindungan daripada liabiliti diri**

**25. Tiada guaman atau presiding undang-undang lain boleh dibawa**
terhadap diri mana-mana anggota atau pekerja Suruhanjaya atau
mana-mana orang lain di bawah arahan Suruhanjaya bagi apa-apa
yang dilakukan atau dimaksudkan untuk dilakukan dengan suci
hati dalam pelaksanaan atau yang berupa sebagai pelaksanaan Akta
ini atau mana-mana undang-undang yang dinyatakan dalam Jadual
Pertama.

**Pekhidmat awam**

**26. Semua anggota Suruhanjaya atau mana-mana jawatankuasanya**
atau mana-mana pegawai, pekhidmat atau ejen Suruhanjaya semasa
menunaikan kewajipannya sebagai anggota, pegawai, pekhidmat
atau ejen itu hendaklah disifatkan sebagai pekhidmat awam mengikut
pengertian Kanun Keseksaan [Akta 574].

**Akta Perlindungan Pihak Berkuasa Awam 1948**

**27. Akta Perlindungan Pihak Berkuasa Awam 1948 [Akta 198]**
hendaklah terpakai bagi apa-apa tindakan, guaman, pendakwaan
atau prosiding terhadap Suruhanjaya atau mana-mana pekerja atau
ejen Suruhanjaya berhubung dengan apa-apa perbuatan, keabaian
atau keingkaran yang dibuat atau dilakukan olehnya atas sifat yang
sedemikian itu atau atas sifat pegawai yang diperihalkan dalam
undang-undang yang dinyatakan dalam Jadual Pertama.

BAHAGIAN V

KEWANGAN

**Kumpulan Wang**

**28. (1) Suatu Kumpulan Wang bagi maksud Akta ini, yang akan**
ditadbirkan dan dikawal oleh Suruhanjaya, ditubuhkan.

(2) Kumpulan Wang hendaklah terdiri daripadaâ€”

_(a) segala wang yang diterima oleh Suruhanjaya bagi_

perkhidmatan yang diberikan oleh Suruhanjaya kepada
Kerajaan atau bagi perkhidmatan yang diberikan oleh
Suruhanjaya kepada mana-mana orang;


-----

20 _Rang Undang-Undang_

_(b) segala wang yang diterima oleh Suruhanjaya melalui_

# pemberian;

_(c) segala wang yang diperoleh daripada pelupusan, pemajakan_

atau penyewaan, atau apa-apa urusan lain tentang, apaapa harta yang terletak hak pada atau yang diperoleh oleh
Suruhanjaya;

_(d) segala wang yang diperoleh sebagai pendapatan daripada_

pelaburan oleh Suruhanjaya;

_(e) segala wang yang dipinjam oleh Suruhanjaya di bawah_

Akta ini; dan

(/) segala wang lain yang diterima dengan sah oleh

Suruhanjaya.

**Perbelanjaan yang hendaklah dipertanggungkan pada Kumpulan**
**Wang**

**29. Kumpulan Wang hendaklah dibelanjakan bagi maksudâ€”**

_(a) membayar apa-apa perbelanjaan yang dilakukan dengan_

sah oleh Suruhanjaya, termasuk fi dan kos guaman dan
fi dan kos yang lain, dan saraan pekerja Suruhanjaya,
termasuk pemberian pinjaman, elaun persaraan, pencen
atau ganjaran;

_(b) membayar apa-apa belanja, kos atau perbelanjaan lain_

yang dilakukan atau disetujui terima dengan sepatutnya
oleh Suruhanjaya dalam melaksanakan fungsi-fungsinya
atau menjalankan kuasa-kuasanya di bawah Akta ini;

_(c) membeli atau menyewa kelengkapan, jentera dan bahan,_

memperoleh tanah dan mendirikan bangunan, dan
menjalankan apa-apa kerja dan pengusahaan lain dalam
melaksanakan fungsi-fungsinya atau menjalankan kuasakuasanya di bawah Akta ini;

_(d) membayar balik apa-apa wang yang dipinjam di bawah_

Akta ini dan bunga yang kena dibayar atasnya; dan

_(e) secara amnya, membayar apa-apa belanja bagi_

melaksanakan peruntukan-peruntukan Akta ini.


-----

_Suruhanjaya Syarikat Malaysia_ 21

**Penyediaan anggaran**

**30. (1) Perbelanjaan Suruhanjaya setakat apa-apa amaun yang**
dibenarkan oleh Suruhanjaya bagi mana-mana satu tahun hendaklah
dibayar daripada Kumpulan Wang.

# (2) Sebelum permulaan setiap tahun kewangan, suatu anggaran

perbelanjaan bagi tahun kewangan yang berikutnya dalam apa-apa
bentuk dan yang mengandungi apa-apa butir sebagaimana yang
diarahkan oleh Menteri hendaklah dikemukakan oleh Suruhanjaya
kepada Menteri untuk kelulusannya, dan Menteri hendaklah, sebelum
permulaan tahun kewangan yang berikutnya, memberitahu
Suruhanjaya tentang amaun yang dibenarkan bagi perbelanjaan
pada amnya atau tentang amaun yang dibenarkan bagi setiap perihalan
perbelanjaan.

(3) Suruhanjaya boleh, pada bila-bila masa, mengemukakan

kepada Menteri suatu anggaran tambahan bagi mana-mana satu
tahun kewangan dan Menteri boleh membenarkan kesemua atau
mana-mana bahagian daripada perbelanjaan tambahan yang termasuk
dalam anggaran tambahan itu.

**Pemeliharaan Kumpulan Wang**

**31. Maka adalah menjadi kewajipan Suruhanjaya untuk memelihara**

Kumpulan Wang dengan melaksanakan fungsi dan menjalankan
kuasa di bawah Akta ini dengan sedemikian cara supaya dapat
dipastikan bahawa jumlah hasil Suruhanjaya adalah mencukupi
untuk membayar semua jumlah wang yang boleh dipertanggungkan
dengan sepatutnya pada akaun hasilnya, termasuklah susut nilai
dan bunga atas modal, dari setahun ke setahun.

# Akaun dan laporan

**32. (1) Suruhanjaya hendaklah menyebabkan disimpan akaun yang**
sepatutnya bagi Kumpulan Wang dan laporan yang sepatutnya
mengenai kegiatannya dan hendaklah, dengan seberapa segera yang
dapat dilaksanakan selepas berakhirnya setiap tahun kewangan,
menyebabkan disediakanâ€”

_(a) suatu penyata akaun Suruhanjaya yang hendaklah_

mengandungi kunci kira-kira dan akaun pendapatan dan
perbelanjaan; dan

_(b) pernyataan mengenai kegiatannya,_

bagi tahun kewangan itu.


-----

22 _Rang Undang-Undang_

(2) Suruhanjaya hendaklah dengan seberapa segera yang mungkin

menghantar suatu salinan penyata akaun yang diperakui oleh juruaudit
dan suatu salinan laporan juruaudit kepada Menteri yang hendaklah
menyebabkannya dibentangkan di hadapan kedua-dua Majlis
Parlimen.

(3) Akta Badan Berkanun (Akaun dan Laporan Tahunan) 1980

[Akta 240] hendaklah terpakai bagi Suruhanjaya.

**Kuasa untuk meminjam**

**33. (1) Suruhanjaya boleh, dari semasa ke semasa, dengan**
kelulusan terlebih dahulu Menteri dan Menteri Kewangan, meminjam,
pada apa-apa kadar bunga dan bagi apa-apa tempon dan atas apaapa terma tentang masa dan kaedah pembayaran balik dan selainnya
sebagaimana yang diluluskan oleh Menteri dan Menteri Kewangan,
apa-apa jumlah wang yang diperlukan- oleh Suruhanjaya bagi
memenuhi mana-mana obligasinya atau bagi melaksanakan manamana fungsinya di bawah Akta ini.

(2) Suruhanjaya boleh, dari semasa ke semasa, dengan kelulusan

Menteri, meminjam wang dengan menerbitkan bon, debentur, saham
debentur atau apa-apa sekuriti lain atas apa-apa terma yang
didapatinya suai manfaat bagi memenuhi mana-mana obligasinya
atau bagi melaksanakan mana-mana fungsinya di bawah Akta ini.

**Pelaburan**

**34. Wang Suruhanjaya boleh, setakat yang wang itu tidak**
dikehendaki untuk dibelanjakan oleh Suruhanjaya di bawah Akta
ini, dilaburkan mengikut apa-apa cara yang didapati patut oleh
Suruhanjaya.

**Bayaran kepada Kumpulan Wang disatukan Persekutuan**

**35. (1) Suruhanjaya hendaklah membayar kepada Kumpulan Wang**
Disatukan Persekutuan suatu amaun yang bersamaan dengan lima
puluh peratus daripada jumlah hasil tahunan Suruhanjaya pada
masa dan mengikut cara yang ditetapkan oleh Menteri Kewangan.

(2) Menteri Kewangan setelah berunding dengan Menteri boleh,

melalui perintah yang disiarkan dalam Warta, mengubah peratusan
# dalam subseksyen (1).


-----

_Suruhanjaya Syarikat Malaysia_ 23

BAHAGIAN VI

AM

**Pemulaan pendakwaan**

**36. Tiada pendakwaan bagi mana-mana kesalahan di bawah Akta**
ini dan undang-undang yang dinyatakan dalam Jadual Pertama
boleh dimulakan kecuali oleh atau dengan kebenaran secara bertulis
daripada Pendakwa Raya.

# Prosiding yang dikendalikan oleh pegawai Suruhanjaya

**37. Seseorang pegawai undang-undang sebagaimana yang**
ditakrifkan dalam Akta Prosiding Kerajaan 1956 [Akta 359] atau
seseorang pegawai undang-undang Suruhanjaya yang telah diterima
masuk sebagai peguam bela dan peguam cara di bawah Akta Profesion
Undang-Undang 1976 boleh nadir dalam mana-mana presiding
sivil yang melibatkan Suruhanjaya atau mana-mana orang yang
memegang mana-mana jawatan yang dinyatakan dalam Jadual Kedua
dalam pelaksanaan fungsinya di bawah mana-mana undang-undang
bertulis yang dinyatakan dalam Jadual Pertama dan boleh membuat
dan melakukan segala perbuatan dan permohonan berkenaan dengan
presiding itu bagi pihak Suruhanjaya atau orang itu, mengikut
mana-mana yang berkenaan.

**Ke waji pan kerahsiaan**

**38. (1) Kecuali sebagaimana yang diperuntukkan dalam Akta ini**
atau bagi maksud mana-mana prosiding sivil atau jenayah di bawah
mana-mana undang-undang bertulis, tiada anggota, pegawai, pekerja
atau ejen Suruhanjaya, sama ada dalam tempoh pemegangan
jawatannya atau tempoh penggajiannya atau selepas itu, dan tiada
orang lain yang mempunyai akses dengan apa-apa jua cara kepada
apa-apa maklumat atau dokumen yang berhubungan dengan hal
ehwal Suruhanjaya boleh memberikan atau selainnya mendedahkan
maklumat atau dokumen itu kepada mana-mana orang.

(2) Mana-mana orang yang melanggar subseksyen (1) melakukan
suatu kesalahan dan apabila disabitkan boleh didenda tidak melebihi
satu ratus ribu ringgit atau dipenjarakan selama tempoh tidak melebihi
# tiga tahun atau kedua-duanya.


-----

24 _Rang Undang-Undang_

**Kuasa Menteri untuk meminda Jadual Pertama dan Kedua**

**39. Menteri boleh, melalui perintah yang disiarkan dalam Warta,**
meminda Jadual Pertama dan Kedua.

**Peraturan-peraturan**

**40. Menteri boleh, atas syor Suruhanjaya, membuat apa-apa**
peraturan yang suai manfaat atau perlu bagi melaksanakan maksudmaksud Akta ini.

JADUAL PERTAMA

[Seksyen 11, 14, 17, 22, 25, 27, 36 dan 37]

1. Akta Syarikat 1965 [Akta 125]

2. Akta Syarikat Amanah 1949 [Akta 100]

3. Akta (Larangan) Kumpulan Wang Kutu 1971 [Akta 28]

4. Akta Pendaftaran Perniagaan 1956 [Akta 197]

5. Mana-mana perundangan subsidiari yang dibuat di bawah Akta-Akta
yang disebut dalam butiran 1, 2, 3 dan 4.

JADUAL KEDUA

[Seksyen 37]

1. Pengerusi yang dilantik di bawah seksyen 6.

2. Ketua Pegawai Eksekutif yang dilantik di bawah seksyen 11.

3. Pengarah yang dilantik di bawah seksyen 11.

4. Pendaftar Wilayah, Timbalan Pendaftar dan Penolong Pendaftar yang
dilantik atau yang disifatkan dilantik di bawah seksyen 7 Akta Syarikat
1965.

5. Inspektor, Timbalan Pendaftar dan Penolong Pendaftar yang dilantik
atau yang disifatkan dilantik di bawah seksyen 3 Akta Pendaftaran
Perniagaan 1956.


-----

_Suruhanjaya Syarikat Malaysia_ 25

HURAIAN

Rang Undang-Undang ini bertujuan untuk menubuhkan suatu badan berkanun
dengan nama "Suruhanjaya Syarikat Malaysia" ("Suruhanjaya") yang mempunyai
kuasa untuk mengawal selia perbadanan dan perniagaan di Malaysia dan untuk
mentadbirkan mana-mana undang-undang yang memberikan fungsi dan kuasa
kepada Suruhanjaya.

2. Bahagian I Rang Undang-Undang ini mengandungi perkara-perkara permulaan.

_Fasal 1 mengandungi tajuk ringkas dan kuasa Menteri untuk menetapkan_

tarikh permulaan kuat kuasa Akta yang dicadangkan.

_Fasal 2 mengandungi takrif beberapa ungkapan yang digunakan dalam Rang_

Undang-Undang ini.

3. Bahagian II Rang Undang-Undang ini mengandungi peruntukan yang
berhubungan dengan penubuhan Suruhanjaya.

_Fasal 3 bertujuan untuk mengadakan peruntukan bagi penubuhan Suruhanjaya._

_Fasal 4 mengandungi peruntukan yang berhubungan dengan peletakhakan_

harta, hak dan Habiliti Kerajaan Malaysia, Pendaftar Syarikat dan Pendaftar
Perniagaan pada Suruhanjaya.

_Fasal 5 bertujuan untuk membenarkan Suruhanjaya mempunyai meterai_

perbadanan.

_Fasal 6 mengandungi peruntukan mengenai keanggotaan Suruhanjaya._

_Fasal 7, 8, 9 dan 10 masing-masingnya memperkatakan tempoh jawatan,_

pembatalan dan peletakan jawatan, pengosongan jawatan dan saraan dan elaun
anggota Suruhanjaya.

_Fasal 11 bertujuan untuk mengadakan peruntukan bagi pelantikan Ketua_

Pegawai Eksekutif dan Pengarah Suruhanjaya.

_Fasal 12 dan 13 memperkatakan mesyuarat Suruhanjaya._

_Fasal 14 bertujuan untuk memberi Menteri kuasa untuk memberikan arahan_

kepada Suruhanjaya dan untuk menghendaki maklumat daripada Suruhanjaya.

_Fasal 15 bertujuan untuk menghendaki tiap-tiap anggota Suruhanjaya atau_

sesuatu jawatankuasa menzahirkan kepentingannya mengenai apa-apa perkara
yang sedang dipertimbangkan oleh Suruhanjaya atau jawatankuasa itu.

_Fasal 16 bertujuan untuk menghendaki supaya minit mesyuarat Suruhanjaya_

dan jawatankuasanya disimpan dan disenggarakan dalam bentuk yang sepatutnya.


-----

26 _Rang Undang-Undang_

4. Bahagian III Rang Undang-Undang ini memperkatakan fungsi-fungsi dan
kuasa-kuasa Suruhanjaya.

_Fasal 17 dan 18 masing-masingnya menyatakan fungsi-fungsi dan kuasa-_

kuasa Suruhanjaya.

_Fasal 19 bertujuan untuk membolehkan Suruhanjaya menubuhkan jawatankuasa._

_Fasal 20 bertujuan untuk membolehkan Suruhanjaya mewakilkan fungsi-_

fungsi atau kuasa-kuasanya.

5. Bahagian IV Rang Undang-Undang ini memperkatakan pekerja-pekerja

Suruhanjaya.

_Fasal 21 bertujuan untuk menghendaki Suruhanjaya, pada tarikh yang ditetapkan,_

menerima ke dalam penggajiannya semua pekerja yang dahulunya berada dalam
perkhidmatan pejabat Pendaftar Syarikat dan Pendaftar Perniagaan yang telah
membuat pilihan untuk berkhidmat sebagai pekerja Suruhanjaya.

_Fasal 22 bertujuan untuk memberi Suruhanjaya kuasa untuk mengambil_

kerja pekerja lain serta perunding dan ejen lain yang diperlukan bagi melaksanakan
fungsi Suruhanjaya di bawah Akta yang dicadangkan.

_Fasal 23 bertujuan untuk memberi Suruhanjaya kuasa untuk membuat peraturan-_

peraturan berkenaan dengan penggajian.

_Fasal 24 bertujuan untuk membenarkan Suruhanjaya meneruskan dan_

menyelesaikan mana-mana prosiding tatatertib yang masih belum selesai terhadap
mana-mana pekerja Kerajaan yang diterima ke dalam penggajiannya.

_Fasal 25 bertujuan untuk memberi perlindungan kepada mana-mana anggota,_

pegawai atau pekerja Suruhanjaya daripada apa-apa prosiding undang-undang
yang dibawa terhadap diri mereka sendiri berbangkit daripada pelaksanaan
tugas masing-masing.

_Fasal 26 menyifatkan anggota Suruhanjaya atau mana-mana jawatankuasanya_

dan mana-mana pegawai, pekerja dan ejen Suruhanjaya sebagai pekhidmat
awam mengikut pengertian Kanun Keseksaan.

_Fasal 27 memperuntukkan bahawa peruntukan-peruntukan Akta Perlindungan_

Pihak Berkuasa Awam 1948 hendaklah terpakai bagi Suruhanjaya.

6. Bahagian V Rang Undang-Undang ini mengandungi peruntukan kewangan.

_Fasal 28 mengadakan peruntukan bagi penubuhan suatu Kumpulan Wang._

_Fasal 29 memperkatakan perbelanjaan yang boleh dipertanggungkan pada_

Kumpulan Wang.


-----

_Suruhanjaya Syarikat Malaysia_ 27

_Fasal 30 bertujuan untuk menghendaki Suruhanjaya menyediakan suatu anggaran_

untuk pertimbangan Menteri sebelum permulaan setiap tahun kewangan.

_Fasal 31 bertujuan untuk mengenakan kewajipan ke atas Suruhanjaya untuk_

memelihara Kumpulan Wang.

_Fasal 32 bertujuan untuk menghendaki Suruhanjaya menyimpan akaun yang_

sepatutnya bagi Kumpulan Wang dan membentangkannya di Parlimen.

_Fasal 33 bertujuan untuk membolehkan Suruhanjaya meminjam wang._

_Fasal 34 bertujuan untuk membenarkan Suruhanjaya melabur wang Suruhanjaya._

_Fasal 35 bertujuan untuk menghendaki Suruhanjaya membayar kepada_

Kumpulan Wang Disatukan Persekutuan suatu amaun yang bersamaan dengan
lima puluh peratus daripada jumlah hasil tahunannya pada masa dan mengikut
cara yang ditetapkan oleh Menteri Kewangan yang boleh mengubah peratusan
itu setelah berunding dengan Menteri.

7. Bahagian VI Rang Undang-Undang ini mengandungi peruntukan am.

_Fasal 36 memperkatakan pemulaan pendakwaan di bawah Akta yang_

dicadangkan.

_Fasal 37 mengadakan peruntukan bagi pewakilan Suruhanjaya dalam prosiding_

sivil.

_Fasal 38 bertujuan untuk mengenakan kewajipan kerahsiaan._

_Fasal 39 bertujuan untuk memberi Menteri kuasa untuk meminda Jadual_

Pertama dan Kedua.

_Fasal 40 bertujuan untuk memberi Menteri kuasa, atas syor Suruhanjaya,_

untuk membuat peraturan-peraturan bagi maksud Akta yang dicadangkan.

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2203]


-----

-----

COMPANIES COMMISSION OF MALAYSIA BILL 2001

ARRANGEMENT OF CLAUSES

PART I

PRELIMINARY

Clause

1. Short title and commencement

2. Interpretation

PART II

THE COMMISSION

3. Establishment of Commission

4. Vesting provisions

5. Common seal

6. Membership of Commission

7. Tenure of office

8. Revocation and resignation

9. Vacation of office

10. Remuneration or allowance

11. The Chief Executive Officer and Directors

12. Meetings

13. Commission may invite others to meetings

14. Power of Minister to give directions and require information

15. Disclosure of interest

16. Minutes

PART III

FUNCTIONS AND POWERS OF COMMISSION

17. Functions of Commission

18. Powers of Commission


-----

# Bill

Clause

19. Commission may establish committees

20. Delegation of Commission's functions or powers

PART IV

PROVISIONS RELATING TO EMPLOYEES

21. Employment of Government employees

22. Appointment of other employees, agents and consultants

23. Regulations with respect to employment

24. Continuation and completion of disciplinary proceedings

25. Protection from personal liability

26. Public servants

27. Public Authorities Protection Act 1948

PART V

FINANCE

28. The Fund

29. Expenditure to be charged on Fund

30. Preparation of estimates

31. Conservation of Fund

32. Accounts and reports

33. Power to borrow

34. Investment

35. Payment to the Federal Consolidated Fund

PART VI

GENERAL

36. Institution of prosecution

37. Proceedings conducted by officers of Commission

38. Obligation of secrecy

39. Power of Minister to amend the First and Second Schedules

40. Regulations

FIRST SCHEDULE

SECOND SCHEDULE


-----

