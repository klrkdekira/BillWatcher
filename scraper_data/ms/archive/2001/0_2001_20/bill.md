---
Year: 2001
Bill: D.R 28/2001 - RUU Ahli Parlimen (Saraan) (Pindaan) (No.2) 2001 (Lulus)
Title: D.R 28/2001 - RUU Ahli Parlimen (Saraan) (Pindaan) (No.2) 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2028.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2028.pdf
---
---
Reading:
D.R 28/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 28/2001

RANG UNDANG-UNDANG

# b e r n a m a

Suatu Akta untuk meminda Akta Ahli Parlimen (Saraan) 1980.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Ahli Parlimen (Saraan)**
(Pindaan) (No. 2) 2001.

(2) Akta ini hendaklah disifatkan telah mula berkuat kuasa pada

1 Januari 2001.

**Pindaan seksyen 2**

**2. Akta Ahli Parlimen (Saraan) 1980 [Akta 237], yang disebut**
"Akta ibu" dalam Akta ini, dipinda dalam seksyen 2 dengan
menggantikan takrif "Ahli atau Anggota" dengan takrif yang berikut:

' "Ahli atau Anggota" ertinya Anggota Pentadbiran, Ahli

Parlimen, Yang di-Pertua dan Timbalan Yang di-Pertua Dewan
Negara dan Yang di-Pertua dan Timbalan Yang di-Pertua Dewan
Rakyat;'.


-----

2 _Rang Undang-Undang_

# Pindaan seksyen 4

**3. Seksyen 4 Akta ibu dipindaâ€”**

_(a) dalam perenggan (a) dan (b), dengan menggantikan_

perkataan "sepuluh ribu dua ratus lapan puluh lima" dengan
perkataan "sebelas ribu lima ratus tujuh puluh dua"; dan

_(b) dalam perenggan (c) dan (d), dengan menggantikan_

perkataan "elaun bulanan sebanyak tiga ribu tiga ratus
sembilan puluh sembilan ringgit" dengan perkataan "gaji
bulanan sebanyak lapan ribu ringgit".

**Pembayaran gaji walau apa pun seksyen 7**

**4. Walau apa pun seksyen 7 Akta ibu, gaji bulanan yang dinyatakan**
dalam pindaan kepada Akta ibu dalam seksyen 4, dan yang kena
dibayar, hendaklah bermula dari 1 Januari 2001 atau dari tarikh
pelantikan atau pemilihan, mengikut mana-mana yang terkemudian,
Yang di-Pertua atau Timbalan Yang di-Pertua Dewan Negara atau
Yang di-Pertua atau Timbalan Yang di-Pertua Dewan Rakyat,
mengikut mana-mana yang berkenaan.

**Pindaan Jadual Kedua**

**5. Jadual Kedua kepada Akta ibu dipinda dalam Ruang II dengan**
memasukkan selepas perkataan "Ahli Parlimen" perkataan
", Timbalan Yang di-Pertua Dewan Negara dan Timbalan Yang
di-Pertua Dewan Rakyat".

HURAIAN

Rang Undang-Undang ini bertujuan untuk meminda Akta Ahli Parlimen (Saraan)

1980 ("Akta 237").

2. _Fasal 2 Rang Undang-Undang ini bertujuan untuk meminda takrif "Ahli_

atau Anggota" supaya termasuk juga Timbalan Yang di-Pertua Dewan Negara
dan Timbalan Yang di-Pertua Dewan Rakyat agar kemudahan-kemudahan yang
diberikan di bawah Akta 237 kepada seseorang Ahli Parlimen diberikan juga
kepada mereka.


-----

_Ahli Parlimen (Saraan) (Pindaan) (No. 2)_


3. _Fasal 3(a) Rang Undang-Undang ini bertujuan untuk meminda perenggan_

_(a) dan (b) seksyen 4 Akta 237 dengan memperuntukkan kenaikan gaji bulanan_
Yang di-Pertua Dewan Negara dan Yang di-Pertua Dewan Rakyat.

4. _Fasal 3(b) Rang Undang-Undang ini bertujuan untuk meminda perenggan_

_(c) dan (d) seksyen 4 Akta 237 dengan memperuntukkan bahawa Timbalan_
Yang di-Pertua Dewan Negara dan Timbalan Yang di-Pertua Dewan Rakyat
hendaklah menerima gaji sebanyak RM8.000 sebulan sebagai ganti elaun sebanyak
RM3,399 sebulan bagi mencerminkan perubahan status jawatan itu, daripada
jawatan separuh masa kepada jawatan sepenuh masa.

5. _Fasal 4 Rang Undang-Undang ini bertujuan untuk mengadakan peruntukan_

bagi tarikh gaji bulanan yang disebut dalam fasal 3 kena dibayar kepada Yang
di-Pertua atau Timbalan Yang di-Pertua Dewan Negara dan Dewan Rakyat.

6. _Fasal 5 Rang Undang-Undang ini bertujuan untuk meminda Jadual Kedua_

dengan memasukkan sebutan mengenai Timbalan Yang di-Pertua Dewan Negara
dan Timbalan Yang di-Pertua Dewan Rakyat ke dalam Jadual itu kerana kemudahan
kemudahan dalam Jadual itu akan diberikan kepada mereka.

**_IMPLIKASI_** _KEWANGAN_


Rang Undang-Undang ini akan melibatkan Kerajaan dalam perbelanjaan wang
tambahan yang amaunnya dianggarkan sebanyak RM70,600 setahun.

[PN(U[2])2270]


-----

-----

