---
Year: 2001
Bill: D.R 12/2001 - RUU Cukai Perkhidmatan (Pindaan) 2001 (Lulus)
Title: D.R 12/2001 - RUU Cukai Perkhidmatan (Pindaan) 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2012.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2012.pdf
---
---
Reading:
D.R 12/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

## D.R. 12/2001

RANG UNDANG-UNDANG

_b e r n a m a_

Suatu Akta untuk meminda Akta Cukai Perkhidmatan 1975.

# [ ]

**DIPERBUAT oleh Parlimen Malaysia seperti yang berikut:**

**Tajuk ringkas**

**1. Akta ini bolehlah dinamakan Akta Cukai Perkhidmatan (Pindaan)**
2001.

## Pindaan seksyen 2

**2. Akta Cukai Perkhidmatan 1975 [Akta 151], yang disebut "Akta**
ibu" dalam Akta ini, dipinda dalam seksyen 2—

_(a) dengan menomborkan semula seksyen yang sedia ada_
sebagai subseksyen (1) seksyen itu;

_(b) dalam subseksyen (1)—_

(i) dalam takrif "orang", dengan menggantikan perkataan
"persatuan orang-orang" dengan perkataan
"pertubuhan, sesuatu persatuan"; dan


-----

_Rang Undang-Undang_

(ii) dengan menggantikan takrif "perkhidmatan yang

kena dibayar cukai yang dieksportkan" dengan takrif
yang berikut:


"perkhidmatan yang kena dibayar cukai yang

dieksportkan"—

_(a) berhubung dengan penyediaan polisi_

insurans untuk melindungi pengangkutan
antarabangsa barang-barang, ertinya jika
polisi insurans itu disediakan untuk
melindungi risiko yang berhubungan
dengan pengangkutan barang-barang—

(i) dari sesuatu tempat di luar Malaysia

ke sesuatu tempat di luar Malaysia;

(ii) dari sesuatu tempat di dalam

Malaysia ke sesuatu tempat di luar
Malaysia; atau

(iii) dari sesuatu tempat di luar Malaysia

ke sesuatu tempat di dalam
Malaysia,

dan termasuklah penyediaan polisi insurans
untuk melindungi risiko yang berhubungan
dengan pengangkutan barang-barang di
dalam Malaysia yang merupakan

sebahagian daripada pengangkutan yang
disebut dalam subperenggan (ii) dan (iii)
yang perlindungan itu disediakan oleh
orang yang sama;

_(b) berhubung dengan penyediaan polisi_

insurans kredit eksport kepada pengeksport
tempatan, bank dan pelabur, ertinya jika
polisi insurans kredit eksport itu disediakan
untuk melindungi risiko di luar Malaysia
yang berhubungan dengan pengeksportan
barang-barang, perkhidmatan dan

pelaburan; dan


-----

_Cukai Perkhidmatan (Pindaan)_ 3

_(c) dalam mana-mana hal lain, ertinya apa-_
apa perkhidmatan yang kena dibayar cukai
yang dibekalkan untuk dan kepada
seseorang di sesuatu negara selain
Malaysia, dengan syarat bahawa
perkhidmatan itu tidak dibekalkan berkaitan
dengan barang atau tanah yang terletak di
Malaysia dan orang itu tidak berada di
Malaysia semasa perkhidmatan itu
dilaksanakan;'; dan

_(c) dengan memasukkan selepas subseksyen (1) subseksyen_
yang berikut:

"(2) Bagi mengelakkan apa-apa keraguan adalah
ditetapkan bahawa walau apa pun subseksyen 1(1) dan
1(1A) dan tanpa menjejaskan seksyen 2A, bagi maksud
takrif ungkapan "perkhidmatan yang kena dibayar cukai
yang dieksportkan" Labuan, Langkawi, Kawasan
Pembangunan Bersama dan zon bebas hendaklah
disifatkan sebagai tempat di luar Malaysia.".

**Pindaan seksyen 10A**

**3. Seksyen 1 0 A Akta ibu dipinda—**

_(a) dalam nota birai, dengan memasukkan selepas perkataan_
"invois" perkataan "atau resit";

_(b) dalam subseksyen (1)—_

(i) dengan memasukkan selepas perkataan "berhubung
dengan invois" perkataan "atau resit"; dan

(ii) dengan memasukkan selepas perkataan
"mengeluarkan suatu invois" perkataan "atau resit";
dan

_(c) dalam subseksyen (2), dengan menggantikan perkataan_
"invois berkomputer" dengan perkataan "invois atau resit
yang dikeluarkan dengan menggunakan komputer".


-----

4 _Rang Undang-Undang_

**Pindaan seksyen 15**

**4. Subseksyen 15(3) Akta ibu dipinda—**

_(a) dengan memasukkan selepas perkataan "Akta Had Masa_

1953," perkataan "Ordinan Had Masa Sabah atau Ordinan

Had Masa Sarawak, mengikut mana-mana yang
## berkenaan,";

_(b) dengan memasukkan rujukan birai "Sabah Bab 72." dan_

## "Swk. Bab 49" masing-masing bersetentangan dengan
perkataan "Ordinan Had Masa Sabah" dan "Ordinan Had
Masa Sarawak"; dan

_(c) dengan memasukkan selepas perkataan "seksyen 6(4) Akta_

Had Masa 1953" perkataan ", seksyen 3 Ordinan Had
Masa Sabah atau seksyen 3 Ordinan Had Masa Sarawak,
mengikut mana-mana yang berkenaan,".

**Pindaan seksyen 17**

**5. Seksyen 17 Akta ibu dipinda—**

_(a) dengan menggantikan perenggan (c) dengan perenggan_

yang berikut:

_"(c) suatu pertubuhan, suatu persatuan atau kumpulan_

orang yang lain,";

_(b) dengan menggantikan perkataan "persatuan orang-orang"_

yang kedua terdapat dengan perkataan "pertubuhan,
## persatuan atau kumpulan orang yang lain";

_(c) dengan menggantikan perkataan "orang, syarikat, firma_

atau persatuan orang-orang yang kena membayar cukai
perkhidmatan, penalti atau surcaj" dengan perkataan
"syarikat, firma, pertubuhan, persatuan atau kumpulan
orang yang lain";

_(d) dengan menggantikan noktah di hujung seksyen itu dengan_

titik bertindih; dan


-----

_Cukai Perkhidmatan (Pindaan)_ 5

_(e) dengan memasukkan di bawah peruntukan yang sedia_
ada proviso yang berikut:

"Dengan syarat bahawa berhubung dengan sesuatu
syarikat yang sedang digulungkan, pengarah syarikat
itu hanya bertanggungan sedemikian jika aset syarikat
itu tidak mencukupi untuk menjelaskan amaun yang
kena dibayar, selepas membayar apa-apa jumlah yang
mempunyai keutamaan di bawah Akta Syarikat 1965
berhubung dengan penggunaan aset syarikat itu dalam
penggulungan itu, berbanding cukai perkhidmatan atau
penalti itu.".

## Pindaan seksyen 24

**6. Seksyen 24 Akta ibu dipinda dengan memotong subseksyen (3)**
dan (4).

**Seksyen baru 26A**

**7. Akta ibu dipinda dengan memasukkan selepas seksyen 26 seksyen**
yang berikut:


26A. (1) Mana-mana pegawai yang berpatutan yang
menjalankan kuasanya di bawah seksyen 24, 25 dan 26
hendaklah diberi akses kepada apa-apa maklumat berekod
atau data berkomputer, sama ada disimpan dalam komputer
atau selainnya.

(2) Sebagai tambahan, seseorang pegawai yang
berpatutan yang menjalankan kuasanya di bawah seksyen
24, 25 dan 26—

_(a) boleh memeriksa dan meneliti pengendalian_
mana-mana komputer dan apa-apa perkakas atau
bahan yang berkaitan yang dia mempunyai sebab
yang munasabah untuk mengesyaki digunakan
atau telah digunakan berkaitan dengan maklumat
atau data itu; dan


Akses
kepada
maklumat
berekod
atau data
berkomputer.


-----

6 _Rang Undang-Undang_

_(b) boleh menghendaki—_

(i) orang yang pegawai yang berpatutan itu

mempunyai sebab yang munasabah untuk
mengesyaki menggunakan atau telah
menggunakan komputer itu atau yang bagi
pihaknya komputer itu digunakan atau telah
digunakan sedemikian; atau

(ii) orang yang menjaga, atau selainnya terlibat

dalam, pengendalian komputer, perkakas
atau bahan itu,

supaya memberinya bantuan yang munasabah
sebagaimana yang dikehendaki olehnya bagi
maksud seksyen ini.

(3) Bagi maksud subseksyen (1), "akses" termasuklah

diberi kata laluan, kod penyulitan, kod penyahsulitan,
perisian atau perkakasan yang perlu dan apa-apa cara
lain yang diperlukan untuk membolehkan maklumat
berekod atau data berkomputer itu difahami.".

**Pindaan seksyen 28**

**8. Seksyen 28 Akta ibu dipinda—**

_(a) dalam perenggan (c) proviso kepada subseksyen (1), dengan_

memasukkan selepas perkataan "seseorang perempuan
lain" perkataan "dengan betul-betul mengambil kira
kehendak kesopanan"; dan

_(b) dengan memasukkan selepas subseksyen (3) subseksyen_

yang berikut:

"(4) Tiap-tiap orang yang ditangkap sedemikian boleh

dilepaskan daripada jagaan—

_(a) apabila dia mendepositkan apa-apa jumlah wang_

yang munasabah sebagaimana yang dikehendaki
oleh seorang pegawai yang berpatutan;


-----

_Cukai Perkhidmatan (Pindaan)                                                                                                      7_

_(b) apabila dia menyempurnakan suatu bon, dengan_
suatu penjamin atau penjamin-penjamin,
sebagaimana yang dikehendaki oleh seorang
pegawai yang berpatutan; atau

_(c) apabila dia mendepositkan apa-apa jumlah wang_
yang munasabah sebagaimana yang dikehendaki
oleh seorang pegawai yang berpatutan dan dia
menyempurnakan suatu bon, dengan suatu
penjamin atau penjamin-penjamin, sebagaimana
yang dikehendaki oleh seorang pegawai yang
berpatutan.

(5) Mana-mana orang yang telah dilepaskan daripada
jagaan di bawah subseksyen (4) boleh ditangkap tanpa
waran oleh mana-mana pegawai yang berpatutan—

_(a) jika pegawai itu mempunyai alasan yang_
munasabah untuk mempercayai bahawa manamana syarat yang berdasarkannya atau yang
tertakluk kepadanya orang itu telah dilepaskan
atau selainnya dibenarkan dijamin telah atau
mungkin dilanggar; atau

_(b) apabila diberitahu secara bertulis oleh penjamin_
orang itu bahawa orang itu mungkin melanggar
mana-mana syarat yang berdasarkannya atau yang
tertakluk kepadanya orang itu telah dilepaskan
dan bahawa penjamin itu hendak dibebaskan
daripada obligasinya sebagai penjamin.".

**Pindaan seksyen 35**

**9. Subseksyen 35(1) Akta ibu dipinda—**

_(a) dengan menggantikan perkataan "firma, persatuan atau_
lain-lain kumpulan orang" yang pertama terdapat dengan
perkataan "sesuatu firma, sesuatu pertubuhan, sesuatu
persatuan atau kumpulan orang yang lain"; dan

_(b) dengan menggantikan perkataan "persatuan atau lain-lain_
kumpulan orang" yang kedua terdapat dengan perkataan
"pertubuhan, persatuan atau kumpulan orang yang lain".


-----

8 _Rang Undang-Undang_

**Pemotongan seksyen 36**

**10. Akta ibu dipinda dengan memotong seksyen 36.**

## Seksyen baru 37A

**11.** Akta ibu dipinda dengan memasukkan selepas seksyen 37
seksyen yang berikut:


37A. (1) Kecuali sebagaimana yang diperuntukkan di
bawah seksyen 38, nama dan alamat seseorang informer
dan kandungan maklumat yang diterima daripada seseorang
informer hendaklah dirahsiakan dan tidak boleh dizahirkan
oleh mana-mana pegawai yang berpatutan atau manamana orang yang dalam perjalanan biasa tugasnya
memperoleh atau mengawal atau mendapat akses kepada
maklumat itu kepada mana-mana orang kecuali pegawai
yang berpatutan ditetapkan yang diberi kuasa oleh Ketua
Pengarah.

(2) Mana-mana orang yang melanggar subseksyen (1)
adalah bersalah atas suatu kesalahan terhadap Akta ini
dan boleh apabila disabitkan didenda tidak melebihi sepuluh
ribu ringgit atau dipenjarakan selama tempoh tidak melebihi
lima tahun atau kedua-duanya.".


Kewajipan
kerahsiaan.


**Pindaan seksyen 41**

**12. Perenggan 41(cc) Akta ibu dipinda dengan memasukkan selepas**
perkataan "invois" perkataan "atau resit".

**Pindaan seksyen 46**

**13. Perenggan 46(2)(a) Akta ibu dipinda dengan menggantikan**
perkataan "firma atau persatuan orang" dengan perkataan "suatu
firma, suatu pertubuhan, suatu persatuan atau kumpulan orang
yang lain".


-----

_Cukai Perkhidmatan (Pindaan)_ 9

HURAIAN

Rang Undang-Undang ini bertujuan untuk meminda Akta Cukai Perkhidmatan
1975 ("Akta 151").

2. Fasal 1 Rang Undang-Undang ini mengandungi tajuk ringkas.

3. _Fasal 2 Rang Undang-Undang ini bertujuan untuk meminda takrif_
"perkhidmatan yang kena dibayar cukai yang dieksportkan" dalam subseksyen
2(1) Akta 151 untuk menjelaskan kedudukan berhubung dengan penyediaan
polisi insurans untuk melindungi pengangkutan antarabangsa barang-barang
dan penyediaan polisi insurans kredit eksport. Fasal itu juga bertujuan untuk
memasukkan subseksyen baru 2(2) untuk menjelaskan kedudukan Labuan,
Langkawi, Kawasan Pembangunan Bersama dan zon bebas bagi maksud takrif
itu.

4. _Fasal 3 dan 12 Rang Undang-Undang ini bertujuan untuk meminda masing-_
masing seksyen 10A dan perenggan 41(cc) Akta 151 untuk mengadakan peruntukan
bagi resit yang dikeluarkan dengan menggunakan komputer.

5. _Fasal 4 Rang Undang-Undang ini bertujuan untuk meminda subseksyen_
15(3) Akta 151 untuk memperuntukkan bahawa sesuatu penalti atau surcaj yang
dikenakan di bawah Akta 151 tidak tertakluk kepada tempoh had masa satu
tahun yang ditetapkan masing-masing di bawah Ordinan Had Masa Sabah dan
Ordinan Had Masa Sarawak.

6. _Fasal 5 Rang Undang-Undang ini bertujuan untuk meminda seksyen 17_
Akta 151 untuk memperuntukkan bahawa jika sesuatu syarikat, sesuatu firma,
sesuatu pertubuhan, sesuatu persatuan atau kumpulan orang yang lain, mengikut
mana-mana yang berkenaan, kena membayar cukai perkhidmatan atau penalti,
maka pengarah syarikat, pekongsi firma atau anggota pertubuhan, persatuan
atau kumpulan orang yang lain itu hendaklah, bersama dengan syarikat, firma,
pertubuhan, persatuan atau kumpulan orang yang lain itu, secara bersesama dan
berasingan bertanggungan bagi cukai perkhidmatan atau penalti yang kena
dibayar itu. Walau bagaimana pun, dalam hal sesuatu syarikat yang sedang
digulungkan, pengarah syarikat itu hanyalah bertanggungan sedemikian jika
aset syarikat itu tidak mencukupi untuk menjelaskan amaun yang kena dibayar
selepas membayar apa-apa jumlah wang yang mempunyai keutamaan di bawah
Akta Syarikat 1965 berhubung dengan penggunaan aset syarikat itu dalam
penggulungan itu, berbanding cukai perkhidmatan atau penalti itu.

7. _Fasal 6 Rang Undang-Undang ini bertujuan untuk memotong subseksyen_
24(3) dan 24(4) daripada Akta 151 kerana akses kepada maklumat berekod dan
data berkomputer akan diperkatakan di bawah seksyen baru 26A.

8. _Fasal 7 Rang Undang-Undang ini bertujuan untuk memasukkan seksyen_
baru 26A ke dalam Akta 151 untuk membolehkan seseorang pegawai yang
berpatutan yang menjalankan kuasanya di bawah seksyen 24, 25 dan 26 Akta
151 mendapat akses kepada maklumat berekod atau data berkomputer.


-----

10 _Rang Undang-Undang_

_9._ _Fasal 8 Rang Undang-Undang ini bertujuan untuk meminda seksyen 28_
Akta 151 untuk mengadakan peruntukan bagi pelepasan seseorang yang ditangkap
di bawah Akta 151 daripada jagaan apabila dia mendepositkan apa-apa jumlah
wang yang munasabah sebagaimana yang dikehendaki oleh seorang pegawai
yang berpatutan atau apabila dia menyempurnakan suatu bon. dengan. suatu
penjamin atau penjamin-penjamin sebagaimana yang dikehendaki oleh seorang
pegawai yang berpatutan, atau kedua-duanya sekali.

10. Fasal 10 Rang Undang-Undang ini bertujuan untuk memotong seksyen 36
Akta 151 kerana kuasa untuk menjalankan pendakwaan diperkatakan di bawah
seksyen 377 Kanun Tatacara Jenayah.

11. _Fasal 11 Rang Undang-Undang ini bertujuan untuk memasukkan seksyen_
baru 37A ke dalam Akta 151 untuk mengenakan kewajipan untuk merahsiakan
nama dan alamat pemberi maklumat dan kandungan maklumat yang diterima
daripada pemberi maklumat. Seseorang yang melanggar kehendak ini adalah
bersalah atas suatu kesalahan dan boleh apabila disabitkan didenda tidak melebihi
sepuluh ribu ringgit atau dipenjarakan selama tempoh tidak melebihi lima tahun
atau kedua-duanya.

12. Pindaan lain yang tidak diperkatakan dengan khusus dalam Huraian ini
adalah pindaan yang kecil atau berbangkit.

_IMPLIKASl_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2179]


-----

