---
Year: 2001
Bill: D.R 34/2001 - RUU Perbadanan Harta Intelek Malaysia 2001 (Lulus)
Title: D.R 34/2001 - RUU Perbadanan Harta Intelek Malaysia 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2034.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2034.pdf
---
---
Reading:
D.R 34/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 34/2001**

RANG UNDANG-UNDANG PERBADANAN HARTA
INTELEK MALAYSIA 2001

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Tafsiran

BAHAGIAN II

PERBADANAN

3. Penubuhan Perbadanan

4. Peruntukan peletakhakan

5. Meterai perbadanan

6. Keanggotaan Perbadanan

7. Tempoh jawatan

8. Peletakan dan pembatalan jawatan

9. Pengosongan jawatan

10. Saraan dan elaun

11. Ketua Pengarah dan Timbalan Ketua Pengarah

12. Mesyuarat

13. Perbadanan boleh mengundang orang lain untuk menghadiri mesyuarat

14. Kuasa Menteri untuk memberikan arahan dan menghendaki maklumat

15. Penzahiran kepentingan

16. Minit


-----

_Rang Undang-Undang_

BAHAGIAN III

FUNGSI DAN KUASA PERBADANAN

Fasal

17. Fungsi Perbadanan

18. Kuasa Perbadanan

19. Perbadanan boleh menubuhkan jawatankuasa

20. Pewakilan fungsi atau kuasa Perbadanan

BAHAGIAN IV

PERUNTUKAN BERHUBUNG DENGAN PEKERJA

21. Mengambil kerja pekerja Kerajaan

22. Gaji, terma dan syarat perkhidmatan pekerja Kerajaan hendaklah diambil
kira

23. Pelantikan pekerja lain, ejen dan perunding

24. Peraturan-peraturan berkenaan dengan penggajian

25. Penerusan dan penyelesaian presiding tatatertib

26. Perlindungan daripada liabiliti diri

27. Pekhidmat awam

28. Akta Perlindungan Pihak Berkuasa Awam 1948

BAHAGIAN V

KEWANGAN

29. Kumpulan Wang

30. Perbelanjaan yang hendaklah dipertanggungkan pada Kumpulan Wang

31. Perbelanjaan dan penyediaan anggaran

32. Pemeliharaan Kumpulan Wang

33. Akta Badan Berkanun (Akaun dan Laporan Tahunan) 1980

34. Kuasa untuk meminjam

35. Pelaburan

36. Bayaran kepada Kumpulan Wang Disatukan Persekutuan


-----

_Perbadanan Harta Intelek Malaysia_

BAHAGIAN VI

AM

Fasal
37. Pemulaan pendakwaan

38. Prosiding yang dikendalikan oleh pegawai Perbadanan

39. Kewajipan kerahsiaan

40. Kuasa Menteri untuk meminda Jadual Pertama dan Kedua

41. Peraturan-peraturan

JADUAL PERTAMA

JADUAL KEDUA


-----

-----

RANG UNDANG-UNDANG

_b e r n a m a_

Suatu Akta untuk menubuhkan Perbadanan Harta Intelek Malaysia
dan untuk mengadakan peruntukan bagi fungsi-fungsi dan kuasakuasanya dan bagi perkara-perkara yang berkaitan dengannya.

# [ ]

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Perbadanan Harta Intelek**
Malaysia 2001.

(2) Akta ini mula berkuat kuasa pada tarikh yang ditetapkan
oleh Menteri, melalui pemberitahuan dalam Warta, dan Menteri
boleh menetapkan tarikh yang berlainan bagi peruntukan yang
berlainan dalam Akta ini.

**Tafsiran**

**2. Dalam Akta ini, melainkan jika konteksnya menghendaki makna**
yang lain —

"Akta ini" termasuklah apa-apa perundangan subsidiari yang
dibuat di bawah Akta ini;


-----

6 _Rang Undang-Undang_

"ditetapkan", jika tiada cara penetapan diperuntukkan, ertinya
# ditetapkan dari semasa ke semasa melalui kaedah-kaedah, peraturanperaturan atau perintah yang disiarkan dalam Warta;

"hak" ertinya segala hak, kuasa, keistimewaan dan kekebalan,
sama ada yang sebenar, kontingen atau dijangka;

"jawatankuasa" ertinya mana-mana jawatankuasa yang ditubuhkan
di bawah seksyen 19;

"Ketua Pengarah" ertinya Ketua Pengarah Perbadanan yang dilantik
di bawah seksyen 11;

"Kumpulan Wang" ertinya Kumpulan Wang yang ditubuhkan di
bawah seksyen 29;

"liabiliti" ertinya tiap-tiap jenis liabiliti, hutang, gadaian, kewajipan
dan obligasi sama ada masa kini atau pada masa hadapan, yang
sebenar atau kontingen, dan sama ada yang kena dibayar atau
dipatuhi atau dilaksanakan di Malaysia atau di tempat lain;

"Menteri" ertinya Menteri yang pada masa ini bertanggungjawab bagi harta intelek;

"Pendaftar" ertinya Pendaftar Cap Dagangan, Pendaftar Paten,
Pendaftar Reka Bentuk Perindustrian dan Pendaftar Petunjuk Geografi
di bawah Perundangan Harta Intelek yang berkenaan;

"Pengawal" ertinya Pengawal Hakcipta yang dilantik di bawah
subseksyen 5(1) Akta Hakcipta 1987 [Akta 332];

"Pengerusi" ertinya Pengerusi yang dilantik di bawah seksyen
6;

"Perbadanan" ertinya Perbadanan Harta Intelek Malaysia yang
ditubuhkan di bawah seksyen 3;

"Perundangan Harta Intelek" ertinya perundangan yang dinyatakan
# dalam Jadual Pertama;

"rekod" termasuk rekod yang disimpan atau direkodkan dengan
menggunakan komputer;


-----

_Perbadanan Harta Intelek Malaysia                                                                                         7_

"tarikh letak hak" ertinya tarikh harta, hak dan liabiliti yang
ditentukan oleh Menteri dalam perintah di bawah subseksyen 4(1)
yang kepadanya Kerajaan Malaysia, Pendaftar atau Pengawal di
bawah Perundangan Harta Intelek yang berkenaan, berhak atau
tertakluk, berpindah kepada dan terleta'k hak pada Perbadanan;

"tarikh yang ditetapkan" ertinya tarikh Akta ini mula berkuat
kuasa;

"terletak hak", berhubung dengan harta, termasuklah mempunyai
hak mengenai harta masa hadapan atau kontingen dan hak
perkembalian atau baki.

BAHAGIAN II

PERBADANAN

**Penubuhan Perbadanan**

**3. (1) Suatu pertubuhan perbadanan dengan nama "Perbadanan**
Harta Intelek Malaysia" ditubuhkan.

(2) Perbadanan adalah kekal turun-temurun dan mempunyai suatu
meterai perbadanan.

(3) Perbadanan boleh membawa guaman dan dibawa guaman
terhadapnya atas namanya.

(4) Tertakluk kepada dan bagi maksud Akta ini, Perbadanan
boleh, atas apa-apa terma yang didapatinya patut—

_(a) membuat kontrak;_

_(b) memperoleh, membeli, mengambil, memegang dan_
menikmati apa-apa jenis harta alih dan harta tak alih; dan

_(c) memindahkan, menyerahhakkan, menyerahkan balik,_
memulangkan, menggadaikan, menggadaijanjikan,
mendemiskan, menyerahhakkan semula, memindahkan
hakmilik atau dengan apa-apa cara lain melupuskan, atau
menjalankan urusan mengenai apa-apa harta alih atau
harta tak alih atau apa-apa kepentingan mengenai harta
itu yang terletak hak pada Perbadanan.


-----

8 _Rang Undang-Undang_

**Peruntukan peletakhakan**

**4. (1) Tertakluk kepada Akta ini, Menteri boleh, dari semasa ke**
semasa, melalui perintah yang disiarkan dalam Warta, menetapkan
suatu tarikh letak hak dan pada tarikh itu segala harta Kerajaan
Malaysia dan segala hak atau liabiliti Kerajaan Malaysia, Pendaftar
atau Pengawal yang ditentukan oleh Menteri dalam perintah itu
hendaklah, menurut kuasa Akta ini, berpindah kepada dan terletak
hak pada Perbadanan tanpa apa-apa pemindahhakan, penyerahhakan
atau pemindahan hakmilik.

(2) Tiap-tiap harta yang terletak hak menurut kuasa subseksyen
(1) pada Perbadanan hendaklah terletak hak sedemikian pada
Perbadanan dengan hakmilik, harta atau kepentingan yang serupa
dan pemegangan yang serupa sebagaimana harta itu terletak hak
atau dipegang sebaik sebelum tarikh letak hak itu.

(3) Tiap-tiap hak dalam tindakan yang terletak hak menurut
kuasa subseksyen (1) pada Perbadanan boleh, pada dan selepas
tarikh letak hak itu, dituntut melalui guaman, didapatkan atau
dikuatkuasakan oleh Perbadanan atas namanya sendiri dan tidaklah
perlu bagi Perbadanan, Kerajaan Malaysia, Pendaftar atau Pengawal
memberikan notis kepada orang yang terikat dengan hak dalam
tindakan itu mengenai peletakhakan yang dibuat di bawah
subseksyen (1).

(4) Tiap-tiap hak atau liabiliti yang terletak hak menurut kuasa
subseksyen (1) pada Perbadanan boleh, pada dan selepas tarikh
letak hak, dituntut melalui guaman, didapatkan atau dikuatkuasakan
oleh atau terhadap Perbadanan atas namanya sendiri dan tidaklah
perlu bagi Perbadanan, Kerajaan Malaysia, Pendaftar atau Pengawal
memberikan notis kepada orang yang hak atau liabilitinya tersentuh
oleh peletakhakan yang dibuat di bawah subseksyen (1).

(5) Apa-apa prosiding undang-undang yang belum selesai oleh
atau terhadap Kerajaan Malaysia, Pendaftar atau Pengawal berhubung
dengan mana-mana harta, hak atau liabiliti yang berpindah kepada
dan terletak hak pada Perbadanan menurut kuasa subseksyen (1)
boleh, pada dan selepas tarikh letak hak, diteruskan oleh atau
terhadap Perbadanan.


-----

_Perbadanan Harta Intelek Malaysia_ 9

(6) Dalam hal hak atau liabiliti yang berbangkit di bawah manamana pinjaman yang terletak hak pada Perbadanan pada tarikh
letak hak, Perbadanan boleh membuat apa-apa perkiraan atau
perjanjian dengan Kerajaan Malaysia atau mana-mana pihak ketiga
yang lain mengenai hak dan liabiliti itu.

(7) Pada dan selepas tarikh letak hak, mana-mana perjanjian
berhubung dengan mana-mana harta, hak dan liabiliti yang berpindah
kepada dan terletak hak pada Perbadanan di bawah subseksyen (1)
yang Kerajaan Malaysia, Pendaftar atau Pengawal menjadi pihak
kepadanya sebaik sebelum tarikh letak hak, sama ada secara bertulis
atau tidak, dan sama ada atau tidak sedemikian jenisnya sehingga
hak dan liabiliti di bawahnya boleh diserahhakkan oleh Kerajaan
Malaysia, Pendaftar atau Pengawal, hendaklah berkuat kuasa seolaholah Perbadanan menjadi pihak kepada perjanjian itu.

**Meterai perbadanan**

**5. (1) Meterai perbadanan bagi Perbadanan hendaklah mengandungi**
apa-apa reka bentuk yang diluluskan oleh Perbadanan dan meterai
itu boleh, dari semasa ke semasa, dipecahkan, ditukar, diubah atau
dibuat baharu sebagaimana yang Perbadanan fikirkan patut.

(2) Sehingga suatu meterai diadakan oleh Perbadanan, suatu
cap yang mengandungi perkataan "Perbadanan Harta Intelek
Malaysia" boleh digunakan dan hendaklah disifatkan sebagai meterai
perbadanan bagi Perbadanan.

(3) Meterai perbadanan itu hendaklah disimpan dalam jagaan
Pengerusi atau mana-mana orang lain yang diberi kuasa oleh
Perbadanan dan hendaklah disahkan sama ada oleh Pengerusi atau
oleh orang yang diberi kuasa itu atau oleh mana-mana pegawai
yang diberi kuasa oleh Pengerusi secara bertulis.

(4) Segala surat ikatan, dokumen dan surat cara lain yang berupa
sebagai dimeteraikan dengan meterai perbadanan itu dan yang
disahkan mengikut subseksyen (3) hendaklah disifatkan telah
disempurnakan dengan sah sehingga dibuktikan sebaliknya.


-----

# 10 Rang Undang-Undang

(5) Walau apa pun subseksyen (4), apa-apa dokumen atau surat
cara yang, jika disempurnakan oleh seseorang yang bukan suatu
pertubuhan perbadanan, tidak dikehendaki dimeteraikan boleh
disempurnakan oleh Perbadanan mengikut cara yang serupa; dan
mana-mana dokumen atau surat cara itu boleh disempurnakan bagi
pihak Perbadanan oleh mana-mana anggota, pekerja atau ejen
Perbadanan yang diberi kuasa secara am atau khas oleh Perbadanan
bagi maksud itu.

(6) Meterai perbadanan bagi Perbadanan hendaklah diberi
pengiktirafan rasmi dan kehakiman.

**Keanggotaan Perbadanan**

**6. (1) Perbadanan hendaklah terdiri daripada anggota yang berikut:**

_(a) seorang Pengerusi;_

_(b) empat orang anggota yang mewakili Kerajaan, seorang_
daripadanya ialah Ketua Setiausaha Kementerian yang
pada masa ini bertanggungjawab bagi harta intelek atau
wakilnya;

_(c) tiga orang anggota lain yang mempunyai pengetahuan_
atau pengalaman tentang harta intelek dan perkara yang
berhubungan dengan harta intelek; dan

_(d) Ketua Pengarah._

(2) Menteri hendaklah melantik anggota yang dinyatakan dalam
perenggan (1) _(a), (b) dan (c)._

**Tempoh jawatan**

**7. Tertakluk kepada apa-apa syarat yang dinyatakan dalam surat**
cara pelantikannya, seseorang anggota Perbadanan hendaklah,
melainkan jika dia terlebih dahulu meletakkan atau mengosongkan
jawatannya atau pelantikannya terlebih dahulu dibatalkan, memegang
jawatan selama tempoh yang tidak melebihi tiga tahun dan layak
untuk dilantik semula.


-----

_Perbadanan Harta Intelek Malaysia_ 11

**Peletakan dan pembatalan jawatan**

**8. (1) Seseorang anggota Perbadanan boleh, pada bila-bila masa,**
meletakkan jawatannya dengan memberikan notis bertulis kepada
Menteri.

(2) Pelantikan mana-mana anggota Perbadanan yang dilantik
oleh Menteri, kecuali Ketua Setiausaha Kementerian yang pada
masa ini bertanggungjawab bagi harta intelek, boleh, pada bilabila masa, dibatalkan oleh Menteri tanpa memberikan apa-apa
sebab bagi pembatalan itu.

**Pengosongan jawatan**

**9. Jawatan seseorang anggota Perbadanan hendaklah menjadi**
kosong —

_(a) jika dia mati;_

_(b) jika dia menjadi bankrap;_

_(c) jika dia telah disabitkan atas apa-apa kesalahan dan_
dikenakan hukuman pemenjaraan selama tempoh tidak
kurang daripada dua bulan;

_(d) jika dia tidak sempurna akal atau selainnya tidak berupaya_
menunaikan kewajipannya; atau

_(e) jika dia tidak menghadiri mesyuarat Perbadanan tiga kali_
berturut-turut tanpa kebenaran Pengerusi, atau dalam hal
Pengerusi, tanpa kebenaran Menteri.

**Saraan dan elaun**

**10. (1) Pengerusi Perbadanan hendaklah dibayar apa-apa saraan**
dan elaun sebagaimana yang ditentukan oleh Menteri.

(2) Tiap-tiap anggota Perbadanan hendaklah dibayar elaun
mengikut kadar yang ditentukan oleh Menteri.


-----

12 _Rang Undang-Undang_

**Ketua Pengarah dan Timbalan Ketua Pengarah**

**11. (1) Menteri hendaklah melantik—**

_(a) seorang yang sesuai yang mempunyai pengetahuan atau_
pengalaman tentang harta intelek atau perkara yang
berhubungan dengan harta intelek untuk menjadi Ketua
Pengarah; dan

_(b) apa-apa bilangan orang yang perlu untuk menjadi Timbalan_
Ketua Pengarah,

atas apa-apa terma dan syarat yang ditentukan oleh Menteri, bagi
pentadbiran sepatutnya Akta ini dan Perundangan Harta Intelek,
dan boleh membatalkan pelantikan mana-mana orang yang dilantik
sedemikian tanpa memberikan apa-apa sebab bagi pembatalan itu.

(2) Ketua Pengarah hendaklah bertanggungjawab bagi pentadbiran
harian Perbadanan.

(3) Timbalan Ketua Pengarah hendaklah tertakluk kepada arahan
dan kawalan Ketua Pengarah dan Timbalan Ketua Pengarah itu
boleh melaksanakan segala kewajipan Ketua Pengarah di bawah
Akta ini dan Perundangan Harta Intelek sebagaimana yang ditentukan
oleh Ketua Pengarah.

(4) Sekiranya Ketua Pengarah tidak dapat melaksanakan
kewajipannya buat sementara kerana sakit atau apa-apa sebab lain,
salah seorang daripada Timbalan Ketua Pengarah itu boleh menghadiri
mana-mana mesyuarat Perbadanan atau mana-mana jawatankuasa
# sebagai penggantinya.

**Mesyuarat**

**12. (1) Perbadanan hendaklah bermesyuarat seberapa kerap yang**
perlu bagi melaksanakan fungsi-fungsinya.


-----

_Perbadanan Harta Intelek Malaysia_ 13

(2) Lima orang anggota Perbadanan, seorang daripadanya anggota
yang mewakili Kerajaan, hendaklah membentuk kuorum mesyuarat
Perbadanan.

(3) Jika mengenai sesuatu persoalan untuk ditentukan oleh
Perbadanan terdapat bilangan undi yang sama banyak, Pengerusi
hendaklah mempunyai undi pemutus.

(4) Sekiranya Pengerusi tidak hadir atau tidak dapat bertindak
kerana sakit atau apa-apa sebab lain, mana-mana anggota Perbadanan
selain Ketua Pengarah boleh dilantik oleh anggota-anggota yang
# hadir untuk mempengerusikan mesyuarat.

(5) Menteri hendaklah, berkenaan dengan setiap anggota
Perbadanan yang mewakili Kerajaan, melantik seorang anggota
silih ganti yang boleh menghadiri mana-mana mesyuarat Perbadanan
sebagai ganti anggota itu apabila anggota itu tidak dapat hadir
kerana apa-apa sebab dan anggota silih ganti itu, apabila hadir
sedemikian, hendaklah bagi semua maksud dianggap sebagai anggota
Perbadanan.

(6) Tertakluk kepada peruntukan Akta ini, Perbadanan hendaklah
menentukan tatacaranya sendiri.

# Perbadanan boleh mengundang orang lain untuk menghadiri mesyuarat

**13. (1) Perbadanan boleh mengundang mana-mana orang untuk**
menghadiri mana-mana mesyuarat atau pertimbangtelitian Perbadanan
bagi maksud menasihatinya tentang apa-apa perkara yang sedang
dibincangkan, tetapi mana-mana orang yang hadir sedemikian tidak
berhak untuk mengundi dalam mesyuarat atau pertimbangtelitian
itu.

(2) Mana-mana orang yang diundang untuk menghadiri manamana mesyuarat atau pertimbangtelitian Perbadanan di bawah
subseksyen (1) boleh dibayar apa-apa saraan atau elaun yang
ditentukan oleh Menteri.


-----

14 _Rang Undang-Undang_

**Kuasa Menteri uiituk memberikan arahan dan menghendaki**
**maklumat**

**14. (1) Menteri boleh,dari semasa ke semasa, memberi Perbadanan**
arahan yang bersifat am yang selaras dengan peruntukan Akta ini
berhubung dengan pelaksanaan fungsi Perbadanan dan Perbadanan
hendaklah melaksanakan arahan itu.

(2) Perbadanan hendaklah memberi Menteri apa-apa penyata,
akaun dan maklumat berkenaan dengan pelaksanaan mana-mana
fungsinya di bawah Akta ini atau Perundangan Harta Intelek
sebagaimana yang dikehendaki atau diarahkan oleh Menteri dari
semasa ke semasa.

**Penzahiran kepentingan**

**15. (1) Seseorang anggota Perbadanan atau mana-mana**
jawatankuasa yang ditubuhkan di bawah seksyen 19 yang mempunyai
atau yang memperoleh kepentingan langsung atau tidak langsung
dengan sendiri, menerusi anggota keluarganya atau menerusi
sekutunya berhubung dengan mana-mana perkara yang sedang
dibincangkan oleh Perbadanan atau jawatankuasa itu hendaklah
menzahirkan kepada Perbadanan atau jawatankuasa itu, mengikut
mana-mana yang berkenaan, hakikat kepentingannya dan jenis
kepentingan itu.

(2) Penzahiran di bawah subseksyen (1) hendaklah direkodkan
dalam minit mesyuarat Perbadanan atau jawatankuasa itu, mengikut
mana-mana yang berkenaan, yang dalamnya perkara itu dibincangkan
dan, selepas penzahiran itu, anggota itu—

_(a) tidak boleh dikira bagi maksud membentuk kuorum_
mesyuarat Perbadanan atau jawatankuasa itu, mengikut
mana-mana yang berkenaan; dan

# (b) tidak boleh mengambil bahagian atau hadir dalam manamana perbincangan atau keputusan Perbadanan atau
jawatankuasa itu, mengikut mana-mana yang berkenaan,

apabila perkara itu dibincangkan atau diputuskan.


-----

_Perbadanan Harta Intelek Malaysia_ 15

(3) Mana-mana anggota Perbadanan atau jawatankuasa yang
tidak menzahirkan kepentingannya sebagaimana yang diperuntukkan
di bawah subseksyen (1) melakukan suatu kesalahan dan apabila
disabitkan boleh didenda tidak melebihi satu ratus ribu ringgit atau
dipenjarakan selama tempoh tidak melebihi tiga tahun atau keduaduanya.

(4) Tiada tindakan atau presiding Perbadanan atau jawatankuasa
boleh ditaksahkan atas alasan bahawa mana-mana anggota Perbadanan
atau jawatankuasa telah melanggar peruntukan-peruntukan seksyen
ini.

(5) Bagi maksud seksyen ini—

_(a) "anggota keluarga", berhubung dengan seseorang anggota_
Perbadanan atau jawatankuasa, termasuklah —

(i) suami atau isterinya;

(ii) ibu atau bapanya (termasuk ibu atau bapa suami
atau isterinya);

(iii) anaknya (termasuk anak angkat atau anak tiri);

(iv) adik beradiknya (termasuk adik beradik suami atau
isterinya); dan

(v) suami atau isteri anaknya atau adik beradiknya;
dan

_(b) "sekutu", berhubung dengan seseorang anggota Perbadanan_
atau jawatankuasa, ertinya—

(i) mana-mana orang yang merupakan penama atau
pekerja anggota itu;

(ii) mana-mana firma yang anggota itu atau manamana penamanya merupakan seorang pekongsinya;

(iii) pekongsi anggota itu;

(iv) pemegang amanah sesuatu amanah yang di
bawahnya anggota itu atau seseorang anggota
keluarganya menjadi benefisiarinya; atau


-----

16 _Rang Undang-Undang_

(v) mana-mana perbadanan, mengikut pengertian Akta
Syarikat 1965 [Akta 125], yang anggota itu atau
mana-mana penamanya atau seseorang anggota
keluarganya menjadi pengarahnya atau mempunyai
kepentingan kawalan atau syer yang jumlah nilainya
tidak kurang daripada tiga puluh peratus daripada
jumlah modal diterbitkan perbadanan itu.

**Minit**

**16. (1) Perbadanan dan tiap-tiap jawatankuasa hendaklah**
menyenggarakan minit semua mesyuaratnya dalam bentuk yang
sepatutnya.

(2) Apa-apa minit yang dibuat mengenai mesyuarat Perbadanan
atau sesuatu jawatankuasa, jika ditandatangani dengan sewajarnya,
hendaklah, dalam mana-mana prosiding, boleh diterima sebagai
keterangan prima facie mengenai fakta yang dinyatakan dalam
minit itu tanpa bukti selanjutnya.

(3) Tiap-tiap mesyuarat Perbadanan atau sesuatu jawatankuasa
yang minit mengenainya telah dibuat mengikut subseksyen (1) dan
(2) hendaklah disifatkan telah dipanggil dan diadakan dengan
sewajarnya dan kesemua anggota dalam mesyuarat itu layak dengan
sewajarnya untuk bertindak.

BAHAGIAN III

FUNGSI DAN KUASA PERBADANAN

**Fungsi Perbadanan**

**17. Fungsi Perbadanan adalah —**

_(a) untuk memastikan bahawa peruntukan Akta ini dan_
Perundangan Harta Intelek ditadbirkan, dikuatkuasakan,
diberi kuat kuasa, dijalankan dan dipatuhi;

_(b) untuk bertindak sebagai ejen Kerajaan dan untuk_
mengadakan perkhidmatan bagi mentadbirkan, memungut
dan menguatkuasakan pembayaran fi yang ditetapkan atau
# apa-apa caj lain di bawah Perundangan Harta Intelek;


-----

_Perbadanan Harta Intelek Malaysia_ 17

_(c) untuk mengawal selia dan mengawasi isu atau perkara_
berhubung dengan harta intelek yang berhubungan dengan
Perundangan Harta Intelek;

_(d) untuk_ menasihati tentang kajian semula dan
mengemaskinikan Perundangan Harta Intelek;

_(e) untuk menggalakkan dan meningkatkan latihan dan_
penyebaran pengetahuan dan maklumat mengenai harta
intelek;

_(f) untuk mengadakan, menggalakkan dan menyediakan_
program kerjasama di peringkat kebangsaan atau
antarabangsa mengenai isu atau perkara yang berhubungan
dengan harta intelek;

_(g) untuk memelihara kepentingan Malaysia berkenaan dengan_
mana-mana perjanjian atau konvensyen antarabangsa yang
Malaysia menjadi pihak kepadanya, dan hendaklah setakat
yang perlu memberikan kuat kuasa kepada mana-mana
peruntukan perjanjian atau konvensyen itu;

_(h) untuk menasihati Kerajaan mengenai pembangunan di_
peringkat antarabangsa mengenai isu atau perkara yang
berhubungan dengan harta intelek;

_(i) untuk menjalankan penyelidikan dan untuk mengkomisikan_
kajian mengenai isu atau perkara yang berhubungan dengan
harta intelek;

_(j) untuk menasihati Menteri secara am mengenai isu atau_
perkara yang berhubungan dengan harta intelek; dan

_(k) untuk menjalankan apa-apa kegiatan dan melakukan apa-_
apa perkara yang perlu atau bermanfaat dan patut bagi
pentadbiran Perbadanan, atau bagi apa-apa maksud lain,
yang selaras dengan Akta ini, yang diarahkan oleh Menteri.

**Kuasa Perbadanan**

**18. (1) Perbadanan hendaklah mempunyai kuasa untuk melakukan**
segala yang perlu atau suai manfaat bagi atau berkaitan dengan
pelaksanaan fungsi-fungsinya.


-----

18 _Rang Undang-Undang_

(2) Tanpa menjejaskan keluasan subseksyen (1), kuasa Perbadanan
hendaklah termasuk kuasa—

_(a) untuk menggunakan segala harta Perbadanan, alih dan_
tak alih, mengikut apa-apa cara yang didapati suai manfaat
oleh Perbadanan;

_(b) untuk mengenakan fi atau caj bagi perkhidmatan yang_
diberikan oleh Perbadanan sebagaimana yang ditetapkan
oleh Menteri melalui peraturan-peraturan yang dibuat di
bawah seksyen 41;

_(c) untuk melantik ejen, pakar atau perunding yang didapatinya_
patut untuk membantu Perbadanan dalam menjalankan
fungsi-fungsinya;

_(d) untuk memberikan pinjaman kepada pekerja Perbadanan_
bagi apa-apa maksud yang diluluskan oleh Menteri;

_(e) untuk bekerja sama dengan mana-mana pertubuhan_
perbadanan atau agensi kerajaan bagi maksud melaksanakan
fungsi-fungsi Perbadanan;

_(f) untuk melantik dan mengawal selia Pemeriksa di bawah_
Akta Paten 1983 [Akta 291]; dan

_(g) untuk melakukan apa-apa jua yang bersampingan dengan_
mana-mana fungsi dan kuasanya,

(3) Perbadanan hendaklah mempunyai segala kuasa yang perlu
bagi atau berkaitan dengan, atau yang dengan semunasabahnya
bersampingan dengan, pelaksanaan fungsi-fungsi dan penjalanan
kuasanya di bawah Perundangan Harta Intelek.

(4) Bagi mengelakkan keraguan diisytiharkan bahawa kuasa
Perbadanan tidaklah termasuk kuasa Ketua Pengarah di bawah
Perundangan Harta Intelek.

**Perbadanan boleh menubuhkan jawatankuasa**

**19. (1) Perbadanan boleh menubuhkan apa-apa jawatankuasa yang**
didapatinya perlu atau suai manfaat untuk membantunya
melaksanakan fungsinya dan menjalankan kuasanya di bawah Akta
ini.


-----

_Perbadanan Harta Intelek Malaysia_ 19

(2) Anggota sesuatu jawatankuasa yang ditubuhkan di bawah
subseksyen (1) boleh dilantik daripada kalangan anggota Perbadanan
atau mana-mana orang lain yang didapati patut oleh Perbadanan,

(3) Perbadanan boleh membatalkan pelantikan mana-mana anggota
sesuatu jawatankuasa tanpa memberikan apa-apa sebab bagi
pembatalan itu.

(4) Anggota sesuatu jawatankuasa boleh meletakkan jawatan
dengan memberikan notis bertulis kepada Pengerusi.

(5) Sesuatu jawatankuasa yang ditubuhkan di bawah seksyen
ini boleh melantik mana-mana anggotanya menjadi pengerusi dan
boleh mengawal selia tatacaranya sendiri, dan pada menjalankan
kuasanya jawatankuasa itu hendaklah tertakluk kepada dan bertindak
mengikut apa-apa arahan yang diberikan kepada jawatankuasa itu
oleh Perbadanan.

(6) Anggota sesuatu jawatankuasa atau mana-mana orang yang
diundang untuk menghadiri mana-mana mesyuarat sesuatu
jawatankuasa boleh dibayar apa-apa elaun dan perbelanjaan lain
yang ditentukan oleh Perbadanan.

(7) Mesyuarat sesuatu jawatankuasa hendaklah diadakan pada
masa dan di tempat yang ditentukan oleh pengerusi jawatankuasa,
tertakluk kepada subseksyen (5).

# Pewakilan fungsi atau kuasa Perbadanan

**20. (1) Perbadanan boleh mewakilkan mana-mana fungsi atau**
kuasanya kepada mana-mana jawatankuasa yang ditubuhkan di
bawah seksyen 19 sebagaimana yang disifatkannya perlu atau wajar.

(2) Apa-apa fungsi atau kuasa yang diwakilkan di bawah
seksyen ini—

_(a) boleh diwakilkan sedemikian tertakluk kepada apa-apa_
syarat atau sekatan sebagaimana yang dikenakan secara
am atau khas oleh Perbadanan;

# (b) hendaklah dijalankan oleh jawatankuasa itu atas nama
dan bagi pihak Perbadanan.


-----

20 _Rang Undang-Undang_

(3) Pewakilan di bawah seksyen ini tidaklah menghalang
Perbadanan melaksanakan atau menjalankan sendiri mana-mana
fungsi atau kuasa yang diwakilkan itu pada bila-bila masa.

BAHAGIAN IV
```
         PERUNTUKAN BERHUBUNG
           DENGAN PEKERJA

```
**Mengambil kerja pekerja Kerajaan**

**21. (1) Perbadanan hendaklah, pada tarikh yang ditetapkan,**
menerima ke dalam penggajiannya tiap-tiap orang yang sebaik
sebelum tarikh itu berada dalam penggajian atau perkhidmatan
Bahagian Harta Intelek, Kementerian Perdagangan Dalam Negeri
dan Hal Ehwal Pengguna, Malaysia dan yang telah diberi pilihan
oleh Kerajaan Malaysia dan telah memilih untuk berkhidmat sebagai
pekerja Perbadanan.

(2) Tiap-tiap orang sedemikian yang memilih di bawah subseksyen
(1) untuk berkhidmat sebagai pekerja Perbadanan hendaklah diambil
kerja oleh Perbadanan atas terma dan syarat perkhidmatan yang
tidak kurang baiknya daripada terma dan syarat perkhidmatan yang
kepadanya dia berhak sebaik sebelum tarikh yang ditetapkan.

(3) Sehingga terma dan syarat perkhidmatan pekerjanya ditentukan
oleh Perbadanan, skim dan terma dan syarat perkhidmatan pekerja
Kerajaan hendaklah terus terpakai bagi tiap-tiap orang yang diambil
kerja oleh Perbadanan di bawah subseksyen (1).

(4) Menteri boleh melalui perintah membuat apa-apa ubahsuaian
yang perlu kepada skim dan terma dan syarat yang disebutkan
# dalam subseksyen (3) bagi maksud menghapuskan kesulitan yang
berbangkit daripada peruntukan subseksyen itu.

**Gaji, terma dan syarat perkhidmatan pekerja Kerajaan**
**hendaklah diambil kira**

**22. (1) Terma dan syarat yang ditentukan oleh Perbadanan hendaklah**
mengambil kira gaji dan terma dan syarat perkhidmatan, termasuklah
apa-apa hak terakru untuk mendapat cuti, yang dinikmati oleh


-----

_Perbadanan Harta Intelek Malaysia_ 21

orang itu ketika berada dalam penggajian Kerajaan sebelum memilih
untuk memasuki perkhidmatan Perbadanan; dan apa-apa terma dan
syarat sedemikian yang berhubungan dengan tempoh perkhidmatan
dengan Perbadanan hendaklah membuat peruntukan bagi mengiktiraf
perkhidmatan dengan Kerajaan oleh orang yang membuat pilihan
itu sebagai perkhidmatan dengan Perbadanan.

(2) Jika mana-mana orang dalam perkhidmatan Perbadanan yang
kesnya tidak termasuk dalam ruang lingkup mana-mana skim pencen
atau skim lain yang diwujudkan di bawah seksyen ini bersara atau
meninggal dunia semasa dalam perkhidmatan Perbadanan atau
dilepaskan daripada perkhidmatan itu, Perbadanan boleh memberinya
atau mana-mana orang lain yang ditanggung sepenuhnya atau
sebahagiannya oleh orang itu, sebagaimana yang difikirkan patut
oleh Perbadanan, apa-apa elaun. atau ganjaran sebagaimana yang
ditentukan oleh Perbadanan.

**Pelantikan pekerja lain, ejen dan perunding**

**23. (1) Tertakluk kepada mana-mana peraturan yang dibuat di**
bawah seksyen 24, Perbadanan boleh, dari semasa ke semasa,
melantik dan mengambil kerja atas apa-apa terma dan syarat yang
didapati patut oleh Perbadanan mana-mana pekerja lain yang perlu
bagi pentadbiran sepatutnya Akta ini dan Perundangan Harta Intelek.

(2) Perbadanan boleh melantik dan mengambil kerja perunding
dan ejen untuk menguruskan apa-apa urusan atau untuk melakukan
apa-apa perbuatan yang dikehendaki untuk diuruskan atau dilakukan
pada melaksanakan fungsinya atau bagi menjalankan maksud Akta
ini dengan lebih baik.

**Peraturan-peraturan berkenaan dengan penggajian**

**24. (1) Perbadanan boleh, dari semasa ke semasa, membuat**
peraturan-peraturan berkenaan dengan penggajian pekerja
Perbadanan.

(2) Peraturan-peraturan yang dibuat di bawah seksyen ini boleh
termasuk peruntukan bagi —

_(a) cara pelantikan, dan terma dan syarat perkhidmatan pekerja_
# Perbadanan; dan


-----

22 _Rang Undang-Undang_

_(b) pembayaran ganjaran, pencen dan faedah lain kepada_

pekerja Perbadanan.

**Penerusan dan penyelesaian prosiding tatatertib**

**25. (1) Jika pada tarikh yang ditetapkan apa-apa presiding tatatertib**
belum selesai atau wujud terhadap mana-mana pekerja Kerajaan
yang telah memilih untuk masuk ke dalam perkhidmatan Perbadanan,
presiding itu hendaklah diteruskan dan diselesaikan oleh Perbadanan,
dan undang-undang yang terpakai bagi pekerja itu sebaik sebelum
tarikh yang ditetapkan berhubung dengan presiding itu hendaklah
terpakai bagi presiding yang diteruskan dan diselesaikan di bawah
seksyen ini.

(2) Sesuatu perintah, keputusan atau arahan yang dibuat atau

diberikan oleh sesuatu pihak berkuasa tatatertib Perbadanan menurut
seksyen ini hendaklah berkenaan dengan pekerja sedemikian

mempunyai kuat kuasa dan kesan yang sama dengan perintah,
keputusan atau arahan yang dibuat atau diberikan oleh Pihak Berkuasa
Tatatertib, Lembaga Tatatertib atau Lembaga Rayuan Tatatertib,
mengikut mana-mana yang berkenaan, di bawah undang-undang
yang disebut dalam subseksyen (1).

(3) Menteri boleh melalui perintah membuat apa-apa ubahsuaian

yang perlu kepada undang-undang yang disebut dalam subseksyen
(1) dalam pemakaiannya kepada pekerja sedemikian bagi maksud
menghapuskan kesulitan yang berbangkit daripada peruntukan
subseksyen itu.

**Perlindungan daripada liabiliti diri**

**26. Tiada guaman atau prosiding undang-undang lain boleh dibawa**
terhadap diri mana-mana anggota atau pekerja Perbadanan atau
mana-mana orang lain di bawah arahan Perbadanan bagi apa-apa
yang dilakukan atau dimaksudkan untuk dilakukan dengan suci
hati dalam pelaksanaan atau yang berupa sebagai pelaksanaan Akta
ini atau mana-mana Perundangan Harta Intelek.


-----

_Perbadanan Harta Intelek Malaysia_ 23

# Pekhidmat awam

**27. Semua anggota Perbadanan dan jawatankuasanya dan semua**
pekerja dan ejen Perbadanan semasa menunaikan kewajipannya
sebagai anggota, pekerja atau ejen itu hendaklah disifatkan sebagai
pekhidmat awam mengikut pengertian Kanun Keseksaaan [Akta
_574]._

**Akta Perlindungan Pihak Berkuasa Awam 1948**

**28. Akta Perlindungan Pihak Berkuasa Awam 1948 [Akta 198]**
hendaklah terpakai bagi apa-apa tindakan, guaman, pendakwaan
atau prosiding terhadap Perbadanan atau terhadap mana-mana pekerja
atau ejen Perbadanan berkenaan dengan apa-apa perbuatan, keabaian
atau keingkaran yang dibuat atau dilakukan olehnya atas sifat yang
sedemikian atau atas sifatnya sebagai pegawai-pegawai yang
diperihalkan dalam Jadual Kedua.

BAHAGIAN V

KEWANGAN

**Kumpulan Wang**

**29. (1) Suatu Kumpulan Wang yang dikenali sebagai "Kumpulan**
Wang Harta Intelek" yang akan ditadbirkan dan dikawal oleh
Perbadanan ditubuhkan.

(2) Kumpulan Wang hendaklah terdiri daripada—

_(a) segala wang yang diterima oleh Perbadanan bagi_
perkhidmatan yang diberikan oleh Perbadanan kepada
Kerajaan sebagai ejennya atau bagi perkhidmatan yang
diberikan oleh Perbadanan kepada mana-mana orang;

_(b) segala wang yang diterima oleh Perbadanan melalui_
pemberian;

_(c) segala wang yang diperoleh daripada pelupusan, pemajakan_
atau penyewaan, atau apa-apa urusan lain tentang, apaapa harta yang terletak hak pada atau yang diperoleh oleh
Perbadanan;


-----

24 _Rang Undang-Undang_

_(d) segala wang yang diperoleh sebagai pendapatan daripada_

pelaburan oleh Perbadanan;

_(e) segala wang yang dipinjam oleh Perbadanan di bawah_

Akta ini; dan

_(f) segala wang lain yang diterima dengan sah oleh Perbadanan._

**Perbelanjaan yang hendaklah dipertanggungkan pada Kumpulan**
**Wang**

**30. Kumpulan Wang hendaklah dibelanjakan bagi maksud—**

_(a) membayar apa-apa perbelanjaan yang dilakukan dengan_

sah oleh Perbadanan, termasuk fi dan kos guaman dan fi
dan kos lain, dan saraan pekerja Perbadanan, termasuk
pemberian pinjaman, elaun persaraan, pencen atau ganjaran;

_(b) membayar apa-apa belanja, kos atau perbelanjaan lain_

yang dilakukan atau disetujui terima dengan sepatutnya
oleh Perbadanan dalam melaksanakan fungsinya atau
menjalankan kuasanya di bawah Akta ini;

_(c) membeli atau menyewa kelengkapan, jentera dan bahan,_

memperoleh tanah dan mendirikan bangunan, dan
menjalankan apa-apa kerja dan pengusahaan lain dalam
melaksanakan fungsinya atau menjalankan kuasa-kuasanya
di bawah Akta ini;

_(d) membayar balik apa-apa wang yang dipinjam di bawah_

Akta ini dan bunga yang kena dibayar atasnya; dan

_(e) secara amnya, membayar apa-apa belanja bagi_

melaksanakan peruntukan Akta ini.

**Perbelanjaan dan penyediaan anggaran**

**31. (1) Perbelanjaan Perbadanan setakat apa-apa amaun yang**
dibenarkan oleh Perbadanan bagi mana-mana satu tahun kewangan
hendaklah dibayar daripada Kumpulan Wang.


(2) Sebelum permulaan setiap tahun kewangan, suatu anggaran

perbelanjaan bagi tahun kewangan yang berikutnya dalam apa-apa
bentuk dan yang mengandungi apa-apa butir sebagaimana yang


-----

_Perbadanan Harta Intelek Malaysia_ 25

diarahkan oleh Menteri hendaklah dikemukakan oleh Perbadanan
kepada Menteri untuk kelulusannya, dan Menteri hendaklah, sebelum
permulaan tahun kewangan yang berikutnya, memberitahu
Perbadanan tentang amaun yang dibenarkan bagi perbelanjaan pada
amnya atau amaun yang dibenarkan bagi setiap perihalan
perbelanjaan.

(3) Perbadanan boleh, pada bila-bila masa, mengemukakan kepada
Menteri suatu anggaran tambahan bagi mana-mana satu tahun
kewangan dan Menteri boleh membenarkan kesemua atau manamana bahagian daripada perbelanjaan tambahan yang termasuk
dalam anggaran tambahan itu.

# Pemeliharaan Kumpulan Wang

**32. Maka adalah menjadi kewajipan Perbadanan untuk memelihara**
Kumpulan Wang dengan melaksanakan, menjalankan dan
menunaikan fungsi, kuasa dan kewajipannya di bawah Akta ini
dengan sedemikian cara supaya dapat dipastikan bahawa jumlah
hasil Perbadanan adalah mencukupi untuk membayar semua jumlah
wang yang boleh dipertanggungkan dengan sepatutnya pada akaun
hasilnya, termasuklah susut nilai dan bunga atas modal, dari setahun
ke setahun.

**Akta Badan Berkanun (Akaun dan Laporan Tahunan) 1980**

**33. Akta Badan Berkanun (Akaun dan Laporan Tahunan) 1980**

[Akta 240] hendaklah terpakai bagi Perbadanan.

# Kuasa untuk meminjam

**34. (1) Perbadanan boleh, dari semasake semasa, dengan kelulusan**
terlebih dahulu Menteri dan Menteri Kewangan, meminjam, pada
apa-apa kadar bunga dan bagi apa-apa tempoh dan atas apa-apa
terma tentang masa dan kaedah pembayaran balik dan selainnya
sebagaimana yang diluluskan oleh Menteri dan Menteri Kewangan,
apa-apa jumlah wang yang diperlukan oleh Perbadanan bagi
memenuhi mana-mana obligasinya atau bagi melaksanakan manamana fungsinya di bawah Akta ini.


-----

26 _Rang Undang-Undang_

(2) Perbadanan boleh, dari semasake semasa, dengan kelulusan
terlebih dahulu Menteri dan Menteri Kewangan, meminjam wang
dengan menerbitkan bon, debentur, saham debentur atau apa-apa
sekuriti lain atas apa-apa terma yang didapatinya suai manfaat bagi
memenuhi mana-mana obligasinya atau bagi melaksanakan manamana fungsinya di bawah Akta ini.

**Pelaburan**

**35. Kumpulan Wang Perbadanan boleh, setakat yang wang itu**
tidak dikehendaki untuk dibelanjakan oleh Perbadanan di bawah
Akta ini, dilaburkan mengikut apa-apa cara yang didapati patut oleh
Perbadanan selepas berunding dengan Menteri.

**Bayaran kepada Kumpulan Wang Disatukan Persekutuan**

**36. Perbadanan boleh atas arahan Kerajaan menyebabkan dibayar**
kepada Kumpulan Wang Disatukan Persekutuan suatu amaun tidak
melebihi tiga puluh peratus daripada lebihan semasa tahunannya
selepas tahun ketiga pengendaliannya.

BAHAGIAN VI

AM

**Pemulaan pendakwaan**

**37. Tiada pendakwaan bagi mana-mana kesalahan di bawah Akta**
# ini boleh dimulakan kecuali melalui atau dengan kebenaran secara
bertulis daripada Pendakwa Raya.

**Prosiding yang dikendalikan oleh pegawai Perbadanan**

**38. Seseorangpegawai undang-undang sebagaimanayang ditakrifkan**
dalam Akta Prosiding Kerajaan 1956 [Akta 359] atau seorang
pegawai undang-undang Perbadanan yang telah diterima masuk
sebagai peguam bela dan peguam cara di bawah Akta Profesion
Undang-Undang 1976 [Akta 166] boleh hadir dalam mana-mana


-----

_Perbadanan Harta Intelek Malaysia_ 27

prosiding sivil yang melibatkan Perbadanan atau mana-mana orang
yang memegang mana-mana jawatan yang ditetapkan dalam Jadual
Kedua dalam pelaksanaan fungsinya di bawah Perundangan Harta
Intelek dan boleh membuat dan melakukan segala tindakan dan
permohonan berkenaan dengan presiding itu bagi pihak Perbadanan
# atau orang itu, mengikut mana-mana yang berkenaan.

**Kewajipan kerahsiaan**

**39. (1) Kecuali sebagaimana yang diperuntukkan dalam Akta ini**
atau bagi maksud mana-mana prosiding sivil atau jenayah di bawah
mana-mana undang-undang bertulis, tiada anggota, pekerja atau
# ejen Perbadanan, sama ada dalam tempoh jawatannya atau tempoh
penggajiannya atau selepas itu, dan tiada orang lain yang mempunyai
# akses dengan apa-apa jua cara kepada apa-apa maklumat atau
dokumen terkelas yang berhubungan dengan hal-ehwal Perbadanan
boleh memberikan atau selainnya mendedahkan maklumat atau
dokumen itu kepada mana-mana orang.

(2) Mana-mana orang yang melanggar subseksyen (1) melakukan
suatu kesalahan dan apabila disabitkan boleh didenda tidak melebihi
satu ratus ribu ringgit atau dipenjarakan selama tempoh tidak melebihi
tiga tahun atau kedua-duanya.

# Kuasa Menteri untuk meminda Jadual Pertama dan Kedua

**40. Menteri boleh, melalui perintah yang disiarkan dalam Warta,**
meminda Jadual Pertama dan Kedua.

# Peraturan-peraturan

**41. Menteri boleh, atas syor Perbadanan, membuat apa-apa peraturan**
yang suai manfaat atau perlu bagi melaksanakan maksud-maksud
# Akta ini.


-----

28 _Rang Undang-Undang_

JADUAL PERTAMA

(Seksyen 2)

1. Akta Cap Dagangan 1976 [Akta 175]

_2._ Akta Paten 1983 [Akta 291]

3. Akta Hakcipta 1987 [Akta 332]

4. Akta Reka Bentuk Perindustrian 1996 [Akta 552]

_5._ Akta Reka Bentuk Susur Atur Litar Bersepadu 2000 [Akta 601]

6. Akta Petunjuk Geografi 2000 [Akta 602]

_7. Mana-mana perundangan subsidiari yang dibuat di bawah Akta-Akta_

yang dinyatakan dalam butiran 1, 2, 3,4, 5 dan 6

JADUAL KEDUA

(Seksyen 28 dan 38)

1. Pengerusi

2. Ketua Pengarah

3. Timbalan Ketua Pengarah

4. Pendaftar, Timbalan Pendaftar dan Penolong Pendaftar Paten

5. Pendaftar, Timbalan Pendaftar dan Penolong Pendaftar Cap Dagangan

6. Pengawal, Timbalan Pengawal dan Penolong Pengawal Hakcipta


7. Pendaftar, Timbalan Pendaftar dan Penolong Pendaftar Reka Bentuk

Perindustrian

8. Pendaftar, Timbalan Pendaftar dan Penolong Pendaftar Petunjuk Geografi

HURAIAN

Rang Undang-Undang ini bertujuan untuk menubuhkan suatu badan berkanun
dengannama"PerbadananHartaIntelekMalaysia"("Perbadanan")yangmempunyai
kuasa untuk mengawal selia harta intelek di Malaysia dan untuk mentadbir manamana undang-undang yang memberikan fungsi dan kuasa kepada Perbadanan.


-----

_Perbadanan Harta Intelek Malaysia_ 29

2. Bahagian l Rang Undang-Undang ini mengandungi perkara-perkara permulaan.

_Fasal 1 mengandungi tajuk ringkas dan kuasa Menteri untuk menetapkan_
tarikh permulaan kuat kuasa Akta yang dicadangkan.

_Fasal 2 mengandungi takrif beberapa ungkapan yang digunakan dalam Akta_
yang dicadangkan.

3. Bahagian II Rang Undang-Undang ini mengandungi peruntukan berhubung
dengan penubuhan Perbadanan.

_Fasal 3 bertujuan untuk mengadakan peruntukan bagi penubuhan Perbadanan._

_Fasal 4 mengandungi peruntukan berhubung dengan peletakhakan harta Kerajaan_
Malaysia dan hak dan liabiliti Kerajaan Malaysia, Pendaftar Cap Dagangan,
Pendaftar Paten, Pendaftar Reka Bentuk Perindustrian, Pendaftar Petunjuk Geografi
dan Pengawal Hakcipta pada Perbadanan.

_Fasal 5 bertujuan untuk membenarkan Perbadanan mempunyai meterai_
perbadanan.

_Fasal 6 mengandungi peruntukan mengenai keanggotaan Perbadanan._

_Fasal 7, 8, 9 dan 10 masing-masingnya memperkatakan tempoh jawatan,_
peletakan dan pembatalan jawatan, pengosongan jawatan dan saraan dan elaun
anggota Perbadanan.

_Fasal 11 mengadakan peruntukan bagi pelantikan Ketua Pengarah dan Timbalan_
Ketua Pengarah Perbadanan.

_Fasal 12 dan 13 memperkatakan mesyuarat Perbadanan._

_Fasal 14 bertujuan untuk memberi Menteri kuasa untuk memberikan arahan_
kepada Perbadanan dan untuk menghendaki maklumat daripada Perbadanan.

_Fasal 15 bertujuan untuk menghendaki tiap-tiap anggota Perbadanan atau_
jawatankuasa menzahirkan kepentingannya dalam apa-apa perkara yang sedang
dibincangkan oleh Perbadanan atau jawatankuasa itu.

_Fasal 16 bertujuan untuk menghendaki minit mesyuarat Perbadanan dan_
jawatankuasanya disenggarakan dalam bentuk yang sepatutnya.

4. Bahagian III Rang Undang-Undang ini memperkatakan fungsi-fungsi dan
kuasa-kuasa Perbadanan.

_Fasal 17 dan 18 masing-masingnya menyatakan fungsi-fungsi dan kuasa-_
kuasa Perbadanan.


-----

30 _Rang Undang-Undang_

_Fasal 19 bertujuan untuk membolehkan Perbadanan menubuhkan jawatankuasa._

_Fasal 20 bertujuan untuk membolehkan Perbadanan mewakilkan fungsi-_

fungsi atau kuasa-kuasanya.

5. Bahagian IV Rang Undang-Undang ini memperkatakan pekerja-pekerja
Perbadanan.

_Fasal 21 bertujuan untuk menghendaki Perbadanan,pada tarikh yang ditetapkan,_

menerima ke dalam penggajiannya semua pekerja yang dahulunya berada dalam
penggajian Bahagian Harta Intelek, Kementerian Perdagangan Dalam Negeri dan
Hal Ehwal Pengguna, Malaysia dan yang telah membuat pilihan untuk berkhidmat
sebagai pekerja Perbadanan.

_Fasal 22 memperuntukkan bahawa gaji, terma dan syarat perkhidmatan pekerja_

Kerajaan hendaklah diambil kira oleh Perbadanan.

_Fasal 23 bertujuan untuk memberi Perbadanan kuasa untuk mengambil kerja_

pekerja serta perunding dan ejen lain yang diperlukan bagi menjalankan fungsi
Perbadanan di bawah Akta yang dicadangkan.

_Fasal 24 bertujuan untuk memberi Perbadanan kuasa untuk membuat peraturan-_

peraturan berkenaan dengan pengambilan kerja.

_Fasal 25 bertujuan untuk membenarkan Perbadanan meneruskan dan_

menyelesaikan mana-mana presiding tatatertib yang masih belum selesai terhadap
mana-mana pekerja Kerajaan yang diterima ke dalam perkhidmatannya.

_Fasal 26 bertujuan untuk memberi perlindungan kepada mana-mana anggota._

pegawai atau pekerja Perbadanan daripada apa-apa presiding undang-undang
yang diambil terhadap diri mereka sendiri berbangkit daripada pelaksanaan tugas
masing-masing.

_Fasal 27 menyifatkan anggota Perbadanan atau mana-mana jawatankuasanya_

dan mana-mana pegawai, pekerja dan ejen Perbadanan sebagai pekhidmat awam
mengikut pengertian Kanun Keseksaan.

_Fasal 28 memperuntukkan bahawa peruntukan-peruntukan Akta Perlindungan_

Pihak Berkuasa Awam 1948 hendaklah terpakai bagi Perbadanan.

6. Bahagian V Rang Undang-Undang ini mengandungi peruntukan kewangan.

_Fasal 29 mengadakan peruntukan bagi penubuhan suatu Kumpulan Wang._

_Fasal 30 memperkatakan perbelanjaan yang boleh dipertanggungkan pada_

Kumpulan Wang.

_Fasal 31 bertujuan untuk menghendaki Perbadanan menyediakan suatu anggaran_

untuk pertimbangan Menteri sebelum permulaan setiap tahun kewangan.


-----

_Perbadanan Harta Intelek Malaysia_ 31

_Fasal 32 bertujuan untuk meletakkan tanggungjawab ke atas Perbadanan_
untuk memelihara Kumpulan Wang.

_Fasal 33 memperuntukkan bahawa Akta Badan Berkanun (Akaun dan Laporan_
Tahunan) 1980 hendaklah terpakai bagi Perbadanan.

_Fasal 34 bertujuan untuk membolehkan Perbadanan meminjam wang._

_Fasal 35 bertujuan untuk membenarkan Perbadanan melaburkan wang_
Perbadanan.

_Fasal 36 bertujuan untuk menghendaki Perbadanan membayar kepada Kumpulan_
Wang Disatukan Persekutuan suatu amaun tidak melebihi tiga puluh peratus
daripada lebihan semasa tahunannya selepas tahun ketiga pengendaliannya.

7. Bahagian VI Rang Undang-Undang ini mengandungi peruntukan am.

_Fasal 37memperkatakan pemulaan pendakwaan di bawah Akta yang dicadangkan._

_Fasal 38 mengadakan peruntukan bagi pewakilan Perbadanan dalam prosiding_
sivil.

_Fasal 39 bertujuan untuk mengenakan kewajipan kerahsiaan._

_Fasal 40 bertujuan untuk memberi Menteri kuasa meminda Jadual Pertama dan_
Kedua.

_Fasal 41 bertujuan untuk memberi Menteri kuasa, atas syor Perbadanan, untuk_
membuat peraturan-peraturan bagi maksud Akta yang dicadangkan.

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2232]


-----

-----

INTELLECTUAL PROPERTY CORPORATION OF
MALAYSIA BILL 2001

ARRANGEMENT OF CLAUSES

PART I

PRELIMINARY

Clause

1. Short title and commencement

2. Interpretation

PART II

THE CORPORATION

3. Establishment of the Corporation

4. Vesting provisions

5. Common seal

6. Membership of the Corporation

7. Terms of office

8. Resignation and revocation

9. Vacation of office

10. Remuneration and allowances

11. The Director General and Deputy Directors General

12. Meetings

13. The Corporation may invite others to meetings

14. Power of Minister to give directions and require information

15. Disclosure of interest

16. Minutes


-----

# 2 Bill

PART III

FUNCTIONS AND POWERS OF THE CORPORATION

Clause

17. Functions of the Corporation

18. Powers of the Corporation

19. The Corporation may establish committees

20. Delegation of the Corporation's functions or powers

PART IV

PROVISIONS RELATING TO EMPLOYEES

21. Employment of Government employees

22. Salaries, terms and conditions of service of Government employees to
be taken into account

23. Appointment of other employees, agents and consultants

24. Regulations with respect to employment

25. Continuation and completion of disciplinary proceedings

26. Protection from personal liability

27. Public servants

28. Public Authorities Protection Act 1948

PART V

FINANCE

29. The Fund

30. Expenditure to be charged on the Fund

31. Expenditure and preparation of estimates

32. Conservation of the Fund

33. Statutory Bodies (Accounts and Annual Reports) Act 1980

34. Power to borrow

35. Investment

36. Payment to the Federal Consolidated Fund


-----

_Intellectual Property Corporation of Malaysia_

PART VI

GENERAL

Clause

37. Institution of prosecution

38. Proceedings conducted by officers of the Corporation

39. Obligation of secrecy

40. Power of Minister to amend the First and Second Schedules

41. Regulations

FIRST SCHEDULE

SECOND SCHEDULE


-----

-----

