---
Year: 2001
Bill: D.R 15/2001 - RUU Pencegahan Pengubahan Wang Haram 2001 (Lulus)
Title: D.R 15/2001 - RUU Pencegahan Pengubahan Wang Haram 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2015.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2015.pdf
---
---
Reading:
D.R 15/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 15/2001**


UNDANG-UNDANG PENCEGAHAN

UBAHAN WANG HARAM 2001

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Pemakaian

3. Tafsiran

BAHAGIAN II

KESALAHAN PENGUBAHAN WANG HARAM

4. Kesalahan pengubahan wang haram

5. Perlindungan pemberi maklumat dan maklumat

6. Sekatan ke atas pendedahan penzahiran di bawah seksyen 5

BAHAGIAN III

PERISIKAN KEWANGAN

7. Fungsi pihak berkuasa berwibawa

8. Peruntukan berhubung dengan pihak berkuasa berwibawa

9. Kebenaran untuk melepaskan maklumat

10. Penyampaian kepada Negara asing

11. Penzahiran yang dilarang

12. Penzahiran yang dibenarkan

BAHAGIAN IV

OBLIGASI PELAPORAN

13. Penyimpanan rekod oleh institusi pelapor

14. Laporan oleh institusi pelapor


-----

_Rang Undang-Undang_

Fasal

15. Pemusatan maklumat

16. Pengenalpastian pemegang akaun

17. Penyimpanan rekod

18. Pembukaan akaun atas nama palsu

19. Rancangan pematuhan

20. Obligasi kerahsiaan diatasi

21. Obligasi pihak berkuasa pengawasan atau pelesenan

22. Kuasa untuk menguatkuasakan pematuhan

23. Laporan mata wang di sempadan

24. Perlindungan bagi orang yang membuat laporan

25. Pemeriksaan ke atas institusi pelapor

26. Pemeriksaan ke atas orang selain institusi pelapor

27. Kehadiran di hadapan pemeriksa

28. Pemusnahan rekod pemeriksaan

BAHAGIAN V

PENYIASATAN

29. Penyiasatan oleh pihak berkuasa berwibawa dan agensi penguat kuasa

30. Pelantikan pegawai penyiasat

31. Kuasa pegawai penyiasat

32. Kuasa untuk memeriksa orang

33. Pemeriksaan ke atas seseorang

34. Halangan terhadap penjalanan kuasa oleh seorang pegawai penyiasat

35. Pemberian maklumat

36. Kehendak supaya menyediakan terjemahan

37. Penyerahan harta, rekod, laporan atau dokumen

38. Penyitaan harta, rekod, laporan atau dokumen

39. Pelepasan harta, rekod, laporan atau dokumen yang disita

40. Pernyataan boleh diterima

41. Pegawai penyiasat boleh menangkap tanpa waran

42. Orang yang ditangkap hendaklah diserahkan kepada pegawai polis

43. Pegawai penyiasat disifatkan sebagai pekhidmat awam dan pegawai
awam


-----

_Pencegahan Pengubahan Wang Haram_ 3

BAHAGIAN VI

PEMBEKUAN, PENYITAAN DAN PELUCUTHAKAN

Fasal

44. Pembekuan harta

45. Penyitaan harta alih

46. Peruntukan lanjut berhubung dengan penyitaan harta alih

47. Peguam bela dan peguam cara hendaklah menzahirkan maklumat

48. Kuasa menyiasat berhubung dengan sesuatu institusi kewangan

49. Kuasa Pendakwa Raya untuk memperoleh maklumat

50. Penyitaan harta alih dalam institusi kewangan

51. Penyitaan harta tak alih

52. Peruntukan khas berhubung dengan penyitaan perniagaan

53. Larangan berurusan dengan harta di luar Malaysia

54. Membuat urusan tentang harta selepas penyitaan adalah tidak sah

55. Pelucuthakan harta apabila ada pendakwaan bagi sesuatu kesalahan

56. Pelucuthakan harta jika tiada pendakwaan

57. Kesahan pembekuan, penyitaan atau penjualan

58. Peletakhakan harta yang dilucuthakkan pada Kerajaan Persekutuan

59. Perintah kewangan

60. Pelepasan harta yang disita

61. Pihak ketiga yang suci hati

62. Pelupusan harta yang dilucuthakkan

63. Orang yang melarikan diri

64. Perintah pelucuthakan jika seseorang melarikan diri

65. Kesan kematian ke atas presiding

66. Penyampaian dokumen kepada orang yang melarikan diri

BAHAGIAN VII

PELBAGAI

67. Pengesanan harta

68. Kuasa tambahan pihak berkuasa berwibawa dan agensi penguat kuasa

69. Ejen provokasi

70. Standard pembuktian

71. Kebolehterimaan keterangan dokumentar

72. Kebolehterimaan pernyataan oleh orang tertuduh


-----

_Rang Undang-Undang_

Fasal

73. Kebolehterimaan pernyataan dan dokumen orang yang sudah mati atau
tidak dapat dikesan, dsb.

74. Kebolehterimaan terjemahan dokumen

75. Keterangan tentang undang-undang yang bersamaan atau undang-undang

asing

76. Bukti pensabitan dan pembebasan

77. Tanggung rugi

78. Penyampaian notis

79. Pemeliharaan kerahsiaan

80. Pengecualian

81. Pengubahsuaian

82. Bidang kuasa

83. Kuasa untuk mengeluarkan garis panduan, dsb.

84. Peraturan

85. Pindaan Jadual

86. Kesalahan am

87. Kesalahan yang dilakukan oleh mana-mana orang yang bertindak atas
sifat rasmi

88. Kesalahan oleh individu

89. Pemalsuan, penyembunyian dan pemusnahan dokumen, dsb.

90. Kesalahan boleh tangkap

91. Pencantuman kesalahan

92. Kuasa pihak berkuasa berwibawa untuk mengkompaun kesalahan

93. Pendakwaan

JADUAL PERTAMA

JADUAL KEDUA


-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi kesalahan pengubahan
wang haram, langkah yang hendaklah diambil bagi mencegah
pengubahan wang haram dan untuk mengadakan peruntukan bagi
pelucuthakan harta yang diperoleh daripada, atau terlibat dalam
pengubahan wang haram, dan bagi perkara-perkara yang
bersampingan atau berkaitan dengannya.

[ ]

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pencegahan Pengubahan**

Wang Haram 2001.

(2) Akta ini mula berkuat kuasa pada tarikh yang ditetapkan

oleh Menteri Kewangan melalui pemberitahuan dalam Warta.

## Pemakaian

**2. (1) Akta ini hendaklah terpakai bagi mana-mana kesalahan**
berat, kesalahan berat asing atau aktiviti haram sama ada dilakukan

sebelum atau selepas tarikh permulaan kuat kuasa.

(2) Akta ini hendaklah terpakai bagi mana-mana harta, sama

ada terletak di dalam atau di luar Malaysia.


-----

6 _Rang Undang-Undang_

(3) Tiada apa-apa jua pun dalam Akta ini boleh mengenakan

apa-apa kewajipan atau memberikan apa-apa kuasa ke atas manamana mahkamah di dalam atau berkaitan dengan apa-apa prosiding
di bawah Akta ini terhadap seseorang bagi sesuatu kesalahan berat
yang berkenaan dengannya dia telah disabitkan oleh suatu mahkamah
sebelum tarikh permulaan kuat kuasa.

**Tafsiran**

**3. (1) Dalam Akta ini, melainkan jika konteksnya menghendaki**
makna yang lain—

"agensi penguat kuasa" termasuklah mana-mana badan atau agensi

Malaysia yang pada masa ini bertanggungjawab di Malaysia bagi
penguatkuasaan undang-undang yang berhubungan dengan
pencegahan, pengesanan dan penyiasatan mana-mana kesalahan
berat;

"aktiviti haram" ertinya apa-apa aktiviti yang berhubungan, secara

langsung atau tidak langsung, dengan mana-mana kesalahan berat
atau mana-mana kesalahan berat asing;

"Bank Negara Malaysia" ertinya Bank Negara yang ditubuhkan

di bawah Akta Bank Negara Malaysia 1958 [Akta 519];

"benda" termasuklah material;


"ditentukan" ertinya ditentukan secara bertulis, dan kuasa untuk

menentukan termasuklah kuasa untuk menentukan secara yang
berlainan bagi orang yang berlainan atau golongan orang yang
berlainan dan untuk meminda apa-apa penentuan;

"ditetapkan" ertinya ditetapkan melalui peraturan yang dibuat di

bawah Akta ini, dan sesuatu kuasa untuk menetapkan termasuklah
kuasa untuk membuat peruntukan yang berlainan dalam peraturan
itu bagi orang yang berlainan atau golongan orang yang berlainan;

"dokumen" mempunyai erti yang sama seperti dalam Akta

Keterangan 1950 [Akta 56];


-----

_Pencegahan Pengubahan Wang Haram                                                                             7_

"dokumen konstituen," berhubung dengan sesuatu institusi, ertinya
statut, piagam, memorandum persatuan dan perkara-perkara
persatuan, kaedah-kaedah dan undang-undang kecil, perjanjian
perkongsian, atau surat cara lain, yang di bawahnya atau dengannya
insitusi itu ditubuhkan dan struktur pengelolaan dan pentadbirannya
dan ruang lingkup fungsi dan perniagaannya dinyatakan, sama ada
terkandung dalam satu dokumen atau lebih;

"hasil daripada aktiviti haram" ertinya mana-mana harta yang
diperoleh atau didapati, secara langsung atau tidak langsung, oleh
mana-mana orang berbangkit daripada apa-apa aktiviti haram;

"harta" ertinya tiap-tiap jenis harta alih atau tak alih, sama ada
terletak di dalam atau di luar Malaysia dan sama ada yang ketara
atau tidak ketara dan termasuklah sesuatu kepentingan mengenai
mana-mana harta alih atau tak alih itu;

"institusi kewangan" ertinya—

_(a) sesuatu institusi yang dilesenkan di bawah Akta Bank_
Islam 1983 [Akta 276], Akta Takaful 1984 [Akta 312],
Akta Bank dan Institusi-Institusi Kewangan 1989 [Akta
_372], Akta Insurans 1996 [Akta 553] dan Akta Pengurupan_
Wang 1998 [Akta 577];

_(b) seseorang yang dilesen di bawah Akta Perindustrian Sekuriti_
1983 [Akta 280], Akta Suruhanjaya Sekuriti 1993 [Akta
_498], dan Akta Perindustrian Niaga Hadapan 1993 [Akta_
_499]; atau_

_(c) sesuatu institusi kewangan luar pesisir;_

"institusi kewangan luar pesisir" mempunyai erti yang sama
seperti dalam Akta Lembaga Perkhidmatan Kewangan Luar Pesisir
Labuan 1996 [Akta 545];

"institusi pelapor" ertinya mana-mana orang, termasuklah
cawangan dan subsidiari di luar Malaysia orang itu, yang menjalankan
apa-apa aktiviti yang disenaraikan dalam Jadual Pertama;

"kesalahan berat" ertinya—

_(a) mana-mana kesalahan yang dinyatakan dalam Jadual Kedua;_


-----

_Rang Undang-Undang_


_(b) percubaan untuk melakukan mana-mana kesalahan itu;_

atau

_(c) persubahatan mana-mana kesalahan itu;_

"kesalahan berat asing" ertinya suatu kesalahan—

_(a) terhadap undang-undang sesuatu Negara asing yang_

dinyatakan dalam suatu perakuan yang berupa sebagai
dikeluarkan oleh atau bagi pihak kerajaan Negara asing
itu; dan

_(b) yang terdiri daripada atau termasuk perbuatan atau aktiviti_

yang, sekiranya ia berlaku di Malaysia, akan merupakan
suatu kesalahan berat;

"klien" termasuklah pelanggan;

"Lembaga Perkhidmatan Kewangan Luar Pesisir Labuan" ertinya

pihak berkuasa yang ditubuhkan oleh Akta Lembaga Perkhidmatan
Kewangan Luar Pesisir Labuan 1996;

"material" termasuklah apa-apa buku, dokumen atau rekod lain

dalam apa jua bentuk, dan apa-apa bekas atau artikel yang
berhubungan dengannya;

"Menteri Dalam Negeri" ertinya Menteri yang dipertanggungkan

dengan tanggungjawab bagi keselamatan dalam negeri;

"Menteri Kewangan" ertinya Menteri yang dipertanggungkan

dengan tanggungjawab bagi kewangan;

"Negara asing" ertinya mana-mana negara atau wilayah di luar

Malaysia;

"pengawal", berhubung dengan sesuatu institusi, ertinya—

_(a) ketua pegawai eksekutif institusi itu atau pertubuhan_

perbadanan yang institusi itu merupakan subsidiari
baginya;

_(b) seseorang, sama ada berseorangan atau dengan mana-_

mana sekutu—

(i) mempunyai kepentingan dalam satu pertiga daripada

syer mengundinya atau lebih;


-----

_Pencegahan Pengubahan Wang Haram_


(ii) mempunyai kuasa untuk melantik, atau menyebabkan

dilantik, majoriti daripada pengarahnya; atau

(iii) mempunyai kuasa untuk membuat keputusan, atau

menyebabkan keputusan dibuat, berkenaan dengan
perniagaan atau pentadbirannya;

"pengubahan wang haram" ertinya perbuatan seseorang yang—

_(a) melibatkan diri secara langsung atau tidak langsung, dalam_

transaksi yang melibatkan hasil daripada sesuatu aktiviti
haram;

_(b) memperoleh, menerima, memiliki, menyembunyikan,_

memindahkan, mengubah, menukar, membawa,
melupuskan, menggunakan, mengalihkan dari atau
membawa masuk ke Malaysia hasil daripada sesuatu aktiviti
haram; atau

_(c) merahsiakan, menyembunyikan atau menghalang pemastian_

sifat sebenar, sumber, lokasi, pergerakan, pelupusan,

hakmilik, hak berkenaan dengan, atau pemunyaan, hasil
daripada apa-apa aktiviti haram;

jika—

_(aa) sebagaimana yang dapat disimpulkan daripada hal keadaan_

hakikat objektif, orang itu tahu atau mempunyai sebab
untuk mempercayai bahawa harta itu ialah hasil daripada
apa-apa aktiviti haram; atau

_(bb) berkenaan dengan kelakuan orang sebenar, orang itu tanpa_

alasan yang munasabah tidak mengarnbil langkah yang
munasabah untuk menentukan sama ada atau tidak harta
itu ialah hasil daripada apa-apa aktiviti haram;

"pihak berkuasa berwibawa" ertinya orang yang dilantik di bawah

subseksyen 7(1);

"premis" termasuklah—

_(a) sesuatu struktur (sama ada boleh alih atau tidak atau di_

luar pesisir atau tidak), bangunan, khemah, kenderaan,
kenderaan air, hoverkraf atau pesawat terbang;

_(b) sesuatu tempat (sama ada dipagari atau tidak atau_

dibangunkan di atasnya atau tidak); dan


-----

10 _Rang Undang-Undang_

_(c) bahagian daripada mana-mana premis (termasuklah premis_
daripada jenis yang disebut dalam perenggan (a) atau
# (b);

"proses" ertinya apa-apa saman, waran, perintah atau dokumen
lain berkenaan dengan sesuatu perkara jenayah yang dikeluarkan—

_(a) daripada mana-mana mahkamah; atau_

_(b) daripada mana-mana mahkamah suatu Negara asing;_

atau oleh mana-mana hakim, majistret atau pegawai mahkamah
itu, mengikut mana-mana yang berkenaan;

"prosiding jenayah" ertinya perbicaraan terhadap seseorang bagi
suatu kesalahan berat atau kesalahan berat asing, mengikut manamana yang berkenaan, dan termasuklah apa-apa prosiding bagi
menentukan sama ada seseorang yang tertentu patut dibicarakan
bagi kesalahan itu;

"saudara" berhubung dengan seseorang, ertinya—

_(a) isteri atau suami orang itu;_

_(b) adik atau abang atau kakak orang itu;_

_(c) adik atau abang atau kakak isteri atau suami orang itu;_
atau

_(d) mana-mana ibu bapa dan nenek moyang atau keturunan_
sezuriat orang itu;

"sekutu", berhubung dengan seseorang, ertinya—

_(a) mana-mana orang yang merupakan penama atau pegawai_
orang itu;

_(b) mana-mana orang yang menguruskan hal ehwal orang_
itu;

_(c) mana-mana firma yang orang itu, atau mana-mana_
penamanya, menjadi pekongsinya atau orang yang
bertanggungjawab baginya atau yang mengawal
perniagaannya atau hal ehwalnya;


-----

_Pencegahan Pengubahan Wang Haram_ 11


_(d) mana-mana perbadanan mengikut pengertian Akta Syarikat_

1965 [Akta 725], yang orang itu, atau mana-mana

penamanya, menjadi pengarahnya atau bertanggungjawab
baginya atau mengawal perniagaan atau hal ehwalnya,

atau yang dalamnya orang itu, bersendirian atau bersama
dengan mana-mana penamanya, mempunyai kepentingan
mengawal, atau syer yang nilainya berjumlah tidak kurang
daripada tiga puluh peratus daripada modal terbitan
keseluruhan perbadanan itu; atau

_(e) pemegang amanah mana-mana amanah, jika—_

(i) amanah itu telah diwujudkan oleh orang itu; atau

(ii) nilai keseluruhan aset yang disumbangkan oleh

orang itu kepada amanah itu pada bila-bila masa,
sama ada sebelum atau selepas amanah itu
diwujudkan, berjumlah pada bila-bila masa tidak
kurang daripada dua puluh peratus daripada
keseluruhan nilai aset amanah itu;

"Suruhanjaya Sekuriti" ertinya Suruhanjaya Sekuriti yang

ditubuhkan di bawah Akta Suruhanjaya Sekuriti 1993;

"transaksi" termasuklah suatu perkiraan untuk membuka suatu

akaun yang melibatkan dua orang atau lebih dan apa-apa transaksi
yang berkaitan antara mana-mana orang yang berkenaan itu dengan
orang lain;

"urusan", berhubung dengan mana-mana harta, termasuklah—

_(a) menerima atau memperoleh harta itu;_

_(b) merahsiakan atau menyembunyikan harta itu (sama ada_

dengan merahsiakan atau menyembunyikan sifat, sumber,
lokasi, pelupusan, pergerakan atau pemunyaannya atau
apa-apa hak berkenaan dengannya atau selainnya);

_(c) melupuskan atau mengubah harta itu;_

_(d) membawa harta itu ke dalam atau mengalihkan harta itu_

dari Malaysia;

_(e) menggunakan harta itu untuk meminjam wang, atau sebagai_

cagaran (sama ada melalui gadaian, gadai janji atau sandaran
atau selainnya); atau


-----

12 _Rang Undang-Undang_

_(f) jika suatu hutang kena dibayar kepada orang yang_

memegang harta itu, membuat bayaran kepada manamana orang untuk mengurangkan amaun hutang itu.

(2) Bagi maksud Akta ini—


_(a) sesuatu sebutan tentang sesuatu Negara asing termasuklah_

sebutan tentang—

(i) sesuatu wilayah negara asing itu; dan

(ii) sesuatu kapal atau pesawat terbang yang dipunyai

atau yang didaftarkan di Negara asing itu; dan

_(b) sesuatu sebutan tentang undang-undang sesuatu Negara_

asing termasuklah sebutan tentang undang-undang yang
## sedang berkuat kuasa di mana-mana bahagian Negara
asing itu.

BAHAGIAN II

KESALAHAN PENGUBAHAN WANG HARAM

## Kesalahan pengubahan wang haram

**4. (1) Mana-mana orang yang—**

_(a) melibatkan diri, atau cuba untuk melibatkan diri dalam;_

atau

_(b) bersubahat dengan pelakuan,_

pengubahan wang haram melakukan suatu kesalahan dan apabila
disabitkan boleh didenda tidak melebihi lima juta ringgit atau
dipenjarakan selama tempoh tidak melebihi lima tahun atau keduaduanya.


(2) Seseorang boleh disabitkan atas suatu kesalahan di bawah

subseksyen (1) tanpa mengira sama ada terdapat suatu sabitan
berkenaan dengan suatu kesalahan berat atau kesalahan berat asing
atau suatu pendakwaan telah dimulakan bagi pelakuan suatu kesalahan
berat atau kesalahan berat asing.


-----

_Pencegahan Pengubahan Wang Haram_ 13

**Perlindungan pemberi maklumat dan maklumat**

**5. (1) Jika seseorang menzahirkan kepada suatu agensi penguat**
kuasa pengetahuan atau kepercayaannya bahawa apa-apa harta
diperoleh daripada atau digunakan berkaitan dengan pengubahan
wang haram atau apa-apa perkara yang padanya pengetahuan atau
kepercayaan itu didasarkan—

_(a) jika orang itu melakukan apa-apa perbuatan yang melanggar_

subseksyen 4(1) dan penzahiran itu berhubung dengan
perkiraan yang berkenaan, orang itu tidak melakukan

suatu kesalahan di bawah subseksyen itu jika penzahiran
itu dibuat—

(i) sebelum orang itu melakukan perbuatan yang

berkenaan, iaitu suatu perbuatan yang dilakukan
dengan keizinan agensi penguat kuasa itu; atau

(ii) selepas orang itu melakukan perbuatan itu, tetapi

penzahiran itu dilakukan atas inisiatifnya sendiri
dan dengan seberapa segera yang munasabah bagi
orang itu melakukannya;

_(b) walau apa pun mana-mana undang-undang bertulis lain,_

penzahiran itu tidak boleh dianggap sebagai pelanggaran

apa-apa sekatan ke atas penzahiran maklumat yang
dikenakan oleh mana-mana undang-undang, kontrak atau
kaedah-kaedah kelakuan profesional; dan

_(c) orang itu tidaklah bertanggungan bagi ganti rugi bagi_

apa-apa kerugian yang timbul daripada—

(i) penzahiran itu; atau

(ii) apa-apa perbuatan yang telah dilakukan atau

ditinggalkan berhubung dengan harta itu berbangkit
daripada penzahiran itu.


(2) Jika apa-apa maklumat berhubung dengan suatu kesalahan

di bawah Akta ini diterima oleh seorang pegawai pihak berkuasa
berwibawa atau institusi pelapor, maklumat dan identiti orang
yang memberikan maklumat itu hendaklah menjadi rahsia antara
pegawai itu dan orang itu dan segala yang terkandung dalam
maklumat itu, identiti orang itu dan segala hal keadaan lain
berhubung dengan maklumat itu, termasuk tempat maklumat itu
telah diberikan, tidak boleh dizahirkan kecuali bagi maksud
subseksyen 8(1) atau seksyen 14.


-----

14 _Rang Undang-Undang_

**Sekatan ke atas pendedahan penzahiran di bawah seksyen 5**

**6. (1) Tertakluk kepada subseksyen (2), tiada seorang pun boleh—**

_(a) mendedahkan bahawa suatu penzahiran telah dibuat di_

bawah seksyen 5;

_(b) mendedahkan identiti mana-mana orang sebagai orang_

yang membuat penzahiran itu, atau

_(c) menjawab apa-apa soalan sekiranya jawapan itu boleh_

membawa kepada atau berkemungkinan boleh membawa
kepada pendedahan apa-apa fakta atau perkara yang disebut
dalam perenggan (a) atau (b).

(2) Subseksyen (1) tidaklah terpakai bagi seseorang saksi dalam

apa-apa prosiding sivil atau jenayah—

_(a) bagi suatu kesalahan di bawah subseksyen 4(1) atau_

subseksyen (3) seksyen ini; atau

_(b) jika mahkamah berpendapat bahawa keadilan tidak dapat_

dilaksanakan sepenuhnya antara pihak-pihak itu tanpa
mendedahkan penzahiran itu atau identiti mana-mana orang
sebagai orang yang membuat penzahiran itu.

(3) Tiada seorang pun boleh menerbitkan secara bertulis atau

menyiarkan apa-apa maklumat, termasuk laporan tentang apa-apa
prosiding sivil atau jenayah tetapi tidak termasuk maklumat yang
diterbitkan bagi maksud perangkaan oleh pihak berkuasa berwibawa
atau Kerajaan, untuk mendedahkan atau menunjukkan—

_(a) bahawa suatu penzahiran telah dibuat di bawah seksyen_

5; atau

_(b) identiti mana-mana orang sebagai orang yang membuat_

penzahiran itu.

(4) Subseksyen (3) tidaklah terpakai berkenaan dengan prosiding

terhadap orang yang membuat penzahiran bagi suatu kesalahan di

bawah subseksyen 4(1) atau subseksyen (1).


-----

_Pencegahan Pengubahan Wang Haram_ 15

(5) Jika maklumat diterbitkan atau disiarkan dengan melanggar

subseksyen (3), setiap orang yang berikut, iaitu—

_(a) dalam hal sesuatu penerbitan sebagai sebahagian daripada_

suatu surat khabar atau penerbitan berkala, mana-mana
tuan punya, pengarang, penerbit dan pengedar surat khabar
atau penerbitan majalah itu;

_(b) dalam hal sesuatu penerbitan selain sebagai sebahagian_

daripada suatu surat khabar atau penerbitan berkala, manamana orang yang menerbitkannya dan mana-mana orang
yang mengedarkannya;

_(c) dalam hal sesuatu penyiaran, mana-mana orang yang_

menyiarkan maklumat itu dan, jika maklumat itu terkandung
dalam suatu rancangan, mana-mana orang yang
memancarkan atau membekalkan rancangan itu dan manamana orang yang mempunyai fungsi berhubung dengan
rancangan itu yang bersamaan dengan fungsi pengarang
sesuatu surat khabar atau penerbitan berkala,

melakukan suatu kesalahan dan apabila disabitkan boleh didenda
tidak melebihi lima puluh ribu ringgit atau dipenjarakan selama
tempoh tidak melebihi satu tahun atau kedua-duanya, dan dalam
hal kesalahan yang berterusan boleh didenda selanjutnya tidak
melebihi satu ribu ringgit bagi setiap hari kesalahan itu berterusan
selepas pensabitan.

(6) Dalam seksyen ini, "penyiaran" termasuklah mana-mana

penyiaran melalui radio, filem, pita video, televisyen atau media
elektronik.

BAHAGIAN III

PERISIKAN KEWANGAN

**Fungsi pihak berkuasa berwibawa**

**7. (1) Menteri Kewangan boleh melalui perintah yang disiarkan**
dalam Warta melantik seseorang untuk menjadi pihak berkuasa
berwibawa dan orang itu hendaklah mempunyai segala fungsi yang
diberikan kepada pihak berkuasa berwibawa oleh Akta ini.


-----

16 _Rang Undang-Undang_

(2) Pihak berkuasa berwibawa boleh memberi kuasa mana-mana
pegawainya atau mana-mana orang lain untuk melaksanakan manamana atau kesemua fungsinya atau memberikan bantuan dalam
pelaksanaan fungsinya di bawah Akta ini sebagaimana yang boleh
ditentukan olehnya.

**Peruntukan berhubung dengan pihak berkuasa berwibawa**

**8. (1) Menteri Kewangan boleh, atas syor pihak berkuasa berwibawa**
yang hendaklah berunding dengan pihak berkuasa pengawasan
yang berkaitan bagi sesuatu institusi pelapor, melalui perintah
yang disiarkan dalam Warta, menggunakan mana-mana atau kesemua
peruntukan Bahagian IV berkenaan dengan institusi pelapor itu.

(2) Bagi mengelakkan keraguan, diisytiharkan bahawa pihak
berkuasa berwibawa boleh menjalankan kuasanya di bawah seksyen
ini berkenaan dengan institusi pelapor yang menjalankan manamana atau kesemua aktiviti yang disenaraikan dalam Jadual Pertama
dan hendaklah—

_(a) menerima dan menganalisa maklumat dan laporan daripada_
mana-mana orang, termasuklah laporan yang dikeluarkan
oleh institusi pelapor di bawah seksyen 14;

_(b) menghantar mana-mana laporan yang diterima di bawah_
perenggan (a) atau mana-mana maklumat yang didapati
daripada mana-mana laporan itu kepada agensi penguat
kuasa jika ia berpuas hati atau mempunyai sebab untuk
mempercayai atau mengesyaki bahawa sesuatu transaksi
melibatkan hasil daripada aktiviti haram atau suatu
kesalahan berat sedang, telah atau akan dilakukan; dan

_(c) menghantar apa-apa maklumat yang didapati daripada_
pemeriksaan yang dijalankan di bawah Bahagian IV kepada
agensi penguat kuasa jika ia mempunyai sebab untuk
mengesyaki bahawa sesuatu transaksi yang melibatkan
hasil daripada aktiviti haram atau suatu kesalahan berat
sedang, telah atau akan dilakukan.

(3) Pihak berkuasa berwibawa boleh—

_(a) menyusun statistik dan rekod;_


-----

_Pencegahan Pengubahan Wang Haram_ 17

_(b) memberikan arahan kepada sesuatu institusi pelapor_

berhubung dengan apa-apa laporan atau maklumat yang

diterima di bawah seksyen 14;

_(c) membuat syor kepada pihak berkuasa pengawasan, agensi_

penguat kuasa dan institusi pelapor yang berkaitan tentang
perkara yang berbangkit daripada apa-apa laporan atau
maklumat yang diterima di bawah subseksyen (2);
dan

_(d) mewujudkan keperluan latihan dan memberikan latihan_

untuk mana-mana institusi pelapor berkenaan dengan
transaksi dan obligasi pelaporan dan penyimpanan rekod
mereka di bawah Bahagian IV.

**Kebenaran untuk melepaskan maklumat**

**9. (1) Tertakluk kepada subseksyen (2), pihak berkuasa berwibawa**
boleh, secara bertulis, membenarkan mana-mana agensi penguat
## kuasa atau pegawainya yang ditentukan mendapat akses kepada
maklumat yang ditentukan oleh pihak berkuasa berwibawa itu bagi
maksud pelaksanaan fungsi agensi penguat kuasa itu.

(2) Berkenaan dengan mana-mana maklumat yang diterima

daripada sesuatu institusi pelapor yang menjalankan apa-apa aktiviti
perniagaan yang disenaraikan di bawah Bahagian II Jadual Pertama,
pihak berkuasa berwibawa hendaklah membenarkan Lembaga
Perkhidmatan Kewangan Luar Pesisir Labuan atau pegawainya
yang ditentukan untuk mendapat akses kepada maklumat itu.


(3) Pihak berkuasa berwibawa boleh, secara bertulis, membenarkan

Peguam Negara atau pegawainya yang ditentukan mendapat akses
kepada maklumat yang ditentukan oleh pihak berkuasa berwibawa
itu bagi maksud menguruskan permintaan suatu Negara asing
berhubung dengan bantuan bersama dalam perkara jenayah.

**Penyampaian kepada Negara asing**

**10. (1) Walau apa pun mana-mana undang-undang bertulis atau**
rukun undang-undang lain, pihak berkuasa berwibawa boleh


-----

18 _Rang Undang-Undang_

menyampaikan apa-apa benda yang dizahirkan kepadanya di bawah
## seksyen 14 kepada pihak berkuasa yang bersamaan sesuatu Negara
asing jika—

_(a) wujud suatu perkiraan antara Malaysia dengan suatu Negara_

asing yang di bawahnya pihak berkuasa yang bersamaan
Negara asing itu telah bersetuju untuk menyampaikan
kepada Malaysia, atas permintaan Malaysia, maklumat
yang diterima oleh pihak berkuasa yang bersamaan itu
yang bersamaan dengan apa-apa benda yang dikehendaki
supaya dizahirkan kepada pihak berkuasa berwibawa di
bawah seksyen 14; dan


_(b) pihak berkuasa berwibawa berpuas hati bahawa pihak_

berkuasa yang bersamaan itu telah memberikan akujanji
yang berkenaan—

(i) bagi melindungi kerahsiaan apa-apa benda yang

disampaikan kepadanya; dan

(ii) bagi mengawal penggunaan yang akan dibuat

daripadanya, termasuklah suatu akujanji bahawa
benda itu tidak akan digunakan sebagai keterangan
dalam mana-mana prosiding.

(2) Dalam seksyen ini, "pihak berkuasa yang bersamaan",

berhubung dengan sesuatu Negara asing ertinya pihak berkuasa
bagi Negara asing itu yang bertanggungjawab bagi menerima
maklumat yang bersamaan dengan apa-apa benda yang dikehendaki
supaya dizahirkan kepada pihak berkuasa berwibawa di bawah
seksyen 14;

**Penzahiran yang dilarang**

**11. Tertakluk kepada seksyen 12, tiada seorang pun yang telah**
mendapat maklumat daripada pihak berkuasa berwibawa di bawah
Bahagian IV boleh—

_(a) semasa dia diberi kebenaran di bawah seksyen 9,_

menzahirkan atau menyampaikan maklumat itu kecuali
kepada seorang pegawai lain yang diberi kebenaran di
bawah seksyen itu, bagi maksud, atau berkaitan dengan,
pelaksanaan tugas-tugasnya; dan


-----

_Pencegahan Pengubahan Wang Haram_ 19

_(b) apabila dia tidak lagi diberi kebenaran di bawah seksyen_

9, membuat rekod maklumat itu, atau menzahirkan atau
menyampaikan maklumat itu dalam apa-apa hal keadaan.

**Penzahiran yang dibenarkan**

**12. (1) Tiada apa-apa jua dalam seksyen 11 boleh menghalang**
penyampaian maklumat pihak berkuasa berwibawa di bawah
Bahagian ini berkenaan dengan sesuatu pendakwaan atau prosiding
undang-undang berkaitan dengan pelakuan suatu kesalahan berat
atau suatu kesalahan berat asing atau suatu kesalahan di bawah
subseksyen 4(1).

(2) Tiada apa-apa jua dalam seksyen 11 boleh menghalang

penyampaian maklumat pihak berkuasa berwibawa di bawah
Bahagian ini yang berkenaan dengan hal ehwal seseorang oleh
orang yang diberi kebenaran di bawah seksyen 9 kepada—

_(a) jika orang itu bukan suatu syarikat, orang itu sendiri;_

_(b) jika orang itu suatu syarikat—_

(i) mana-mana orang yang merupakan, atau pernah

menjadi, pengarah atau pegawai syarikat itu; atau

(ii) mana-mana orang yang sedang, atau telah terlibat

secara langsung dalam, atau bertanggungjawab bagi,
penyediaan maklumat yang diberikan bagi pihak
syarikat itu; atau


_(c) orang yang memberikan maklumat itu kepada pihak_

berkuasa berwibawa itu,

(3) Tiada seorang pun yang kepadanya pihak berkuasa berwibawa

atau orang yang diberi kebenaran di bawah seksyen 9 telah

menyampaikan apa-apa maklumat di bawah Bahagian ini dan
maklumat itu tidak ada hubungan dengan hal ehwal orang itu
boleh membuat rekod maklumat itu, atau menzahirkan atau
menyampaikan maklumat itu kepada mana-mana orang dalam apaapa hal keadaan.


(4) Mana-mana orang yang melanggar subseksyen (3) melakukan

suatu kesalahan dan apabila disabitkan boleh didenda tidak melebihi
satu juta ringgit atau dipenjarakan selama tempoh tidak melebihi
satu tahun atau kedua-duanya.


-----

20 _Rang Undang-Undang_

(5) Kecuali jika perlu untuk berbuat demikian bagi maksud

melaksanakan peruntukan Akta ini, seseorang yang mendapat
maklumat daripada pihak berkuasa berwibawa di bawah Bahagian
ini tidak boleh dikehendaki supaya mengemukakan dalam mahkamah

apa-apa dokumen yang mengandungi apa-apa maklumat itu atau

untuk menzahirkan, atau menyampaikan kepada mana-mana
mahkamah maklumat itu.


BAHAGIAN IV

OBLIGASI PELAPORAN

## Penyimpanan rekod oleh institusi pelapor

**13. (1) Sesuatu institusi pelapor hendaklah menyimpan suatu rekod**

mana-mana transaksi yang melibatkan mata wang tempatan atau
mana-mana mata wang asing yang melebihi apa-apa jumlah yang
ditentukan oleh pihak berkuasa berwibawa.

(2) Rekod yang disebut dalam subseksyen (1) hendaklah dalam

bentuk yang ditentukan oleh pihak berkuasa berwibawa.

(3) Rekod yang disebut dalam subseksyen (1) hendaklah termasuk

maklumat yang berikut bagi setiap transaksi—

_(a) identiti dan alamat orang yang atas namanya transaksi itu_

dijalankan;

_(b) identiti dan alamat benefisiari atau orang yang bagi_

pihaknya transaksi itu dijalankan, jika berkenaan;

_(c) identiti akaun yang terlibat dengan transaksi itu, jika ada;_

_(d) jenis transaksi yang terlibat, seperti deposit, pengeluaran,_

pertukaran mata wang, penunaian cek, pembelian cek

juruwang atau kiriman wang atau pembayaran atau

pemindahan lain oleh, melalui, atau kepada institusi pelapor
itu;


_(e) identiti institusi pelapor di mana transaksi itu berlaku;_

dan


-----

_Pencegahan Pengubahan Wang Haram_ 21

_(f) tarikh, masa dan amaun transaksi itu;_

dan hendaklah juga termasuk apa-apa maklumat lain sebagaimana
yang ditentukan oleh pihak berkuasa berwibawa.

(4) Bagi maksud Bahagian ini, transaksi tunai berganda dalam

mata wang tempatan atau matawang asing yang, pada agregatnya
melebihi amaun yang ditentukan oleh pihak berkuasa berwibawa
menurut subseksyen (1) hendaklah dianggap sebagai suatu transaksi
tunggal jika transaksi itu dijalankan oleh atau bagi pihak manamana satu orang dalam mana-mana satu hari atau apa-apa tempoh
lain yang ditentukan oleh pihak berkuasa berwibawa.

**Laporan oleh institusi pelapor**

**14. Sesuatu institusi pelapor hendaklah dengan segera melaporkan**

kepada pihak berkuasa berwibawa apa-apa transaksi—

_(a) yang melebihi amaun yang ditentukan oleh pihak berkuasa_

## berwibawa itu di bawah subseksyen 13(1); dan

_(b) jika identiti orang-orang yang terlibat, transaksi itu sendiri_

atau mana-mana hal keadaan lain berkenaan dengan
transaksi itu memberi mana-mana pegawai atau pekerja
institusi pelapor itu sebab untuk mengesyaki bahawa
transaksi itu melibatkan hasil suatu aktiviti haram.

**Pemusatan maklumat**

**15. Sesuatu institusi pelapor hendaklah mengadakan peruntukan**

bagi pemusatan maklumat yang dikumpul menurut Bahagian ini.

**Pengenalpastian pemegang akaun**

**16. (1) Sesuatu institusi pelapor—**

_(a) hendaklah menyenggara akaun dalam nama pemegang_

akaun itu; dan

_(b) tidak boleh membuka, menjalankan atau menyenggara_

mana-mana akaun tanpa nama atau mana-mana akaun
atas nama rekaan, palsu atau tidak betul.


-----

22 _Rang Undang-Undang_

(2) Sesuatu institusi pelapor hendaklah—

_(a) menentusahkan, dengan cara yang dapat dipercayai, identiti,_

sifat perwakilan, domisil, sifat di sisi undang-undang,
pekerjaan atau tujuan perniagaan mana-mana orang, serta

juga maklumat pengenalpastian lain mengenai orang itu,

sama ada dia seorang pelanggan sekali sekala atau lazim,
melalui penggunaan dokumen seperti kad pengenalan,
## pasport, perakuan kelahiran, lesen memandu dan dokumen
konstituen, atau dokumen rasmi atau persendirian lain,
semasa menjalin atau menjalankan hubungan perniagaan,
terutamanya apabila membuka akaun atau buku akaun
baru, membuat apa-apa transaksi fidusiari, menyewa peti
simpan selamat, atau menjalankan apa-apa transaksi tunai
yang melebihi amaun yang ditentukan oleh pihak berkuasa
berwibawa; dan

_(b) memasukkan butir-butir itu dalam suatu rekod._

(3) Sesuatu institusi pelapor hendaklah mengambil langkah
langkah yang munasabah untuk mendapatkan dan merekodkan
maklumat mengenai identiti sebenar orang yang bagi pihaknya
suatu akaun dibuka atau suatu transaksi dijalankan jika terdapat
apa-apa keraguan bahawa mana-mana orang tidak bertindak bagi
pihak dirinya sendiri, terutamanya dalam hal seseorang yang
tidak menjalankan apa-apa operasi komersial, kewangan, atau
perindustrian di dalam Negara asing tempat terletaknya ibu pejabat
atau domisilnya.

(4) Bagi maksud seksyen ini, "orang" hendaklah termasuk mana
## mana orang yang menjadi penama, ejen, benefisiari atau prinsipal
berhubung dengan sesuatu transaksi.

## Penyimpanan rekod

**17. (1) Walau apa pun apa-apa peruntukan mana-mana undang-**

undang bertulis berkaitan dengan penyimpanan rekod, sesuatu institusi
pelapor hendaklah menyenggara mana-mana rekod di bawah Bahagian
ini selama tempoh yang tidak kurang daripada enam tahun dari
tarikh akaun itu telah ditutup atau transaksi itu telah disempurnakan
## atau dihentikan.


-----

_Pencegahan Pengubahan Wang Haram_ 23

(2) Sesuatu institusi pelapor hendaklah menyenggara rekod bagi

membolehkan pembentukan semula apa-apa transaksi yang melebihi
apa-apa amaun yang ditentukan oleh pihak berkuasa berwibawa,
selama tempoh yang tidak kurang daripada enam tahun dari tarikh
transaksi itu disempurnakan atau dibatalkan.

(3) Subseksyen (1) dan (2) tidak terpakai jika sesuatu institusi

pelapor telah menghantar rekod itu kepada pihak berkuasa berwibawa
atau suatu agensi penguat kuasa.

(4) Mana-mana institusi pelapor yang melanggar subseksyen

(1) atau (2) melakukan suatu kesalahan dan apabila disabitkan
boleh didenda tidak melebihi satu juta ringgit atau dipenjarakan

selama tempoh tidak melebihi satu tahun atau kedua-duanya.


## Pembukaan akaun atas nama palsu

**18. (1) Tiada seorang pun boleh membuka, mengendalikan atau**

memberi kuasa pembukaan atau pengendalian sesuatu akaun dengan
sesuatu institusi pelapor atas suatu nama rekaan, palsu atau tidak
betul.

(2) Jika seseorang itu lazimnya dikenali dengan dua nama yang

berbeza atau lebih, orang itu tidak boleh menggunakan manamana daripada nama itu dalam membuka akaun dengan sesuatu
institusi pelapor melainkan jika orang itu sebelumnya telah
menzahirkan nama atau nama-namanya yang lain itu kepada institusi
pelapor itu.

(3) Jika seseorang yang menggunakan suatu nama tertentu dalam

urusannya dengan sesuatu institusi pelapor menzahirkan kepadanya
nama atau nama-nama yang berbeza yang dengannya dia lazimnya
dikenali, institusi pelapor itu hendaklah membuat suatu rekod tentang
penzahiran itu dan hendaklah, atas permintaan secara bertulis daripada
pihak berkuasa berwibawa, memberi pihak berkuasa berwibawa
itu satu salinan rekod itu.

(4) Bagi maksud seksyen ini—


_(a) seseorang itu membuka suatu akaun atas nama palsu jika_

orang itu, dalam membuka akaun itu, atau dalam menjadi
seorang penandatangan kepada akaun itu, menggunakan


-----

24 _Rang Undang-Undang_

suatu nama selain nama yang dengannya dia lazimnya
dikenali;

_(b) seseorang itu mengendalikan suatu akaun atas nama palsu_

jika orang itu melakukan apa-apa perbuatan atau benda

yang berhubung dengan akaun itu (sama ada dengan cara
membuat suatu deposit atau pengeluaran atau menghubungi
institusi pelapor yang berkenaan atau selainnya) dan, dalam
berbuat demikian, menggunakan suatu nama yang selain
nama yang dengannya dia lazimnya dikenali; dan

_(c) suatu akaun adalah atas nama palsu jika akaun itu telah_

dibuka atas suatu nama palsu, sama ada sebelum atau
selepas tarikh permulaan kuat kuasa Akta ini.

(5) Mana-mana orang yang melanggar seksyen ini melakukan

suatu kesalahan dan apabila disabitkan boleh didenda tidak melebihi
satu juta ringgit atau dipenjarakan selama tempoh tidak melebihi
satu tahun atau kedua-duanya.

**Rancangan pematuhan**

**19. (1) Sesuatu institusi pelapor hendaklah menerima pakai,**

membangunkan dan melaksanakan rancangan, polisi, tatacara dan
kawalan dalaman bagi mengelakkan dan mengesan apa-apa kesalahan
di bawah Akta ini.

(2) Rancangan dalam subseksyen (1) hendaklah termasuk—

_(a) pewujudan tatacara bagi memastikan tahap integriti yang_

tinggi bagi pekerja-pekerjanya dan suatu sistem untuk
menilai sejarah peribadi, pekerjaan dan kewangan pekerjapekerja itu:

_(b) rancangan latihan pekerja secara berterusan, seperti_

rancangan "kenali pelanggan anda", dan mengarahkan
pekerja-pekerja mengenai tanggungjawab yang ditentukan
dalam seksyen 13, 14, 15, 16 dan 17;

_(c) suatu fungsi audit bebas bagi memeriksa pematuhan_

rancangan itu.


-----

_Pencegahan Pengubahan Wang Haram_ _25_

(3) Sesuatu institusi pelapor hendaklah melaksanakan rancangan

pematuhan di bawah subseksyen (1) ke atas cawangan dan
subsidiarinya di dalam dan di luar Malaysia.

(4) Sesuatu institusi pelapor hendaklah juga melantik pegawai

pematuhan pada peringkat pengurusan dalam setiap cawangan dan
subsidiari yang akan bertanggungjawab bagi pemakaian rancangan
dan tatacara dalaman itu, termasuk penyenggaraan yang berpatutan
bagi rekod dan pelaporan transaksi yang mencurigakan.

(5) Sesuatu institusi pelapor hendaklah membangunkan fungsi

audit bagi menilai polisi, tatacara dan kawalan itu bagi menguji
pematuhan langkah yang diambil oleh institusi pelapor itu bagi
mematuhi peruntukan Akta ini dan keberkesanan langkah itu.

## Obligasi kerahsiaan diatasi

 20. Peruntukan Bahagian ini hendaklah berkuat kuasa walau apa
pun apa-apa obligasi tentang kerahsiaan atau sekatan lain tentang
penzahiran maklumat yang dikenakan oleh mana-mana undangundang bertulis atau selainnya.

**Obligasi pihak berkuasa pengawasan atau pelesenan**

**21. (1) Pihak berkuasa pengawasan yang berkenaan bagi sesuatu**
institusi pelapor atau seseorang lain yang dianggap sesuai oleh
pihak berkuasa pengawasan yang berkaitan itu boleh—


_(a) mengambil langkah-langkah perlu bagi mencegah atau_

mengelak mana-mana orang yang tidak sesuai daripada
mengawal, atau menyertai, secara langsung atau tidak
langsung, dalam lembaga pengarah, pengurusan atau
pengendalian institusi pelapor itu;

_(b) memeriksa dan mengawas institusi-institusi pelapor, dan_

mengawal selia dan menentusahkan, melalui pemeriksaan
kerap, bahawa sesuatu institusi pelapor itu menerima pakai
dan melaksanakan rancangan pematuhan dalam seksyen

19;


-----

26 _Rang Undang-Undang_

_(c) mengeluarkan garis panduan bagi membantu institusi_

pelapor dalam mengesan corak tabiat yang mencurigakan
dan garis panduan itu hendaklah dibangunkan dengan
mengambil kira teknik pengurusan wang yang moden
dan selamat dan akan bertindak sebagai suatu alat
pendidikan bagi pekerja institusi pelapor; dan

_(d) bekerjasama dengan agensi penguat kuasa lain dan_

memberikan bantuan teknikal dalam mana-mana
penyiasatan, pendakwaan atau presiding berhubung dengan
mana-mana aktiviti haram atau kesalahan di bawah Akta
ini.

(2) Pihak berkuasa pelesenan bagi sesuatu institusi pelapor boleh,

atas syor pihak berkuasa berwibawa, membatalkan atau menggantung
lesen institusi pelapor itu jika institusi pelapor itu telah disabitkan
atas suatu kesalahan di bawah Akta ini.

(3) Pihak berkuasa pengawasan yang berkaitan hendaklah

melaporkan dengan segera kepada pihak berkuasa berwibawa apaapa maklumat yang diterima daripada mana-mana institusi pelapor
berhubung dengan transaksi atau aktiviti yang mungkin ada hubungan
dengan mana-mana aktiviti haram atau kesalahan di bawah Akta
ini.

**Kuasa untuk menguatkuasakan pematuhan**

**22. (1) Seseorang pegawai sesuatu institusi pelapor hendaklah**
mengambil segala langkah yang munasabah bagi memastikan bahawa
institusi pelapor itu mematuhi obligasinya di bawah Bahagian ini.

(2) Pihak berkuasa berwibawa, apabila dipohon kepada Mahkamah

Tinggi dan memuaskan Mahkamah itu bahawa sesuatu institusi
pelapor itu telah gagal tanpa alasan yang munasabah untuk mematuhi
keseluruhan atau sebahagian daripada mana-mana obligasi dalam
Akta ini, hendaklah mendapat suatu perintah terhadap mana-mana
atau kesemua pegawai atau pekerja institusi pelapor itu atas terma
sebagaimana yang disifatkan perlu oleh Mahkamah untuk
menguatkuasakan pematuhan dengan obligasi itu.


-----

_Pencegahan Pengubahan Wang Haram_ 27

(3) Walau apa pun subseksyen (2), pihak berkuasa berwibawaan

boleh mengarahkan atau membuat perjanjian dengan sesuatu institusi
pelapor yang telah tanpa alasan munasabah tidak mematuhi

sepenuhnya atau sebahagiannya mana-mana obligasi dalam Bahagian

ini bagi melaksanakan apa-apa rancangan tindakan untuk memastikan
pematuhan obligasinya di bawah Bahagian ini.


(4) Mana-mana orang yang melanggar subseksyen (1) atau tidak

mematuhi sesuatu arahan di bawah subseksyen (3) melakukan
suatu kesalahan dan apabila disabitkan boleh didenda tidak melebihi
satu ratus ribu ringgit atau dipenjarakan selama tempoh tidak melebihi

enam bulan atau kedua-duanya, dan, dalam hal kesalahan yang
berterusan, boleh didenda selanjutnya tidak melebihi satu ribu
ringgit bagi setiap liari kesalahan itu berterusan selepas pensabitan.

**Laporan mata wang di sempadan**

## 23. (1) Seseorang yang meninggalkan atau memasuki Malaysia
dengan suatu amaun wang tunai atau instrumen pembawa boleh
niaga atau kedua-duanya, yang melebihi apa-apa jumlah yang
ditetapkan oleh pihak berkuasa berwibawa melalui perintah yang
disiarkan dalam Warta, hendaklah mengisytiharkan kepada pihak
berkuasa berwibawa itu apa-apa amaun dalam apa-apa bentuk yang
ditentukan oleh pihak berkuasa berwibawa itu.

(2) Mana-mana orang yang melanggar subseksyen (1) melakukan

suatu kesalahan dan apabila disabitkan boleh didenda tidak melebihi
satu juta ringgit atau dipenjarakan selama tempoh tidak melebihi
satu tahun atau kedua-duanya.

(3) Walau apa pun Akta Kawalan Pertukaran Wang 1953 [Akta

_17] dan Akta Bank Negara Malaysia 1958, Pengawal Pertukaran_
Mata Wang Asing hendaklah mempunyai kuasa untuk mengemukakan
kepada pihak berkuasa berwibawa maklumat yang diterima di bawah
seksyen 24 atau 25 Akta Kawalan Pertukaran Wang 1953.

(4) Apa-apa perisytiharan yang perlu dibuat atau diberikan di

bawah subseksyen (1) hendaklah bagi maksud Akta Kastam 1967

[Akta 235] disifatkan sebagai suatu perisytiharan dalam suatu perkara

berhubung dengan kastam.


-----

28 _Rang Undang-Undang_

**Perlindungan bagi orang yang membuat laporan**

**24. (1) Tiada prosiding sivil, jenayah atau tatatertib boleh dibawa**
terhadap seseorang yang—

_(a) menzahirkan atau membekalkan apa-apa maklumat dalam_

apa-apa laporan yang dibuat di bawah Bahagian ini; atau

_(b) membekalkan apa-apa maklumat berkaitan dengan laporan_

sedemikian, sama ada pada masa laporan itu dibuat atau
selepasnya;

berkenaan dengan—

_(aa) penzahiran atau pembekalan, atau cara penzahiran atau_

pembekalan, oleh orang itu, maklumat yang disebut dalam
perenggan (a) atau (b); atau

_(bb) apa-apa akibat berikutan daripada penzahiran atau_

pembekalan maklumat itu, melainkan jika maklumat itu
telah dizahirkan atau dibekalkan dengan niat jahat.

(2) Dalam prosiding terhadap mana-mana orang bagi suatu

kesalahan di bawah Bahagian ini, menjadi suatu pembelaan bagi
orang itu jika dia menunjukkan bahawa dia telah mengambil segala
langkah munasabah dan menjalankan segala usaha yang wajar
bagi mengelakkan pelakuan kesalahan itu.

**Pemeriksaan ke atas institusi pelapor**

**25. (1) Bagi maksud mengawasi pematuhan sesuatu institusi pelapor**
dengan Bahagian ini, pihak berkuasa berwibawa boleh memberi
kuasa seseorang pemeriksa untuk memeriksa—

_(a) mana-mana rekod atau laporan institusi pelapor itu yang_

berhubungan dengan obligasinya di bawah Bahagian ini,
yang disimpan di, atau dapat dicapai dari, premis institusi
pelapor itu; dan

_(b) apa-apa sistem yang digunakan oleh institusi pelapor itu_

di premisnya bagi menyimpan rekod atau laporan itu.


-----

_Pencegahan Pengubahan Wang Haram_ _29_

(2) Dalam menjalankan pemeriksaan di bawah subseksyen (1),

pemeriksa itu boleh—

_(a) menanyakan apa-apa soalan berhubung dengan apa-apa_

rekod, sistem atau laporan sesuatu institusi pelapor; dan

## (b) membuat apa-apa catatan atau mengambil apa-apa salinan

keseluruhan atau sebahagian daripada transaksi perniagaan
institusi pelapor itu.

**Pemeriksaan ke atas orang selain institusi pelapor**

**26. (1) Pemeriksa yang diberi kuasa di bawah seksyen 25 boleh**
memeriksa—

_(a) seseorang yang, atau pernah pada bila-bila masa, menjadi_

pengarah atau pegawai sesuatu institusi pelapor atau
ejennya;

_(b) seseorang yang, atau pernah pada bila-bila masa, menjadi_

klien, atau selainnya mempunyai urusan dengan sesuatu
institusi pelapor; atau

_(c) seseorang yang dia percaya tahu tentang fakta dan hal_

keadaan hal itu, termasuk seseorang juruaudit atau
seseorang peguam bela dan peguam cara sesuatu institusi
pelapor,

dan orang itu hendaklah memberikan apa-apa dokumen atau maklumat
yang dikehendaki oleh pemeriksa itu dalam apa-apa tempoh yang
ditentukan oleh pemeriksa itu.


(2) Mana-mana orang yang melanggar subseksyen (1) melakukan

## suatu kesalahan dan apabila disabitkan boleh didenda tidak melebihi

satu juta ringgit atau dipenjarakan selama tempoh tidak melebihi
satu tahun atau kedua-duanya, dan, dalam hal kesalahan yang
berterusan, boleh didenda selanjutnya tidak melebihi satu ribu
ringgit bagi setiap hari kesalahan itu berterusan selepas pensabitan.

(3) Walau apa pun mana-mana undang-undang bertulis lain,

seseorang ejen, termasuk seseorang juruaudit atau seseorang peguam
bela dan peguam cara sesuatu institusi pelapor, tidaklah


-----

30 _Rang Undang-Undang_

bertanggungan bagi kemungkiran sesuatu kontrak yang berhubungan
dengan, atau sesuatu kewajipan, kerahsiaan kerana memberikan
apa-apa dokumen atau maklumat kepada pemeriksa itu.

**Kehadiran di hadapan pemeriksa**

**27. (1) Seseorang pengarah atau seseorang pegawai sesuatu institusi**
pelapor yang diperiksa di bawah subseksyen 25(1), atau seseorang
yang diperiksa di bawah subseksyen 26(1), hendaklah hadir di
hadapan pemeriksa itu di pejabatnya apabila dipanggil untuk berbuat
demikian oleh pemeriksa itu pada bila-bila masa yang ditentukan
oleh pemeriksa itu.

(2) Mana-mana orang yang melanggar subseksyen (1) melakukan

suatu kesalahan dan apabila disabitkan boleh didenda tidak melebihi
satu juta ringgit atau dipenjarakan selama tempoh tidak melebihi
satu tahun atau kedua-duanya, dan, dalam hal kesalahan yang

berterusan, boleh didenda selanjutnya tidak melebihi satu ribu
ringgit bagi setiap hari kesalahan itu berterusan selepas pensabitan.

## Pemusnahan rekod pemeriksaan

**28. Pihak berkuasa berwibawa boleh memusnahkan apa-apa dokumen**
atau salinan dokumen itu yang dibuat atau diambil menurut suatu
pemeriksaan di bawah seksyen 25 dan 26 dalam masa enam tahun
dari pemeriksaan itu kecuali jika suatu salinan daripada dokumen
itu telah dihantar kepada suatu agensi penguat kuasa.

BAHAGIAN V

PENYIASATAN

## Penyiasatan oleh pihak berkuasa berwibawa dan agensi penguat kuasa

**29. (1) Jika—**

_(a) pihak berkuasa berwibawa mempunyai sebab untuk_

## mengesyaki pelakuan suatu kesalahan di bawah Bahagian
III atau IV; atau


-----

_Pencegahan Pengubahan Wang Haram_ 31

_(b) suatu agensi penguat kuasa yang mempunyai kuasa untuk_

menguatkuasakan undang-undang yang di bawahnya suatu
kesalahan berat yang berkaitan dilakukan mempunyai sebab
untuk mengesyaki pelakuan suatu kesalahan di bawah
mana-mana peruntukan lain Akta ini,

pihak berkuasa berwibawa itu atau agensi penguat kuasa yang
berkaitan hendaklah menyebabkan suatu penyiasatan dibuat dan
bagi maksud itu boleh menjalankan semua kuasa penyiasatan yang
diperuntukkan di bawah Akta ini.


(2) Pihak berkuasa berwibawa atau agensi penguat kuasa yang

berkaitan, mengikut mana-mana yang berkenaan, boleh mengarahkan
mana-mana orang supaya mengambil apa-apa langkah yang perlu
untuk memudahkan penyiasatan di bawah subseksyen (1).

(3) Pihak berkuasa berwibawa dan agensi penguat kuasa yang

berkaitan hendaklah menyelaraskan dan bekerjasama dengan manamana agensi penguat kuasa lain di dalam dan di luar Malaysia,
berkenaan dengan penyiasatan mana-mana kesalahan berat atau
kesalahan berat asing, mengikut mana-mana yang berkenaan.

**Pelantikan pegawai penyiasat**

**30. (1) Bagi maksud sesuatu penyiasatan di bawah Bahagian ini,**
pihak berkuasa berwibawa atau agensi penguat kuasa yang berkaitan,
mengikut mana-mana yang berkenaan, boleh melantik pekerjanya
atau mana-mana orang lain untuk menjadi pegawai penyiasat.

(2) Seseorang pegawai penyiasat yang bukan pekerja pihak

berkuasa berwibawa atau agensi penguat kuasa yang berkaitan,
hendaklah tertakluk kepada, dan menikmati hak-hak, perlindungan
dan tanggung rugi sebagaimana yang ditentukan dalam Akta ini
atau mana-mana undang-undang bertulis lain yang terpakai bagi
pekerja pihak berkuasa berwibawa atau agensi penguat kuasa yang
berkaitan, mengikut mana-mana yang berkenaan.

(3) Seorang pegawai penyiasat hendaklah tertakluk kepada arahan

dan kawalan pihak berkuasa kompeten atau agensi penguat kuasa
yang berkaitan, yang telah memberi kuasa kepadanya untuk bertindak
bagi pihaknya, mengikut mana-mana yang berkenaan.


-----

32 _Rang Undang-Undang_

**Kuasa pegawai penyiasat**

**31. (1) Jika seseorang pegawai penyiasat berpuas hati, atau**
mempunyai sebab untuk mengesyaki, bahawa seseorang telah
melakukan suatu kesalahan di bawah Akta ini, dia boleh tanpa
suatu waran geledah—

_(a) memasuki mana-mana premis yang dipunyai oleh atau di_

dalam pemilikan atau kawalan orang itu atau pekerjanya,
dan dalam hal suatu badan korporat, pengarah atau
pengurusnya;

_(b) menggeledah premis itu untuk apa-apa harta, rekod, laporan_

atau dokumen;

_(c) memeriksa, membuat salinan atau mengambil petikan_

daripada mana-mana rekod, laporan atau dokumen yang
disita dan ditahan sedemikian;

_(d) mengambil milik, dan mengalihkan dari premis itu, apa-_

apa harta, rekod, laporan atau dokumen yang disita dan
ditahan sedemikian dan menahannya selama apa-apa
tempoh yang disifatkannya perlu;

_(e) memeriksa mana-mana orang yang berada di dalam, atau_

di premis itu, jika pegawai penyiasat itu mempunyai sebab
untuk mengesyakki bahawa orang itu mempunyai pada
dirinya apa-apa harta, rekod, laporan atau dokumen,
termasuklah dokumen persendirian, yang perlu, pada
pendapat pegawai penyiasat itu, bagi maksud penyiasatan
suatu kesalahan di bawah Akta ini;

_(f) memecah buka, memeriksa dan menggeledah apa-apa_

barang, bekas atau wadah; atau

_(g) memberhentikan, menahan atau memeriksa apa-apa_

kenderaan.


(2) Seseorang pegawai penyiasat boleh jika perlu berbuat

demikian—

_(a) memecah buka mana-mana pintu luar atau pintu dalam_

premis atau kenderaan itu dan memasuki premis atau
kenderaan itu;


-----

_Pencegahan Pengubahan Wang Haram_ 33

_(b) memindahkan dengan menggunakan kekerasan apa-apa_

halangan terhadap kemasukan, penggeledahan, penyitaan,
penahanan atau pengalihan itu sebagaimana dia diberi
kuasa untuk melaksanakannya; atau

_(c) menahan mana-mana orang yang dijumpai di premis itu,_

atau di dalam kenderaan itu, sehingga penggeledahan itu
selesai.

(3) Seseorang pegawai penyiasat boleh menyita, mengambil

milik, dan menahan selama apa-apa jangka masa yang difikirkannya
perlu, apa-apa harta, rekod, laporan atau dokumen yang dikemukakan
kepadanya dalam perjalanan urusan penyiasatannya atau didapati
pada orang yang sedang diperiksa olehnya.

(4) Seseorang pegawai penyiasat, semasa menjalankan

penyiasatan atau pemeriksaannya, hendaklah—

_(a) menyediakan dan menandatangani suatu senarai tiap-tiap_

harta, rekod, laporan atau dokumen yang disita; dan

_(b) menyatakan dalam senarai itu lokasi di mana, atau orang_

yang padanya, harta, rekod, laporan atau dokumen itu
dijumpai.

(5) Penghuni premis yang dimasuki dalam penyiasatan, atau

mana-mana orang bagi pihaknya, hendaklah hadir semasa
penggeledahan itu, dan suatu salinan senarai yang disediakan di
bawah subseksyen (4) hendaklah diserahkan kepada orang itu atas
permintaannya.

**Kuasa untuk memeriksa orang**

**32. (1) Walau apa pun mana-mana undang-undang bertulis, atau**

sumpah, akujanji atau kehendak kerahsiaan atau penyimpanan rahsia

yang berlawanan, atau sesuatu obligasi di bawah sesuatu perjanjian
atau perkiraan, yang nyata atau tersirat, yang berlawanan, seseorang
pegawai penyiasat yang menjalankan suatu penyiasatan hendaklah
mempunyai kuasa untuk mengendalikan sumpah atau ikrar bagi
orang yang diperiksa itu.


-----

34 _Rang Undang-Undang_

(2) Seseorang pegawai penyiasat boleh memerintahkan, secara

lisan atau bertulis, mana-mana orang yang dipercayainya mengetahui
fakta dan hal keadaan kes itu—

_(a) hadir di hadapannya bagi pemeriksaan;_


_(b) mengemukakan di hadapannya apa-apa harta, rekod, laporan_

atau dokumen; atau

_(c) memberinya pernyataan bertulis yang dibuat dengan_

bersumpah atau berikrar yang menyatakan apa-apa
maklumat yang dikehendakinya.

(3) Mana-mana orang yang melanggar subseksyen (2) melakukan

suatu kesalahan dan apabila disabitkan boleh didenda tidak melebihi
satu juta ringgit atau dipenjarakan selama tempoh tidak melebihi
satu tahun atau kedua-duanya, dan, dalam hal kesalahan yang
berterusan boleh didenda selanjutnya tidak melebihi satu ribu ringgit
bagi setiap hari kesalahan itu berterusan selepas pensabitan.

(4) Orang yang diperiksa di bawah subseksyen (2) terikat di

sisi undang-undang untuk menjawab semua soalan berhubung dengan
kes itu yang ditujukan kepadanya, tetapi dia boleh enggan untuk
menjawab apa-apa soalan yang mempunyai kecenderungan untuk
mendedahkannya kepada suatu pertuduhan jenayah atau penalti
atau pelucuthakan.

(5) Orang yang membuat pernyataan di bawah perenggan (2)(c)

terikat di sisi undang-undang untuk menyatakan yang benar, sama
ada atau tidak pernyataan itu dibuat kesemuanya atau sebahagiannya
dalam menjawab soalan pegawai penyiasat itu.

(6) Seseorang pegawai penyiasat yang memeriksa seseorang di

bawah subseksyen (2) hendaklah memberitahu orang itu terlebih
dahulu mengenai peruntukan subseksyen (4) dan (5).

(7) Sesuatu pernyataan yang dibuat oleh mana-mana orang di

bawah perenggan (2)(c) hendaklah, bilamana mungkin, diubah ke
dalam bentuk tulisan dan ditandatangani oleh orang yang membuatnya
atau dilekatkan cap ibu jarinya—

_(a) selepas pernyataan itu dibacakan kepadanya dalam bahasa_

dia membuatnya; dan


-----

_Pencegahan Pengubahan Wang Haram_ 35

_(b) selepas dia diberi peluang untuk membuat apa-apa_

pembetulan yang dia mahu.

(8) Mana-mana orang yang—

_(a) tidak hadir di hadapan seseorang pegawai penyiasat_

sebagaimana yang dikehendaki di bawah perenggan (2)(a);

_(b) enggan menjawab apa-apa soalan yang ditujukan kepadanya_

oleh seseorang pegawai penyiasat di bawah subseksyen
(4); atau

_(c) memberi seseorang pegawai penyiasat apa-apa maklumat_

atau pernyataan yang palsu atau mengelirukan dalam apaapa butir matan,

melakukan suatu kesalahan dan apabila disabitkan boleh didenda
tidak melebihi satu juta ringgit atau dipenjarakan selama tempoh
tidak melebihi satu tahun atau kedua-duanya, dan, dalam hal kesalahan
yang berterusan boleh didenda selanjutnya tidak melebihi satu ribu
ringgit bagi setiap hari kesalahan itu berterusan selepas pensabitan.

**Pemeriksaan ke atas seseorang**

**33. (1) Seseorang pegawai penyiasat yang memeriksa mana-mana**
orang di bawah perenggan 3 1 ( 1 ) ( e ) boleh menahan orang itu selama
apa-apa tempoh yang perlu untuk menjalankan pemeriksaan itu,
yang hendaklah tidak boleh dalam mana-mana hal melebihi dua
puluh empat jam tanpa kebenaran seorang majistret, dan boleh,
jika perlu, memindahkan orang dalam jagaan ke mana-mana tempat

lain untuk memudahkan pemeriksaan itu.

(2) Tiada seorang pun boleh diperiksa di bawah Bahagian ini

kecuali oleh seorang pegawai penyiasat yang sama jantinanya dengan
orang yang diperiksa itu dan pemeriksaan itu hendaklah dijalankan
dengan memberikan perhatian teliti kepada kesopanan.

**Halangan terhadap penjalanan kuasa oleh seorang pegawai**
**penyiasat**

**34. Mana-mana orang yang—**

_(a) enggan memberi mana-mana pegawai penyiasat akses_

kepada mana-mana premis atau enggan membenarkan
dirinya diperiksa;


-----

36 _Rang Undang-Undang_

_(b) mengamang, menghalang, menggalang atau melambat-_

lambatkan seseorang pegawai penyiasat masuk sedangkan
dia berhak untuk masuk;

_(c) tidak mematuhi apa-apa permintaan sah rnana-mana_

pegawai penyiasat dalam melaksanakan kewajipannnya
di bawah Bahagian ini;

_(d) enggan memberi seseorang pegawai penyiasat apa-apa_

harta, dokumen atau maklumat yang mungkin
semunasabahnya dikehendaki daripadanya dan yang dia

mempunyai kuasa untuk memberikannya;

_(e) tidak mengemukakan kepada, atau menyembunyikan atau_

cuba untuk menyembunyikan daripada, seseorang pegawai
penyiasat, apa-apa harta, rekod, laporan atau dokumen
yang dikehendaki oleh seseorang pegawai penyiasat;

_(f) menyelamatkan atau cuba untuk menyelamatkan apa-apa_

benda yang telah disita dengan sewajarnya;

_(g) memberi seorang pegawai penyiasat sebagai benar_

maklumat yang dia tahu atau yang dia mempunyai sebab
untuk percaya adalah palsu; atau


_(h) sebelum atau selepas apa-apa penggeledahan atau penyitaan,_

memecahkan atau selainnya memusnahkan apa-apa benda
untuk menghalang penyitaannya, atau pengambilan harta,

rekod, laporan atau dokumen itu,

melakukan suatu kesalahan dan apabila disabitkan boleh didenda
tidak melebihi satu juta ringgit atau dipenjarakan selama tempoh
tidak melebihi satu tahun atau kedua-duanya, dan, dalam hal kesalahan
yang berterusan boleh didenda selanjutnya tidak melebihi satu ribu
ringgit bagi setiap hari kesalahan itu berterusan selepas pensabitan.

## Pemberian maklumat

**35. (1) Mana-mana orang yang—**

_(a) mengetahui atau mempunyai sebab untuk mengesyaki_

bahawa seseorang pegawai penyiasat sedang bertindak,
atau bercadang untuk bertindak, berkaitan dengan suatu
penyiasatan yang sedang, atau akan, dijalankan di bawah


-----

_Pencegahan Pengubahan Wang Haram_ 37

atau bagi maksud Akta ini atau mana-mana undang-undang
subsidiary yang dibuat di bawahnya dan menzahirkan kepada
mana-mana orang lain maklumat atau apa-apa perkara
lain yang mungkin akan menjejaskan penyiasatan itu atau

penyiasatan yang dicadangkan itu; atau

_(b) mengetahui atau mempunyai sebab untuk mengesyaki_

bahawa suatu penzahiran telah dibuat kepada seorang
pegawai penyiasat di bawah Akta ini dan menzahirkan
kepada mana-mana orang lain maklumat atau mana-mana
perkara lain yang mungkin menjejaskan apa-apa penyiasatan
yang mungkin dijalankan berikutan dengan penzahiran
itu,

melakukan suatu kesalahan dan apabila disabitkan boleh didenda
tidak melebihi satu juta ringgit atau dipenjarakan selama tempoh
tidak melebihi satu tahun atau kedua-duanya.

(2) Tiada apa-apa jua dalam subseksyen (1) menjadikan suatu

kesalahan jika seseorang peguam bela dan peguam cara atau
pekerjanya menzahirkan apa-apa maklumat atau perkara lain—

_(a) kepada kliennya atau wakil kliennya berkaitan dengan_

pemberian nasihat kepada klien itu dalam menjalankan
dan bagi maksud khidmat profesional peguam bela dan
peguam cara itu; atau


_(b) kepada mana-mana orang pada menjangkakan, atau_

berkaitan dengan dan bagi maksud, mana-mana prosiding
undang-undang.

(3) Subseksyen (2) tidaklah terpakai berhubung dengan apa
apa maklumat atau perkara lain yang dizahirkan dengan tujuan
untuk mencapai apa-apa maksud yang salah di sisi undang-undang.

(4) Dalam prosiding terhadap seseorang bagi suatu kesalahan

di bawah seksyen ini, adalah suatu pembelaan jika dibuktikan
bahawa—

_(a) dia tidak mengetahui atau mengesyaki bahawa penzahiran_

yang dibuat di bawah perenggan (1) _(b) itu mungkin_
menjejaskan penyiasatan itu; atau


-----

38 _Rang Undang-Undang_

_(b) dia mempunyai kuasa di sisi undang-undang atau alasan_

munasabah untuk membuat penzahiran itu.


(5) Seseorang pegawai penyiasat atau orang lain tidak melakukan

suatu kesalahan di bawah seksyen ini berkenaan dengan apa-apa

jua yang telah dilakukan olehnya semasa bertindak berkaitan dengan

penguatkuasaan, atau cadangan penguatkuasaan, apa-apa peruntukan
Akta ini atau mana-mana undang-undang bertulis lain berhubung
dengan suatu kesalahan berat.

**Kehendak supaya menyediakan terjemahan**


**36. (1) Jika seseorang pegawai penyiasat menjumpai, menyita,**
menahan atau mengambil milik apa-apa harta, laporan, rekod atau
dokumen yang, keseluruhannya atau sebahagiannya, dalam bahasa

selain bahasa kebangsaan atau bahasa Inggeris, atau dalam apaapa isyarat atau kod, pegawai penyiasat itu boleh, secara lisan atau
bertulis, menghendaki orang yang memiliki, menjaga atau mengawal
harta, rekod, laporan atau dokumen itu supaya memberi pegawai
penyiasat itu suatu terjemahan dalam bahasa kebangsaan atau bahasa
Inggeris dalam apa-apa tempoh yang ditentukan oleh pegawai
penyiasat itu.

(2) Tiada seorang pun dengan disedarinya boleh mengemukakan

terjemahan di bawah subseksyen (1) yang bukan suatu terjemahan
dokumen itu yang tepat, benar dan betul.

(3) Mana-mana orang yang tidak mematuhi kehendak dalam

subseksyen (1) atau melanggar subseksyen (2) melakukan suatu
kesalahan dan apabila disabitkan boleh didenda tidak melebihi
satu juta ringgit atau dipenjarakan selama tempoh tidak melebihi
satu tahun atau kedua-duanya, dan, dalam hal kesalahan yang
berterusan, boleh didenda selanjutnya tidak melebihi satu ribu
ringgit bagi setiap hari kesalahan itu berterusan selepas pensabitan.

(4) Jika orang yang dikehendaki supaya memberikan terjemahan

di bawah subseksyen (1) bukan orang yang disyaki telah melakukan
kesalahan, pihak berkuasa berwibawa atau agensi penguat kuasa
yang berkaitan, mengikut mana-mana yang berkenaan, boleh
membayarnya fi yang munasabah dan membayar balik kepada
orang itu apa-apa belanja yang munasabah yang telah dilakukan
olehnya pada memberikan terjemahan itu.


-----

_Pencegahan Pengubahan Wang Haram_ 39

**Penyerahan harta, rekod, laporan atau dokumen**

**37. (1) Seseorang pegawai penyiasat boleh, melalui suatu notis**
bertulis, menghendaki mana-mana orang menyerahkan kepadanya
apa-apa harta, rekod, laporan atau dokumen yang dia mempunyai
sebab untuk mengesyaki telah digunakan dalam lakuan sesuatu
kesalahan di bawah Akta ini atau boleh membantu dalam penyiasatan
sesuatu kesalahan di bawah Akta ini yang berada dalam milikan
atau jagaan atau di bawah kawalan orang itu atau yang orang itu
mempunyai kuasa untuk memberikannya.

(2) Seseorang pegawai penyiasat boleh memberikan kebenaran

kepada mana-mana orang untuk memeriksa harta, rekod, laporan
atau dokumen yang ditahan atau diambil milik oleh pegawai penyiasat
itu di bawah subseksyen (1) jika orang itu berhak untuk memeriksa
harta, rekod, laporan atau dokumen itu di bawah Akta ini.

(3) Seseorang yang—


_(a) tidak menyerahkan apa-apa harta, rekod, laporan atau_

dokumen yang dikehendaki oleh seseorang pegawai
penyiasat; atau

_(b) menghalang atau menggalang seseorang pegawai penyiasat_

semasa menjalankan apa-apa kuasanya di bawah subseksyen
(1).

melakukan suatu kesalahan dan apabila disabitkan boleh didenda
tidak melebihi satu juta ringgit atau dipenjarakan selama tempoh
tidak melebihi satu tahun atau kedua-duanya, dan, dalam hal kesalahan
yang berterusan boleh didenda selanjutnya tidak melebihi satu ribu
ringgit bagi setiap hari kesalahan itu berterusan selepas pensabitan.

**Penyitaan harta, rekod, laporan atau dokumen**

**38. Seseorang pegawai penyiasat boleh menyita, mengambil milik**
dan menyimpan selama tempoh yang difikirkannya perlu, apa-apa
harta, rekod, laporan atau dokumen yang dikemukakan di hadapannya
dalam pemeriksaan di bawah perenggan 32(2)(a) atau (b), atau
pemeriksaan seseorang di bawah subseksyen 33(1), untuk memastikan
sama ada apa-apa jua yang berkaitan dengan penyiasatan itu
disembunyikan, atau selainnya, pada diri orang itu.


-----

40 _Rang Undang-Vndang_

## Pelepasan harta, rekod, laporan atau dokumen yang disita

**39. (1) Seseorang pegawai penyiasat hendaklah, melainkan jika**
diperintahkan selainnya oleh mana-mana mahkamah—

_(a) pada akhir sesuatu penyiasatan atau apa-apa presiding_

yang berbangkit daripada penyiasatan itu; atau

_(b) dengan keizinan bertulis terdahulu daripada pihak berkuasa_

berkaitan atau agensi penguat kuasa yang berkaitan,
mengikut mana-mana yang berkenaan, atau mana-mana
pegawai penyiasat yang berpangkat lebih tinggi
daripadanya, pada bila-bila masa sebelum sesuatu
penyiasatan tamat,

melepaskan apa-apa harta, rekod, laporan atau dokumen yang disita,
ditahan atau dipindahkan oJehnya atau mana-mana pegawai penyiasat
lain, kepada mana-mana orang yang ditentukan olehnya berhak di
sisi undang-undang terhadap harta, rekod, laporan atau dokumen

itu jika dia berpuas hati bahawa harta, rekod laporan atau dokumen
itu tidak diperlukan bagi maksud apa-apa pendakwaan atau prosiding
di bawah Akta ini, atau bagi maksud apa-apa pendakwaan di bawah
mana-mana undang-undang bertulis lain.

(2) Pegawai penyiasat yang melaksanakan pelepasan di bawah

subseksyen (1) hendaklah merekodkan secara bertulis hal keadaan,
dan sebab bagi, pelepasan itu.

(3) Jika seseorang pegawai penyiasat tidak dapat menentukan

orang yang di sisi undang-undang berhak kepada harta, rekod,
laporan atau dokumen itu atau jika terdapat lebih daripada seorang
yang menuntut harta, rekod, laporan atau dokumen itu, atau jika
## pegawai penyiasat itu tidak dapat mengesan orang di bawah

subseksyen (1) yang berhak di sisi undang-undang kepada harta,

rekod, laporan atau dokumen itu, pegawai penyiasat itu hendaklah
melaporkan perkara itu kepada seorang majistret yang hendaklah
kemudiannya menguruskan harta, rekod, laporan atau dokumen itu
sebagaimana yang diperuntukkan dalam subseksyen 413(ii), (iii)
dan (iv) dan seksyen 414, 415 dan 416 Kanun Tatacara Jenayah

[Akta 593].


-----

_Pencegahan Pengubahan Wang Haram_ 41

**Pernyataan boleh diterima**

40. Rekod sesuatu pemeriksaan di bawah perenggan 32(2)(a),
apa-apa harta, rekod, laporan atau dokumen yang dikemukakan di
bawah perenggan 32(2)(b) atau apa-apa pernyataan di bawah
perenggan 32(2)(c) hendaklah, walau apa pun mana-mana undangundang bertulis atau rukun undang-undang yang berlawanan, boleh
diterima sebagai keterangan dalam apa-apa prosiding dalam manamana mahkamah bagi, atau berhubung dengan, sesuatu kesalahan
atau mana-mana perkara lain di bawah Akta ini atau apa-apa kesalahan
di bawah mana-mana undang-undang bertulis lain, tidak kira sama
ada prosiding itu adalah terhadap orang yang sedang diperiksa itu,
atau yang mengemukakan harta, rekod, laporan atau dokumen itu,
atau yang membuat pernyataan bertulis dengan bersumpah atau
berikrar, atau terhadap mana-mana orang lain.

**Pegawai penyiasat boleh menangkap tanpa waran**

**41. Seseorang pegawai penyiasat yang dilantik di bawah seksyen**
30 boleh menangkap tanpa waran seseorang yang dia secara
munasabah mengesyaki telah melakukan atau sedang melakukan
apa-apa kesalahan di bawah Akta ini.

**Orang yang ditangkap hendaklah diserahkan kepada pegawai**
**polis**

**42. Seorang pegawai penyiasat, selain seorang pegawai polis, yang**
membuat tangkapan di bawah seksyen 41 hendaklah menyerahkan
orang yang ditangkap itu kepada pegawai polis yang paling hampir
atau, dalam ketiadaan pegawai polis, membawa orang itu ke balai
polis yang paling hampir, dan orang yang ditangkap itu hendaklah
diperlakukan mengikut undang-undang yang berhubungan dengan
tatacara jenayah yang sedang berkuat kuasa seolah-olah dia telah
ditangkap oleh seorang pegawai polis.

**Pegawai penyiasat disifatkan sebagai pekhidmat awam dan**
**pegawai awam**

**43. Seseorang pegawai penyiasat hendaklah disifatkan sebagai**
seorang pengkhidmat awam bagi maksud Kanun Keseksaan [Akta
_574] dan sebagai seorang pegawai awam bagi maksud Kanun Tatacara_
Jenayah.


-----

42 _Rang Undang-Undang_

BAHAGIAN VI

PEMBEKUAN, PENYITAAN DAN PELUCUTHAKAN

**Pembekuan harta**

**44. (1) Tertakluk kepada seksyen 51, jika sesuatu agensi penguat**
kuasa, yang mempunyai kuasa untuk menguatkuasakan undangundang yang di bawahnya suatu kesalahan berat telah dilakukan,

mempunyai sebab yang munasabah untuk mengesyaki bahawa suatu
kesalahan di bawah subseksyen 4( 1) telah, sedang atau akan dilakukan
oleh mana-mana orang, ia boleh mengeluarkan suatu perintah
membekukan mana-mana harta orang itu, walau di mana jua harta
itu berada, atau dalam milikannya, di bawah kawalannya atau
perlu dibayar daripada apa-apa sumber kepadanya.

(2) Suatu perintah di bawah subseksyen (1) boleh termasuk—


_(a) suatu perintah untuk mengarahkan supaya harta, atau mana-_

mana bahagian harta itu yang ditentukan dalam perintah
itu, tidak dilupuskan, atau selainnya diperlakukan, oleh
mana-mana orang, kecuali mengikut apa-apa cara dan
dalam apa-apa hal keadaan, jika ada, yang ditentukan
dalam perintah itu; dan

_(b) suatu perintah bagi memberi kuasa mana-mana pegawainya_

untuk mengambil jagaan dan kawalan harta itu, atau manamana bahagian harta itu yang ditentukan dalam perintah
itu jika agensi penguat kuasa itu berpuas hati bahawa hal
keadaan itu memerlukan yang sedemikian.


(3) Agensi penguat kuasa itu dalam membuat perintah di bawah

subseksyen (1) boleh memberikan arahan kepada orang yang
dinamakan atau diperihalkan dalam perintah itu tentang—

_(a) tempoh perintah itu;_

_(b) pelupusan harta itu, bagi maksud—_

(i) menentukan apa-apa pertikaian tentang pemunya,

atau kepentingan lain mengenai harta itu atau manamana bahagiannya;

(ii) pentadbirannya yang patut dalam tempoh perintah

itu;


-----

_Pencegahan Pengubahan Wang Haram_ 43

(iii) pembayaran hutang yang dilakukan dengan suci

hati yang kena dibayar kepada perniutang-pemiutang
sebelum perintah itu;

(iv) pembayaran wang kepada orang itu bagi sara hidup

orang itu dan keluarganya; atau

(v) pembayaran kos orang itu bagi membela dirinya

dalam prosiding jenayah terhadapnya; atau

_(c) cara harta tersebut sepatutnya ditadbirkan atau diuruskan._


(4) Sesuatu perintah yang dibuat di bawah subseksyen (1) boleh

mengarahkan supaya orang yang dinamakan atau diperihalkan dalam
perintah itu—

_(a) dilarang, sama ada oleh dirinya sendiri atau oleh penama,_

saudara, pekerja atau ejennya, menjual, melupuskan,
menggadaikan, menyandarkan, memindahkan hakmilik
atau selainnya memperlakukan atau menghabiskan

hartanya;

_(b) tidak memindahkan dari atau menghantar keluar dari_

Malaysia apa-apa wang atau hartanya; dan

_(c) tidak meninggalkan atau dibenarkan untuk meninggalkan_

Malaysia dan hendaklah menyerahkan mana-mana dokumen
perjalanan kepada Ketua Pengarah Imigresen dalam masa
satu minggu dari penyiaran perintah itu.


(5) Sesuatu perintah yang dibuat di bawah subseksyen (1)

hendaklah terhenti berkuat kuasa selepas sembilan puluh hari dari
tarikh perintah itu, jika orang yang terhadapnya perintah itu telah
dibuat tidak dipertuduh dengan suatu kesalahan di bawah Akta ini.

(6) Sesuatu agensi penguat kuasa tidaklah bertanggungan bagi

apa-apa ganti rugi atau kos yang berbangkit secara langsung atau
tidak langsung daripada pembuatan sesuatu perintah di bawah seksyen
ini kecuali jika dapat dibuktikan bahawa perintah di bawah subseksyen
(1) itu telah tidak dibuat dengan suci hati.

(7) Jika sesuatu agensi penguat kuasa mengarahkan supaya harta

yang telah dibekukan ditadbirkan dan diurus, orang yang telah
dipertanggungkan dengan pentadbiran harta itu tidaklah
bertanggungan bagi apa-apa kehilangan atau kerosakan harta itu


-----

44 _Rang Undang-Undang_

atau bagi kos prosiding yang diambil untuk membuktikan suatu
tuntutan ke atas harta itu atau suatu kepentingan mengenai harta
itu melainkan jika mahkamah yang di hadapannya tuntutan itu
dibuat mendapati bahawa orang yang dipertanggungkan dengan
pentadbiran harta itu cuai berkenaan dengan pentadbiran harta itu.

**Penyitaan harta alih**

45. (1) Semasa menjalankan penyiasatan tentang sesuatu kesalahan
di bawah subseksyen 4(1), seseorang pegawai penyiasat boleh,
setelah mendapat kelulusan daripada seorang pegawai penyiasat
yang berpangkat lebih tinggi daripadanya, menyita apa-apa harta
alih yang dia mempunyai alasan munasabah untuk mengesyaki
merupakan hal perkara kesalahan itu atau keterangan berhubung
dengan kesalahan itu.

(2) Suatu senarai semua harta alih yang disita menurut subseksyen

(1) dan tempat-tempat harta itu telah masing-masingnya dijumpai
hendaklah disediakan oleh pegawai penyiasat yang melaksanakan
penyitaan itu dan ditandatangani olehnya.

(3) Suatu salinan senarai yang disebut dalam subseksyen (2)

hendaklah disampaikan dengan secepat mungkin kepada pemunya
harta itu atau kepada orang yang daripadanya harta itu telah disita.

(4) Seksyen ini tidak terpakai bagi mana-mana harta alih yang

boleh disita di bawah subseksyen (2) yang berada dalam milikan,

jagaan atau kawalan sesuatu institusi kewangan.

**Peruntukan lanjut berhubung dengan penyitaan harta alih**

**46. (1) Jika apa-apa harta alih telah disita di bawah Akta ini,**
penyitaan itu hendaklah dilaksanakan dengan memindahkan harta
alih itu daripada milikan, jagaan atau kawalan orang yang daripadanya
harta itu telah disita dan meletakkannya di bawah jagaan manamana orang dan di mana-mana tempat, yang ditentukan oleh pegawai
penyiasat itu.


-----

_Pencegahan Pengubahan Wang Haram_ 45

(2) Jika tidak dapat dilaksanakan, atau selainnya tidak wajar,

untuk memindahkan apa-apa harta alih di bawah subseksyen (1),
pegawai penyiasat itu boleh meninggalkannya di premis tempat
harta itu disita di bawah jagaan mana-mana orang yang ditentukan
olehnya bagi maksud itu.

(3) Walau apa pun subseksyen (1), jika mana-mana harta alih,

termasuk mana-mana harta alih yang disebut dalam subseksyen
(6), telah disita di bawah Akta ini, seseorang pegawai penyiasat,
selain pegawai penyiasat yang melaksanakan penyitaan itu, setelah
mendapat kebenaran daripada seorang pegawai penyiasat yang
berpangkat lebih tinggi daripadanya, boleh—

_(a) memulangkan buat sementara harta alih itu kepada_

pemunyanya, atau kepada orang yang daripada milikan,

jagaan atau kawalannya harta itu telah disita, atau kepada

mana-mana orang yang berhak kepadanya, tertakluk kepada
apa-apa terma dan syarat yang boleh dikenakan, dan
tertakluk dalam apa-apa jua hal, kepada pemberian jaminan
yang mencukupi bagi memastikan bahawa harta alih itu
akan diserahkan apabila tuntutan dibuat oleh pegawai
penyiasat yang membenarkan pelepasan itu dan bahawa
terma dan syarat itu, jika ada, akan dipatuhi; atau

_(b) memulangkan harta alih itu kepada pemunyanya, atau_

kepada orang yang daripada milikan, jagaan atau
kawalannya harta itu telah disita, atau kepada orang yang
berhak kepada, harta alih itu, dengan memberikan
kebebasan kepada orang yang kepada harta itu telah
dipulangkan itu untuk melupuskan harta alih itu, dan
pemulangan itu dijadikan tertakluk kepada pemberian

jaminan yang amaunnya tidak kurang daripada amaun

yang merupakan nilai pasaran terbuka harta itu pada tarikh
harta itu dipulangkan sedemikian.


(4) Jika mana-mana orang yang kepadanya harta alih dipulangkan

buat sementara di bawah perenggan (3)(a) tidak menyerahkan harta
alih itu apabila dituntut atau tidak mematuhi apa-apa terma atau
syarat yang dikenakan di bawah perenggan itu—

_(a) jaminan yang diberikan berkenaan dengan harta alih itu_

hendaklah terlucut hak; dan


-----

46 _Rang Undang-Undang_

_(b) orang itu melakukan suatu kesalahan dan apabila disabitkan_

boleh didenda tidak kurang daripada dua kali ganda jumlah

jaminan yang diberikan olehnya atau dipenjarakan selama

tempoh tidak melebihi dua tahun atau kedua-duanya, dan,
dalam hal kesalahan yang berterusan boleh didenda
selanjutnya tidak melebihi satu ribu ringgit bagi setiap
hari kesalahan itu berterusan selepas pensabitan.

(5) Jika suatu perintah pelucuthakan dibuat oleh mahkamah

berkenaan dengan harta alih yang dipulangkan di bawah perenggan
(3) _(b), pelucuthakan itu hendaklah dilaksanakan dengan_
melucuthakkan jaminan yang diberikan oleh orang yang kepadanya
harta itu telah dipulangkan.

(6) Apabila apa-apa harta alih yang disita di bawah Akta ini

terdiri daripada wang, syer, sekuriti, saham, debentur atau apa-apa
hak dalam tindakan yang berada dalam milikan atau di bawah

## jagaan atau kawalan mana-mana orang selain orang terhadapnya

pendakwaan akan dibuat, penyitaan itu hendaklah dilaksanakan
oleh seorang pegawai penyiasat yang menyampaikan pada orang
itu suatu perintah—

_(a) yang melarang orang itu menggunakan, memindahkan,_

atau membuat urusan tentang harta itu; atau

_(b) menghendaki orang itu menyerahkan harta itu kepada_

seorang pegawai penyiasat mengikut cara dan dalam masa
yang dinyatakan dalam perintah itu.

(7) Jika apa-apa harta alih yang disita mudah reput atau menjadi

rosak, atau merupakan harta yang tidak dapat disenggara tanpa
kesukaran, atau tidak praktik untuk disenggara dan tidak dapat
diuruskan di bawah subseksyen (3), maka seorang pegawai penyiasat
boleh menjual atau menyebabkan dijual harta itu dan hendaklah
memegang hasil jualan itu, selepas ditolak kos dan perbelanjaan
penyenggaraan dan penjualan harta alih itu, sementara menanti
keputusan apa-apa prosiding di bawah Akta ini.


-----

_Pencegahdn Pengubahan Wang Haram_ 47

**Peguam bela dan peguam cara hendaklah menzahirkan**
**maklumat**

**47. (1) Walau apa pun mana-mana undang-undang lain, seseorang**
Hakim Mahkamah Tinggi boleh, apabila permohonan dibuat

kepadanya berhubung dengan penyiasatan apa-apa kesalahan di
bawah subseksyen 4( 1), memerintahkan seseorang peguambela dan
peguamcara supaya menzahirkan maklumat yang boleh didapati
olehnya berkenaan dengan apa-apa transaksi atau urusan yang
berhubungan dengan apa-apa harta yang boleh disita di bawah
Akta ini.

(2) Tiada apa-apa jua dalam subseksyen (1) boleh menghendaki

seseorang peguambela dan peguamcara mematuhi apa-apa perintah
di bawah subseksyen itu sehinggakan pematuhan itu akan
menzahirkan apa-apa maklumat atau komunikasi terlindung yang
sampai kepada pengetahuannya bagi maksud apa-apa prosiding
yang belum selesai.

**Kuasa menyiasat berhubung dengan sesuatu institusi kewangan**

**48. (1) Walau apa pun peruntukan mana-mana undang-undang**
bertulis lain atau mana-mana rukun undang-undang, Pendakwa
Raya, jika dia berpuas hati bahawa adalah perlu bagi maksud apaapa penyiasatan sesuatu kesalahan di bawah subseksyen 4(1), boleh
memberi kuasa secara bertulis seorang pegawai penyiasat untuk
menjalankan berhubung dengan mana-mana institusi kewangan
yang ditentukan dalam pemberikuasaan itu segala kuasa penyiasatan
yang dinyatakan dalam Bahagian V dan dalam subseksyen (2).

(2) Seseorang pegawai penyiasat yang diberi kuasa di bawah

subseksyen (1) boleh, berhubung dengan institusi kewangan yang
berkenaan dengannya dia telah diberi kuasa sedemikian—

_(a) memeriksa dan mengambil salinan apa-apa buku, rekod,_

laporan atau dokumen yang dipunyai oleh atau berada
dalam milikan, jagaan atau kawalan institusi kewangan
itu;


_(b) memeriksa dan mengambil salinan mana-mana akaun syer,_

akaun pembelian, akaun perbelanjaan atau apa-apa akaun
lain mana-mana orang yang disimpan di institusi kewangan
itu;


-----

48 _Rang Undang-Undang_

_(c) memeriksa kandungan mana-mana peti simpan selamat_

di institusi kewangan itu; atau

_(d) meminta apa-apa maklumat lain yang berhubungan dengan_

mana-mana rekod, laporan, dokumen, akaun atau barang
yang disebut dalam perenggan (a), (b) dan (c).

(3) Walau apa pun apa-apa jua dalam subseksyen (2), seseorang

pegawai penyiasat yang diberi kuasa di bawah subseksyen (1)
boleh mengambil milik apa-apa akaun, buku, rekod, laporan,
dokumen, hakmilik, sekuriti atau wang tunai yang dia mempunyai
akses kepadanya di bawah subseksyen itu jika pada pendapat pegawai
itu—

_(a) pemeriksaannya, penyalinannya, atau pengambilan petikan_

daripadanya, tidak dapat semunasabahnya dibuat tanpa
mengambil miliknya;

_(b) akaun, buku, rekod, laporan, dokumen, hakmilik, atau_

wang tunai itu mungkin diganggu atau dimusnahkan
melainkan jika dia mengambil miliknya; atau

_(c) akaun, buku, rekod, laporan, dokumen, hakmilik, atau_

wang tunai itu mungkin diperlukan sebagai keterangan
dalam mana-mana pendakwaan bagi sesuatu kesalahan di
bawah subseksyen 4(1) atau mana-mana undang-undang
bertulis lain.

(4) Mana-mana orang yang dengan sengaja tidak atau enggan

menzahirkan apa-apa maklumat atau mengemukakan apa-apa akaun,
buku, rekod, laporan, dokumen atau barang di bawah subseksyen
(2) kepada pegawai penyiasat yang diberi kuasa di bawah subseksyen
(1) melakukan suatu kesalahan dan apabila disabitkan boleh didenda
tidak melebihi satu juta ringgit atau dipenjarakan selama tempoh
tidak melebihi satu tahun atau kedua-duanya, dan, dalam hal kesalahan
yang berterusan boleh didenda selanjutnya tidak melebihi satu ribu
ringgit bagi setiap hari kesalahan itu berterusan selepas pensabitan.

(5) Jika mana-mana orang menzahirkan apa-apa maklumat atau

mengemukakan apa-apa akaun, buku, rekod, laporan, dokumen
## atau barang kepada seseorang pegawai penyiasat yang diberi kuasa

di bawah subseksyen (1), baik orang yang mula-mula disebut itu
mahupun mana-mana orang lain yang bagi pihaknya atau atas
arahannya atau yang sebagai ejen atau pegawainya orang yang
mula-mula disebut itu bertindak tidak boleh, oleh sebab penzahiran


-----

_Pencegahan Pengubahan Wang Haram_ 49

atau pengemukaan itu, dikenakan apa-apa pendakwaan bagi apaapa kesalahan di bawah mana-rnana undang-undang, atau kepada
apa-apa prosiding atau tuntutan oleh mana-mana orang di bawah
mana-mana undang-undang, atau di bawah mana-mana kontrak,
perjanjian atau perkiraan, atau selainnya.

**Kuasa Pendakwa Raya untuk memperoleh maklumat**

**49. (1) Walau apa pun mana-mana undang-undang atau rukun**
undang-undang yang berlawanan, Pendakwa Raya, jika dia
mempunyai alasan yang munasabah untuk mempercayai, berdasarkan
penyiasatan yang dijalankan di bawah Akta ini, bahawa suatu
kesalahan di bawah subseksyen 4(1) telah dilakukan, boleh dengan
notis bertulis—

_(a) menghendaki mana-mana orang yang disyaki telah_

melakukan kesalahan itu;

_(b) mana-mana saudara atau sekutu orang yang disebut dalam_

perenggan (a); atau


_(c) mana-mana orang lain yang Pendakwa Raya mempunyai_

alasan untuk mempercayai berupaya untuk membantu
dalam penyiasatan itu,

untuk memberikan suatu pernyataan bertulis dengan bersumpah
atau berikrar—

_(aa) yang mengenal pasti tiap-tiap harta, sama ada alih atau_

tak alih, sama ada di dalam atau di luar Malaysia, yang
dipunyai atau dimilikinya, atau yang mengenainya dia
mempunyai apa-apa kepentingan, sama ada di sisi undangundang atau ekuiti, dan menyatakan tarikh setiap harta
yang dikenal pasti itu diperoleh dan cara bagaimana harta
itu diperoleh, sama ada dengan jalan apa-apa urus niaga,

## bekues, devis, pewarisan, atau apa-apa cara lain;

_(bb) yang mengenal pasti tiap-tiap harta yang dihantar keluar_

dari Malaysia olehnya atau bagi pihaknya dalam tempoh
yang dinyatakan dalam notis itu;

_(cc) yang menyatakan nilai anggaran dan tempat terletaknya_

setiap harta yang dikenal pasti di bawah subperenggan
_(aa) dan (bb), dan jika mana-mana harta itu tidak dapat_
diketahui tempat letaknya, sebab mengapa;


-----

50 _Rang Undang-Undang_

_(dd) yang menyatakan berkenaan dengan setiap harta_

yang dikenal pasti di bawah subperenggan (aa) dan
_(bb) sama ada harta itu dipegang olehnya atau oleh_
mana-mana orang lain bagi pihaknya, sama ada
harta itu telah dipindahkan hakmiliknya, dijual kepada
atau disimpan dengan mana-mana orang, sama ada
harta itu telah susut nilainya sejak dia
memperolehnya, dan sama ada harta itu telah berbaur
dengan harta lain yang tidak dapat dipisahkan atau
dibahagikan tanpa kesukaran;

_(ee) yang menyatakan segala maklumat lain berhubung_

dengan hartanya, perniagaannya, pengembaraannya
atau kegiatan-kegiatannya yang lain sebagaimana
yang dinyatakan dalam notis itu; dan

_(ff) yang menyatakan segala punca pendapatannya,_

perolehannya atau hartanya.


(2) Seseorang pegawai mana-mana institusi kewangan, atau

mana-mana orang yang dengan apa-apa cara atau sehingga apa-apa
takat bertanggungjawab bagi pengurusan dan kawalan hal ehwal
mana-mana institusi kewangan, hendaklah memberikan salinan
semua akaun, buku, rekod, laporan atau dokumen yang berhubungan
dengan mana-mana orang yang kepadanya notis boleh dikeluarkan
di bawah subseksyen (1).

(3) Tiap-tiap orang yang kepadanya notis dihantar oleh Pendakwa

Raya di bawah subseksyen (1) hendaklah, walau apa pun manamana undang-undang bertulis atau rukun undang-undang yang
berlawanan, mematuhi terma notis itu dalam masa yang dinyatakan
dalam notis itu, dan mana-mana orang yang dengan sengaja
mengabaikan atau tidak mematuhi terma notis itu melakukan suatu
kesalahan dan apabila disabitkan boleh didenda tidak melebihi

satu juta ringgit atau dipenjarakan selama tempoh tidak melebihi
satu tahun atau kedua-duanya, dan, dalam hal kesalahan yang
berterusan boleh didenda selanjutnya tidak melebihi satu ribu ringgit
bagi setiap hari kesalahan itu berterusan selepas pensabitan.

(4) Tiap-tiap orang yang kepadanya suatu notis atau arahan

telah dihantar oleh Pendakwa Raya di bawah seksyen ini terikat
di sisi undang-undang untuk menyatakan yang benar dan hendaklah
menzahirkan segala maklumat yang diketahuinya, atau tersedia
untuknya, atau yang dapat diperoleh olehnya.


-----

_Pencegahan Pengubahan Wang Haram_ 51

(5) Jika mana-mana orang menzahirkan apa-apa maklumat atau

mengemukakan apa-apa akaun, buku, rekod, laporan atau dokumen,
sebagai jawapan kepada suatu notis di bawah subseksyen (1),
orang itu, ejennya atau pekerjanya, atau mana-mana orang lain
yang bertindak bagi pihaknya atau atas arahannya, tidak boleh,
semata-mata oleh sebab penzahiran atau pengemukaan itu, didakwa
bagi apa-apa kesalahan di bawah mana-mana undang-undang, atau
apa-apa prosiding atau tuntutan oleh mana-mana orang di bawah
mana-mana undang-undang atau di bawah apa-apa kontrak, perjanjian
atau perkiraan, atau selainnya.


(6) Subseksyen (5) tidaklah menggalang, menghalang atau

melarang pemulaan apa-apa pendakwaan bagi apa-apa kesalahan

sebagaimana yang diperuntukkan oleh seksyen ini atau pemberian
maklumat palsu berhubung dengan apa-apa pernyataan dengan
bersumpah atau berikrar yang diberikan kepada Pendakwa Raya
menurut seksyen ini.

## Penyitaan harta alih dalam institusi kewangan

**50. (1) Jika Pendakwa Raya berpuas hati berdasarkan maklumat**
yang diberikan kepadanya oleh seseorang pegawai penyiasat bahawa
apa-apa harta alih, termasuk apa-apa instrumen wang atau apa-apa
pertambahan kepadanya, yang menjadi hal perkara sesuatu kesalahan
di bawah subsekyen 4(1) atau keterangan berhubung dengan pelakuan
kesalahan itu, ada dalam milikan, jagaan atau kawalan sesuatu
institusi kewangan, dia boleh, walau apa pun mana-mana undangundang atau rukun undang-undang lain, selepas perundingan dengan
Bank Negara Malaysia, Suruhanjaya Sekuriti atau Lembaga
## Perkhidmatan Kewangan Luar Pesisir Labuan, mengikut manamana yang berkenaan, dengan perintah mengarahkan institusi
kewangan itu supaya tidak melepaskan, berurusan tentang atau
selainnya melupuskan harta itu atau mana-mana bahagiannya sehingga
perintah itu dibatalkan atau diubah.

(2) Sesuatu institusi kewangan atau mana-mana ejen atau pekerja

sesuatu institusi kewangan tidak boleh, oleh sebab mematuhi perintah
Pendakwa Raya di bawah subseksyen (1), didakwa di bawah manamana undang-undang atau apa-apa prosiding atau tuntutan oleh
mana-mana orang di bawah mana-mana undang-undang atau di
## bawah apa-apa kontrak, perjanjian, atau pekerjaan, atau selainnya.


-----

52 _Rang Undang-Undang_

(3) Mana-mana orang yang tidak mematuhi sesuatu perintah

Pendakwa Raya di bawah subseksyen (1) melakukan suatu kesalahan
dan apabila disabitkan boleh didenda tidak melebihi dua kali ganda
amaun yang dilepaskan, diuruskan, atau selainnya dilupuskan dengan
melanggar perintah Pendakwa Raya itu atau satu juta ringgit, mengikut
mana-mana yang lebih tinggi, atau dipenjarakan selama tempoh
tidak melebihi satu tahun atau kedua-duanya, dan, dalam hal kesalahan
yang berterusan boleh didenda tidak melebihi satu ribu ringgit
bagi setiap hari kesalahan itu berterusan selepas pensabitan.


(4) Dalam seksyen ini, "instrumen kewangan" termasuklah mata

wang domestik atau mana-mana mata wang asing, cek kembara,
cek peribadi, cek bank, kiriman wang, sekuriti pelaburan sekuriti
atau instrumen boleh niaga dalam bentuk pembawa atau selainnya
dalam bentuk yang hakmilik kepadanya beralih apabila diserahkan
atau apabila diserahkan dan dicatatkan.

## Penyitaan harta tak alih

**51. (1) Jika Pendakwa Raya berpuas hati berdasarkan maklumat**
yang diberikan kepadanya oleh seseorang pegawai penyiasat bahawa
apa-apa harta tak alih ialah hal perkara sesuatu kesalahan di bawah
subseksyen 4(1) atau keterangan pelakuan kesalahan itu, harta itu

boleh disita, dan penyitaan hendaklah dilaksanakan—

_(a) dengan pengeluaran suatu Notis Penyitaan oleh Pendakwa_

Raya yang menyatakan butir-butir harta tak alih yang
disita itu setakat yang butir-butir itu diketahuinya, dan
melarang segala urusan tentang harta tak alih itu;

_(b) dengan menyiarkan suatu salinan Notis itu dalam dua_

akhbar yang diedarkan di Malaysia, satu daripadanya
dalam bahasa kebangsaan dan yang satu lagi dalam bahasa
Inggeris; dan

_(c) dengan menyampaikan suatu salinan Notis itu kepada_

Pentadbir Tanah atau Pendaftar Hakmilik, mengikut manamana yang berkenaan, di Semenanjung Malaysia, atau
Pendaftar Hakmilik atau Pemungut Hasil Tanah, mengikut
mana-mana yang berkenaan, di Sabah, atau kepada
Pengarah Tanah dan Ukur atau Pendaftar yang


-----

_Pencegahan Pengubahan Wang Haram_ 53

bertanggungjawab bagi hakmilik tanah, mengikut manamana yang berkenaan, di Sarawak, bagi kawasan tempat
terletaknya harta tak alih itu.

(2) Pentadbir Tanah, Pemungut Hasil Tanah, Pengarah Tanah

dan Ukur, Pendaftar Hakmilik atau Pendaftar yang bertanggungjawab
bagi hakmilik tanah, mengikut mana-mana yang berkenaan, yang
disebut dalam subseksyen (1) hendaklah dengan serta-merta apabila
disampaikan kepadanya Notis Penyitaan di bawah subseksyen itu
mencatatkan terma Notis Penyitaan itu pada dokumen hakmilik
yang berkenaan dengan harta tak alih itu dalam Daftar di pejabatnya.

(3) Jika suatu catatan tentang sesuatu Notis Penyitaan telah

dibuat di bawah subseksyen (2), Notis itu hendaklah mempunyai
kuat kuasa melarang segala urusan berkenaan dengan harta tak alih
itu, dan selepas catatan itu telah dibuat tiada urusan berkenaan
dengan harta tak alih itu boleh didaftarkan, tidak kira sama ada
urusan itu dilaksanakan sebelum atau selepas pengeluaran Notis
itu atau pembuatan catatan itu.

(4) Subseksyen (3) tidaklah terpakai bagi sesuatu urusan yang

dilaksanakan oleh seseorang pegawai badan awam atas sifatnya
sebagai pegawai sedemikian, atau selainnya oleh atau bagi pihak
Kerajaan Persekutuan atau Kerajaan sesuatu Negeri, atau suatu
pihak berkuasa tempatan atau pihak berkuasa berkanun lain.

(5) Mana-mana orang yang melanggar subseksyen (2) atau (3)

atau melakukan apa-apa perbuatan yang menghasilkan, atau
menyebabkan, pelanggaran subseksyen (2) atau (3) melakukan
suatu kesalahan dan apabila disabitkan boleh didenda tidak melebihi
dua kali ganda nilai harta yang berkenaan dengannya perintah
Pendakwa Raya telah dilanggar, atau satu juta ringgit, mengikut
mana-mana yang lebih tinggi, atau boleh dipenjarakan selama tempoh
tidak melebihi satu tahun atau kedua-duanya, dan dalam hal kesalahan
yang berterusan boleh didenda selanjutnya tidak melebihi satu ribu
ringgit bagi setiap hari kesalahan itu berterusan selepas pensabitan.


(6) Jika suatu Notis Penyitaan telah dikeluarkan di.bawah

subseksyen (1), seseorang tuan punya berdaftar harta tak alih yang
disita di bawah Notis itu, atau mana-mana orang lain yang mempunyai
apa-apa kepentingan harta tak alih itu, yang tahu mengenai Notis
itu, dan yang dengan disedarinya membuat apa-apa perjanjian dengan


-----

54 _Rang Undang-Undang_

mana-mana orang untuk menjual, memindahkan hakmilik, atau
selainnya melupuskan atau membuat urusan tentang, keseluruhan
atau sebahagian harta tak alih itu melakukan suatu kesalahan dan
apabila disabitkan boleh didenda tidak melebihi dua kali ganda
nilai harta itu atau satu juta ringgit, mengikut mana-mana yang
lebih tinggi, atau dipenjarakan selama tempoh tidak melebihi satu
tahun atau kedua-duanya, dan dalam hal kesalahan yang berterusan
boleh didenda selanjutnya tidak melebihi satu ribu ringgit bagi

setiap hari kesalahan itu berterusan selepas pensabitan.

**Peruntukan khas berhubung dengan penyitaan perniagaan**

**52. (1) Jika sesuatu agensi penguat kuasa mempunyai sebab untuk**
mempercayai bahawa mana-mana perniagaan—

_(a) sedang dijalankan oleh atau bagi pihak mana-mana orang_

yang terhadapnya pendakwaan bagi suatu kesalahan di
bawah subseksyen 4(1) dicadangkan untuk dimulakan;

_(b) sedang dijalankan oleh atau bagi pihak seorang saudara_

atau seorang sekutu orang itu;

_(c) ialah suatu perniagaan yang orang itu, atau seorang saudara_

atau sekutunya, mempunyai kepentingan sebanyak atau
yang membawa hak tidak kurang daripada tiga puluh
peratus daripada keseluruhan perniagaan itu; atau

_(d) ialah suatu perniagaan yang mengenainya orang itu atau_

saudara atau sekutunya mempunyai kawalan pengurusan
atau kawalan berkesan, sama ada secara perseorangan
atau bersama,

agensi penguat kuasa itu boleh menyita perniagaan itu mengikut
cara yang diperuntukkan di bawah Bahagian ini atau melalui suatu
perintah bertulis—

_(aa) mengarahkan takat dan cara bagaimana perniagaan itu_

boleh dijalankan;

_(bb) menentukan mana-mana orang untuk mengawasi,_

mengarahkan atau mengawal perniagaan itu, termasuk
akaun-akaunnya, atau menjalankan perniagaan itu atau
apa-apa bahagian perniagaan itu yang ditentukan;


-----

_Pencegahan Pengubahan Wang Haram_ 55


_(cc) mengarahkan supaya kesemua atau apa-apa perkadaran_

hasil atau keuntungan perniagaan itu dibayar kepada
Akauntan Negara dan disimpan olehnya sementara menanti
arahan lanjut berkenaan dengannya dibuat oleh agensi
penguat kuasa itu;

_(dd) melarang mana-mana pengarah, pegawai atau pekerja atau_

mana-mana orang lain terlibat dalam apa-apa cara dalam
perniagaan itu berkuat kuasa dari tarikh surat larangan
itu; atau

_(ee) mengarahkan supaya premis di tempat perniagaan itu_

dijalankan ditutup dan, jika perlu atau suaimanfaat,
diletakkan di bawah kawalan atau jagaan.

(2) Jika suatu perintah dibuat oleh sesuatu agensi penguat kuasa

di bawah subseksyen (1), ia boleh memasukkan dalam perintah itu,
atau boleh kemudiannya memberikan apa-apa arahan lanjut secara
lisan atau bertulis yang bersampingan atau berdampingan, atau
yang diperlukan, untuk memberikan kuat kuasa kepada, atau untuk
menjalankan, perintah itu.

(3) Suatu perintah di bawah subseksyen (1) boleh pada bila
bila masa diubah atau dibatalkan oleh sesuatu agensi penguat kuasa
dan jika ia telah mengubah atau membatalkan perintah itu, ia boleh
memberikan apa-apa arahan yang bersampingan atau berdampingan,
atau yang diperlukan, bagi memberikan kuat kuasa kepada, atau
bagi menjalankan, perubahan atau pembatalan itu.


(4) Tertakluk kepada subseksyen (5), baik Kerajaan Persekutuan

mahupun mana-mana orang tidaklah, berbangkit daripada apa-apa
perintah di bawah subseksyen (1), bertanggungjawab bagi
pembayaran apa-apa wang, diu, hutang, tanggungan atau wang caj
yang kena dibayar kepada mana-mana orang berkenaan dengan
perniagaan itu, atau berkenaan dengan mana-mana harta alih atau
harta tak alih yang dipunyai, dimiliki, diduduki atau digunakan,
oleh mana-mana orang berhubung dengan perniagaan itu.

(5) Jika seseorang menjalankan apa-apa aktiviti perniagaan itu

## menurut suatu perintah di bawah subseksyen (1), dia hendaklah
bertanggungjawab bagi pembayaran gaji pekerja-pekerja perniagaan
itu yang terlibat dalam menjalankan apa-apa kerja berhubung dengan
aktiviti itu bagi tempoh semasa orang itu menjalankan aktiviti itu,


-----

56 _Rang Undang-Undang_

dan gaji itu hendaklah dibayar daripada keuntungan yang diperoleh
daripada aktiviti itu atau, jika tidak ada keuntungan sedemikian
atau jika keuntungan itu tidak mencukupi, daripada aset dan harta
perniagaan itu.

(6) Dalam seksyen ini—

_(a) "gaji" ertinya gaji yang kena dibayar di bawah kontrak_

perkhidmatan antara pekerja dengan perniagaan itu;

_(b) "perniagaan" ertinya mana-mana perniagaan yang_

didaftarkan di bawah mana-mana undang-undang bertulis
yang mengadakan peruntukan bagi pendaftaran perniagaan
dan termasuklah pertubuhan yang diperbadankan atau
didaftarkan di bawah Akta Syarikat 1965 dan sekutu
syarikat itu sebagaimana yang ditakrifkan dalam seksyen
3.

## Larangan berurusan dengan harta di luar Malaysia

 53. Jika Pendakwa Raya berpuas hati bahawa apa-apa harta ialah
hal perkara sesuatu kesalahan di bawah subseksyen 4(1) atau telah
digunakan dalam melakukan kesalahan itu, dan harta itu dipegang
atau didepositkan di luar Malaysia, dia boleh membuat suatu
permohonan melalui afidavit kepada seorang Hakim Mahkamah
Tinggi untuk mendapatkan perintah yang melarang orang yang
memegang harta itu atau yang dengannya harta itu didepositkan
membuat urusan tentang harta itu.

## Membuat urusan tentang harta selepas penyitaan adalah tidak sah

**54. (1) Jika apa-apa harta yang telah disita di bawah Akta ini,**
dan selagi penyitaan itu masih berkuat kuasa, apa-apa urusan yang
dilaksanakan oleh mana-mana orang atau antara mana-mana orang
berkenaan dengan harta itu, kecuali apa-apa urusan yang dilaksanakan
di bawah Akta ini oleh seseorang pegawai sesuatu badan awam
atas sifatnya sebagai pegawai sedemikian, atau selainnya oleh atau
bagi pihak Kerajaan Persekutuan atau Kerajaan sesuatu Negeri,
atau suatu pihak berkuasa tempatan, atau pihak berkuasa berkanun
lain, adalah batal dan tidak sah, dan tidak boleh didaftarkan atau
selainnya diberi kuat kuasa oleh mana-mana orang atau pihak

berkuasa.


-----

_Pencegahan Pengubahan Wang Haram_ 57

(2) Subseksyen (1) hendaklah menjadi tambahan kepada dan

tidak mengurangkan subseksyen 51(3) dan (4).


(3) Selagi sesuatu penyitaan apa-apa harta di bawah Akta ini

berkuat kuasa, tiada tindakan, guaman atau prosiding lain yang
bersifat sivil boleh dimulakan, atau jika tindakan, guaman atau
prosiding lain itu belum selesai sebelum sahaja penyitaan itu,
dikekalkan atau diteruskan di mana-mana mahkamah atau di hadapan
mana-mana pihak berkuasa lain berkenaan dengan harta yang telah
disita sedemikian, dan tiada penahanan, pelaksanaan atau proses
lain yang seumpama itu boleh dimulakan, dan jika apa-apa proses
sedemikian belum selesai sebelum sahaja penyitaan itu, dikekalkan
atau diteruskan, berkenaan dengan harta itu oleh sebab apa-apa
tuntutan, penghakiman atau dekri, tidak kira sama ada tuntutan itu
telah dibuat atau penghakiman atau dekri itu telah diberikan, sebelum
atau selepas penyitaan itu dilaksanakan, kecuali atas kehendak
Kerajaan Persekutuan atau Kerajaan sesuatu Negeri, atau atas
kehendak sesuatu pihak berkuasa tempatan atau pihak berkuasa
berkanun lain, atau kecuali dengan terlebih dahulu mendapat keizinan
bertulis Pendakwa Raya.

## Pelucuthakan harta apabila ada pendakwaan bagi sesuatu kesalahan

**55. (1) Tertakluk kepada seksyen 61, dalam apa-apa pendakwaan**
bagi suatu kesalahan di bawah subseksyen 4(1), mahkamah hendaklah
membuat perintah bagi pelucuthakan apa-apa harta yang dibuktikan
menjadi hal perkara kesalahan itu atau telah digunakan dalam
melakukan kesalahan itu jika—

_(a) kesalahan itu telah dibuktikan terhadap tertuduh; atau_

_(b) kesalahan itu tidak dibuktikan terhadap tertuduh tetapi_

mahkamah berpuas hati—

(i) bahawa tertuduh bukan pemunya harta itu yang

sebenar atau sah; dan

(ii) bahawa tiada orang lain berhak kepada harta itu

sebagai pembeli dengan suci hati dengan balasan
berharga.


-----

58 _Rang Undang-Undang_

(2) Jika kesalahan itu dibuktikan terhadap tertuduh tetapi harta

yang disebut dalam subseksyen (1) telah dilupuskan atau tidak
dapat dikesan, mahkamah hendaklah memerintahkan supaya tertuduh
membayar sebagai penalti suatu jumlah wang yang bersamaan
dengan, pada pendapat mahkamah, nilai harta itu, dan apa-apa
penalti sedemikian hendaklah boleh didapatkan sebagai suatu denda.

(3) Dalam menentukan sama ada harta itu ialah hal perkara

suatu kesalahan atau telah digunakan dalam pelakuan suatu kesalahan
di bawah subseksyen 4(1) mahkamah hendaklah menggunakan
standard pembuktian yang dikehendaki dalam prosiding sivil.

**Pelucuthakan harta jika tiada pendakwaan**

**56. (1) Tertakluk kepada seksyen 61, jika berkenaan dengan apa-**
apa harta yang telah dibekukan atau disita di bawah Akta ini tiada
pendakwaan atau sabitan bagi suatu kesalahan di bawah subseksyen
4(1), Pendakwa Raya boleh, sebelum tamat tempoh dua belas
bulan dari tarikh penyitaan dan pembekuan itu, memohon kepada
seorang Hakim Mahkamah Tinggi untuk mendapatkan suatu perintah
pelucuthakan harta itu jika dia berpuas hati bahawa harta itu telah
diperoleh hasil daripada atau berkaitan dengan suatu kesalahan di
bawah subseksyen 4(1).

(2) Hakim yang kepadanya suatu permohonan dibuat di bawah

subseksyen (1) hendaklah membuat suatu perintah bagi pelucuthakan
harta itu jika dia berpuas hati—

_(a) bahawa harta itu ialah hal perkara atau telah digunakan_

dalam melakukan sesuatu kesalahan di bawah subseksyen
## 4(1); dan

_(b) bahawa tiada pembelian suci hati dengan balasan berharga_

berkenaan dengan harta itu.

(3) Apa-apa harta yang telah disita dan berkenaan dengannya

tiada permohonan dibuat di bawah subseksyen (1) hendaklah, apabila
tamat tempoh dua belas bulan dari tarikh penyitaannya, dilepaskan
kepada orang yang daripadanya harta itu telah disita.


-----

_Pencegahan Pengubahan Wang Haram_ 59

(4) Dalam menentukan sama ada atau tidak harta itu telah

diperoleh hasil daripada atau berkaitan dengan suatu kesalahan di
bawah subseksyen 4(1), mahkamah hendaklah menggunakan standard
pembuktian yang dikehendaki dalam presiding sivil.

**Kesahan pembekuan, penyitaan atau penjualan**

**57. Jika pembekuan, penyitaan atau penjualan mana-mana harta**
telah dilaksanakan di bawah Akta ini, kesahan pembekuan, penyitaan
atau penjualan itu, atau apa-apa pelupusan dalam bentuk lain harta
itu, atau apa-apa pemusnahan harta itu mengikut peruntukan Akta
ini, berbangkit daripadanya pembekuan, penyitaan atau penjualan
itu, tidaklah terjejas oleh apa-apa bantahan tentangnya berhubung
dengan cara bagaimana pembekuan, penyitaan atau penjualan itu
dilaksanakan, atau tempat pembekuan, penyitaan atau penjualan
itu dilaksanakan, atau orang yang daripadanya telah dilaksanakan,
atau orang yang kepadanya apa-apa notis pembekuan, penyitaan
atau penjualan itu telah diberikan, atau ditinggalkan daripada
diberikan, atau apa-apa kegagalan untuk mematuhi mana-mana
peruntukan tatacara dalam Akta ini atau mana-mana undang-undang
bertulis lain dalam melaksanakan pembekuan, penyitaan atau
penjualan itu.

## Peletakhakan harta yang dilucuthakkan pada Kerajaan Persekutuan

**58. (1) Jika apa-apa harta dilucuthakkan di bawah Akta ini, harta**
itu hendaklah terletak hak pada Kerajaan Persekutuan bebas daripada
apa-apa hak, kepentingan atau bebanan mana-mana orang kecuali
hak, kepentingan atau bebanan yang dipegang oleh seorang pembeli
suci hati dengan balasan berharga dan yang tidak selainnya batal
dan tidak sah di bawah mana-mana peruntukan Akta ini.

(2) Jika mana-mana orang memegang apa-apa bebanan yang

kepadanya harta itu tertakluk menuntut bahawa dia memegang
bebanan itu sebagai pembeli suci hati dengan balasan berharga dan
bahawa bebanan itu tidak selainnya batal dan tidak sah di bawah
mana-mana peruntukan Akta ini, dan Kerajaan Persekutuan
mempertikaikan tuntutan itu, Pendakwa Raya boleh memohon kepada
Mahkamah Sesyen supaya memutuskan persoalan itu dan Mahkamah
boleh memutuskan persoalan itu setelah memberikan peluang untuk
didengar kepada orang yang memegang bebanan itu dan mendengar

jawapan daripada Pendakwa Raya tentang apa-apa representasi

yang dibuat di hadapan mahkamah itu oleh orang yang memegang
bebanan itu.


-----

60 _Rang Undang-Undang_

(3) Jika mana-mana harta terletak hak pada Kerajaan Persekutuan

## di bawah subseksyen (1), peletakhakan itu hendaklah berkuat kuasa

tanpa apa-apa pindah hakmilik, pindah hak, surat ikatan atau surat
cara lain dan jika apa-apa pendaftaran peletakhakan itu dikehendaki
di bawah mana-mana undang-undang, pihak berkuasa yang diberi
kuasa untuk melaksanakan pendaftaran itu hendaklah berbuat
demikian atas nama mana-mana pegawai awam atau pihak berkuasa,
orang atau badan yang ditentukan oleh Pendakwa Raya.

(4) Jika harta yang terletak hak pada Kerajaan Persekutuan di

bawah subseksyen (1) ialah harta tak alih, peletakhakan itu hendaklah,
apabila dikemukakan kepada Pendaftar Hakmilik atau Pentadbir
Tanah, di Semenanjung Malaysia, atau kepada Pendaftar Hakmilik
atau Pemungut Hasil Tanah, di Sabah atau Pendaftar Hakmilik
atau Pengarah Tanah dan Ukur, mengikut mana-mana yang berkenaan,
di Sarawak suatu perintah mahkamah melucuthakkan harta tak alih
itu, atau dalam hal harta yang dilucuthakkan di bawah subseksyen
55(1), suatu perakuan Pendakwa Raya mengesahkan bahawa harta
itu telah dilucuthakkan, hendaklah didaftarkan atas nama Pesuruhjaya
Tanah Persekutuan.


**Perintah kewangan**

**59. (1) Atas permohonan oleh sesuatu agensi penguat kuasa kepada**
Mahkamah Sesyen, suatu perintah penalti kewangan boleh dibuat
terhadap seseorang yang daripadanya harta telah dilucuthakkan
berkenaan dengan faedah yang diperoleh oleh orang itu daripada

pelakuan suatu kesalahan di bawah subseksyen 4(1).

(2) Jika—

_(a) suatu permohonan dibuat kepada mahkamah bagi_

mendapatkan suatu perintah di bawah subseksyen (1)
berkenaan dengan faedah yang diperoleh oleh seseorang
daripada pelakuan suatu kesalahan di bawah subseksyen
4(1); dan

_(b) mahkamah berpuas hati bahawa orang itu memperoleh_

faedah daripada pelakuan kesalahan itu,

mahkamah boleh, jika difikirkannya sesuai, menaksir mengikut
cara yang ditetapkan oleh Menteri Dalam Negeri melalui perintah
yang disiarkan dalam Warta, nilai faedah yang diperoleh


-----

_Pencegahan Pengubahan Wang Haram_ 61

sedemikian dan mengarahkan orang itu membayar kepada Kerajaan
Persekutuan suatu penalti kewangan yang bersamaan dengan amaun
penalti itu.

(3) Jika suatu peiintah pelucuthakan telah dibuat di bawah seksyen

55 atau 56 terhadap mana-mana harta yang merupakan hasil daripada
suatu kesalahan di bawah subseksyen 4(1), penalti kewangan yang
kena dibayar di bawah subseksyen (2) hendaklah dikurangkan
sebanyak suatu amaun yang bersamaan dengan nilai harta itu pada
masa perintah itu dibuat di bawah subseksyen (2).

(4) Dalam menentukan sama ada atau tidak apa-apa faedah

diperoleh berbangkit daripada suatu kesalahan di bawah subseksyen
4(1) mahkamah hendaklah menggunakan standard pembuktian yang
dikehendaki dalam prosiding sivil.

## Pelepasan harta yang disita

**60. (1) Jika harta telah disita di bawah Akta ini, seseorang pegawai**
penyiasat selain pegawai penyiasat yang melaksanakan penyitaan
itu, boleh pada bila-bila masa sebelum harta itu dilucuthakkan di
bawah Akta ini melepaskan harta itu kepada mana-mana orang
yang ditentukan olehnya berhak di sisi undang-undang kepada
harta itu jika dia berpuas hati bahawa harta itu tidak tertakluk
kepada pelucuthakan di bawah Akta ini atau selainnya diperlukan
bagi tujuan mana-mana prosiding di bawah Akta ini, atau bagi
tujuan apa-apa pendakwaan di bawah mana-mana undang-undang
lain, dan dalam hal sedemikian baik pegawai yang melaksanakan
penyitaan tersebut, mahu pun Kerajaan Persekutuan atau manamana orang yang bertindak bagi pihak Kerajaan Persekutuan, tidak
boleh dikenakan apa-apa prosiding oleh mana-mana orang jika
penyitaan dan pelepasan itu telah dilaksanakan dengan suci hati.

(2) Pegawai yang melaksanakan apa-apa pelepasan mana-mana

## harta di bawah subseksyen (1) hendaklah membuat suatu rekod
bertulis berkenaan dengan pelepasan itu, dengan menyatakan dalam
rekod itu secara terperinci hal keadaan dan sebab bagi, pelepasan
itu, dan dia hendaklah menghantar suatu salinan rekod itu kepada
Pendakwa Raya.


-----

62 _Rang Undang-Undang_

**Pihak ketiga yang suci hati**

**61. (1) Peruntukan di dalam Bahagian ini hendaklah terpakai**
tanpa menjejaskan hak-hak pihak ketiga yang suci hati.

(2) Mahkamah yang membuat perintah pelucuthakan di bawah

seksyen 55 atau hakim yang kepadanya suatu permohonan dibuat
di bawah subseksyen 56(1) hendaklah menyebabkan supaya disiarkan
suatu notis dalam Warta memanggil mana-mana pihak ketiga yang
menuntut mempunyai apa-apa kepentingan mengenai harta itu supaya
nadir di hadapan mahkamah itu pada tarikh yang dinyatakan dalam
notis itu untuk menunjukkan sebab mengapa harta itu tidak boleh
dilucuthakkan.

(3) Ketiadaan suci hati pada pihak ketiga boleh disimpulkan,

oleh mahkamah atau sesuatu agensi penguat kuasa, daripada hal
keadaan objektif hal itu.

(4) Mahkamah atau agensi penguat kuasa hendaklah

memulangkan harta itu kepada pihak yang menuntut apabila ia
berpuas hati bahawa—


_(a) pihak yang menuntut itu mempunyai suatu kepentingan_

sah di sisi undang-undang mengenai harta itu;

_(b) tiada pengambilan bahagian, pakatan sulit atau penglibatan_

berkenaan dengan kesalahan di bawah subseksyen 4(1)
yang menjadi tujuan prosiding itu boleh dikaitkan dengan
pihak yang menuntut itu;

_(c) pihak yang menuntut itu tidak tahu dan jahil tanpa niat_

tentang penggunaan menyalahi undang-undang harta itu,
atau jika dia tahu, tidak dengan sukarela mengizinkan
penggunaan menyalahi undang-undang harta itu;

_(d) pihak yng menuntut itu tidak memperoleh apa-apa hak_

mengenai harta itu daripada seseorang yang tindakan
diambil terhadapnya di bawah hal keadaan yang
menimbulkan kesimpulan yang munasabah bahawa apaapa hak telah dipindahkan hakmilik bagi maksud
mengelakkan pelucuthakan harta itu pada akhirnya
kemudiannya; dan


-----

_Pencegahan Pengubahan Wang Haram_ 63

_(e) pihak menuntut itu telah melakukan segala yang_

semunasabahnya dapat dijangkakan untuk menghalang
penggunaan menyalahi undang-undang harta itu.

## Pelupusan harta yang dilucuthakkan

**62. Apabila harta yang tidak dikehendaki supaya dimusnahkan**
dan yang tidak berbahaya kepada orang ramai telah dilucuthakkan
di bawah seksyen 55 atau 56, mahkamah atau sesuatu agensi penguat
kuasa boleh, mengikut undang-undang—

_(a) menyimpannya_ untuk kegunaan rasmi, atau

memindahkannya kepada Kerajaan Persekutuan; atau

_(b) menjualnya dan memindahkan hasil daripada penjualan_

itu kepada Kerajaan Persekutuan.

**Orang yang melarikan diri**

**63. (1) Bagi maksud Akta ini, seseorang hendaklah dianggap**
seolah-olah telah disabitkan atas suatu kesalahan berat jika orang
itu melarikan diri berkaitan dengan sesuatu kesalahan berat dan

apa-apa sebutan dalam Bahagian ini tentang defendan hendaklah
termasuk sebutan tentang orang itu.

(2) Bagi maksud subseksyen (1), seseorang hendaklah dianggap

seolah-olah dia telah melarikan diri berkaitan dengan suatu kesalahan
berat jika, sebelum atau selepas tarikh permulaan kuat kuasa—


_(a) penyiasatan suatu kesalahan berat telah dimulakan terhadap_

orang itu; dan

_(b) orang itu—_

(i) mati sebelum prosiding berkenaan dengan kesalahan

itu dimulakan, atau jika prosiding itu telah dimulakan,
orang itu mati sebelum dia disabitkan atas kesalahan
itu; atau

(ii) pada akhir tempoh enam bulan dari tarikh penyiasatan

yang disebut dalam perenggan (a) itu dimulakan
terhadapnya, tidak dijumpai, ditangkap atau
diekstradisikan.


-----

64 _Rang Undang-Undang_

**Perintah pelucuthakan jika seseorang melarikan diri**

**64. Jika seseorang, oleh sebab seksyen 63, dianggap seolah-olah**
dia telah disabitkan atas suatu kesalahan berat, mahkamah boleh
membuat suatu perintah pelucuthakan di bawah Bahagian ini jika
mahkamah itu berpuas hati—

_(a) berdasarkan keterangan yang dikemukakan di hadapannya_

bahawa, berdasarkan imbangan kebarangkalian, orang itu
telah melarikan diri; dan

_(b) setelah mengambil kira segala keterangan di hadapan_

mahkamah itu, bahawa keterangan itu jika tidak disangkal
akan menyebabkan dia disabitkan atas kesalahan itu.

## Kesan kematian ke atas prosiding

**65. (1) Presiding di bawah seksyen 64 hendaklah dimulakan atau**
## diteruskan terhadap wakil diri defendan yang sudah mati atau, jika
tiada terdapat wakil diri, mana-mana benefisiari harta pusaka simati
yang ditetapkan oleh mahkamah atas permohonan Pendakwa
Raya.

(2) Jika kuasa yang diberikan oleh Akta ini untuk membuat

suatu perintah akan dijalankan berhubung dengan seseorang defendan
yang sudah mati, perintah itu hendaklah dibuat terhadap pusaka
defendan yang sudah mati itu.


(3) Dalam seksyen ini, "defendan yang sudah mati" ertinya

seseorang yang mati—

_(a) selepas suatu penyiasatan tentang sesuatu kesalahan berat_

telah dimulakan terhadapnya; dan

_(b) sebelum prosiding berkenaan dengan kesalahan itu telah_

dimulakan, atau jika prosiding itu telah dimulakan sebelum
dia disabitkan atas kesalahan itu.


(4) Dalam seksyen ini, sesuatu sebutan tentang harta atau

kepentingan mengenai harta hendaklah termasuk sebutan tentang
pendapatan yang terakru daripada harta atau kepentingan itu.


-----

_Pencegahan Pengubahan Wang Haram_ 65

**Penyampaian dokumen kepada orang yang melarikan diri**

**66. Jika mana-mana dokumen dikehendaki di bawah Akta ini**
supaya diserahkan kepada seseorang yang tidak dapat dijumpai
atau yang berada di luar Malaysia dan tidak boleh dipaksa untuk
hadir di hadapan sesuatu mahkamah berkenaan dengan prosiding
di bawah Akta ini, mahkamah itu boleh mengetepikan penyampaian
dokumen itu kepadanya dan prosiding itu boleh diteruskan sehingga
berakhir dengan muktamad dalam ketidakhadirannya.

BAHAGIAN VII

PELBAGAI

## Pengesanan harta

**67. (1) Jika pihak berkuasa berwibawa atau sesuatu agensi penguat**
kuasa, mengikut mana-mana yang berkenaan, mempunyai sebab
untuk mempercayai bahawa seseorang sedang melakukan, telah
melakukan atau akan melakukan suatu kesalahan di bawah Akta
ini, pihak berkuasa berwibawa atau agensi penguat kuasa itu, mengikut
mana-mana yang berkenaan, boleh memerintahkan—

_(a) supaya apa-apa dokumen yang berkaitan dengan_

pengenalpastian, pencarian atau penjumlahan apa-apa harta,
atau pengenalpastian atau pencarian apa-apa dokumen
yang perlu bagi pemindahan hakmilik harta itu, yang
dipunyai oleh, atau berada dalam milikan atau di bawah
kawalan orang itu atau mana-mana orang lain, diserahkan
kepadanya; atau

_(b) mana-mana orang mengemukakan maklumat mengenai_

apa-apa transaksi yang dilakukan oleh atau untuk orang
itu dengan orang yang mula-mula disebut.


(2) Mana-mana orang yang tidak mematuhi perintah di bawah

subseksyen (1) melakukan suatu kesalahan dan apabila disabitkan
boleh didenda tidak melebihi satu juta ringgit atau dipenjarakan
selama tempoh tidak melebihi satu tahun atau kedua-duanya, dan,
dalam hal kesalahan yang berterusan, boleh didenda selanjutnya
tidak melebihi satu ribu ringgit bagi setiap hari kesalahan itu
berterusan selepas pensabitan.


-----

66 _Rang Undang-Undang_

**Kuasa tambahan pihak berkuasa berwibawa dan agensi penguat**
## kuasa

**68. (1) Bagi mengelakkan keraguan, fungsi yang diberikan kepada**
pihak berkuasa berwibawa atau sesuatu agensi penguat kuasa di
bawah Akta ini hendaklah menjadi tambahan kepada fungsinya di
bawah mana-mana undang-undang bertulis lain.

(2) Jika sesuatu agensi penguat kuasa yang menguatkuasakan

undang-undang yang di bawahnya suatu kesalahan berat yang
berkaitan telah dilakukan mengumpul keterangan berkenaan dengan
mana-mana penyiasatan tentang kesalahan itu, keterangan itu
hendaklah dianggap sebagai keterangan yang telah dikumpul
mengikut Akta ini.

**Ejen provokasi**

**69. (1) Walau apa pun mana-mana undang-undang atau rukun**
undang-undang yang berlawanan, dalam mana-mana prosiding
terhadap mana-mana orang bagi sesuatu kesalahan di bawah Akta
ini, tiada ejen provokasi, sama ada dia seorang pegawai suatu
agensi penguat kuasa atau tidak, boleh dianggap tidak boleh dipercayai
semata-mata kerana dia telah cuba melakukan atau bersubahat
dalam, atau telah bersubahat atau terlibat dalam komplot jenayah
untuk melakukan, kesalahan itu jika tujuan utama percubaan,
persubahatan atau penglibatan itu ialah untuk mendapatkan keterangan
terhadap orang itu.

(2) Walau apa pun mana-mana undang-undang atau rukun

undang-undang yang berlawanan, sesuatu sabitan atas apa-apa
kesalahan di bawah Akta ini yang berasaskan semata-mata pada
keterangan tanpa sokongan mana-mana ejen provokasi tidaklah
tak sah dan tiada sabitan sedemikian boleh diketepikan hanya
kerana mahkamah yang membicarakan kes itu telah tidak menyebut
dalam alasan penghakimannya keperluan supaya mengingatkan
dirinya tentang bahaya membuat sabitan berdasarkan pada keterangan
sedemikian.

**Standard pembuktian**

**70. (1) Apa-apa persoalan fakta yang diputuskan oleh mahkamah**
dalam prosiding di bawah Akta ini hendaklah diputuskan berdasarkan
imbangan kebarangkalian.


-----

_Pencegahan Pengubahan Wang Haram_ 67

(2) Subseksyen (1) tidak terpakai berhubung dengan apa-apa

persoalan fakta yang hendaklah dibuktikan oleh pihak pendakwaan

dalam mana-mana presiding bagi sesuatu kesalahan di bawah Akta
ini atau mana-mana perundangan subsidiari di bawahnya.


## Kebolehterimaan keterangan dokumentar

**71. Jika Pendakwa Raya atau mana-mana agensi penguat kuasa**
telah mendapatkan apa-apa dokumen atau keterangan lain dalam
penjalanan kuasanya di bawah Akta ini atau menurut kuasa Akta
ini, dokumen atau salinan dokumen atau keterangan lain itu, mengikut
mana-mana yang berkenaan, hendaklah boleh diterima sebagai
keterangan dalam mana-mana prosiding di bawah Akta ini, walau
apa-apa jua yang berlawanan dalam mana-mana undang-undang
bertulis.

## Kebolehterimaan pernyataan oleh orang tertuduh

**72. (1) Dalam mana-mana perbicaraan atau siasatan oleh sesuatu**
mahkamah tentang sesuatu kesalahan di bawah Akta ini, apa-apa
pernyataan, sama ada pernyataan itu sama seperti suatu pengakuan
salah atau tidak atau secara lisan atau bertulis, yang dibuat pada
bila-bila masa, sama ada sebelum atau selepas orang itu dipertuduh
dan sama ada semasa penyiasatan atau tidak dan sama ada atau
tidak secara keseluruhannya atau sebahagiannya pada menjawab
soalan, oleh seseorang tertuduh kepada atau dengan didengar oleh
pegawai mana-mana agensi penguat kuasa, sama ada atau tidak
diterjemahkan kepadanya oleh mana-mana pegawai lain agensi
penguat kuasa itu atau mana-mana orang lain, sama ada yang
terlibat atau tidak dalam penangkapan orang itu, hendaklah, walau
apa pun mana-mana undang-undang atau rukun undang-undang
yang berlawanan, boleh diterima sebagai keterangan dalam
perbicaraan orang itu dan, jika orang itu mengemukakan dirinya
sebagai saksi, mana-mana pernyataan sedemikian boleh digunakan
dalam pemeriksaan balas dan bagi maksud mencabar
kebolehpercayaannya.

(2) Tiada pernyataan yang dibuat di bawah subseksyen (1) boleh

diterima atau digunakan sebagaimana yang diperuntukkan dalam
subseksyen itu jika pembuatan pernyataan itu ternyata pada
mahkamah telah disebabkan oleh apa-apa dorongan, ugutan atau

janji yang berkaitan dengan pertuduhan terhadap orang itu, yang


-----

68 _Rang Undang-Undang_

datang daripada seseorang di dalam agensi penguat kuasa itu dan
mencukupi, pada pendapat mahkamah itu, untuk memberi orang
itu alasan yang pada pendapatnya munasabah untuk menjangkakan
bahawa dengan membuat pernyataan itu dia akan mendapat apaapa faedah atau mengelakkan apa-apa durjana keduniaan berkaitan
dengan prosiding terhadapnya.

(3) Jika mana-mana orang ditangkap atau dimaklumkan bahawa

dia mungkin didakwa atas apa-apa kesalahan di bawah Akta ini,
hendaklah disampaikan padanya suatu notis bertulis, yang hendaklah
diterangkan kepadanya, yang bermaksud seperti yang berikut:


"Kamu telah ditangkap/dimaklumkan bahawa kamu mungkin

didakwa atas.....(kesalahan di bawah Akta ini yang mungkin
dipertuduhkan). Adakah kamu hendak mengatakan apa-apa? Jika
ada apa-apa fakta yang hendak kamu gunakan dalam pembelaan
kamu di mahkamah, kamu dinasihati supaya menyatakannya
sekarang. Jika kamu tidak menyatakannya sehingga kamu pergi

ke mahkamah, kurang kemungkinan keterangan kamu akan
## dipercayai dan ini akan membawa kesan buruk kepada kes kamu
pada amnya. Jika kamu ingin menyatakan apa-apa fakta sekarang,
dan kamu mahu fakta itu ditulis, ini akan dilakukan.".

(4) Walau apa pun subseksyen (3), sesuatu pernyataan oleh

mana-mana orang yang dituduh melakukan apa-apa kesalahan di
bawah Akta ini yang dibuat sebelum ada masa untuk menyampaikan
notis di bawah subseksyen itu tidaklah menjadi tidak boleh diterima
sebagai keterangan semata-mata kerana tiada notis sedemikian
disampaikan padanya jika notis sedemikian disampaikan padanya
dengan seberapa segera yang semunasabahnya mungkin selepas
pernyataan itu dibuat.


(5) Tiada pernyataan yang dibuat oleh seseorang tertuduh pada

menjawab notis bertulis yang disampaikan padanya menurut
subseksyen (3) boleh ditafsirkan sebagai pernyataan yang disebabkan
oleh apa-apa dorongan, ugutan atau janji sebagaimana yang
diperihalkan dalam subseksyen (2), jika pernyataan itu dibuat
selainnya dengan sukarela.

(6) Jika dalam mana-mana prosiding jenayah terhadap seseorang

atas sesuatu kesalahan di bawah Akta ini, keterangan diberikan


-----

_Pencegahan Pengubahan Wang Haram_ 69

bahawa tertuduh, apabila dimaklumkan bahawa dia mungkin didakwa
kerananya, gagal menyatakan apa-apa fakta, iaitu fakta yang dalam
hal keadaan yang wujud pada masa itu dia semunasabahnya dapat
dijangkakan akan menyatakannya apabila dimaklumkan sedemikian,
maka mahkamah dalam menentukan sama ada pihak pendakwa
sudah membuktikan kes prima facie terhadap tertuduh dan dalam
menentukan sama ada tertuduh bersalah atas kesalahan yang
dipertuduhkan, boleh membuat apa-apa kesimpulan daripada
kegagalan itu sebagaimana yang pada pendapatnya patut; dan
kegagalan itu boleh, berasaskan kesimpulan itu, dikira sebagai,
atau sebagai dapat disamakan seperti, sokongan apa-apa keterangan
yang diberikan terhadap tertuduh yang berhubungan dengannya
kegagalan itu merupakan suatu perkara matan.

(7) Tiada apa-apa jua pun di dalam subseksyen (6) boleh dalam

mana-mana prosiding jenayah—

_(a) menjejaskan kebolehterimaan sebagai keterangan perbuatan_

berdiam diri atau apa-apa reaksi lain tertuduh semasa

## apa-apa jua pun dikatakan dalam kehadirannya berhubung
dengan kelakuan yang berkenaan dengannya dia dipertuduh,
setakat yang keterangan itu akan boleh diterima selain
oleh sebab subseksyen itu; atau

_(b) dikira sebagai menghalang pembuatan apa-apa kesimpulan_

daripada apa-apa perbuatan berdiam diri atau reaksi lain
tertuduh yang dapat dibuat selain oleh sebab subseksyen
itu.


**Kebolehterimaan pernyataan dan dokumen orang yang sudah**
## mati atau tidak dapat dikesan, dsb.

**73. Walau apa pun mana-mana undang-undang bertulis lain yang**
berlawanan, dalam mana-mana prosiding terhadap mana-mana
orang atas sesuatu kesalahan di bawah Akta ini—

_(a) apa-apa pernyataan yang dibuat oleh mana-mana orang_

kepada seseorang pegawai mana-mana agensi penguat
kuasa semasa sesuatu penyiasatan di bawah Akta ini; dan

_(b) apa-apa dokumen, atau salinan apa-apa dokumen, yang_

disita daripada mana-mana orang oleh seseorang pegawai
mana-mana agensi penguat kuasa pada menjalankan kuasakuasanya di bawah Akta ini,


-----

70 _Rang Undang-Undang_

hendaklah boleh diterima sebagai keterangan dalam mana-mana
presiding di bawah Akta ini di hadapan mana-mana mahkamah,

jika orang yang membuat pernyataan atau dokumen itu atau salinan

dokumen itu sudah mati, atau tidak dapat dikesan atau ditemui,
atau sudah menjadi tidak berupaya untuk memberikan keterangan,
atau yang kehadirannya tidak dapat diperoleh tanpa kelengahan
atau perbelanjaan yang pada pendapat mahkamah tidak munasabah.

**Kebolehterimaan terjemahan dokumen**

**74. (1) Jika apa-apa dokumen yang hendak digunakan dalam**
mana-mana prosiding terhadap mana-mana orang bagi sesuatu
kesalahan di bawah Akta ini adalah dalam sesuatu bahasa selain
bahasa kebangsaan atau bahasa Inggeris, terjemahan dokumen itu
dalam bahasa kebangsaan atau bahasa Inggeris hendaklah boleh
diterima sebagai keterangan jika terjemahan itu disertakan dengan
perakuan orang yang menterjemahkan dokumen itu yang menyatakan
bahawa terjemahan itu ialah terjemahan yang tepat, benar dan
betul dan terjemahan itu telah dibuat oleh orang itu atas kehendak
Pendakwa Raya atau seseorang pegawai mana-mana agensi penguat
kuasa.

(2) Subseksyen (1) hendaklah terpakai bagi sesuatu dokumen

yang diterjemahkan, tidak kira sama ada dokumen itu telah dibuat
di dalam atau di luar Malaysia, atau sama ada terjemahan itu telah
dibuat di dalam atau di luar Malaysia, atau sama ada milikan
dokumen itu telah diperoleh oleh Pendakwa Raya atau seseorang
pegawai mana-mana agensi penguat kuasa di dalam atau di luar
Malaysia.

**Keterangan tentang undang-undang yang bersamaan atau**
**undang-undang asing**

**75. (1) Sesuatu dokumen yang berupa sebagai dikeluarkan oleh**
atau bagi pihak kerajaan sesuatu Negara asing dan berupa sebagai
menyatakan terma—

_(a) suatu undang-undang yang bersamaan yang berkuat kuasa_

di dalam negara asing itu; atau

_(b) suatu undang-undang berhubung dengan suatu kesalahan_

berat asing yang berkuat kuasa di dalam Negara asing
itu,


-----

_Pencegahan Pengubahan Wang Haram_ 71

hendaklah boleh diterima sebagai keterangan bagi maksud
membuktikan perkara-perkara yang disebut dalam subseksyen (2)
dalam mana-mana prosiding di bawah Akta ini apabila dolimen itu
dikemukakan oleh Peguam Negara atau oleh mana-mana orang
yang diberi kuasa sewajarnya olehnya secara bertulis.

(2) Sesuatu dokumen hendaklah menjadi keterangan yang

mencukupi—

_(a) jika dikeluarkan oleh atau bagi pihak kerajaan Negara_

asing yang dinyatakan dalam dokumen itu;

_(b) bahawa terma undang-undang yang bersamaan itu atau_

undang-undang Negara asing itu adalah seperti yang
dinyatakan dalam dokumen itu; dan


## (c) bahawa apa-apa fakta yang dinyatakan dalam dokumen

itu sebagai membentuk suatu kesalahan di bawah undangundang itu sememangnya membentuk kesalahan itu.

**Bukti pensabitan dan pembebasan**

**76. (1) Bagi maksud apa-apa prosiding di bawah Akta ini, hakikat**
bahawa seseorang telah disabitkan atau dibebaskan bagi sesuatu
## kesalahan oleh atau di hadapan mana-mana mahkamah di Malaysia
atau oleh suatu mahkamah asing hendaklah boleh diterima sebagai
keterangan bagi maksud membuktikan, jika berkaitan dengan manamana isu dalam prosiding itu, bahawa dia telah melakukan atau
tidak melakukan kesalahan itu, sama ada atau tidak dia menjadi
suatu pihak kepada prosiding itu, dan jika dia telah disabitkan
sama ada dia telah disabitkan sedemikian berdasarkan akuan bersalah
atau selainnya.

(2) Mahkamah itu hendaklah menerima sabitan yang disebut

dalam subseksyen (1) sebagai muktamad melainkan jika—

_(a) sabitan itu tertakluk kepada semakan atau rayuan yang_

belum lagi ditentukan;

_(b) sabitan itu telah dibatalkan atau diketepikan; atau_

_(c) mahkamah mempunyai pandangan bahawa bertentangan_

dengan kepentingan keadilan atau kepentingan awam untuk
menerima sabitan itu sebagai muktamad.


-----

72 _Rang Undang-Undang_

(3) Seseorang yang dibuktikan telah disabitkan atas suatu

kesalahan di bawah seksyen ini hendaklah dianggap telah melakukan
perbuatan itu dan telah mempunyai keadaan fikiran, jika ada, yang
di bawah undang-undang membentuk kesalahan itu.

(4) Apa-apa pensabitan atau pembebasan yang boleh diterima

di bawah seksyen ini boleh dibuktikan—


_(a) dalam hal sesuatu pensabitan atau pembebasan di hadapan_

suatu mahkamah di Malaysia, dengan suatu perakuan
pensabitan atau pembebasan, yang ditandatangani oleh
Pendaftar mahkamah itu; atau


_(b) dalam hal suatu pensabitan atau pembebasan di hadapan_

suatu mahkamah asing, oleh suatu perakuan atau rekod
rasmi yang diperakui yang dikeluarkan oleh mahkamah
asing itu dan disahkan dengan sewajarnya dengan meterai
rasmi seorang Menteri Negara asing itu,

yang memberikan isi hal dan kesan pertuduhan itu dan pensabitan
## atau pembebasan itu.

**Tanggung rugi**

**77. Tiada tindakan, guaman, pendakwaan atau prosiding lain boleh**
diambil atau dibawa, dimulakan, atau dikekalkan dalam manamana mahkamah atau di hadapan mana-mana pihak berkuasa yang
lain terhadap—

_(a) pihak berkuasa berwibawa atau agensi penguat kuasa_

yang berkaitan;

_(b) mana-mana pengarah atau pegawai pihak berkuasa_

berwibawa atau agensi penguat kuasa yang berkaitan,
sama ada atas sifat peribadinya atau sifat rasminya; atau


_(c) mana-mana orang yang bertindak menurut undang-undang_

dalam mematuhi mana-mana arahan, petunjuk atau perintah
seseorang pengarah atau pegawai pihak berkuasa berwibawa
atau agensi penguat kuasa yang berkaitan,

bagi atau oleh sebab, atau berkenaan dengan, apa-apa perbuatan
yang dilakukan atau pernyataan yang dibuat atau ditinggalkan


-----

_Pencegahan Pengubahan Wang Haram_ 73

daripada dilakukan atau dibuat, atau yang berupa sebagai dilakukan
atau dibuat atau ditinggalkan daripada dilakukan atau dibuat, menurut
atau dalam melaksanakan, atau yang dimaksudkan untuk menurut
atau melaksanakan, Akta ini atau mana-mana perintah bertulis,
arahan, petunjuk atau benda lain yang dikeluarkan di bawah Akta
ini jika perbuatan atau pernyataan itu dilakukan atau dibuat, atau
ditinggalkan daripada dilakukan atau dibuat, dengan suci hati.

## Penyampaian notis

**78. Sesuatu surat yang mengandungi sesuatu notis atau dokumen**
lain yang hendak disampaikan oleh sesuatu agensi penguat kuasa
di bawah Akta ini hendaklah disifatkan telah dialamatkan ke tempat
yang sepatutnya jika dialamatkan ke alamat yang akhir diketahui
bagi penerima surat itu.

## Pemeliharaan kerahsiaan

**79. (1) Kecuali bagi maksud melaksanakan kewajipannya atau**
menjalankan fungsinya di bawah Akta ini atau apabila dikehendaki
dengan sah oleh mana-mana mahkamah atau di bawah peruntukan
mana-mana undang-undang bertulis supaya dilakukan tiada seorang
pun boleh menzahirkan apa-apa maklumat atau perkara yang didapati
olehnya dalam pelaksanaan kewajipannya atau penjalanan fungsinya
di bawah Akta ini.

(2) Tiada seorang pun yang mempunyai apa-apa maklumat atau

perkara yang pada pengetahuannya telah dizahirkan melanggar
dengan subseksyen (1) boleh menzahirkan maklumat atau perkara
itu kepada mana-mana orang lain.

(3) Mana-mana orang yang melanggar subseksyen (1) melakukan

suatu kesalahan dan apabila disabitkan boleh didenda tidak melebihi
satu juta ringgit atau dipenjarakan selama tempoh tidak melebihi
satu tahun atau kedua-duanya.

## Pengecualian

**80. Menteri Kewangan boleh, atas syor pihak berkuasa berwibawa,**

jika difikirkannya selaras dengan maksud Akta ini atau kepentingan

awam, melalui perintah yang disiarkan dalam Warta, mengecualikan
seseorang atau golongan orang daripada kesemua atau mana

-----

74 _Rang Undang-Undang_

mana peruntukan Bahagian III atau IV bagi apa-apa tempoh dan
tertakluk kepada apa-apa syarat sebagaimana yang ditentukan oleh
Menteri itu.

## Pengubahsuaian

**81. (1) Menteri Kewangan boleh, atas syor pihak berkuasa**
berwibawa yang hendaklah berunding dengan Lembaga Perkhidmatan
Kewangan Luar Pesisir Labuan, melalui perintah yang disiarkan
dalam Warta, memperuntukkan bahawa mana-mana peruntukan
Akta ini atau mana-mana bahagian peruntukan itu, yang dinyatakan
dalam perintah itu, tidak terpakai berhubung dengan sesuatu institusi
kewangan luar pesisir atau hendaklah terpakai dengan apa-apa
pengubahsuaian yang dinyatakan dalam perintah itu.

(2) Terma perintah yang dibuat di bawah subseksyen (1) mestilah

selaras dengan tujuan dan maksud Akta ini.

(3) Dalam seksyen ini, "pengubahsuaian" termasuklah pindaan,

penyesuaian, perubahan, variasi, penambahan, pembahagian,
penggantian atau pengecualian.

**Bidang kuasa**

**82. (1) Mana-mana kesalahan di bawah Akta ini—**

_(a) di laut lepas di atas mana-mana kapal atau di dalam_

mana-mana pesawat udara yang didaftarkan di Malaysia;

_(b) oleh mana-mana warganegara atau mana-mana pemastautin_

tetap di laut lepas di atas mana-mana kapal atau di dalam
mana-mana kapal udara; atau

_(c) oleh mana-mana warganegara atau mana-mana pemastautin_

tetap di mana-mana tempat di luar dan melepasi had
Malaysia,

bolehlah diperlakukan seolah-olah kesalahan itu telah dilakukan di
mana-mana tempat di dalam Malaysia.


-----

_Pencegahan Pengubahan Wang Haram_ 75

(2) Walau apa-apa pun apa-apa jua dalam Akta ini, tiada

pertuduhan tentang apa-apa kesalahan boleh disiasat di Malaysia
melainkan jika seorang pegawai diplomatik Malaysia, jika ada
pegawai sedemikian, di dalam wilayah tempat kesalahan itu dikatakan
telah dilakukan memperakui bahawa, pada pendapatnya, pertuduhan
itu sepatutnya dibawa di Malaysia; dan jika tiada pegawai diplomatik
sedemikian, kebenaran Pendakwa Raya dikehendaki.

(3) Mana-mana prosiding yang diambil terhadap mana-mana

orang di bawah seksyen ini yang akan menjadi galangan kepada
prosiding yang kemudiannya terhadap orang itu bagi kesalahan
yang sama jika kesalahan itu telah dilakukan di Malaysia hendaklah
menjadi galangan kepada prosiding yang selanjutnya terhadapnya
di bawah mana-mana undang-undang bertulis berhubung dengan
ekstradisi atau penyerahan penjenayah buruan yang berkuat kuasa
## di Malaysia berkenaan dengan kesalahan yang sama di mana-mana
wilayah di luar had Malaysia.

(4) Bagi maksud seksyen ini, ungkapan "pemastautin tetap"

mempunyai erti yang diberikan oleh Akta Mahkamah Kehakiman

1964 [Akta 91].

**Kuasa untuk mengeluarkan garis panduan, dsb.**

## 83. Pihak berkuasa berwibawa boleh, dengan berunding dengan
pihak berkuasa pengawasan yang berkaitan, mengeluarkan kepada
sesuatu institusi pelapor apa-apa garis panduan, surat pekeliling,
atau notis yang perlu atau suai manfaat untuk memberikan kuat
kuasa yang sepenuhnya kepada atau bagi menjalankan peruntukan
Akta ini dan terutamanya bagi pengesanan atau pencegahan
pengubahan wang haram.

**Peraturan**

**84. (1) Menteri Kewangan atau Menteri Dalam Negeri, mengikut**
mana-mana yang berkenaan, boleh membuat apa-apa peraturan
yang perlu atau suai rnanfaat untuk memberikan kuat kuasa yang
sepenuhnya kepada atau bagi menjalankan peruntukan Akta ini.

(2) Tanpa menjejaskan keluasan subseksyen (1), peraturan boleh

dibuat—

_(a) bagi menetapkan apa-apa jua yang dikehendaki supaya_

## atau dibenarkan untuk ditetapkan di bawah Akta ini;


-----

76 _Rang Undang-Undang_

_(b) bagi memperuntukkan bahawa apa-apa perbuatan atau_

peninggalan yang melanggar mana-mana peruntukan
## peraturan itu hendaklah menjadi suatu kesalahan;

_(c) bagi mengadakan peruntukan tentang pengenaan penalti_

bagi kesalahan itu yang tidak boleh melebihi denda
sebanyak satu juta ringgit atau pemenjaraan selama tempoh
tidak melebihi satu tahun atau kedua-duanya; dan

_(d) bagi mengadakan peruntukan tentang pengenaan penalti_

## tambahan bagi kesalahan yang berterusan yang tidak boleh
melebihi satu ribu ringgit bagi setiap hari kesalahan itu
berterusan selepas pensabitan.

## Pindaan Jadual

**85. Menteri Kewangan boleh, melalui perintah yang disiarkan**
dalam Warta, meminda Jadual Pertama dan Kedua.

## Kesalahan am

**86. Mana-mana orang yang melanggar—**

_(a) mana-mana peruntukan Akta ini atau peraturan yang dibuat_

## dibawahnya; atau

_(b) apa-apa penentuan atau kehendak yang dibuat, atau apa-_

apa perintah bertulis, arahan, petunjuk, atau notis yang
diberikan, atau apa-apa had, terma, syarat atau sekatan
yang dikenakan, pada menjalankan mana-mana kuasa yang
diberikan di bawah atau menurut mana-mana peruntukan
Akta ini atau peraturan yang dibuat dibawahnya,

melakukan suatu kesalahan dan apabila disabitkan jika tiada penalti
secara nyata diperuntukkan di bawah Akta ini atau peraturan, boleh
didenda tidak melebihi dua ratus lima puluh ribu ringgit.

**Kesalahan yang dilakukan oleh mana-mana orang yang bertindak**
## atas sifat rasmi

**87. (1) Jika sesuatu kesalahan dilakukan oleh sesuatu pertubuhan**
perbadanan atau sesuatu persatuan orang, seseorang—

_(a) yang menjadi pengarah, pengawal, pegawai atau_

pekongsinya; atau


-----

_Pencegahan Pengubahan Wang Haram                                                                 77_

_(b) yang terlibat dengan pengurusan hal ehwalnya,_

pada masa kesalahan itu dilakukan, disifatkan telah melakukan
## kesalahan itu melainkan orang itu membuktikan bahawa kesalahan
itu dilakukan tanpa keizinannya atau pembiarannya dan bahawa
dia telah menjalankan segala usaha yang wajar dilakukannya untuk
mencegah pelakuan kesalahan itu dengan mengambil kira jenis
fungsinya atas sifat itu dan kepada hal keadaan.

(2) Seseorang individu boleh didakwa bagi suatu kesalahan di
bawah subseksyen (1) walaupun pertubuhan perbadanan atau
persatuan orang itu tidak disabitkan atas kesalahan itu.

(3) Subseksyen (1) tidaklah menyentuh tanggungan jenayah
pertubuhan perbadanan atau persatuan orang itu bagi kesalahan
yang disebut dalam subseksyen itu.

(4) Mana-mana orang yang melakukan suatu kesalahan sekiranya
apa-apa perbuatan telah dilakukan atau ditinggalkan oleh orang itu
sendiri melakukan kesalahan itu dan apabila disabitkan boleh
dikenakan penalti yang sama andainya perbuatan itu telah dilakukan
atau ditinggalkan oleh ejen atau pegawainya dalam masa perjalanan
urusan ejen itu atau dalam perjalanan pekerjaan pegawai itu, mengikut
mana-mana yang berkenaan, melainkan jika dia membuktikan bahawa
kesalahan itu telah dilakukan tanpa pengetahuan atau keizinannya
dan bahawa dia telah mengambil segala langkah yang munasabah
untuk mencegah pelakuan atau peninggalan perbuatan itu.

## Kesalahan oleh individu

**88. Jika seseorang boleh dikenakan di bawah Akta ini sesuatu**
penalti bagi apa-apa perbuatan, peninggalan, keabaian atau
keingkaran, dia boleh dikenakan penalti yang sama bagi perbuatan,
peninggalan, keabaian atau keingkaran pekerja, pengarah, pengawal,
atau ejennya jika perbuatan, peninggalan, keabaian atau keingkaran
itu dilakukan oleh—

_(a) pekerjanya dalam perjalanan pekerjaan pekerja itu;_

_(b) pengarahnya semasa menjalankan fungsi seorang_
pengarah;


-----

78 _Rang Undang-Undang_

_(c) pengawalnya semasa menjalankan fungsi seorang pengawal;_

atau

_(d) ejennya apabila bertindak bagi pihaknya._

## Pemalsuan, penyembunyian dan pemusnahan dokumen, dsb.

**89. Seseorang, dengan niat untuk memperdaya, berkenaan dengan**
sesuatu dokumen yang akan dikemukakan atau diserahkan di bawah
mana-mana peruntukan Akta ini, yang membuat atau menyebabkan
supaya dibuat suatu catatan palsu, meninggalkan daripada membuat,
atau menyebabkan supaya ditinggalkan, apa-apa catatan, atau
mengubah, membuat cabutan, menyembunyikan atau memusnahkan,
atau menyebabkan supaya diubah, dibuat cabutan, disembunyikan
## atau dimusnahkan, apa-apa catatan, memalsukan sesuatu dokumen,
atau menggunakan atau memegang dalam milikannya suatu dokumen
palsu, yang berupa sebagai suatu dokumen yang sah, mengubah
apa-apa catatan yang telah dibuat dalam apa-apa dokumen atau
mengeluarkan atau menggunakan suatu dokumen yang palsu atau
tidak betul, secara keseluruhan atau sebahagiannya, atau mengelirukan
melakukan suatu kesalahan dan apabila disabitkan boleh didenda
tidak melebihi satu juta ringgit atau dipenjarakan selama tidak
melebihi satu tahun atau kedua-duanya, dan, dalam hal kesalahan
yang berterusan boleh didenda selanjutnya tidak melebihi satu ribu
ringgit bagi setiap hari kesalahan itu berterusan selepas pensabitan.

**Kesalahan boleh tangkap**

**90. Tiap-tiap kesalahan yang boleh dihukum di bawah Akta ini**
ialah kesalahan boleh tangkap.

## Pencantuman kesalahan

**91. Walau apa pun apa-apa jua yang terkandung dalam mana-**
mana undang-undang bertulis lain, jika seseorang dituduh melakukan
lebih daripada satu kesalahan di bawah Akta ini, dia boleh dipertuduh
dan dibicarakan dalam satu perbicaraan atas apa-apa bilangan
kesalahan sedemikian yang dilakukan dalam apa-apa jangka masa.


-----

_Pencegahan Pengubahan Wang Haram_ 79

**Kuasa pihak berkuasa berwibawa untuk mengkompaun**
**kesalahan**

**92. (1) Pihak berkuasa berwibawa atau agensi penguat kuasa**
yang berkaitan, mengikut mana-mana yang berkenaan, boleh, dengan
keizinan Pendakwa Raya, mengkompaun mana-mana kesalahan di
bawah Akta ini atau di bawah peraturan yang dibuat di bawah Akta
ini, dengan menerima daripada orang yang disyaki secara munasabah
telah melakukan kesalahan itu apa-apa amaun yang tidak melebihi
lima puluh peratus daripada amaun denda maksimum bagi kesalahan
itu, termasuk denda harian, jika ada, dalam hal suatu kesalahan
yang berterusan, yang boleh dikenakan ke atas orang itu jika dia
telah disabitkan atas kesalahan itu, dalam apa-apa tempoh yang
dinyatakan dalam tawaran bertulisnya.

(2) Apa-apa wang yang dibayar kepada pihak berkuasa berwibawa

atau agensi penguat kuasa yang berkaitan menurut subseksyen (1)
hendaklah dibayar ke dalam dan menjadi sebahagian daripada
Kumpulan Wang Disatukan Persekutuan.

(3) Sesuatu tawaran di bawah subseksyen (1) boleh dibuat pada

bila-bila masa selepas kesalahan itu dilakukan, dan jika amaun
yang dinyatakan dalam tawaran itu tidak dibayar dalam masa yang
dinyatakan dalam tawaran itu, atau apa-apa masa lanjutan yang
diberikan oleh pihak berkuasa berwibawa atau agensi penguat kuasa
yang berkaitan itu, pendakwaan bagi kesalahan itu boleh dimulakan
pada bila-bila masa selepas itu terhadap orang yang kepadanya
tawaran itu dibuat.

(4) Jika sesuatu kesalahan telah dikompaun di bawah subseksyen

(1), tiada pendakwaan boleh dimulakan berkenaan dengan kesalahan
itu terhadap orang yang kepadanya tawaran untuk mengkompaun
kesalahan itu telah dibuat.

**Pendakwaan**

**93. Tiada pendakwaan bagi suatu kesalahan di bawah Akta ini**
boleh dimulakan kecuali oleh atau dengan keizinan bertulis Pendakwa
Raya.


-----

80 _Rang Undang-Undang_

JADUAL PERTAMA

[Seksyen 3, takrif "institusi pelapor"]

BAHAGIAN I

1. Perniagaan perbankan, perniagaan syarikat kewangan, perniagaan bank

saudagar, perniagaan syarikat diskaun dan perniagaan pembrokeran wang dan
pemindahan wang secara elektronik sebagaimana yang ditakrifkan dalam Akta
Bank dan Institusi-Institusi Kewangan 1989 [Akta 372].

_2._ Perniagaan perbankan Islam sebagaimana yang ditakrifkan dalam Akta

Bank Islam 1983 [Akta 276].

3. Perniagaan kredit bangunan, perniagaan tanda kredit, perniagaan pembiayaan

pembangunan, perniagaan pemfaktoran dan perniagaan pemajakan sebagaimana
yang ditakrifkan dalam Akta Bank dan Institusi-Institusi Kewangan 1989 [Akta
_372]._

4. Perniagaan insurans, perniagaan pembrokeran insurans dan perniagaan

pengajusteran sebagaimana yang ditakrifkan atau diperuntukkan dalam Akta
Insurans 1996 [Akta 553].

_5._ Perniagaan takaful sebagaimana yang ditakrifkan dalam Akta Takaful 1984

[Akta 312].

6. Urusniaga dalam sekuriti, sebagaimana yang ditakrifkan dalam Akta

Perindustrian Sekuriti 1983 [Akta 280], tetapi tidak termasuk aktiviti pemberian
nasihat pelaburan oleh penasihat pelaburan sebagaimana yang ditakrifkan dalam
Akta Perindustrian Sekuriti 1983.

7. Perniagaan pengurupan wang sebagaimana yang ditakrifkan dalam Akta

Pengurupan Wang 1998 [Akta 577].

8. Perniagaan pembrokeran niaga hadapan dan perniagaan pengurusan dana

niaga hadapan sebagaimana yang ditakrifkan dalam Akta Perindustrian Niaga
Hadapan 1993 [Akta 499].

BAHAGIAN II

Perkhidmatan kewangan luar pesisir sebagaimana yang ditakrifkan dalam Akta
Lembaga Perkhidmatan Kewangan Luar Pesisir Labuan 1996 [Akta 545].


-----

_Pencegahan Pengubahan Wang Haram_

JADUAL KEDUA

[Seksyen 3, takrif "kesalahan berat"]


81

|Kesalahan|Col2|Perihalan*|
|---|---|---|
|1.|Subseksyen 4(1) Akta ini|Kesalahan pengubahan wang haram|
|Akta Pencegahan Rasuah 1997 [Akta 575]|||
|2.|Seksyen 10|Kesalahan menyetuju-terima suapan|
|3.|Seksyen 11|Kesalahan memberikan atau menyetuju- terima suapan oleh ejen|
|4.|Seksyen 12|Penerima atau pemberi suapan adalah bersalah walaupun maksud tidak terlaksana atau perkara tidak ada hubungan dengan hal ehwal atau perniagaan prinsipal|
|5.|Seksyen 13|Secara rasuah mendapatkan penarikan balik tender|
|6.|Seksyen 14|Penyogokan pegawai badan awam|
|7.|Seksyen 15|Kesalahan menggunakan jawatan atau kedudukan|
|8.|Seksyen 18|Berurusan tentang, menggunakan, memegang, menerima, atau menyembunyikan suapan atau faedah berhubung dengan apa-apa kesalahan|
|9.|Seksyen 20|Percubaan, persediaan, persubahatan dan komplot jenayah, boleh dihukum sebagaimana kesalahan.|
|Akta Bank dan Institusi-Institusi Kewangan 1989 [Akta 372]|||
|10.|Seksyen 25|Menerima, mengambil atau menyetuju-terima deposit yang dilarang, kecuali di bawah dan mengikut lesen sah yang diberikan di bawah seksyen 6(4)|


-----

82 _Rang Undang-Undang_

|Kesalahan|Col2|Perihalan*|
|---|---|---|
|Akta Pertaruhan 1953 [Akta 495]|||
|11.|Seksyen 4|Rumah-rumah pertaruhan terbuka dan pusat- pusat maklumat pertaruhan|
|12.|Subseksyen 6(3)|Membuat pertaruhan di suatu rumah pertaruhan terbuka, dan penyelenggaraan pertaruhan|
|Akta Rumah Perjudian Terbuka 1953 [Akta 289]|||
|13.|Seksyen 4|Rumah perjudian terbuka|
|14.|Seksyen 4A|Membantu dalam menjalankan loteri awarn, dsb.|
|Akta Syarikat 1965 [Akta 125]|||
|15.|Seksyen 27|Pelawaan kepada orang ramai oleh syarikat persendirian|
|16.|Seksyen 38|Pelawaan kepada orang ramai untuk meminjamkan atau menyimpan wang dengan suatu perbadanan|
|17.|Seksyen 366|Mendorong orang ramai supaya melaburkan wang|
|Akta Hakcipta 1987 [Akta 332]|||
|18.|Seksyen 41|Pelanggaran hakcipta|
|Akta Bahan-Bahan Kakisan dan Letupan dan Senjata Berbahaya 1958 [Akta 357]|||
|19.|Seksyen 3|Memiliki bah an kakisan atau bahan letupan bagi maksud menyebabkan kecederaan|
|Akta Kastam [Akta 235]|||
|20.|Seksyen 135|Kesalahan menyeludup|


-----

_Pencegahan Pengubahan Wang Haram_ 83

|Kesalahan|Col2|Perihalan *|
|---|---|---|
|Akta Dadah Berbahaya 1952 [Akta 234]|||
|21.|Seksyen 4|Sekatan terhadap pengimportan candu mentah. daun koka, jerami popi dan ganja|
|22.|Seksyen 5|Sekatan terhadap pengeksportan candu mentah, daun koka, jerami popi dan ganja|
|23.|Seksyen 12|Sekatan ke atas pengimportan dan pengeksportan dadah berbahaya tertentu|
|24.|Subseksyen 19(4)|Pengeksportan dadah berbahaya|
|25.|Subseksyen 20(5)|Pengimportan dadah berbahaya|
|26.|Seksyen 39B|Pengedaran dadah berbahaya|
|Akta Dadah Berbahaya (Perlucuthakan Harta) 1988 [Akta 340]|||
|27.|Seksyen 3|Penggunaan harta untuk aktiviti yang menjadi kesalahan-kesalahan tertentu|
|28.|Seksyen 4|Mengurusniagakan atau menggunakan, memegang, menerima, atau menyembunyikan harta yang menyalahi undang-undang|
|29.|Seksyen 56|Percubaan, persubahatan dan komplot jenayah yang boleh dihukum sebagai kesalahan|
|Akta Bahan Letupan 1957 [Akta 207]|||
|30.|Subseksyen 4(2)|Kuasa untuk melarang pengilangan, pemilikan atau pengimportan bahan letupan yang begitu berbahaya|
|31.|Seksyen 5|Perbuatan-perbuatan yang menyebabkan letupan atau kebakaran|


-----

84 _Rang Undang-Undang_

|Kesalahan|Col2|Perihalan*|
|---|---|---|
|32.|Seksyen 6|Menyebabkan letupan yang mungkin membahayakan nyawa atau harta|
|33.|Seksyen 7|Percubaan menyebabkan letupan, atau membuat atau menyimpan bahan letupan dengan niat hendak membahayakan nyawa atau harta|
|34.|Seksyen 8|Pembuatan atau Pemilikan bahan letupan dalam keadaan yang menimbulkan syak|
|Akta Perindustrian Niaga Hadapan 1993 [Akta 499]|||
|35.|Seksyen 3|Penubuhan pasaran niaga hadapan|
|36.|Seksyen 16|Broker niaga hadapan hendaklah dilesenkan|
|36.|Seksyen 16A|Pengums dana niaga hadapan hendaklah dilesenkan|
|38.|Seksyen 79|Perdagangan palsu|
|39.|Seksyen 80|Pembrokeran liar|
|40.|Seksyen 82|Manipulasi harga kontrak niaga hadapan dan memborong simpan|
|41.|Seksyen 83|Penggunaan muslihat, dll. untuk memfraud|
|42.|Seksyen 86|Larangan penyalahgunaan maklumat yang didapati alas sifat rasmi|
|Akta Penculikan 1961 [Akta 365]|||
|43.|Seksyen 3|Pemelarian, penahanan salah atau pengurungan salah untuk wang tebusan|
|44.|Seksyen 5|Dengan disedarinya menerima wang tebusan|
|45.|Seksyen 6|Dengan disedarinya berbincang untuk mendapatkan, atau untuk membayar, wang tebusan|


-----

|Pencegaha|Col2|an Pengubahan Wang Haram 85|
|---|---|---|
|Kesalahan||Perihalan *|
|Akta Cakera Optik 2000 [Akta 606]|||
|46.|Seksyen 4|Pengilangan tanpa lesen yang sah|
|47.|Seksyen 21|Menggunakan kod pengilang palsu|
|Kanun Keseksaan [Akta 574]|||
|48.|Seksyen 161|Pekhidmat awam menerima suapan, selain saraan sah di sisi undang-undang, berkenaan dengan sesuatu perbuatan rasmi|
|49.|Seksyen 162|Mengambil suapan untuk dengan cara rasuah atau yang menyalahi undang-undang, mempengaruhi pekhidmat awam|
|50.|Seksyen 163|Mengambil suapan, untuk menggunakan pengaruh peribadi dengan pekhidmat awam|
|51.|Seksyen 164|Persubahatan oleh pekhidmat awam mengenai kesalahan di bawah seksyen 163|
|52.|Seksyen 165|Pekhidmat awam memperoleh apa-apa benda berharga, tanpa balasan, daripada orang yang ada kena-mengena dalam apa-apa prosiding atau urusan yang dilakukan oleh pekhidmat awam itu|
|53.|Seksyen 207|Tuntutan secara fraud bagi harta untuk mengelakkan penyitaannya sebagai pelucuthakan atau bagi melaksanakan sesuatu dekri|
|54.|Seksyen 213|Mengambil hadiah, dsb., bagi melindungi pesalah daripada hukuman|
|55.|Seksyen 214|Menawarkan hadiah atau pemulangan harta sebagai balasan kerana melindungi pesalah|
|56.|Seksyen 215|Mengambil hadiah untuk menolong mendapatkan balik harta curi, dsb.|


-----

86 _Rang Undang-Undang_

|Kesalahan|Col2|Perihalan*|
|---|---|---|
|57.|Seksyen 216A|Melindungi perompak atau kumpulan perompak, dsb.|
|58.|Seksyen 217|Pekhidmat awam mengingkari arahan undang-undang dengan niat untuk menyelamatkan seseorang daripada hukuman, atau harta daripada pelucuthakan|
|59.|Seksyen 218|Pekhidmat awam membuat rekod atau tulisan yang tidak betul dengan niat untuk menyelamatkan seseorang daripada hukuman, atau harta daripada pelucuthakan|
|60.|Seksyen 327|Dengan sengaja menyebabkan kecederaan untuk memeras harta atau bagi memaksa sesuatu perbuatan yang menyalahi undang- undang|
|61.|Seksyen 329|Dengan sengaja menyebabkan kecederaan parah bagi memeras harta, atau bagi memaksa sesuatu perbuatan yang menyalahi undang- undang|
|62.|Seksyen 330|Dengan sengaja menyebabkan kecederaan bagi memeras pengakuan bersalah atau bagi memaksa supaya harta dipulangkan|
|63.|Seksyen 331|Dengan sengaja menyebabkan kecederaan parah bagi memeras pengakuan bersalah atau bagi memaksa supaya harta dipulangkan|
|64.|Seksyen 347|Pengurungan salah bagi maksud memeras harta atau bagi memaksa sesuatu perbuatan yang menyalahi undang-undang|
|65.|Seksyen 348|Pengurungan salah bagi maksud memeras pengakuan bersalah atau memaksa supaya harta dipulangkan|
|66.|Seksyen 363|Penculikan|
|67.|Seksyen 364|Menculik atau melarikan untuk membunuh|
|68.|Seksyen 365|Menculik atau melarikan dengan niat untuk mengurung seseorang secara rahsia dan dengan salah|


-----

_Pencegahan Pengubahan Wang Haram_ 87

|Kesalahan|Col2|Perihalan *|
|---|---|---|
|69.|Seksyen 366|Menculik atau melarikan seseorang wanita bagi memaksanya berkahwin, dsb.|
|70.|Seksyen 367|Menculik atau melarikan untuk menyebabkan seseorang cedera parah, menjadi abdi dsb.|
|71.|Seksyen 368|Menyembunyikan atau mengurung dengan salah seseorang yang diculik|
|72.|Seksyen 369|Menculik atau melarikan kanak-kanak berumur di bawah umur sepuluh tahun dengan niat untuk mencuri harta alih dari tufauh kanak-kanak itu|
|73.|Seksyen 370|Membeli atau memberikan mana-mana orang sebagai abdi|
|74.|Seksyen 371|Berniaga abdi secara lazim|
|75.|Seksyen 372|Menjual kanak-kanak bagi maksud pelacuran, dsb.|
|76.|Seksyen 373|Membeli kanak-kanak bagi maksud pelacuran, dsb,|
|77.|Seksyen 373A|Mengimport bagi tujuan pelacuran|
|78.|Seksyen 379|Pencurian|
|79.|Seksyen 379A|Pencurian kenderaan motor|
|80.|Seksyen 380|Pencurian dalam rumah kediaman, dsb.|
|81.|Seksyen 381|Pencurian oleh kerani atau pekhidmat harta milik majikannya|
|82.|Seksyen 382|Pencurian setelah dibuat persiapan bagi menyebabkan kematian atau cedera dengan tujuan melakukan pencurian itu|
|83.|Seksyen 384|Pemerasan|
|84.|Seksyen 385|Menyebabkan seseorang berasa takut akan kecederaan untuk melakukan pemerasan|


-----

|88 Ra|Col2|ang Undang-Undang|
|---|---|---|
|Kesalahan||Perihalan*|
|85.|Seksyen 386|Pemerasan dengan menyebabkan seseorang berasa takut akan kematian atau kecederaan parah|
|86.|Seksyen 387|Menyebabkan seseorang berasa takut akan kematian atau kecederaan parah untuk melakukan pemerasan|
|87.|Seksyen 389|Menyebabkan seseorang berasa takut akan tuduhan kesalahan, untuk melakukan pemerasan|
|88.|Seksyen 392|Perompakan|
|89.|Seksyen 394|Dengan sengaja menyebabkan kecederaan dalam melakukan perompakan|
|90.|Seksyen 395|Perompakan berkumpulan|
|91.|Seksyen 396|Perompakan berkumpulan dengan pembunuhan|
|92.|Seksyen 399|Membuat persiapan bagi melakukan perompakan berkumpulan|
|93.|Seksyen 400|Menjadi anggota kumpulan perompak|
|94.|Seksyen 402|Berhimpun bagi tujuan melakukan perompakan berkumpulan|
|95.|Seksyen 403|Pelesapan curang harta|
|96.|Seksyen 404|Pelesapan curang harta yang dimiliki oleh simati pada masa kematiannya|
|97.|Seksyen 406|Pecah amanah jenayah|
|98.|Seksyen 407|Pecah amanah jenayah oleh pembawa, dsb.|
|99.|Seksyen 408|Pecah amanah jenayah oleh kerani atau pekhidmat|
|100.|Seksyen 409|Pecah amanah jenayah oleh pekhidmat awam, atau oleh jurubank, saudagar atau ejen|
|101.|Seksyen 411|Dengan curang menerima harta curi|
|102.|Seksyen 412|Dengan curang menerima harta yang dicuri semasa melakukan perompakan berkumpulan|


-----

|Pencegaha|Col2|an Pengubahan Wang Haram 89|
|---|---|---|
|Kesalahan||Perihalan*|
|103.|Seksyen 413|Berniaga harta curi secara lazim|
|104.|Seksyen 414|Menolong menyembunyikan harta curi|
|105.|Seksyen 420|Menipu dan dengan curang mendorong penyerahan harta|
|106.|Seksyen 421|Dengan curang atau fraud mengalihkan atau menyembunyikan harta untuk mengelakkan pembahagian antara pemiutang|
|107.|Seksyen 422|Dengan curang atau fraud menghalang hutang atau tuntutan yang kena dibayar kepada pesalah daripada didapati oleh pemiutangnya|
|108.|Seksyen 424|Dengan curang atau fraud mengalihkan atau menyembunyikan balasan|
|109.|Seksyen 465|Pemalsuan|
|110.|Seksyen 468|Pemalsuan bagi tujuan penipuan|
|111.|Seksyen 489A|Pemalsuan atau pemelancungan mata wang kertas atau nota bank|
|112.|Seksyen 489c|Pemilikan mata wang kertas atau nota bank palsu atau lancung|
|Akta Perindustrian Sekuriti 1983 [Akta 280]|||
|113.|Seksyen 7|Penubuhan pasaran saham|
|114.|Seksyen 12|Lesen peniaga|
|115.|Seksyen 15A|Lesen pengurus kumpulan wang|
|116.|Seksyen 84|Transaksi perdagangan palsu dan penipuan dalam pasaran|
|117.|Seksyen 85|Manipulasi pasaran|
|118.|Seksyen 87A|Penggunaan peranti manipulasi dan memperdaya|
|119.|Seksyen 89B|Perakuan yang dilarang ke atas orang yang mempunyai maklumat dalaman|


*Nota - Perihalan pendek kesalahan di dalam Jadual ini hanyalah untuk rujukan sahaja.


-----

90 _Rang Undang-Undang_

HURAIAN

Akta Pencegahan Pengubahan Wang Haram ("Akta ini") yang dicadangkan oleh
Rang Undang-Undang ini mengandungi peruntukan bagi kesalahan pengubahan
wang haram, pencegahan, pengesanan dan pendakwaan pengubahan wang haram,
pelucuthakan harta yang diperoleh daripada, atau terlibat dalam, pengubahan
wang haram dan kehendak penyimpanan rekod dan laporan transaksi yang
mencurigakan oleh institusi pelapor.

BAHAGIAN I

2. Bahagian I Rang Undang-Undang mengandungi perkara permulaan.

3. Fasal 1 mengandungi tajuk ringkas. Fasal ini juga bertujuan untuk
membenarkan Menteri untuk menetapkan tarikh permulaan kuat kuasa Akta ini.

4. _Fasal 2 mengadakan peruntukan mengenai pemakaian Akta ini._

5. _Fasal 3 mengandungi takrif ungkapan tertentu yang digunakan dalam Rang_

Undang-Undang ini.

BAHAGIAN II

6. Bahagian II Rang Undang-Undang ini mengandungi peruntukan berhubung

dengan kesalahan pengubahan wang haram.

7. _Fasal 4 mengadakan peruntukan mengenai kesalahan pengubahan wang_

haram dan penalti bagi kesalahan itu.

8. _Fasal 5 bertujuan untuk melindungi pemberi maklumat dan sesiapa yang_

membantu agensi penguat kuasa dengan memberikan maklumat mengenai
pengetahuannya bahawa sesuatu harta itu diperoleh daripada pengubahan wang
haram. Dia diberi perlindungan daripada pendakwaan dan tanggungan sivil jika
syarat tertentu dipenuhi.

9. _Fasal 6 mengadakan peruntukan mengenai sekatan ke atas mendedahkan_

penzahiran di bawah fasal 5.

BAHAGIAN III

10. Bahagian III Rang Undang-Undang mengandungi peruntukan berhubung

dengan perisikan kewangan.

11. _Fasal 7 mengadakan peruntukan mengenai pelantikan pihak berkuasa_

berwibawa. Fasal itu juga bertujuan untuk membenarkan pihak berkuasa berwibawa
memberi kuasa mana-mana pegawainya untuk menjalankan kewajipannya di
bawah Akta ini.

12. _Fasal 8 mengadakan peruntukan mengenai kewajipan dan fungsi pihak_

berkuasa berwibawa.


-----

_Pencegahan Pengubahan Wang Haram_ 91

13. _Fasal 9 bertujuan untuk membenarkan orang-orang yang diberi kuasa oleh_

pihak berkuasa berwibawa mendapat akses kepada maklumat pihak berkuasa
berwibawa itu. Fasal itu juga bertujuan untuk memberi pihak berkuasa berwibawa
kuasa untuk memberikan maklumat berhubung dengan institusi kewangan luar
pesisir kepada Lembaga Perkhidmatan Kewangan Luar Pesisir Labuan.

14. _Fasal 10 mengadakan peruntukan mengenai penyampaian maklumat pihak_

berkuasa berwibawa kepada sesuatu pihak berkuasa yang bersamaan di sesuatu
negara lain jika terdapat suatu perkiraan antara negara itu dan terdapat akujanji
yang mencukupi bahawa kerahsiaan maklumat itu akan dipelihara.

15. _Fasal 11 mengadakan peruntukan mengenai kerahsiaan maklumat pihak_

berkuasa berwibawa.

16. _Fasal 12 mengadakan peruntukan mengenai penzahir maklumat pihak_

berkuasa berwibawa berhubung dengan prosiding undang-undang.

BAHAGIAN IV

17. Bahagian IV Rang Undang-Undang mengandungi peruntukan berhubung

dengan obligasi institusi pelapor dan orang lain yang berurusan dengan institusi
pelapor itu.

18. _Fasal 13 bertujuan untuk menghendaki sesuatu institusi pelapor menyenggara_

rekod transaksi kewangan yang melebihi had yang ditentukan oleh pihak berkuasa
berwibawa.

19. _Fasal 14 bertujuan untuk menghendaki institusi pelapor melaporkan kepada_

pihak berkuasa berwibawa apa-apa transaksi yang melebihi had yang dinyatakan
di bawah subfasal 13(1) dan apa-apa transaksi yang mencurigakan, iaitu transaksi
yang dipercayanya merupakan hasil daripada sesuatu aktiviti haram.

20. _Fasal 15 mengadakan peruntukan mengenai pemusatan maklumat yang_

dikumpul oleh institusi pelapor.

21. _Fasal 16 bertujuan untuk mengenakan obligasi ke atas institusi pelapor_

supaya menyenggara akaun atas nama pemegang akaun dan melarang penggunaan
nama palsu, rekaan atau yang dirahsiakan. Fasal itu juga bertujuan untuk
menghendaki institusi pelapor untuk menentukan identiti pemegang akaun dan

juga untuk mendapatkan dan merekodkan maklumat mengenai identiti sebenar

pemegang akaun itu.

22. _Fasal 17 bertujuan untuk menghendaki institusi pelapor menyimpan rekod_

mereka berhubung dengan pengenalpastian pelanggan atau akaun selama tempoh
sekurang-kurangnya enam tahun selepas akaun itu ditutup atau transaksi itu
ditamatkan.

23. _Fasal 18 bertujuan untuk melarang pembukaan akaun dengan sesuatu_

institusi pelapor atas nama palsu atau rekaan.


-----

92 _Rang Undang-Undang_

24. _Fasal 19 bertujuan untuk menghendaki institusi pelapor menerima pakai,_

membangunkan dan melaksanakan rancangan dalaman bagi mengesan kesalahan
di bawah Akta ini. Fasal itu juga bertujuan untuk menghendaki institusi pelapor
melaksanakan rancangan pematuhan di setiap cawangan dan subsidiarinya, sama
ada di dalam atau di luar Malaysia.

25. _Fasal 20 memperuntukkan bahawa kehendak penzahiran di bawah Bahagian_

ini mengatasi apa-apa obligasi tentang kerahsiaan atau sekatan lain tentang
penzahiran yang dikenakan oleh mana-mana undang-undang bertulis lain.

26. _Fasal 21 mengandungi obligasi pihak berkuasa pengawasan atau pihak_

berkuasa pelesenan sesuatu institusi pelapor.

27. _Fasal 22 mengandungi peruntukan untuk memastikan institusi pelapor_

mematuhi obligasinya di bawah Bahagian ini.

28. _Fasal 23 bertujuan untuk menghendaki seseorang yang meninggalkan_

atau memasuki sempadan Malaysia dengan wang tunai atau instrumen pembawa
boleh niaga melebihi jumlah yang ditentukan oleh pihak berkuasa berwibawa
mengisytiharkan wang tunai atau instrumen itu. Fasal itu juga bertujuan untuk
memperuntukkan bahawa sesuatu perisytiharan di bawah seksyen ini dianggap
sebagai perisytiharan di bawah Akta Kastam 1967.

29. _Fasal 24 bertujuan untuk melindungi mana-mana orang yang menzahirkan_

apa-apa maklumat di bawah Bahagian ini daripada prosiding sivil, jenayah dan
tatatertib.

30. _Fasal 25,26 dan 27 bertujuan untuk membenarkan pihak berkuasa berwibawa_

memeriksa buku-buku institusi pelapor dan orang yang berkaitan dengannya
bagi memastikan Bahagian ini dipatuhi dan menyatakan kuasa yang boleh
dijalankan oleh pihak berkuasa berwibawa berhubung dengan perkara ini.

31. _Fasal 28 bertujuan untuk membenarkan pihak berkuasa berwibawa_

memusnahkan apa-apa rekod pemeriksaan selepas enam tahun pemeriksaan itu
dibuat kecuali jika rekod itu telah dihantar kepada agensi penguat kuasa yang
lain.

BAHAGIAN V

32. Bahagian V Rang Undang-Undang ini mengandungi peruntukan berhubung

dengan kuasa penyiasatan pelbagai agensi penguat kuasa.

33. _Fasal 29 bertujuan untuk memberi pihak berkuasa berwibawa atau mana-_

mana agensi penguat kuasa yang berkaitan kuasa untuk menyebabkan penyiasatan
di bawah Akta ini dibuat jika pihak berkuasa berwibawa atau agensi penguat
kuasa itu mempunyai sebab untuk mengesyaki bahawa seseorang sedang melakukan,
telah melakukan atau akan melakukan suatu kesalahan di bawah Akta ini.


-----

_Pencegahan Pengubahan Wang Haram_ 93

34. _Fasal 30 bertujuan untuk memberikan kuasa pihak berkuasa berwibawa_

atau agensi penguat kuasa untuk melantik pekerjanya atau mana-mana orang

lain sebagai pegawai penyiasat.

35. _Fasal 31 bertujuan untuk memberi pegawai penyiasat kuasa untuk masuk,_

menggeledah dan menyita jika dia berpuas hati atau mempunyai sebab untuk
mempercayai bahawa seseorang telah melakukan suatu kesalahan di bawah
Akta ini.

36. _Fasal 32 bertujuan untuk memberi pegawai penyiasat kuasa untuk memeriksa_

mana-mana orang yang dia percaya mempunyai kaitan dengan fakta dan hal
keadaan kes itu.

37. _Fasal 33 bertujuan untuk memberi pegawai penyiasat kuasa untuk menahan_

mana-mana orang yang diperiksa bagi suatu tempoh yang perlu bagi menjalankan
pemeriksaan itu tetapi tidak boleh melebihi dua puluh empat jam tanpa kebenaran
seorang majistret. Subfasal (2) memperuntukkan bahawa seseorang tidak boleh
diperiksa di bawah Bahagian ini kecuali oleh pegawai penyiasat yang sama

jantina dengannya dan dengan memberi perhatian teliti kepada kesopanan.

38. Di bawah fasal 34 menjadi suatu kesalahan jika mana-mana orang

menghalang penjalanan kuasa oleh seseorang pegawai penyiasat.

39. _Fasal 35 mengadakan peruntukan mengenai kesalahan memberikan_

maklumat.

40. _Fasal 36 bertujuan untuk memberi seorang pegawai penyiasat kuasa untuk_

menghendaki terjemahan dalam bahasa kebangsaan atau bahasa Inggeris bagi
apa-apa dokumen yang ditemui, disita, ditahan atau diambil milik oleh pegawai
penyiasat itu daripada orang yang memiliki, menjaga atau mengawal dokumen
itu.

41. _Fasal 37 bertujuan untuk memberi pegawai penyiasat kuasa untuk_

menghendaki penyerahan apa-apa harta, rekod, laporan atau dokumen.

42. _Fasal 38 bertujuan untuk memberi pegawai penyiasat kuasa untuk menyita,_

merampas, mengambil milik dan menahan apa-apa harta atau dokumen yang
dikemukakan kepadanya dalam pemeriksaan di bawah perenggan 32(2)(a) atau
_(b), atau pemeriksaan seseorang di bawah subseksyen 33(1), bagi memastikan_
sama ada apa-apa yang berkaitan dengan penyiasatan itu telah disembunyikan,
atau selainnya, pada orang itu.

43. _Fasal 39 bertujuan untuk mengenakan suatu obligasi ke atas pegawai_

penyiasat untuk melepaskan apa-apa benda yang telah disita, ditahan atau dialihkan
olehnya atau pegawai penyiasat yang lain kepada orang yang ditentukannya
sebagai orang yang berhak di sisi undang-undang ke atas mana-mana benda itu
pada akhir siasatan itu atau, dengan persetujuan bertulis terdahulu pihak berkuasa
berwibawa atau agensi penguat kuasa, jika dia berpuas hati bahawa benda itu
tidak diperlukan bagi maksud apa-apa pendakwaan di bawah Akta ini atau
mana-mana undang-undang bertulis yang lain.


-----

94 _Rang Undang-Undang_

44. Fasal 40 membuat peruntukan mengenai kebolehterimaan apa-apa rekod
pemeriksaan, harta atau dokumen yang dikemukakan, atau pernyataan yang
dibuat, di bawah Akta ini, sebagai keterangan dalam mana-mana prosiding di
mana-mana mahkamah berhubung dengan sesuatu kesalahan di bawah Akta ini
walau apa pun dalam mana-mana undang-undang bertulis atau rukun undangundang yang berlawanan.

45. _Fasal 41 bertujuan untuk memberi pegawai penyiasat kuasa untuk menangkap_

tanpa waran mana-mana orang yang disyaki dengan munasabah olehnya telah
melakukan atau sedang melakukan suatu kesalahan di bawah Akta ini.

46. _Fasal 42 bertujuan untuk mengenakan kewajipan ke atas pegawai penyiasat_

yang membuat penangkapan di bawah fasal 40 supaya menyerahkan orang itu
kepada pegawai polis yang terdekat, atau jika tiada pegawai sedemikian, ke
balai polis yang terdekat.

47. _Fasal 43 memperuntukkan bahawa pegawai penyiasat hendaklah dianggap_

sebagai pekhidmat awam dan pegawai awam.

BAHAGIAN VI

48. Bahagian VI mengandungi peruntukan mengenai pembekuan, penyitaan
dan pelucuthakan harta mana-mana orang yang disyaki melakukan kesalahan
pengubahan wang haram.

49. Fasal 44 memperuntukkan bahawa jika sesuatu agensi penguat kuasa
mempunyai alasan munasabah untuk mengesyaki bahawa suatu kesalahan
pengubahan wang haram sedang dilakukan, ia boleh menyita apa-apa harta
orang yang melakukan kesalahan itu. Apabila perintah pembekuan harta telah
dikeluarkan orang itu tidak boleh menjalankan urusan tentang hartanya. Fasal
ini menyatakan kuasa-kuasa sampingan yang diperlukan oleh agensi penguat
kuasa berkenaan dengan kuasanya untuk membekukan harta. Perintah pembekuan
itu bertujuan untuk membolehkan harta dibekukan bagi mengelakkan harta itu
dihabiskan, dipindahkan, dsb.

50. _Fasal 45 dan 46 mengandungi peruntukan khusus berhubung dengan_

penyitaan harta alih.

51. _Fasal 47 memperuntukkan bahawa seseorang hakim Mahkamah Tinggi_

boleh memerintahkan seseorang peguam bela dan peguam cara supaya menzahirkan
apa-apa maklumat berhubung dengan apa-apa harta yang akan disita. Walau
bagaimanapun, dia tidak dikehendaki menzahirkan maklumat terlindung.

52. _Fasal 48 menyatakan kuasa-kuasa khas yang hendaklah digunakan berhubung_

dengan institusi kewangan memandangkan sifat khusus mereka. Fasal ini juga
menjelaskan bahawa institusi kewangan boleh memberikan maklumat tanpa
bertanggungan bagi pelanggaran obligasi kerahsiaan perbankan.


-----

_Pencegahan Pengubahan Wang Haram_ 95

53. _Fasal 49 bertujuan untuk memberi Pendakwa Raya kuasa untuk menghendaki_

mana-mana orang yang disyaki melakukan suatu kesalahan di bawah Akta ini
dan saudaranya atau sekutunya memberikan segala butir mengenai harta mereka.
_Fasal ini juga menanggung rugi seseorang yang membuat penzahiran di bawah_

_fasal ini._

54. _Fasal 50 bertujuan untuk memberi Pendakwa Raya kuasa untuk_

memerintahkan institusi kewangan supaya tidak membuat urusan tentang harta
alih termasuk mstrumen kewangan yang merupakan hal perkara sesuatu kesalahan
pengubahan wang haram.

55. _Fasal 51 bertujuan untuk memberi Pendakwa Raya kuasa untuk_

memerintahkan penyitaan harta tak alih yang merupakan hal perkara sesuatu
kesalahan di bawah Akta ini dan segala kuasa sampingan yang perlu bagi
melaksanakan penyitaan sedemikian.

56. _Fasal 52 menyatakan peruntukan khas yang terpakai jika penyitaan adalah_

berhubung dengan sesuatu perniagaan. Peruntukan itu termasuk kuasa untuk
menjalankan perniagaan itu.

57. _Fasal 53 bertujuan untuk memberi Pendakwa Raya kuasa untuk membuat_

permohonan kepada hakim sesuatu Negara asing untuk melarang orang yang
memegang harta itu daripada membuat urusan tentang harta itu jika harta yang
tertakluk kepada penyitaan itu terletak di luar negara.

58. _Fasal 54 memperuntukkan bahawa apa-apa urusan tentang harta selepas_

disita di bawah Bahagian ini adalah tidak sah.

59. _Fasal 55 bertujuan untuk memberi mahkamah kuasa untuk melucuthakkan_

apa-apa harta yang menjadi hal perkara sesuatu kesalahan pengubahan wang
haram. Mahkamah boleh melucuthakkan harta itu jika ia berpuas hati bahawa
suatu kesalahan telah dibuktikan terhadap tertuduh atau, jika kesalahan itu tidak
dibuktikan, tertuduh itu bukanlah pemunya sah harta itu dan tiada pembeli
dengan suci hati. Ini adalah untuk memastikan bahawa segala harta yang digunakan
dalam melakukan kesalahan pengubahan wang haram dilucuthakkan dan oleh
itu pengubah wang haram tidak mendapat faedah daripada jenayah yang dilakukan oleh mereka lebih-lebih lagi kerana kesalahan pengubahan wang haram
sukar dibuktikan. Jika kesalahan itu dibuktikan terhadap tertuduh tetapi harta
yang kena dilucuthakkan telah dilupuskan maka tertuduh hendaklah membayar
suatu amaun yang sama nilai dengan harta itu sebagai denda. Standard pembuktian
dalam menentukan sama ada harta itu ialah hal perkara suatu kesalahan pengubahan
wang haram adalah berdasarkan imbangan kebarangkalian.

60. _Fasal 56 bertujuan untuk memberi Pendakwa Raya kuasa, jika tiada_

pendakwaan atau pensabitan atas sesuatu kesalahan, untuk memohon kepada
mahkamah bagi pelucuthakan apa-apa harta yang dia berpuas hati telah diperoleh
hasil daripada, atau berkaitan dengan, kesalahan itu. Jika tidak ada pendakwaan
atau pelucuthakan maka harta yang disita itu hendaklah dilepaskan kepada
orang yang daripadanya harta itu disita. Ini adalah untuk memastikan bahawa
walaupun tidak ada pensabitan tetapi mahkamah pasti bahawa harta itu diperoleh


-----

96 _Rang Undang-Undang_

hasil daripada kesalahan itu, pengubah wang haram tidak menikmati faedah

jenayah mereka.

61. _Fasal 57 memperuntukkan bahawa kesahan penyitaan atau penjualan harta_

tidaklah terjejas oleh apa-apa bantahan berhubung dengan bentuk atau cara
penyitaan atau penjualan itu dilaksanakan.

62. _Fasal 58 memperuntukkan bahawa apa-apa harta yang dilucuthakkan_

hendaklah terletak hak pada Kerajaan Persekutuan dan memberikan kuasakuasa yang perlu bagi melaksanakan peletakhakan itu.

63. _Fasal 59 bertujuan untuk membenarkan mahkamah mengeluarkan perintah_

penalti kewangan terhadap seseorang yang daripadanya harta dilucuthakkan

jika dia memperoleh apa-apa faedah daripada pelakuan kesalahan pengubahan

wang haram.

64. _Fasal 60 membuat peruntukan mengenai pelepasan oleh pegawai penyiasat_

apa-apa harta yang telah disita oleh sesuatu agensi penguat kuasa apabila dia
berpuas hati bahawa harta itu tidak tertakluk kepada pelucuthakan di bawah
Akta ini.

65. _Fasal 61 bertujuan untuk menghendaki notis diberikan mengenai sesuatu_

perintah pelucuthakan supaya pihak ketiga yang menuntut kepentingannya yang
sah mengenai harta itu boleh hadir untuk menyokong tuntutannya. Mahkamah
hendaklah memulangkan harta yang disita atau dilucuthakkan itu jika orang itu
mempunyai kepentingan di sisi undang-undang yang sah mengenai harta itu.

66. Fasal 62 membuat peruntukan mengenai cara harta yang telah dilucuthakkan
boleh dilupuskan. Fasal ini memberi Kerajaan Persekutuan kuasa untuk
menyimpannya bagi kegunaan rasmi atau menjualnya.

67. _Fasal 63 mengandungi peruntukan khusus berhubung dengan mana-mana_

orang yang terhadapnya suatu penyiasatan tentang suatu kesalahan berat telah
dimulakan dan yang telah mati atau tidak dapat ditemui. Orang itu hendaklah
dianggap seolah-olah telah disabitkan atas kesalahan berat itu dan fasal ini
membuat peruntukan bahawa hartanya boleh dilucuthakkan.

68. _Fasal 64 memperuntukkan bahawa suatu perintah pelucuthakan boleh_

dibuat terhadap orang yang melarikan diri jika mahkamah berpuas hati bahawa
orang itu telah melarikan diri jika menunjukkan kes prima facie. Fasal ini
memastikan bahawa harta yang digunakan dalam melakukan kesalahan pengubahan
wang haram akan dilucuthakkan walaupun pengubah wang haram itu telah
melarikan diri atau telah mati.

69. _Fasal 65 memperuntukkan bahawa tindakan berkaitan dengan orang yang_

melarikan diri yang telah mati hendaklah diambil terhadap wakil dirinya dan
perintah pelucuthakan hendaklah dibuat terhadap harta pusaka simati itu.

70. _Fasal 66 bertujuan untuk membolehkan mahkamah mengetepikan_

penyampaian dokumen kepada orang yang melarikan diri.


-----

_Pencegahan Pengubahan Wang Haram_ 97

BAHAGIAN  VII

71. Bahagian VII mengandungi peruntukan berhubung dengan perkara-perkara
pelbagai.

72. _Fasal 67 bertujuan untuk memberi agensi penguat kuasa yang berkaitan_
kuasa untuk mengarahkan supaya mana-mana dokumen atau maklumat
dikemukakan kepadanya jika ia mempunyai sebab untuk mempercayai bahawa
suatu kesalahan sedang dilakukan atau telah dilakukan atau akan dilakukan.

73. _Fasal 68 memperuntukkan bahawa kuasa pihak berkuasa berwibawa dan_
agensi penguat kuasa yang berkaitan di bawah Akta ini adalah sebagai tambahan
kepada kuasa yang ada pada pihak berkuasa berwibawa atau agensi penguat
kuasa itu di bawah mana-mana undang-undang lain.

74. _Fasal 69 memperuntukkan bahawa keterangan seseorang ejen provokasi_
hendaklah boleh dipercayai dan sesuatu sabitan berdasarkan semata-mata pada
keterangan seorang ejen provokasi tidaklah tak sah.

75. _Fasal 70 memperuntukkan bahawa standard pembuktian bagi persoalan_
fakta ialah berdasarkan imbangan kebarangkalian melainkan persoalan fakta
dalam mana-mana prosiding jenayah bagi sesuatu kesalahan di bawah Akta ini.

76. _Fasal 71 membuat peruntukan mengenai kebolehterimaan keterangan_
dokumentar.

77. _Fasal 72 membuat peruntukan mengenai kebolehterimaan pernyataan_
seseorang tertuduh sebagai keterangan untuk mana-mana prosiding di bawah
Akta ini.

78. _Fasal 73 membuat peruntukan mengenai kebolehterimaan sebagai keterangan_
pernyataan seseorang yang telah mati atau kemudiannya tidak dapat dikesan.

79. _Fasal 74 mengandungi peruntukan mengenai kebolehterimaan terjemahan_
dokumen.

80. _Fasal 75 membuat peruntukan mengenai kebolehterimaan dokumen yang_
dikeluarkan oleh kerajaan sesuatu Negara asing.

81. _Fasal 76 memperkataan tentang pembuktian sabitan dan pembebasan._
Hakikat bahawa seseorang itu telah disabitkan atau dibebaskan mengenai sesuatu
kesalahan hendaklah boleh diterima sebagai keterangan bahawa dia telah melakukan
atau tidak melakukan kesalahan itu, mengikut mana-mana yang berkenaan.

82. _Fasal 77 membuat peruntukan mengenai tanggung rugi seseorang yang_
menjalankan apa-apa kuasa di bawah Akta ini jika perkara itu telah dilakukan
dengan suci hati.

83. _Fasal 78 mengandungi peruntukan mengenai penyampaian notis._


-----

98 _Rang Undang-Undang_

84. _Fasal 79 bertujuan untuk mengenakan kewajipan ke atas seseorang untuk_

memelihara kerahsiaan maklumat yang didapati menurut Akta ini.

85. _Fasal 80 memberi Menteri Kewangan kuasa untuk memberikan pengecualian._

86. _Fasal 81 memberi Menteri Kewangan kuasa untuk membuat pengubahsuaian_

berkenaan dengan pemakaian Akta ini bagi institusi kewangan luar pesisir.

87. _Fasal 82 membuat peruntukan bagi pemakaian luar wilayah Akta ini._

88. _Fasal 83 bertujuan untuk memberi pihak berkuasa berwibawa kuasa untuk_

mengeluarkan garis panduan dan surat pekeliling, dengan berunding dengan
pihak berkuasa pengawasan yang berkaitan.

89. _Fasal 84 bertujuan untuk memberi Menteri Kewangan atau Menteri Dalam_

Negeri kuasa untuk membuat peraturan.

90. _Fasal 85 bertujuan untuk memberi Menteri Kewangan kuasa untuk meminda_

Jadual Pertama dan Kedua.

91. _Fasal 86, 87 dan 88 mengandungi peruntukan mengenai kesalahan am,_

kesalahan yang dilakukan oleh mana-mana orang yang bertindak atas sifat
rasmi dan kesalahan yang dilakukan oleh individu.

92. _Fasal 89 membuat peruntukan mengenai kesalahan berhubung dengan_

catatan di dalam buku dan dokumen lain, dsb.

93. _Fasal 90 memperuntukkan bahawa kesalahan yang boleh dihukum di_

bawah Akta ini adalah kesalahan boleh tangkap.

94. _Fasal 91 dan 92 membuat peruntukan masing-masing bagi pencantuman_

kesalahan dan kuasa pihak berkuasa berwibawa untuk mengkompaun kesalahan.

95. _Fasal 93 memperuntukkan bahawa pendakwaan di bawah Akta ini_

hanya boleh dimulakan oleh atau dengan keizinan bertulis terlebih dahulu
Pendakwa Raya.

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang.

[PN(U[2])2246]


-----

ANTI-MONEY LAUNDERING BILL 2001

ARRANGEMENT OF CLAUSES

PART I

PRELIMINARY

Clause

1. Short title and commencement

2. Application

3. Interpretation

PART II

MONEY LAUNDERING OFFENCES

4. Offence of money laundering

5. Protection of informers and information

6. Restriction on revealing disclosure under section 5

PART III

FINANCIAL INTELLIGENCE

7. Functions of the competent authority

8. Provisions relating to the competent authority

9. Authorisation to release information

10. Communication to a foreign State

11. Prohibited disclosure

12. Permitted disclosure

PART IV

REPORTING OBLIGATIONS

13. Record-keeping by reporting institutions

14. Report by reporting institutions

15. Centralisation of information


-----

2 _Bill_

Clause

16. Identification of account holder

17. Retention of records

18. Opening account in false name

19. Compliance programme

20. Secrecy obligations overridden

21. Obligations of supervisory or licensing authority

22. Powers to enforce compliance

23. Currency reporting at border

24. Protection of persons reporting

25. Examination of a reporting institution

26. Examination of person other than a reporting institution

27. Appearance before examiner

28. Destruction of examination records

PART V

INVESTIGATION

29. Investigation by competent authority and enforcement agencies

30. Appointment of investigating officer

31. Powers of an investigating officer

32. Power to examine persons

33. Search of a person

34. Obstruction to exercise of powers by an investigating officer

35. Tipping-off

36. Requirement to provide translation

37. Delivery of property, record, report or document

38. Seizing of property, record, report or document

39. Release of property, record, report or document seized

40. Statement to be admissible

41. Investigating officer may arrest without warrant

42. Arrested person to be made over to police officer

43. Investigating officer deemed to be public servant and public officer


-----

_Anti-Money Laundering_

PART VI

FREEZING, SEIZURE AND FORFEITURE

Clause

44. Freezing of property

45. Seizure of movable property

46. Further provisions relating to seizure of movable property

47. Advocates and solicitors to disclose information

48. Investigation powers in relation to a financial institution

49. Public Prosecutor's powers to obtain information

50. Seizure of movable property in financial institution

51. Seizure of immovable property

52. Special provisions relating to seizure of a business

53. Prohibition of dealing with property outside Malaysia

54. Dealing with property after seizure to be void

55. Forfeiture of property upon prosecution for an offence

56. Forfeiture of property where there is no prosecution

57. Validity of freeze, seizure or sale

58. Vesting of forfeited property in the Federal Government

59. Pecuniary orders

60. Release of property seized

61. _Bona fide third parties_

62. Disposition of forfeited property

63. Absconded person

64. Forfeiture order where person has absconded

65. Effect of death on proceedings

66. Service of documents on absconder

PART VII

MISCELLANEOUS

67. Property tracking

68. Additional powers of competent authority and enforcement agency

69. Agent provocateur

70. Standard of proof

71. Admissibility of documentary evidence

72. Admissibility of statements by accused persons


-----

## 4 Bill

Clause

73. Admissibility of statements and documents of persons who are dead
or cannot be traced, etc.

74. Admissibility of translation of documents

75. Evidence of corresponding law or foreign law

76. Proof of conviction and acquittal

77. Indemnity

78. Service of notices

79. Preservation of secrecy

80. Exemptions

81. Modifications

82. Jurisdiction

83. Power to issue guidelines, etc.

84. Regulations

85. Amendment of Schedules

86. General offence

87. Offence committed by any person acting in an official capacity

88. Offence by an individual

89. Falsification, concealment and destruction of document

90. Seizable offence

91. Joinder of offences

92. Power of competent authority to compound offences

93. Prosecution

FIRST SCHEDULE

SECOND SCHEDULE


-----

