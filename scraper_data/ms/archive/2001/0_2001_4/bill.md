---
Year: 2001
Bill: D.R 13/2001 - RUU Eksais (Pindaan) 2001 (Lulus)
Title: D.R 13/2001 - RUU Eksais (Pindaan) 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2013.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2013.pdf
---
---
Reading:
D.R 13/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 13/2001

RANG UNDANG-UNDAN

_b e r n a m a_

Suatu Akta untuk meminda Akta Eksais 1976.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas**

**1. Akta ini bolehlah dinamakan Akta Eksais (Pindaan) 2001.**

# Pindaan seksyen 42

**2. Akta Eksais 1976 [Akta 176], yang disebut "Akta ibu" dalam**
Akta ini, dipinda dalam perenggan 42(2)(a) dengan menggantikan
perkataan "firma atau persatuan orang" dengan perkataan "suatu
firma, suatu pertubuhan, suatu persatuan atau kumpulan orang
yang lain".

# Seksyen baru 53A

**3. Akta ibu dipinda dengan memasukkan selepas seksyen 53 seksyen**
yang berikut:


53A. (1) Mana-mana pegawai eksais yang menjalankan
kuasanya di bawah seksyen 51, 52 dan 53 hendaklah
diberi akses kepada apa-apa maklumat berekod atau data
berkomputer, sama ada disimpan dalam komputer atau
selainnya.


Akses
kepada
maklumat
berekod
atau data
berkomputer.


-----

_Rang Undang-Undang_

(2) Sebagai tambahan, seseorang pegawai eksais yang

menjalankan kuasanya di bawah seksyen 51,52 dan 53—

_(a) boleh memeriksa dan meneliti pengendalian mana-_

mana komputer dan apa-apa perkakas atau bahan
yang berkaitan yang dia mempunyai sebab yang
munasabah untuk mengesyaki digunakan atau telah
digunakan berkaitan dengan maklumat atau data
itu; dan

_(b) boleh menghendaki—_

(i) orang yang pegawai eksais itu mempunyai

sebab yang munasabah untuk mengesyaki
menggunakan atau telah menggunakan
komputer itu atau yang bagi pihaknya
komputer itu digunakan atau telah digunakan
sedemikian; atau

(ii) orang yang menjaga, atau selainnya terlibat

dalam, pengendalian komputer, perkakas atau
bahan itu,


supaya memberinya bantuan yang munasabah

sebagaimana yang dikehendaki olehnya bagi maksud
seksyen ini.


(3) Bagi maksud subseksyen (1), "akses" termasuklah

diberi kata laluan, kod penyulitan, kod penyahsulitan,
perisian atau perkakasan yang perlu dan apa-apa cara
lain yang diperlukan untuk membolehkan maklumat

berekod atau data berkomputer itu difahami.".

**Pindaan seksyen 55**

4. Subseksyen 55(1) Akta ibu dipinda—

_(a) dalam perenggan (b), dengan memasukkan selepas_

perkataan "67(4)" perkataan ", atau sekiranya amaun itu
dilucuthakkan di bawah seksyen 69, mengikut mana-mana
yang berkenaan"; dan


-----

_Eksais (Pindaan)_ 3

_(b) dalam perenggan (c), dengan memasukkan selepas_

perkataan "tuntutan" perkataan ", atau suatu pelucuthakan
di bawah seksyen 69, mengikut mana-mana yang
berkenaan".

**Pindaan seksyen 56**

**5. Seksyen 56 Akta ibu dipinda—**

_(a) dalam proviso kepada subseksyen (1), dengan menggantikan_

perkataan "seorang perempuan" dengan perkataan
"seseorang perempuan lain dengan betul-betul mengambil
kira kehendak kesopanan"; dan

_(b) dengan memasukkan selepas subseksyen (3) subseksyen_

yang berikut:


"(4) Tiap-tiap orang yang ditangkap sedemikian boleh

dilepaskan daripada jagaan—

_(a) apabila dia mendepositkan apa-apa jumlah wang_

yang munasabah sebagaimana yang dikehendaki
oleh seorang pegawai eksais yang hak;

_(b) apabila dia menyempurnakan suatu bon, dengan_

suatu penjamin atau penjamin-penjamin,
sebagaimana yang dikehendaki oleh seorang
pegawai eksais yang hak; atau

_(c) apabila dia mendepositkan apa-apa jumlah wang_

yang munasabah sebagaimana yang dikehendaki
oleh seorang pegawai eksais yang hak dan dia
menyempurnakan suatu bon, dengan suatu
penjamin atau penjamin-penjamin, sebagaimana
yang dikehendaki oleh seorang pegawai eksais
yang hak.

(5) Mana-mana orang yang telah dilepaskan daripada

jagaan di bawah subseksyen (4) boleh ditangkap tanpa

waran oleh mana-mana pegawai eksais—

_(a) jika pegawai itu mempunyai alasan yang_

munasabah untuk mempercayai bahawa manamana syarat yang berdasarkannya atau yang


-----

4 _Rang Undang-Undang_

tertakluk kepadanya orang itu telah dilepaskan
atau selainnya dibenarkan dijamin telah atau
mungkin dilanggar; atau

_(b) apabila diberitahu secara bertulis oleh penjamin_
orang itu bahawa orang itu mungkin melanggar
mana-mana syarat yang berdasarkannya atau yang
tertakluk kepadanya orang itu telah dilepaskan
dan bahawa penjamin itu hendak dibebaskan
daripada obligasinya sebagai penjamin.".

**Pemotongan seksyen** **57**

**6. Akta ibu dipinda dengan memotong seksyen 57.**

**Penggantian seksyen 60**

**7. Akta ibu dipinda dengan menggantikan seksyen 60 dengan**
seksyen yang berikut:


60. (1) Apabila apa-apa barang yang disyaki sebagai
berduti atau selainnya boleh kena disita telah disita, maka
memadailah dibuka dan diperiksa lima peratus sahaja
daripada setiap jenis bungkusan atau bekas yang
mengandungi barang-barang itu.

(2) Jika didapati perlu untuk menguji mana-mana barang
yang disita di bawah Akta ini, maka memadailah diuji
hanya suatu contoh yang tidak melebihi lima peratus
isipadu atau berat barang-barang yang diperiksa di bawah
subseksyen (1).

(3) Mahkamah hendaklah menganggap bahawa barangbarang yang terkandung dalam bungkusan-bungkusan atau
# bekas-bekas yang tidak dibuka itu adalah sama jenis,
kuantiti dan kualitinya dengan barang-barang yang didapati
dalam bungkusan-bungkusan atau bekas-bekas
seumpamanya yang telah dibuka itu.".


Pemeriksaan
sebahagian
barangbarang
yang
disita
hendaklah
diterima
oleh
mahkamah.


-----

_Eksais (Pindaan)_ _5_

**Seksyen baru 63A**

**8. Akta ibu dipinda dengan memasukkan selepas seksyen 63 seksyen**
yang berikut:


63A. (1) Kecuali sebagaimana yang diperuntukkan di
bawah seksyen 64, nama dan alamat seseorang pemberi
maklumat dan isi maklumat yang diterima daripada
seseorang pemberi maklumat hendaklah dirahsiakan dan
# tidak boleh dizahirkan oleh mana-mana pegawai yang
hak atau mana-mana orang yang dalam perjalanan biasa
tugasnya memperoleh atau mengawal atau mendapat akses
kepada maklumat itu kepada mana-mana orang kecuali
pegawai eksais ditetapkan yang diberi kuasa oleh Ketua
# Pengarah.

(2) Mana-mana orang yang tidak mematuhi subseksyen
(1) adalah bersalah atas suatu kesalahan terhadap Akta
ini dan boleh, apabila disabitkan, dikenakan denda tidak
lebih daripada sepuluh ribu ringgit atau penjara selama
tempoh tidak lebih daripada lima tahun atau denda dan
penjara itu kedua-duanya.".


Kewajipan
kerahsiaan.


# Pindaan seksyen 69

**9. Seksyen 69 Akta ibu dipinda dengan menggantikan subseksyen**
(2) dengan subseksyen yang berikut:

"(2) Apabila jumlah wang yang sedemikian dibayar—

_(a) orang yang dengan semunasabahnya disyaki telah_
melakukan suatu kesalahan, jika dia berada dalam jagaan,
hendaklah dilepaskan dan tiada prosiding selanjutnya
boleh diambil terhadap orang itu; dan

_(b) apa-apa barang yang disita atau amaun yang dijamin di_
bawah perenggan (a) atau (b) subseksyen (1) seksyen
55 atau amaun yang dihasilkan melalui jualan di bawah
perenggan (c) subseksyen (1) tersebut, mengikut manamana yang berkenaan, hendaklah dilucuthakkan dan tiada
prosiding selanjutnya boleh diambil terhadap barangbarang itu:


-----

6 _Rang Undang-Undang_

Dengan syarat bahawa Ketua Pengarah boleh atas permohonan

orang yang berkenaan itu melepaskan barang-barang itu atau
memulangkan balik amaun yang dijamin atau amaun yang
dihasilkan melalui jualan, mengikut mana-mana yang berkenaan,
apabila amaun itu dibayar dan di bawah apa-apa terma dan
syarat yang didapati patut olehnya.".

**Pindaan seksyen 82**

**10. Subseksyen 82(1) Akta ibu dipinda—**

_(a) dengan menggantikan perkataan "firma, pertubuhan atau_

lain-lain kumpulan orang" yang pertama terdapat dengan
perkataan "sesuatu firma, sesuatu pertubuhan, sesuatu
persatuan atau kumpulan orang yang lain"; dan

_(b) dengan menggantikan perkataan "atau lain-lain kumpulan_

orang" yang kedua terdapat dengan perkataan ", persatuan
atau kumpulan orang yang lain".

HURAIAN

Rang Undang-Undang ini bertujuan untuk meminda Akta Eksais 1976
("Akta 176").

2. Fasal 1 Rang Undang-Undang ini mengandungi tajuk ringkas.

3. _Fasal 3 Rang Undang-Undang ini bertujuan untuk memasukkan seksyen_

baru 53A ke dalam Akta 176 untuk membolehkan seseorang pegawai eksais
yang menjalankan kuasAT Ja di bawah seksyen 51, 52 dan 53 Akta 176 mendapat
akses kepada maklumat berekod atau data berkomputer.

4. _Fasal 4 Rang Undang-Undang ini bertujuan untuk meminda subseksyen_

55(1) Akta 176 untuk membenarkan amaun yang dijamin atau hasil jualan yang
dipegang di bawah seksyen itu dibayar kepada Ketua Pengarah jika amaun atau
hasil jualan itu dilucuthakkan di bawah seksyen 69 Akta 176.

5. _Fasal 5 Rang Undang-Undang ini bertujuan untuk meminda seksyen 56_

Akta 176 untuk mengadakan peruntukan bagi pelepasan seseorang yang ditangkap
di bawah Akta 176 daripada jagaan apabila dia mendepositkan apa-apa jumlah
wang yang munasabah sebagaimana yang dikehendaki oleh seorang pegawai
eksais yang hak atau apabila dia menyempurnakan suatu bon, dengan suatu
penjamin atau penjamin-penjamin sebagaimana yang dikehendaki oleh seorang
pegawai eksais yang hak, atau kedua-duanya sekali.


-----

_Eksais (Pindaan)                                                                                                                                                     7_

6. _Fasal 6 Rang Undang-Undang ini bertujuan untuk memotong seksyen 57_
Akta 176 kerana kuasa untuk menjalankan pendakwaan diperkatakan di bawah
seksyen 377 Kanun Tatacara Jenayah.

7. _Fasal 7 Rang Undang-Undang ini bertujuan untuk meminda seksyen 60_
Akta 176 untuk mengurangkan peratusan barang-barang yang dikehendaki diperiksa
dalam suatu pemeriksaan sebahagian daripada sepuluh peratus kepada lima
peratus dan untuk memperuntukkan bahawa jika didapati perlu untuk menguji
mana-mana barang yang disita di bawah Akta 176, maka adalah memadai untuk
menguji hanya suatu contoh yang tidak melebihi lima peratus daripada barangbarang yang telah diperiksa sedemikian.

8. _Fasal 8 Rang Undang-Undang ini bertujuan untuk memasukkan seksyen_
baru 63A ke dalam Akta 176 untuk mengenakan kewajipan untuk merahsiakan
nama dan alamat pemberi maklumat dan isi maklumat yang diterima daripada
pemberi maklumat. Seseorang yang tidak mematuhi kehendak ini adalah bersalah
atas suatu kesalahan dan boleh, apabila disabitkan, dikenakan denda tidak lebih
daripada sepuluh ribu ringgit atau penjara selama tempoh tidak lebih daripada
lima tahun atau denda dan penjara itu kedua-duanya.

9. _Fasal 9 Rang Undang-Undang ini bertujuan untuk meminda seksyen 69_
Akta 176 untuk mengadakan peruntukan bagi pelucuthakan amaun yang dijamin
di bawah perenggan 55(1)(a) atau 55(1)(b) Akta 176 atau amaun yang dihasilkan
melalui jualan di bawah perenggan 55(1)(c) Akta 176 apabila kesalahan itu
dikompaunkan.

10. Pindaan lain yang tidak diperkatakan dengan khusus dalam Huraian ini
adalah pindaan yang kecil atau berbangkit.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2169]


-----

-----

