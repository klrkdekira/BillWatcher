---
Year: 2001
Bill: D.R 50/2001 - RUU Panglima Gagah Berani (Elaun Kewangan) 2001 (Lulus)
Title: D.R 50/2001 - RUU Panglima Gagah Berani (Elaun Kewangan) 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2050.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2050.pdf
---
---
Reading:
D.R 50/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 50/2001**

RANG UNDANG-UNDANG PANGLIMA

GAGAH BERANI (ELAUN KENANGAN) 2001

SUSUNAN FASAL

Fasal

1. Tajuk ringkas

2. Tafsiran

3. Pemberian elaun kenangan

4. Pemberhentian pemberian elaun kenangan

5. Pemberian kepada waris kadim penerima jika Darjah Kebesaran

dianugerahkan selepas kematian

6. Pemberian kepada waris kadim penerima yang mati sebelum permulaan

kuat kuasa Akta

7. Perdana Menteri mengagihkan amaun yang akan dibayar

8. Elaun kenangan dan jumlah wang hendaklah dipertanggungkan pada

Kumpulan Wang Disatukan Persekutuan

9. Elaun kenangan dan jumlah wang tidak boleh diserahhakkan, dsb.


-----

-----

RANG UNDANG-UNDANG

_b e r n a m a_

Suatu Akta untuk mengadakan peruntukan mengenai pemberian
elaun kenangan kepada penerima-penerima Darjah Kebesaran
Panglima Gagah Berani dan untuk perkara-perkara yang berkaitan
dengannya.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas**

**1. Akta ini bolehlah dinamakan Akta Panglima Gagah Berani**
(Elaun Kenangan) 2001.

**Tafsiran**

**2. Dalam Akta ini, melainkan jika konteksnya menghendaki makna**
yang lain—

"anak" termasuklah anak tiri dan anak yang diambil sebagai

anak angkat oleh penerima di bawah mana-mana undang-undang
bertulis berhubung dengan pengangkatan, atau mengikut adat atau
kelaziman;

"Darjah Kebesaran" ertinya Darjah Kebesaran Panglima Gagah

Berani yang dianugerahkan di bawah Statut Panglima Gagah Berani
(P.G.B.) [P.W. 3151/60];

"elaun kenangan" ertinya elaun kenangan yang diberikan di

bawah subseksyen 3(1);


-----

4 _Rang Undang-Undang_

"isteri" atau "suami" ertinya balu atau duda penerima yang

mati, yang perkahwinan mereka diiktiraf di Malaysia sebagai suatu
perkahwinan yang sah di bawah mana-mana undang-undang bertulis,
agama, adat atau kelaziman;

"penerima" ertinya seseorang yang telah dianugerahi Darjah

Kebesaran.

**Pemberian elaun kenangan**

**3. (1) Maka bolehlah diberikan suatu elaun kenangan sebanyak**
tiga ratus ringgit sebulan kepada seseorang penerima Darjah
Kebesaran, dan jika Darjah Kebesaran itu dianugerahkan kepada

penerima itu lebih daripada sekali, maka bolehlah diberikan suatu
elaun kenangan yang berasingan sebanyak tiga ratus ringgit sebulan
kepadanya berkenaan dengan setiap Darjah Kebesaran yang
dianugerahkan kepadanya.

(2) Elaun kenangan hendaklah dibayar secara tunggakan tidak

lebih awal daripada penghujung setiap bulan.

(3) Jika Darjah Kebesaran dianugerahkan sebelum permulaan

kuat kuasa Akta ini dan penerima masih hidup pada tarikh permulaan
kuat kuasa itu, elaun kenangan hendaklah dibayar kepada penerima
secara ke belakang, mulai dari bulan Darjah Kebesaran itu
dianugerahkan kepadanya, tetapi tidak boleh lebih awal, dalam
apa-apa keadaan, daripada bulan Jun 1983.

(4) Jika Darjah Kebesaran itu dianugerahkan pada atau selepas

permulaan kuat kuasa Akta ini, elaun kenangan hendaklah dibayar
kepada penerima mulai dari bulan Darjah Kebesaran itu
dianugerahkan kepadanya.

**Pemberhentian pemberian elaun kenangan**

**4. (1) Pemberian elaun kenangan hendaklah terhenti—**

_(a) apabila penerima itu mati;_

_(b) apabila penerima itu disabitkan atas suatu kesalahan oleh_

suatu mahkamah di dalam Persekutuan dan dikenakan
hukuman mati, atau pemenjaraan selama apa-apa tempoh
selain pemenjaraan sebagai ganti denda; atau


-----

_Panglima Gagah Berani (Elaun Kenangan)_ 5

_(c) apabila penganugerahan Darjah Kebesaran itu dibatalkan_

atau diungkaikan mengikut seksyen VIII Statut Panglima
Gagah Berani.

(2) Tiada elaun kenangan boleh dibayar mulai dari bulan kematian

penerima itu berlaku, atau yang hukuman itu dikenakan ke atas
penerima, atau penganugerahan Darjah Kebesaran itu dibatalkan
atau diungkaikan, mengikut mana-mana yang berkenaan.

(3) Bagi maksud subseksyen (2), bulan yang hukuman itu

dikenakan ertinya bulan yang hukuman itu dijatuhkan oleh mahkamah
yang membicarakan atau jika ada rayuan terhadap hukuman itu

bulan yang hukuman itu disahkan atas rayuan itu.

(4) Jika penerima itu menerima pengampunan bebas berkenaan

dengan sabitan itu atau jika Darjah Kebesaran yang dibatalkan
atau yang diungkaikan itu diberikan semula kepadanya, elaun
kenangan hendaklah diberikan semula kepadanya mulai dari bulan
pengampunan bebas itu diterima atau Darjah Kebesaran itu diberikan

semula.

**Pemberian kepada waris kadim penerima jika Darjah Kebesaran**
**dianugerahkan selepas kematian**

**5. (1) Jika Darjah Kebesaran telah dianugerahkan sebelum**
permulaan kuat kuasa Akta ini kepada seseorang yang telah mati,
bolehlah diberikan suatu jumlah wang sebanyak lima belas ribu
ringgit hanya sekali—

_(a) kepada isteri atau isteri-isteri atau suami dan anak-anak_

penerima yang mati itu yang masih hidup pada tarikh
permulaan kuat kuasa Akta ini;

_(b) jika pada tarikh permulaan kuat kuasa Akta ini tiada_

isteri, suami atau anak penerima yang mati itu yang masih
hidup, kepada ibu bapa atau ibu atau bapa penerima yang
mati itu yang masih hidup pada tarikh itu; atau

_(c) jika pada tarikh permulaan kuat kuasa Akta ini tiada_

isteri, suami, anak, ibu atau bapa penerima yang mati itu

yang masih hidup, kepada datuk nenek atau datuk atau
nenek penerima yang mati itu yang masih hidup pada
tarikh itu.


-----

6 _Rang Undang-Undang_

(2) Jika Darjah Kebesaran dianugerahkan selepas permulaan

kuat kuasa Akta ini kepada seseorang yang telah mati, bolehlah
diberikan suatu jumlah wang sebanyak lima belas ribu ringgit
hanya sekali—

_(a) kepada isteri atau isteri-isteri atau suami dan anak-anak_

penerima yang mati itu yang masih hidup pada tarikh
penganugerahan Darjah Kebesaran itu;

_(b) jika pada tarikh penganugerahan Darjah Kebesaran itu_

tiada isteri, suami atau anak penerima yang mati itu yang
masih hidup, kepada ibu bapa atau ibu atau bapa penerima
yang mati itu yang masih hidup pada tarikh itu; atau

_(c) jika pada tarikh penganugerahan Darjah Kebesaran itu_

tiada isteri, suami, anak, ibu atau bapa penerima yang
mati itu yang masih hidup, kepada datuk nenek atau
datuk atau nenek penerima yang mati itu yang masih
hidup pada tarikh itu.

# Pemberian kepada waris kadim penerima yang mati sebelum
**permulaan kuat kuasa Akta**

**6. Jika Darjah Kebesaran telah dianugerahkan sebelum permulaan**
kuat kuasa Akta ini dan penerima telah mati sebelum tarikh permulaan
kuat kuasa itu, bolehlah diberikan suatu jumlah wang sebanyak
lima belas ribu ringgit hanya sekali—

_(a) kepada isteri atau isteri-isteri atau suami dan anak-anak_

penerima yang mati itu yang masih hidup pada tarikh
permulaan kuat kuasa Akta ini;

_(b) jika pada tarikh permulaan kuat kuasa Akta ini tiada_

isteri, suami atau anak penerima yang mati itu yang masih
hidup, kepada ibu bapa atau ibu atau bapa penerima yang
mati itu yang masih hidup pada tarikh itu; atau

_(c) jika pada tarikh permulaan kuat kuasa Akta ini tiada_

isteri, suami, anak, ibu atau bapa penerima yang mati itu
yang masih hidup, kepada datuk nenek atau datuk atau
nenek penerima yang mati itu yang masih hidup pada
tarikh itu.


-----

# Panglima Gagah Berani (Elaun Kenangan)   7

**Perdana Menteri mengagihkan urn aim yang akan dibayar**

**7. Amaun yang akan dibayar kepada isteri, isteri-isteri, suami,**
anak-anak, ibu bapa atau datuk nenek, mengikut mana-mana yang
berkenaan, di bawah seksyen 5 atau 6 hendaklah mengikut apa-
# apa perkadaran yang ditentukan oleh Perdana Menteri.

**Elaun kenangan dan jumlah wang hendaklah dipertanggungkan**
**pada Kumpulan Wang Disatukan Persekutuan**

**8.** Elaun kenangan dan jumlah wang yang diberikan di bawah
Akta ini hendaklah dipertanggungkan pada Kumpulan Wang
Disatukan Persekutuan.

**Elaun kenangan dan jumlah wang tidak boleh diserahhakkan,**
**dsb.**

**9.** Apa-apa elaun kenangan atau jumlah wang yang diberikan di
bawah Akta ini tidaklah boleh diserahhakkan, dipindahkan hakmilik,
ditahan, diasingkan atau dilevi berkenaan dengan apa-apa tuntutan.

HURAIAN

Rang Undang-Undang ini bertujuan untuk mengadakan peruntukan mengenai
pemberian elaun kenangan kepada penerima-penerima Darjah Kebesaran Panglima
Gagah Berani dan untuk perkara-perkara yang berkaitan dengannya.

2. _Fasai 2 mengandungi takrif beberapa istilah yang digunakan dalam Rang_
Undang-Undang ini.

3. _Fasal 3 bertujuan untuk mengadakan peruntukan mengenai pemberian elaun_
kenangan sejumlah tiga ratus ringgit sebulan kepada penerima Darjah Kebesaran
Panglima Gagah Berani. Elaun kenangan ini hendaklah dibayar secara ke befakang
mulai dari bulan Darjah Kebesaran itu dianugerahkan kepada penerima. tetapi
tidak boleh lebih awal dari bulan Jun 1983.

4. _Fasal 4 bertujuan untuk mengadakan peruntukan mengenai pemberhentian_
pemberian elaun kenangan dan pemberian semula elaun kenangan apabila berlaku
perkara-perkara yang dinyatakan dalam fasal itu.

5. _Fasal 5 bertujuan untuk mengadakan peruntukan mengenai pemberian wang_
sejumlah lima belas ribu ringgit sekali sahaja kepada waris kadim penerima jika
Darjah Kebesaran Panglima Gagah Berani dianugerahkan selepas kematian
penerima.


-----

8 _Rang Undang-Undang_

_6._ _Fasat 6 bertujuan untuk mengadakan peruntukan mengenai pemberian wang_

sejumlah lima belas ribu ringgit sekali sahaja kepada waris kadim penerima jika
Darjah Kebesaran Panglima Gagah Berani telah dianugerahkan kepada penerima
sebelum permulaan kuat kuasa Rang Undang-Undang ini dan penerima telah
mat! sebelum tarikh itu.

7. _Fasal 7 memberikan kuasa kepada Perdana Menteri untuk mengagihkan_

amaun yang akan dibayar kepada waris kadim penerima yang telah mati.

8. _Fasal 8 memperuntukkan bahawa elaun kenangan dan jumlah wang yang_

dibayar di bawah Rang Undang-Undang ini hendaklah dipertanggungkan pada
Kumpulan Wang Disatukan Persekutuan.

9. _Fasal 9 memperuntukkan bahawa elaun kenangan dan jumlah wang yang_

dibayar di bawah Rang Undang-Undang ini tidak boleh diserahhakkan, dipindahkan
hakmilik, dan sebagainya.

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[2])2256]


-----

PANGLIMA GAGAH BERANI

(REMEMBRANCE ALLOWANCE)

# BILL 2001

ARRANGEMENT OF CLAUSES

Clause

1. Short title

2. Interpretation

3. Grant of remembrance allowance

4. Cessation of grant of remembrance allowance

5. Grant to next-of-kin of recipient where Decoration is conferred
posthumously

6. Grant to next-of-kin of recipient who had died before commencement

of Act

7. Prime Minister to apportion amount to be paid

8. Remembrance allowance and sum to be charged to the Federal

Consolidated Fund

9. Remembrance allowance and sum not assignable, etc.


-----

-----

