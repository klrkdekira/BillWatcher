---
Year: 2001
Bill: D.R 32/2001 - RUU Rekabentuk Perindustrian (Pindaan) 2001 (Lulus)
Title: D.R 32/2001 - RUU Rekabentuk Perindustrian (Pindaan) 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2032.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2032.pdf
---
---
Reading:
D.R 32/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 32/2001**

RANG UNDANG-UNDANG

_b e r n a m a_

Suatu Akta untuk meminda Akta Reka Bentuk Per industrial! 1996.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Reka Bentuk Perindustrian**
(Pindaan) 2001.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam Warta.

**Pindaan seksyen 3**

**2. Akta Reka Bentuk Perindustrian 1996 [Akta 552], yang disebut**
"Akta ibu" dalam Akta ini, dipinda dalam subseksyen 3(1) â€”

_(a) dengan memasukkan selepas takrif "Mahkamah" takrif_

yang berikut:

' "Menteri" ertinya Menteri yang pada masa ini

dipertanggungkan dengan tanggungjawab bagi harta
intelek;';


-----

2 _Rang Undang-Undang_

_(b) dengan menggantikan takrif ' "Pendaftar", "Timbalan_

Pendaftar" dan "Penolong Pendaftar" ' dengan takrif yang
berikut:

" "Pendaftar" ertinya Pendaftar Reka Bentuk

Perindustrian yang ditetapkan dalam subseksyen 4(1);';

_(c) dengan memasukkan selepas takrif "pencipta" takrif yang_

berikut:

' "Penolong Pendaftar" ertinya orang yang dilantik

atau disifatkan telah dilantik untuk menjadi Penolong
Pendaftar di bawah subseksyen 4(2) atau (3);';

_(d) dengan memasukkan selepas takrif "Penolong Pendaftar"_

takrif yang berikut:

' "Perbadanan" ertinya Perbadanan Harta

_Akta_ Intelek Malaysia yang ditubuhkan di bawah Akta
Perbadanan Harta Intelek Malaysia 2001;';

_(e) dengan memasukkan selepas takrif "set barang" takrif_

yang berikut:

' "tarikh yang ditetapkan" mempunyai erti yang sama

sebagaimana yang diberikan kepada ungkapan itu dalam
Akta Perbadanan Harta Intelek Malaysia 2001;'; dan

_(f) dengan memasukkan selepas takrif "tarikh yang ditetapkan"_

takrif yang berikut:

' " Timbalan Pendaftar" ertinya orang yang dilantik

atau disifatkan telah dilantik untuk menjadi Timbalan
Pendaftar di bawah subseksyen 4(2) atau (3);'.


-----

_Reka Bentuk Perindustrian (Pindaan)_ 3

**Pindaan seksyen 4**

**3. Akta ibu dipinda dengan menggantikan seksyen 4 dengan seksyen**
yang berikut:

Pendaftar. **4. (1) Ketua Pengarah Perbadanan hendaklah menjadi**
Timbalan Pendaftar Reka Bentuk Perindustrian.
Pendaftar
dan
PenolongPendaftar. (2) Perbadanan boleh melantik, atas apa-apa terma

dan syarat yang ditentukannya, daripada kaiangan orang
dalam penggajian Perbadanan, apa-apa bilangan Timbalan
Pendaftar Reka Bentuk Perindustrian, Penolong Pendaftar
Reka Bentuk Perindustrian dan pegawai lain yang perlu
bagi pentadbiran yang sepatutnya Akta ini, dan boleh
membatalkan pelantikan mana-mana orang yang dilantik
sedemikian atau disifatkan telah dilantik sedemikian di
bawah subseksyen (3).

(3) Orang yang memegang jawatan sebagai Timbalan

Pendaftar, Penolong Pendaftar dan pegawai lain di bawah
Akta ini sebelum tarikh yang ditetapkan yang telah diberi
pilihan oleh Kerajaan Malaysia untuk berkhidmat sebagai
pekerja Perbadanan dan telah memilih sedemikian
hendaklah pada tarikh yang ditetapkan disifatkan telah
dilantik sebagai Timbalan Pendaftar, Penolong Pendaftar
dan pegawai lain sedemikian di bawah subseksyen (2).

(4) Tertakluk kepada arahan dan kawalan am Pendaftar

dan kepada apa-apa syarat atau sekatan yang dikenakan
oleh Pendaftar, seseorang Timbalan Pendaftar atau

seseorang Penolong Pendaftar boleh menjalankan apa-
apa fungsi Pendaftar di bawah Akta ini, dan apa-apa jua
yang ditetapkan atau diberi kuasa atau dikehendaki oleh
Akta ini supaya dilakukan atau ditandatangani oleh
Pendaftar boleh dilakukan atau ditandatangani oleh mana-
mana Timbalan Pendaftar atau Penolong Pendaftar dan
perbuatan atau tandatangan seseorang Timbalan Pendaftar
atau seseorang Penolong Pendaftar hendaklah sama sah
dan kuat kuasanya seolah-olah telah dilakukan atau
ditandatangani oleh Pendaftar.


-----

4 _Rang Undang-Undang_

(5) Pendaftar hendaklah mempunyai meterai dengan

reka bentuk yang diluluskan oleh Perbadanan dan teraan
meterai itu hendaklah diberi pengiktirafan kehakiman dan
diterima sebagai keterangan.".

**Pindaan seksyen 5**

**4. Seksyen 5 Akta ibu dipindaâ€”**

_(a) dengan menggantikan subseksyen (1) dengan subseksyen_

yang berikut:

"(1) Suatu Pejabat Pendaftaran Reka Bentuk

Perindustrian dan apa-apa bilangan pejabat cawangan
bagi Pejabat Pendaftaran Reka Bentuk Perindustrian
yang perlu bagi maksud Akta ini hendaklah ditubuhkan.";
dan

_(b) dengan memotong subseksyen (2) dan (3)._

**Pindaan seksyen 8**

**5. Subseksyen 8( 1) Akta ibu dipinda dengan menggantikan perkataan**
"yang boleh ditetapkan oleh Menteri melalui peraturan" dengan
perkataan "dan mengikut syarat yang ditetapkan".

**Peruntukan kecualian**

**6. Pindaan kepada Akta ibu tidaklah menyentuh apa-apa permohonan**
untuk mendapatkan pendaftaran sesuatu reka bentuk perindustrian
atau pendaftaran sesuatu reka bentuk perindustrian, mengikut mana-
mana yang berkenaan, yang dibuat di bawah Akta ibu sebelum
tarikh yang ditetapkan dan peruntukan yang dipinda itu hendaklah
terpakai bagi permohonan atau pendaftaran itu, mengikut mana-
mana yang berkenaan, seolah-olah peruntukan itu telah tidak dipinda.


-----

_Reka Bentuk Perindustrian (Pindaan)_ 5

HURAIAN

Rang Undang-Undang ini bertujuan untuk meminda Akta Reka Bentuk Perindustrian
1996 ("Akta 552"), berikutan dengan penubulian Perbadanan Harta Intelek
Malaysia di bawah Akta Perbadanan Harta Intelek Malaysia 2001 yang dicadangkan.

2. _Fasal 1mengandungi tajuk ringkas dan peruntukan tentang permulaan kuat_
kuasa Akta pindaan yang dicadangkan.

3. _Fasal 2 bertujuan untuk meminda subseksyen 3(1) Akta 552 untuk meminda_
takrif tertentu sedia ada dan untuk memasukkan takrif baru tertentu.

4. _Fasal 3 bertujuan untuk meminda seksyen 4 Akta 552 bagi memperuntukkan,_
antara lain, bahawa Ketua Pengarah Perbadanan Harta Intelek Malaysia hendaklah
menjadi Pendaftar Reka Bentuk Perindustrian. Fasal itu juga bertujuan untuk
memberi Perbadanan itu kuasa untuk melantik pekerjanya untuk menjadi Timbalan
Pendaftar, Penolong Pendaftar dan pegawai lain Reka Bentuk Perindustrian.
Timbalan Pendaftar, Penolong Pendaftar dan pegawai lain Reka Bentuk
Perindustrian yang telah memilih untuk menjadi pekerja Perbadanan pada tarikh
yang ditetapkan hendaklah terus menjadi Timbalan Pendaftar, Penolong Pendaftar
dan pegawai lain Reka Bentuk Perindustrian, mengikut mana-mana yang berkenaan,
pada dan selepas tarikh yang ditetapkan,

5. _Fasal 6 mengandungi peruntukan kecualian._

6. Pindaan-pindaan lain yang tidak disebut secara khusus dalam Huraian ini
adalah pindaan yang kecil atau berbangkit sahaja.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2237]


-----

-----

