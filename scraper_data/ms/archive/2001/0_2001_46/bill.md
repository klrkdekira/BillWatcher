---
Year: 2001
Bill: D.R 51/2001 - RUU Seri Pahlawan Gagah Perkasa (Elaun Kewangan (Pindaan) 2001 (Lulus)
Title: D.R 51/2001 - RUU Seri Pahlawan Gagah Perkasa (Elaun Kewangan (Pindaan) 2001 (Lulus)
Download URL: https://www.parlimen.gov.my/files/billindex/pdf/2001/Rang%20Undang-Undang%20DR%2051.pdf
URL: https://www.parlimen.gov.my/files/billindex/pdf/2001/Rang%20Undang-Undang%20DR%2051.pdf
---
---
Reading:
D.R 51/2001
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 51/2001

RANG UNDANG-UNDANG

_b e r n a m a_

Suatu Akta untuk meminda Akta Seri Pahlawan Gagah Perkasa
(Elaun Kenangan) 1990.

[                                  ]

**DIPERBUAT oleh Parlimen Malaysia seperti yang berikut:**

**Tajuk ringkas**

**1. Akta ini bolehlah dinamakan Akta Seri Pahlawan Gagah Perkasa**
(Elaun Kenangan) (Pindaan) 2001.

**Pindaan seksyen 3**

**2. Akta Seri Pahlawan Gagah Perkasa (Elaun Kenangan) 1990**

[Akta 439], yang disebut "Akta ibu" dalam Akta ini, dipinda dalam
subseksyen 3(1) dengan menggantikan perkataan "dua ratus" di
mana-mana jua terdapat dengan perkataan "empat ratus".

**Pindaan seksyen 4**

**3. Seksyen 4 Akta ibu dipinda dengan memasukkan selepas**
subseksyen (1), subseksyen yang berikut:

"(1A) Bagi maksud subseksyen (1), bulan yang hukuman itu
dikenakan ertinya bulan yang hukuman itu dijatuhkan oleh
mahkamah yang membicarakan atau jika ada rayuan terhadap
hukuman itu bulan yang hukuman itu disahkan atas rayuan itu.".


-----

2 _Rang Undang-Undang_

**Penghitungan dan cara pembayaran**

**4. (1) Bagi mengelakkan keraguan, apa-apa bayaran yang dibuat**
di bawah seksyen 3 Akta ibu sebelum permulaan kuat kuasa Akta
ini hendaklah dikira sebagai sebahagian daripada bayaran yang
kena dibayar di bawah seksyen 3 Akta ibu sebagaimana yang
dipinda dalam Akta ini.

(2) Perbezaan antara amaun yang kena dibayar di bawah seksyen
**3 Akta ibu sebagaimana yang dipinda dalam Akta ini dengan**
amaun yang kena dibayar di bawah seksyen 3 Akta ibu sebelum
permulaan kuat kuasa Akta ini, hendaklah, apabila Akta ini mula
berkuat kuasa—

_(a) menjadi amaun yang kena dibayar kepada seseorang_
penerima; dan

_(b) dibayar mengikut apa-apa cara sebagaimana yang_
ditentukan oleh Perdana Menteri.

**Pemberian kepada waris kadim penerima yang mati sebelum**
**permulaan kuat kuasa Akta**

**5. (1) Jika seseorang penerima telah mati sebelum permulaan**
kuat kuasa Akta ini, elaun kenangan yang kena dibayar kepadanya
di bawah subseksyen 4(2) Akta ini, jika ada, yang terhenti pada
bulan kematian penerima itu berlaku, hendaklah dibayar—

_(a) kepada isteri atau isteri-isteri atau suami dan anak-anak_
penerima yang mati itu yang masih hidup pada tarikh
permulaan kuat kuasa Akta ini;

_(b) jika pada tarikh permulaan kuat kuasa Akta ini tiada_
isteri, suami atau anak penerima yang mati itu yang masih
hidup, kepada ibu bapa atau ibu atau bapa penerima yang
mati itu yang masih hidup pada tarikh itu; atau

_(c) jika pada tarikh permulaan kuat kuasa Akta ini tiada_
isteri, suami, anak, ibu atau bapa penerima yang mati itu
yang masih hidup, kepada datuk nenek atau datuk atau
nenek penerima yang mati itu yang masih hidup pada
tarikh itu.


-----

_Seri Pahlawan Gagah Perkasa_ 3

(Elaun Kenangan) (Pindaan)

(2) Amaun yang akan dibayar kepada isteri, isteri-isteri, suami,

anak-anak, ibu bapa atau datuk nenek, mengikut mana-mana yang
berkenaan, di bawah subseksyen (1) hendaklah mengikut apa-apa
perkadaran yang ditentukan oleh Perdana Menteri.

HURAIAN

Rang Undang-Undang ini bertujuan untuk meminda Akta Seri Pahlawan Gagah
Perkasa (Elaun Kenangan) 1990 ("Akta 439").

1. _Fasal 1 memperuntukkan tajuk ringkas Akta yang dicadangkan._

2. _Fasal 2 bertujuan untuk meminda subseksyen 3(1) Akta 439 bagi mengadakan_

peruntukan yang menaikkan amaun elaun kenangan daripada RM200 sebulan
kepada RM400 sebulan berkuat kuasa mulai Jun 1983.

3. _Fasal 3 bertujuan untuk meminda seksyen 4 Akta 439 bagi memasukkan_

subseksyen baru (1A) yang memperjelas bila pemberhentian pembayaran elaun
bermula sekiranya seseorang penerima Darjah Kebesaran itu dikenakan hukuman

pemenjaraan.

4. _Fasal 4 bertujuan untuk memperuntukkan bahawa penerima Darjah Kebesaran_

itu yang telah menerima apa-apa amaun elaun kenangan di bawah Akta 439
sebelum permulaan kuat kuasa Akta yang dicadangkan ini adalah berhak untuk
dibayar perbezaan antara amaun elaun kenangan sekarang iaitu sebanyak RM200
sebulan dengan amaun elaun kenangan yang dinaikkan kepada RM400 sebulan
sebagaimana yang diperuntukkan dalam pindaan dalam fasal 2 Akta yang
dicadangkan ini.

5. _Fasal 5 bertujuan untuk memperkatakan bahawa jika penerima Darjah_

Kebesaran sudah meninggal dunia pada tarikh kenaikan elaun ini berkuat kuasa
maka warisnya akan menerima perbezaan antara amaun elaun kenangan sekarang
dengan amaun elaun kenangan yang dinaikkan.

**_IMPLIKASI_** _KEWANGAN_


Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[:])2271]


-----

-----

