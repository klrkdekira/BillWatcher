---
Year: 2018
Bill: D.R.33/2018 - RUU Pentadbiran Undang-Undang Islam (Wilayah-Wilayah Persekutuan) (Pindaan) 2018 (Lulus)
Title: D.R.33/2018 - RUU Pentadbiran Undang-Undang Islam (Wilayah-Wilayah Persekutuan) (Pindaan) 2018 (Lulus)
Download URL: https://www.parlimen.gov.my/files/billindex/pdf/2018/D.R.%2033_2018%20-bm.pdf
URL: https://www.parlimen.gov.my/files/billindex/pdf/2018/D.R.%2033_2018%20-bm.pdf
---
---
Reading:
D.R.33/2018
Bacaan Pertama Pada:10/12/2018
Bacaan Kedua Pada:10/04/2019
Dibentang Oleh:YB Puan Hajjah Fuziah Binti Salleh – Tim. Menteri di JPM
Diluluskan Pada:10/04/2019
Dibentang Oleh:YB Puan Hajjah Fuziah Binti Salleh – Tim. Menteri di JPM
---

_Pentadbiran Undang-Undang Islam (Wilayah-Wilayah_ 1

_Persekutuan) (Pindaan)_

**D.R. 33/2018**

RANG UNDANG-UNDANG

_b e r n a m a_

Suatu Akta untuk meminda Akta Pentadbiran Undang-Undang
Islam (Wilayah-Wilayah Persekutuan) 1993.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pentadbiran Undang-Undang**
Islam (Wilayah-Wilayah Persekutuan) (Pindaan) 2018.

(2) Akta ini mula berkuat kuasa pada tarikh yang ditetapkan
oleh Yang di-Pertuan Agong melalui pemberitahuan dalam Warta.

**Pindaan seksyen 7**

**2.** Akta Pentadbiran Undang-Undang Islam (Wilayah-Wilayah
Persekutuan) 1993 [Akta 505], yang disebut “Akta ibu” dalam
Akta ini, dipinda dalam perenggan 7(2)(f) dengan menggantikan
perkataan “sekolah-sekolah Islam” dengan perkataan “sekolah
agama Islam”.


-----

2 _Rang Undang-Undang_

**Penggantian seksyen 97**

**3.** Akta ibu dipinda dengan menggantikan seksyen 97 dengan
seksyen yang berikut:

“Sekolah agama Islam

**97.** Majlis hendaklah mempunyai kuasa—

_(a)_ untuk mendaftar dan mengawal selia sekolah agama

Islam; dan

_(b)_ bagi maksud melindungi kepentingan orang awam

dan pelajar sekolah agama Islam—

(i) untuk mengambil alih pentadbiran sekolah

agama Islam;

(ii) untuk menamatkan operasi sekolah agama

Islam;

(iii) untuk memasuki dan memeriksa sekolah

agama Islam; dan

(iv) untuk mengambil apa-apa tindakan yang

difikirkan perlu oleh Majlis untuk
memastikan bahawa hal ehwal sekolah
agama Islam itu mematuhi peruntukan
Akta ini dan kaedah-kaedah yang dibuat
di bawah Akta ini.”.

**Pindaan seksyen 99**

**4.** Seksyen 99 Akta ibu dipinda—

_(a)_ dengan menomborkan semula peruntukan yang sedia ada

sebagai subseksyen (1);

_(b)_ dengan menggantikan perenggan _(j) dengan perenggan_

yang berikut:

“(j) pendaftaran dan pengawalseliaan sekolah agama

Islam dan aktiviti yang berhubungan dengan
pengajaran dan pembelajaran agama Islam.”; dan


-----

_Pentadbiran Undang-Undang Islam (Wilayah-Wilayah_ 3

_Persekutuan) (Pindaan)_

_(c)_ dengan memasukkan selepas subseksyen (1) yang

dinomborkan semula subseksyen yang berikut:

“(2) Mana-mana kaedah-kaedah yang dibuat

di bawah Akta ini boleh menetapkan suatu perbuatan
atau peninggalan yang melanggar kaedah-kaedah
itu menjadi suatu kesalahan dan boleh menetapkan
hukuman denda yang tidak melebihi lima ribu ringgit
atau pemenjaraan selama tempoh yang tidak melebihi
tiga tahun atau kedua-duanya bagi kesalahan itu.”.

HURAIAN

Rang Undang-Undang ini bertujuan untuk meminda Akta Pentadbiran
Undang-Undang Islam (Wilayah-Wilayah Persekutuan) 1993 (“Akta 505”).

_2. Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

_3. Fasal 2 bertujuan untuk meminda perenggan 7(2)(f) Akta 505 untuk_
menggantikan perkataan “sekolah Islam” dengan perkataan “sekolah agama
Islam” bagi maksud keselarasan.

_4. Fasal 3 bertujuan untuk meminda seksyen 97 Akta 505 untuk meluaskan_
kuasa Majlis Agama Islam Wilayah Persekutuan untuk juga termasuk kuasa
untuk mengawal selia sekolah agama Islam, dan bagi maksud melindungi
kepentingan orang awam dan pelajar sekolah agama Islam, untuk mengambil alih
pentadbiran dan menamatkan operasi sekolah agama Islam. Majlis juga diberi
kuasa untuk memasuki dan memeriksa sekolah agama Islam dan mengambil
apa-apa tindakan yang difikirkan perlu oleh Majlis bagi maksud memastikan
bahawa hal ehwal sekolah agama Islam itu mematuhi peruntukan Akta 505
dan kaedah-kaedah yang dibuat di bawah Akta 505.

_5. Fasal 4_ bertujuan untuk meminda seksyen 99 Akta 505. _Subfasal 4(b)_
bertujuan untuk memberi Yang di-Pertuan Agong kuasa, atas nasihat Majlis,
untuk membuat kaedah-kaedah mengenai pendaftaran dan pengawalseliaan
sekolah agama Islam dan aktiviti yang berhubungan dengan pengajaran
dan pembelajaran agama Islam. _Subfasal 4(c) bertujuan untuk memasukkan_
subseksyen baharu 99(2) untuk memberi Yang di-Pertuan Agong kuasa, atas
nasihat Majlis, untuk menetapkan kesalahan dan penalti bagi kesalahan itu
iaitu denda tidak melebihi lima ribu ringgit atau pemenjaraan selama tempoh
tidak melebihi tiga tahun atau kedua-duanya dalam mana-mana kaedah-kaedah
yang dibuat di bawah Akta 505.


-----

4 _Rang Undang-Undang_

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3134]


-----

