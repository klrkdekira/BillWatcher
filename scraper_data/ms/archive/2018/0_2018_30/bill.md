---
Year: 2018
Bill: D.R.31/2018 - RUU Eksais (Pindaan) 2018 (Lulus)
Title: D.R.31/2018 - RUU Eksais (Pindaan) 2018 (Lulus)
Download URL: https://www.parlimen.gov.my/files/billindex/pdf/2018/D.R%2031_2018%20-%20bm%20(Pindaan).pdf
URL: https://www.parlimen.gov.my/files/billindex/pdf/2018/D.R%2031_2018%20-%20bm%20(Pindaan).pdf
---
---
Reading:
D.R.31/2018
Bacaan Pertama Pada:29/11/2018
Bacaan Kedua Pada:10/12/2018
Dibentang Oleh:YB Tuan Lim Guan Eng - Menteri Kewangan
Diluluskan Pada:10/12/2018
Dibentang Oleh:YB Tuan Lim Guan Eng - Menteri Kewangan
---

-----

-----

_Eksais (Pindaan)_ 1

**D.R. 31/2018**

RANG UNDANG-UNDANG

_b e r n a m a_

Suatu Akta untuk meminda Akta Eksais 1976.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Eksais (Pindaan) 2018.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta_ dan Menteri
boleh menetapkan tarikh yang berlainan bagi permulaan kuat
kuasa peruntukan yang berlainan Akta ini.

**Pindaan seksyen 2**

**2.** Akta Eksais 1976 [Akta 176], yang disebut “Akta ibu” dalam
Akta ini, dipinda dalam subseksyen 2(1) dalam takrif “nilai” dengan
menggantikan perenggan _(a)_ dengan perenggan yang berikut:

“(a) berhubung dengan barang-barang yang dikilangkan secara

tempatan, nilai ditentukan di bawah perenggan 85(2)(bd);”.


-----

2 _Rang Undang-Undang_

**Pindaan seksyen 5b**

**3.** Perenggan 5b(3)(c) Akta ibu dipinda dengan memasukkan
sebelum perkataan “suatu rayuan” perkataan “suatu kajian semula
atau”.

**Penggantian seksyen 47**

**4.** Akta ibu dipinda dengan menggantikan seksyen 47 dengan
seksyen berikut:

“Kajian semula dan rayuan terhadap keputusan Ketua

**Pengarah**

**47.** (1) Tertakluk kepada subseksyen (4), mana-mana orang
yang terkilan dengan apa-apa keputusan Ketua Pengarah boleh
memohon kepada Ketua Pengarah untuk mengkaji semula
mana-mana keputusannya dalam masa tiga puluh hari dari
tarikh orang itu diberitahu tentang keputusan itu dengan
syarat bahawa tiada rayuan telah dibuat ke atas keputusan
yang sama kepada Tribunal atau Mahkamah Tinggi.

(2) Permohonan di bawah subseksyen (1) hendaklah dibuat
dalam borang yang ditetapkan.

(3) Jika suatu permohonan bagi kajian semula telah dibuat
di bawah subseksyen (1), Ketua Pengarah hendaklah, jika
boleh dilaksanakan dalam masa enam puluh hari dari tarikh
permohonan itu diterima, menjalankan kajian semula dan
memberitahu keputusan kajian semula itu kepada orang itu.

(4) Tiada kajian semula boleh dibuat dalam apa-apa perkara
yang berhubungan dengan kompaun atau subseksyen 67(3).

(5) Mana-mana orang yang terkilan dengan apa-apa
keputusan Ketua Pengarah di bawah subseksyen (3) atau
mana-mana peruntukan lain Akta ini, kecuali apa-apa perkara
yang berhubungan dengan kompaun atau subseksyen 67(3),
boleh merayu kepada Tribunal dalam masa tiga puluh hari
dari tarikh pemberitahuan secara bertulis mengenai keputusan
itu kepada orang yang terkilan itu.


-----

_Eksais (Pindaan)_ 3

(6) Apa-apa duti eksais yang kena dibayar di bawah Akta
ini hendaklah dibayar pada tarikh genap masa walau apa pun
apa-apa kajian semula atau rayuan telah dibuat di bawah
seksyen ini.

(7) Semua peruntukan yang berhubungan dengan Tribunal
Rayuan Kastam hendaklah terpakai bagi Akta ini.”.

**Penggantian seksyen 50a**

**5.** Akta ibu dipinda dengan menggantikan seksyen 50a dengan
seksyen yang berikut:

“Kuasa penguatkuasaan, penyiasatan dan pemeriksaan

**50a. Bagi maksud Akta ini, seorang pegawai kanan eksais**
hendaklah mempunyai segala kuasa seorang pegawai polis
tidak kira apa jua pangkatnya sebagaimana yang diperuntukkan
di bawah Kanun Tatacara Jenayah [Akta 593] berhubung
dengan penguatkuasaan, penyiasatan dan pemeriksaan, dan
kuasa yang sedemikian hendaklah sebagai tambahan kepada
kuasa yang diperuntukkan di bawah Akta ini dan tidak
mengurangkan kuasanya.”.

**Seksyen baharu 59a**

**6.** Akta ibu dipinda dengan memasukkan selepas seksyen 59
seksyen yang berikut:

“Perintah mahkamah

**59a. (1) Jika mana-mana orang didapati bersalah atas suatu**
kesalahan di bawah Akta ini, mahkamah yang di hadapannya
orang itu didapati bersalah hendaklah memerintahkan orang
itu supaya membayar kepada Ketua Pengarah amaun duti
eksais yang genap masa dan kena dibayar atau penalti yang
kena dibayar di bawah Akta ini, jika ada, sebagaimana yang
diperakukan oleh Ketua Pengarah dan duti eksais atau penalti
itu boleh didapatkan mengikut cara yang sama sebagaimana
yang diperuntukkan di bawah seksyen 283 Kanun Tatacara
Jenayah.


-----

4 _Rang Undang-Undang_

(2) Bagi maksud subseksyen (1), mahkamah mempunyai
bidang kuasa sivil setakat amaun duti eksais yang genap
masa dan kena dibayar, dan perintah itu boleh dikuatkuasakan
dalam semua keadaan sebagai suatu penghakiman muktamad
mahkamah yang memihak kepada Ketua Pengarah.

(3) Jika mana-mana orang didapati tidak bersalah atas
suatu kesalahan di bawah Akta ini telah membayar amaun
duti eksais yang genap masa dan kena dibayar atau penalti
yang kena dibayar menurut seksyen 82a berkenaan dengan
kesalahan yang dipertuduh, mahkamah boleh memerintahkan
supaya amaun yang telah dibayar itu dibayar balik kepada
orang itu jika tiada notis rayuan difailkan.”.

**Pindaan seksyen 71**

**7.** Seksyen 71 Akta ibu dipinda—

_(a)_ dengan menggantikan perenggan _(c) dengan perenggan_

yang berikut:

“(c) melancung atau menyebabkan dilancungkan atau

memalsukan atau menyebabkan dipalsukan
apa-apa dokumen yang dikehendaki atau mungkin
dikehendaki di bawah Akta ini atau digunakan
dalam transaksi apa-apa urusan atau perkara yang
berhubungan dengan eksais, atau menggunakan
atau menyebabkan digunakan atau dalam apa-apa
cara membantu dalam penggunaan dokumen yang
dilancungkan atau dipalsukan itu;”;

_(b)_ dengan menggantikan perkataan “boleh, apabila disabitkan,”

dengan perkataan “melakukan kesalahan dan boleh,
apabila disabitkan,”; dan

_(c)_ dengan menggantikan perkataan “lima tahun” dengan

perkataan “tujuh tahun”.


-----

_Eksais (Pindaan)_ 5

**Pindaan seksyen 73**

**8.** Subseksyen 73(1) Akta ibu dipinda dengan menggantikan
perkataan “tidak lebih daripada enam bulan atau denda tidak lebih
daripada dua ribu ringgit atau penjara dan denda itu kedua-duanya”
dengan perkataan “tidak melebihi lima tahun atau didenda tidak
melebihi satu ratus ribu ringgit atau kedua-duanya”.

**Pindaan seksyen 74**

**9.** Subseksyen 74(1) Akta ibu dipinda—

_(a)_ dengan menggantikan subperenggan (i) dengan subperenggan

yang berikut:

“(i) dalam hal barang-barang yang dikilangkan secara

tempatan selain rokok yang mengandungi tembakau
dan liquor yang memabukkan—

(A) bagi kesalahan pertama, denda tidak kurang

daripada sepuluh kali amaun duti eksais
atau lima puluh ribu ringgit, mengikut
mana-mana amaun yang lebih besar,
dan tidak lebih daripada dua puluh kali
amaun duti eksais atau lima ratus ribu
ringgit, mengikut mana-mana amaun yang
lebih besar, atau pemenjaraan selama
tempoh tidak melebihi lima tahun atau
kedua-duanya; dan

(B) bagi kesalahan kedua atau apa-apa

kesalahan yang berikutnya, denda tidak
kurang daripada dua puluh kali amaun
duti eksais atau satu ratus ribu ringgit,
mengikut mana-mana amaun yang lebih
besar, dan tidak lebih daripada empat
puluh kali amaun duti eksais atau satu
juta ringgit, mengikut mana-mana amaun
yang lebih besar, atau pemenjaraan selama
tempoh tidak melebihi tujuh tahun atau
kedua-duanya:


-----

_Rang Undang-Undang_

Dengan syarat bahawa apabila tiada duti eksais terlibat

atau amaun duti eksais tidak dapat ditentukan, penalti itu
boleh merupakan denda tidak melebihi lima ratus ribu
ringgit atau pemenjaraan selama tempoh tidak melebihi
lima tahun atau kedua-duanya;”;

_(b)_ dengan menggantikan subperenggan (ii) dengan subperenggan

yang berikut:

“(ii) dalam hal barang-barang yang diimport selain

rokok yang mengandungi tembakau dan liquor
yang memabukkan—

(A) bagi kesalahan pertama, denda tidak kurang

daripada sepuluh kali amaun duti eksais
atau lima puluh ribu ringgit, mengikut
mana-mana amaun yang lebih besar,
dan tidak lebih daripada dua puluh kali
amaun duti eksais atau lima ratus ribu
ringgit, mengikut mana-mana amaun yang
lebih besar, atau pemenjaraan selama
tempoh tidak melebihi lima tahun, atau
kedua-duanya; dan

(B) bagi kesalahan kedua atau mana-mana

kesalahan yang berikutnya, denda tidak
kurang daripada dua puluh kali amaun
duti eksais atau satu ratus ribu ringgit,
mengikut mana-mana amaun yang lebih
besar, dan tidak lebih daripada empat
puluh kali amaun duti eksais atau
satu juta ringgit, mengikut mana-mana
amaun yang lebih besar, atau pemenjaraan
selama tempoh tidak melebihi tujuh
tahun, atau kedua-duanya:

Dengan syarat bahawa jika amaun duti eksais itu

tidak dapat ditentukan, penalti itu boleh merupakan
denda tidak melebihi lima ratus ribu ringgit atau
pemenjaraan selama tempoh tidak melebihi lima tahun atau
kedua-duanya;” dan


-----

_Eksais (Pindaan)_ 7

_(c)_ dengan memasukkan selepas proviso kepada subperenggan (ii)

subperenggan yang berikut:

“(iii) dalam hal rokok yang mengandungi tembakau atau

liquor yang memabukkan yang dikilangkan secara
tempatan—

(A) bagi kesalahan pertama, denda tidak kurang

daripada sepuluh kali amaun duti eksais
atau satu ratus ribu ringgit, mengikut
mana-mana amaun yang lebih besar,
dan tidak lebih daripada dua puluh kali
amaun duti eksais atau lima ratus ribu
ringgit, mengikut mana-mana amaun yang
lebih besar, atau pemenjaraan selama
tempoh tidak kurang daripada enam
bulan dan tidak melebihi lima tahun atau
kedua-duanya, dan hendaklah dihukum
dengan sebatan tidak melebihi tiga
sebatan; dan

(B) bagi kesalahan kedua atau mana-mana

kesalahan yang berikutnya, denda tidak
kurang daripada dua puluh kali amaun
duti eksais atau dua ratus ribu ringgit,
mengikut mana-mana amaun yang lebih
besar, dan tidak lebih daripada empat
puluh kali amaun duti eksais atau satu
juta ringgit, mengikut mana-mana amaun
yang lebih besar, atau pemenjaraan
selama tempoh tidak kurang daripada
enam bulan dan tidak melebihi lima
tahun atau kedua-duanya, dan hendaklah
dihukum dengan sebatan tidak melebihi
tiga sebatan; dan

(iv) dalam hal rokok yang mengandungi tembakau atau

liquor yang memabukkan yang diimport—

(A) bagi kesalahan pertama, denda tidak kurang

daripada sepuluh kali amaun duti eksais
atau satu ratus ribu ringgit, mengikut
mana-mana amaun yang lebih besar,
dan tidak lebih daripada dua puluh kali
amaun duti eksais atau lima ratus ribu


-----

8 _Rang Undang-Undang_

ringgit, mengikut mana-mana amaun yang
lebih besar, atau pemenjaraan selama
tempoh tidak kurang daripada enam
bulan dan tidak melebihi lima tahun atau
kedua-duanya, dan hendaklah dihukum
dengan sebatan tidak melebihi tiga
sebatan; dan

(B) bagi kesalahan kedua atau mana-mana

kesalahan yang berikutnya, denda tidak
kurang daripada dua puluh kali amaun
duti eksais atau dua ratus ribu ringgit,
mengikut mana-mana amaun yang lebih
besar, dan tidak lebih daripada empat
puluh kali amaun duti eksais atau satu
juta ringgit, mengikut mana-mana amaun
yang lebih besar, atau pemenjaraan
selama tempoh tidak kurang daripada
enam bulan dan tidak melebihi lima
tahun, atau kedua-duanya, dan hendaklah
dihukum dengan sebatan tidak melebihi
tiga sebatan.”.

**Pindaan seksyen 76**

**10.** Seksyen 76 Akta ibu dipinda dengan menggantikan perkataan
“lima” dengan perkataan “lima puluh”.

**Pindaan seksyen 77**

**11.** Seksyen 77 Akta ibu dipinda—

_(a)_ dalam perenggan _(a), dengan menggantikan perkataan_

“menyerang atau menghalang” dengan perkataan
“menyerang, menghalang, menggalang, mengugut atau
mencabul”;

_(b) dalam perenggan (b), dengan memasukkan selepas perkataan_

“sewajarnya” perkataan “atau mana-mana orang yang
telah ditahan”;


-----

_Eksais (Pindaan)_ 9

_(c)_ dalam subperenggan (i), dengan menggantikan perkataan

“selama tempoh tidak lebih daripada tiga tahun atau
denda tidak lebih daripada sepuluh ribu ringgit” dengan
perkataan “selama tempoh tidak melebihi lima tahun
atau denda tidak melebihi lima ratus ribu ringgit”;
dan

_(d) dalam subperenggan (ii), dengan menggantikan perkataan_

“selama tempoh tidak lebih daripada lima tahun atau
denda tidak lebih daripada dua puluh ribu ringgit”
dengan perkataan “selama tempoh tidak melebihi tujuh
tahun atau denda tidak melebihi satu juta ringgit”.

**Pindaan seksyen 78**

**12.** Subseksyen 78(1) Akta ibu dipinda dengan menggantikan
perkataan “denda tidak melebihi sepuluh ribu ringgit” dengan
perkataan “denda tidak melebihi lima ratus ribu ringgit”.

**Pindaan seksyen 79**

**13.** Seksyen 79 Akta ibu dipinda dengan menggantikan perkataan
“dua puluh ribu ringgit” dengan perkataan “lima puluh ribu
ringgit”.

**Seksyen baharu 82a**

**14.** Akta ibu dipinda dengan memasukkan selepas seksyen 82
seksyen yang berikut:

“Duti eksais, dsb., hendaklah kena dibayar walau apa pun

**apa-apa prosiding,** **_dsb._**

**82a.** Permulaan prosiding atau pengenaan suatu penalti,
denda atau tempoh pemenjaraan di bawah Akta ini, atau
pengkompaunan suatu kesalahan di bawah seksyen 69, tidak
melepaskan mana-mana orang daripada tanggungan untuk
membayar duti eksais, penalti atau surcaj di bawah Akta
ini.”.


-----

10 _Rang Undang-Undang_

**Pindaan seksyen 85**

**15.** Subseksyen 85(2) Akta ibu dipinda dengan memasukkan
selepas perenggan _(bc) perenggan yang berikut:_

_“(bd) menentukan nilai bagi maksud pungutan duti eksais;”._

HURAIAN

Rang Undang-Undang Eksais (Pindaan) 2018 ini bertujuan untuk meminda
Akta Eksais 1976 (“Akta 176”). Tujuan utama pindaan ini adalah untuk
memperkukuh kuasa penguatkuasaan pegawai eksais dan untuk menaikkan
penalti bagi kesalahan-kesalahan di bawah Akta 176.

2. Fasal 1 mengandungi tajuk ringkas dan kuasa Menteri untuk menetapkan
tarikh permulaan kuat kuasa Akta yang dicadangkan.

3. Fasal 2 bertujuan untuk meminda subsekyen 2(1) Akta 176 dengan
menggantikan takrif “nilai” dengan takrif baharu.

4. Fasal 3 bertujuan untuk meminda perenggan 5b(3)(c) Akta 176 untuk
memperuntukkan bahawa Ketua Pengarah boleh menolak untuk membuat
ketetapan kastam jika dia berpendapat bahawa kajian semula di bawah
Akta 176 yang melibatkan hal perkara yang disebut dalam permohonan yang
dibuat di bawah seksyen 5a Akta 176 masih belum selesai.

5. Fasal 4 bertujuan untuk meminda seksyen 47 Akta 176 untuk membenarkan
mana-mana orang yang terkilan dengan apa-apa keputusan Ketua Pengarah
untuk memohon kepada Ketua Pengarah bagi kajian semula mana-mana
keputusannya dalam masa tiga puluh hari dari tarikh orang itu telah diberitahu
tentang keputusan itu dengan syarat bahawa tiada rayuan telah dibuat ke atas
keputusan yang sama kepada Tribunal atau Mahkamah Tinggi. Seksyen 47
yang dicadangkan tidak membenarkan kajian semula dibuat dalam apa-apa
perkara yang berhubungan dengan kompaun atau subsekyen 67(3) Akta 176.
Peruntukan ini juga membenarkan mana-mana orang yang terkilan dengan apa-apa
keputusan Ketua Pengarah atas kajian semula atau di bawah mana-mana
peruntukan lain Akta 176, kecuali apa-apa perkara yang berhubungan dengan
kompaun atau subseksyen 67(3) Akta 176, untuk merayu kepada Tribunal
dalam masa tiga puluh hari dari tarikh pemberitahuan secara bertulis mengenai
keputusan itu kepada orang yang terkilan itu. Peruntukan ini juga menjelaskan
bahawa apa-apa duti eksais yang kena dibayar di bawah Akta 176 hendaklah
dibayar pada tarikh genap masa walau apa pun apa-apa kajian semula atau
rayuan telah dibuat di bawah seksyen yang dicadangkan ini.


-----

_Eksais (Pindaan)_ 11

6. Fasal 5 bertujuan untuk meminda seksyen 50 a Akta 176 untuk
menyatakan bahawa bagi maksud Akta 176, seorang pegawai kanan eksais
hendaklah mempunyai segala kuasa seorang pegawai polis tidak kira apa jua
pangkatnya sebagaimana yang diperuntukkan di bawah Kanun Tatacara Jenayah

[Akta 593] berhubung dengan penguatkuasaan, penyiasatan dan pemeriksaan, dan
kuasa itu adalah sebagai tambahan kepada kuasa yang diperuntukkan di bawah
Akta 176 dan tidak mengurangkan kuasanya.

7. Fasal 6 bertujuan untuk memasukkan seksyen baharu 59a ke dalam
Akta 176 untuk menghendaki mahkamah yang di hadapannya seseorang itu
didapati bersalah atas suatu kesalahan di bawah Akta 176 untuk memerintahkan
orang itu untuk membayar kepada Ketua Pengarah amaun duti eksais yang
genap masa dan kena dibayar atau penalti yang kena dibayar di bawah
Akta 176 dan duti eksais atau penalti itu boleh didapatkan mengikut cara yang
sama sebagaimana yang diperuntukkan di bawah seksyen 283 Kanun Tatacara
Jenayah. Bagi maksud seksyen baharu 59a yang dicadangkan, mahkamah
mempunyai bidang kuasa sivil setakat amaun duti eksais yang genap masa
dan kena dibayar, dan perintah itu boleh dikuatkuasakan dalam semua keadaan
sebagai suatu penghakiman muktamad mahkamah yang memihak kepada Ketua
Pengarah. Apabila mana-mana orang telah didapati tidak bersalah ke atas
suatu kesalahan di bawah Akta 176 ini dan dia telah membayar duti eksais
yang genap masa dan kena dibayar atau penalti yang kena dibayar menurut
seksyen 82a yang dicadangkan, mahkamah boleh memerintahkan amaun yang
telah dibayar itu dibayar balik jika tiada notis rayuan difailkan.

8. Fasal 7 bertujuan untuk meminda seksyen 71 Akta 176.

_Subfasal 7(a)_ bertujuan untuk meminda perenggan 71(c) Akta 176 untuk

menjadikannya suatu kesalahan bagi mana-mana orang yang menyebabkan
apa-apa dokumen yang dikehendaki atau mungkin dikehendaki di bawah
Akta 176 atau digunakan dalam transaksi apa-apa urusan atau perkara yang
berhubungan dengan eksais dilancungkan atau dipalsukan atau yang menyebabkan
digunakan atau membantu dalam penggunaan dokumen yang dilancungkan
atau dipalsukan.

_Subfasal 7(c)_ bertujuan untuk meminda seksyen 71 Akta 176 untuk

menaikkan tempoh pemenjaraan bagi kesalahan yang dinyatakankan di bawah
perenggan 71(1)(a) hingga (f) Akta 176 daripada lima tahun kepada tujuh tahun.

9. _Fasal 8_ bertujuan untuk meminda subseksyen 73(1) Akta 176 untuk
menaikkan penalti bagi kesalahan keengganan memberikan maklumat atau
memberikan maklumat palsu daripada pemenjaraan selama tempoh tidak
melebihi enam bulan atau denda tidak melebihi dua ribu ringgit atau
kedua-duanya kepada pemenjaraan selama tempoh tidak melebihi lima tahun
atau denda tidak melebihi satu ratus ribu ringgit atau kedua-duanya.

10. _Fasal 9 bertujuan untuk bertujuan untuk meminda seksyen 74 Akta 176._


-----

12 _Rang Undang-Undang_

_Subfasal 9(a)_ bertujuan untuk meminda subperenggan 74(1)(i) Akta 176

untuk menaikkan penalti bagi kesalahan di bawah subseksyen 74(1) Akta 176
yang berhubungan dengan barang-barang yang dikilangkan secara tempatan
selain rokok yang mengandungi tembakau dan liquor yang memabukkan. Bagi
kesalahan pertama penalti dinaikkan kepada denda tidak kurang daripada
sepuluh kali amaun duti eksais atau lima puluh ribu ringgit, mengikut
mana-mana amaun yang lebih besar, dan tidak lebih daripada dua puluh kali
amaun duti eksais atau lima ratus ribu ringgit, mengikut mana-mana amaun
yang lebih besar, atau pemenjaraan selama tempoh tidak melebihi lima tahun
atau kedua-duanya. Bagi kesalahan kedua atau mana-mana kesalahan berikutnya,
penalti dinaikkan kepada denda tidak kurang daripada dua puluh kali amaun
duti eksais atau satu ratus ribu ringgit, mengikut mana-mana amaun yang
lebih besar, dan tidak lebih daripada empat puluh kali amaun duti eksais atau
satu juta ringgit, mengikut mana-mana amaun yang lebih besar atau pemenjaraan
selama tempoh tidak melebihi tujuh tahun atau kedua-duanya.

_Subfasal 9(b)_ bertujuan untuk meminda subperenggan 74(1)(ii) Akta 176

untuk menaikkan penalti bagi kesalahan di bawah subseksyen 74(1) Akta 176
yang berhubungan dengan barang-barang yang diimport selain rokok yang
mengandungi tembakau dan liquor yang memabukkan. Bagi kesalahan pertama,
penalti dinaikkan kepada denda tidak kurang daripada sepuluh kali nilai duti
eksais atau lima puluh ribu ringgit, mengikut mana-mana amaun yang lebih
besar, dan tidak lebih daripada dua puluh kali nilai duti eksais atau lima ratus
ribu ringgit, mengikut mana-mana amaun yang lebih besar, atau pemenjaraan
selama tempoh tidak melebihi lima tahun atau kedua-duanya. Bagi kesalahan
kedua atau mana-mana kesalahan yang berikutnya, penalti dinaikkan kepada
denda tidak kurang daripada dua puluh kali amaun duti eksais atau satu ratus
ribu ringgit, mengikut mana-mana amaun yang lebih besar, dan tidak lebih
daripada empat puluh kali amaun duti eksais atau satu juta ringgit, mengikut
mana-mana amaun yang lebih besar, atau pemenjaraan selama tempoh tidak
melebihi tujuh tahun atau kedua-duanya.

_Subfasal 9(c) bertujuan untuk memasukkan subperenggan baharu 74(1)(iii)_

dan (iv) ke dalam Akta 176. Subperenggan 74(1)(iii) yang dicadangkan
bertujuan untuk memperuntukkan penalti khusus bagi kesalahan di bawah
subseksyen 74(1) Akta 176 yang berhubungan dengan rokok yang mengandungi
tembakau dan liquor yang memabukkan yang dikilangkan secara tempatan.
Subperenggan 74(1)(iv) yang dicadangkan bertujuan untuk memperuntukkan
penalti khusus bagi kesalahan di bawah subseksyen 74(1) Akta 176 yang
berhubungan dengan rokok yang mengandungi tembakau dan liquor yang
memabukkan yang diimport. Pindaan ini dibuat untuk menghalang penyeludupan
rokok yang mengandungi tembakau atau liquor yang memabukkan yang sekarang
ini semakin meningkat, dan untuk mencegah kehilangan hasil Kerajaan.

11. _Fasal 10 bertujuan untuk meminda seksyen 76_ Akta 176 untuk menaikkan

penalti bagi kesalahan di bawah seksyen 76a Akta 176 daripada denda tidak
melebihi lima ribu ringgit kepada denda tidak melebihi lima puluh ribu ringgit.

12. _Fasal 11_ bertujuan untuk meminda seksyen 77 Akta 176.


-----

_Eksais (Pindaan)_ 13

_Subfasal 11(a)_ bertujuan untuk meminda perenggan 77(a) Akta 176

untuk memperuntukkan bahawa tiap-tiap orang yang menggalang, mengugut
atau mencabul mana-mana pegawai eksais atau pekhidmat awam lain atau
mana-mana orang yang bertindak menolong atau membantunya atau diambil
bekerja dengan sewajarnya bagi pencegahan kesalahan di bawah Akta 176,
melakukan suatu kesalahan.

_Subfasal 11(b)_ bertujuan untuk meminda perenggan 77(b) Akta 176 untuk

memperuntukkan bahawa tiap-tiap orang yang menyelamatkan atau membantu
menyelamatkan, atau menyebabkan diselamatkan mana-mana orang yang ditahan
adalah melakukan suatu kesalahan.

_Subfasal 11(c) dan (d) bertujuan untuk meminda subperenggan 77(i) dan (ii)_

Akta 176 untuk menaikkan penalti bagi kesalahan di bawah perenggan 77(a),
_(b)_ atau _(c)_ Akta 176. Bagi sabitan pertama, penalti dinaikkan daripada
pemenjaraan selama tempoh tidak melebihi tiga tahun atau denda tidak
melebihi sepuluh ribu ringgit atau kedua-duanya kepada pemenjaraan selama
tempoh tidak melebihi lima tahun atau denda tidak melebihi lima ratus ribu
ringgit atau kedua-duanya. Bagi sabitan kedua atau sabitan yang berikutnya,
penalti dinaikkan daripada pemenjaraan selama tempoh tidak melebihi lima
tahun atau denda tidak melebihi dua puluh ribu ringgit atau kedua-duanya
kepada pemenjaraan selama tempoh tidak melebihi tujuh tahun atau denda
tidak melebihi satu juta ringgit atau kedua-duanya.

13. _Fasal 12 bertujuan untuk meminda subseksyen 78(1) Akta 176 untuk_

menaikkan denda bagi kesalahan di bawah subseksyen 78(1) Akta 176 daripada
denda tidak melebihi sepuluh ribu ringgit kepada denda tidak melebihi lima
ratus ribu ringgit.

14. _Fasal 13 bertujuan untuk meminda seksyen 79 Akta 176 untuk menaikkan_

penalti am yang berkenaan dengannya tiada penalti diperuntukkan dengan
nyata daripada denda tidak melebihi dua puluh ribu ringgit kepada denda tidak
melebihi lima puluh ribu ringgit bagi kesalahan terhadap Akta 176.

15. _Fasal 14_ bertujuan untuk memasukkan seksyen baharu 82a ke dalam

Akta 176 untuk memperuntukkan bahawa duti eksais, penalti atau surcaj
di bawah Akta 176 tetap kena dibayar oleh orang yang bertanggungjawab
untuk membayar duti eksais, penalti atau surcaj itu walau apa pun prosiding
telah dimulakan atau penalti, denda atau tempoh pemenjaraan telah dikenakan
terhadap orang itu di bawah Akta 176.

16. _Fasal 15_ bertujuan untuk memasukkan perenggan baharu 85(2)(bd) ke

dalam Akta 176 untuk memberi Menteri kuasa untuk mengawal selia penentuan
nilai bagi maksud pungutan duti eksais.

17. Pindaan lain yang tidak diperkatakan secara khusus dalam Huraian ini

adalah pindaan kecil atau berbangkit.


-----

14 _Rang Undang-Undang_

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)2963]


-----

