---
Year: 2018
Bill: D.R.32/2018 - RUU Maktab Kerjasama (Pemerbadanan) (Pindaan) 2018 (Lulus)
Title: D.R.32/2018 - RUU Maktab Kerjasama (Pemerbadanan) (Pindaan) 2018 (Lulus)
Download URL: https://www.parlimen.gov.my/files/billindex/pdf/2018/D.R.%2032_2018%20-bm.pdf
URL: https://www.parlimen.gov.my/files/billindex/pdf/2018/D.R.%2032_2018%20-bm.pdf
---
---
Reading:
D.R.32/2018
Bacaan Pertama Pada:06/12/2018
Bacaan Kedua Pada:10/12/2018
Dibentang Oleh:YB Datuk Wira Dr. Mohd Hatta Bin Md Ramli – Tim. Men. Pembangunan Usahawan
Diluluskan Pada:11/12/2018
Dibentang Oleh:YB Datuk Wira Dr. Mohd Hatta Bin Md Ramli – Tim. Men. Pembangunan Usahawan
---

_Maktab Kerjasama (Pemerbadanan) (Pindaan)_ 1

**D.R. 32/2018**

RANG UNDANG-UNDANG

_b e r n a m a_

Suatu Akta untuk mengadakan peruntukan bagi teks bahasa
kebangsaan Akta Maktab Kerjasama (Perbadanan) (Pindaan) 2011,
dan untuk meminda Akta Maktab Kerjasama (Pemerbadanan) 1968
dan Co-operative College (Incorporation) Act 1968.

[ ]

**DIPERBUAT oleh Parlimen Malaysia seperti yang berikut:**

Bahagian I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Maktab Kerjasama
(Pemerbadanan) (Pindaan) 2018.

(2) Bahagian II Akta ini disifatkan telah mula berkuat kuasa
pada 1 September 2011.

(3) Bahagian III dan IV Akta ini mula berkuat kuasa pada
tarikh yang ditetapkan oleh Menteri melalui pemberitahuan dalam
_Warta._


-----

2 _Rang Undang-Undang_

Bahagian II

PINDAAN KEPADA TEKS BAHASA KEBANGSAAN

AKTA MAKTAB KERJASAMA (PERBADANAN) (PINDAAN) 2011

**Penggantian seksyen 2 hingga 13**

**2.** Teks bahasa kebangsaan Akta Maktab Kerjasama (Perbadanan)
(Pindaan) 2011 [Akta A1398], yang disebut “Akta ibu” dalam
Bahagian II Akta ini, dipinda dengan menggantikan seksyen 2
hingga 13 dengan seksyen yang berikut:

‘Penggantian seksyen 2

**2. Akta Maktab Kerjasama (Pemerbadanan) 1968**

[Akta No. 35 tahun 1968], yang disebut “Akta ibu” dalam
Akta ini, dipinda dengan menggantikan seksyen 2 dengan
seksyen yang berikut:

“Tafsiran

**2.** Dalam Akta ini, melainkan jika konteksnya

menghendaki makna yang lain—

“Ketua Pengarah” ertinya Ketua Pengarah Maktab
yang dilantik di bawah subseksyen 4l(1);

“Kumpulan Wang Rizab” ertinya Kumpulan Wang
Rizab yang ditubuhkan di bawah sekyen 7a;

“Kumpulan Wang Simpanan Bercarum” ertinya
Kumpulan Wang Simpanan Bercarum yang ditubuhkan
di bawah seksyen 7b;

“Lembaga” ertinya Lembaga Maktab Koperasi Malaysia
yang ditubuhkan di bawah seksyen 4b;

“Maktab” ertinya Maktab Koperasi Malaysia yang
ditubuhkan di bawah seksyen 3;

“Menteri” ertinya Menteri yang dipertanggungkan
dengan tanggungjawab bagi pembangunan koperasi;

“tahun kewangan” ertinya tempoh dari satu haribulan
Januari hingga tiga puluh satu haribulan Disember dalam

t t h ”


-----

_Maktab Kerjasama (Pemerbadanan) (Pindaan)_ 3

**Penggantian seksyen 3**

**3.** Akta ibu dipinda dengan menggantikan seksyen 3 dengan
seksyen yang berikut:

“Penubuhan Maktab Koperasi Malaysia

**3.** (1) Suatu pertubuhan perbadanan dengan nama
“Co-operative College of Malaysia” atau, dalam bahasa
kebangsaan, “Maktab Koperasi Malaysia” ditubuhkan.

(2) Maktab adalah kekal turun-temurun dan mempunyai
meterai perbadanan.

(3) Maktab boleh membawa guaman dan dibawa guaman
terhadapnya atas nama perbadanannya.

(4) Tertakluk kepada dan bagi maksud Akta ini, Maktab
boleh, atas apa-apa terma sebagaimana yang difikirkannya
patut—

_(a) membuat kontrak;_

_(b) memperoleh, membeli, mengambil, memegang dan_

menikmati harta alih dan tak alih yang boleh
menjadi terletak hak padanya melalui pembelian,
atau melalui apa-apa pertukaran, pemberian, derma,
pajakan, pemberian berwasiat atau selainnya;

_(c) memindahhakkan, menyerahhakkan, menyerahkan_

balik, memulangkan, menggadaikan, menjual,
menggadaijanjikan, memajak, menukarkan,
menyerahhakkan semula, memindahkan hakmilik
atau selainnya melupuskan, atau membuat urusan
mengenai, apa-apa harta alih atau tak alih apa-apa
perihalan atau apa-apa kepentingan dalamnya
yang terletak hak pada Maktab atas apa-apa terma
sebagaimana yang difikirkannya patut; dan

_(d) menjalankan, melaksanakan dan menunaikan,_

mengikut peruntukan Akta ini, segala kuasa, fungsi
dan kewajipan yang diberikan, diperuntukkan
atau dikenakan ke atas Maktab oleh mana-mana
peruntukan.”.


-----

4 _Rang Undang-Undang_

**Penggantian seksyen 4**

**4.** Akta ibu dipinda dengan menggantikan seksyen 4 dengan
seksyen yang berikut:

“Fungsi Maktab

**4.** Fungsi Maktab adalah seperti yang berikut:

_(a) untuk menyediakan suatu kursus dalam pengajian_

koperasi dan apa-apa kursus pengajian lain
dan membuat apa-apa penganugerahan diploma
sebagaimana yang difikirkan patut oleh Maktab;

_(b) untuk mencetak atau menerbitkan, atau membantu_

dalam pencetakan atau penerbitan, buku tentang
koperasi atau apa-apa mata pelajaran yang berkaitan
dengannya;

_(c) untuk membuat apa-apa kaedah-kaedah sebagaimana_

yang perlu untuk mengawal selia tanggungjawab
dan kawalan pegawai dan kakitangan Maktab dan
untuk mengenakan apa-apa fi yang kena dibayar
berkenaan dengan apa-apa kursus pengajian
sebagaimana yang difikirkannya patut;

_(d) untuk menjalankan penyelidikan mengenai_

perkara-perkara koperasi;

_(e) untuk menyediakan perkhidmatan perundingan;_

_(f) untuk menjalankan kursus dalam pengajian koperasi_

dan apa-apa kursus pengajian lain, secara bersesama
atau bersekutu, gabungan, usaha sama atau selainnya,
dengan mana-mana institusi pendidikan tinggi atau
badan profesional, atau mana-mana pertubuhan,
di dalam atau di luar Malaysia; dan

_(g) untuk menasihati Menteri mengenai perkara-perkara_

yang berkaitan dengan latihan dan pendidikan
koperasi.”.


-----

_Maktab Kerjasama (Pemerbadanan) (Pindaan)_ 5

**Seksyen baharu** **4a hingga** **4p**

**5. Akta ibu dipinda dengan memasukkan selepas seksyen 4**
seksyen yang berikut:

“Kuasa Maktab

**4a. Maktab hendaklah, tertakluk kepada peruntukan Akta**
ini, mempunyai kuasa untuk—

_(a)_ menganugerahkan diploma, sijil dan kelayakan

yang setaraf kepada orang yang mengikuti kursus
pengajian yang dikendalikan oleh Maktab dan telah
memenuhi apa-apa kehendak lain sebagaimana yang
ditentukan oleh Lembaga, atau sebagaimana yang
boleh ditetapkan;

_(b)_ memulakan dan menganugerahkan biasiswa,

dermasiswa, pingat, hadiah dan bentuk lain bagi
kepujian, anugerah atau bantuan berkenaan dengan
latihan, pendidikan dan perkhidmatan berasaskan
pengetahuan yang disediakan oleh Maktab;

_(c)_ memberikan pinjaman atau bantuan kewangan untuk

pelajar yang memerlukan mengikut apa-apa terma
dan syarat sebagaimana yang diluluskan oleh
Lembaga;

_(d)_ memasarkan atau mengkomersialkan perkhidmatan,

dapatan penyelidikan dan keluaran Maktab;

_(e)_ meminta dan menerima apa-apa fi sebagaimana

yang boleh dari semasa ke semasa ditentukan oleh
Lembaga atau sebagaimana yang ditetapkan;

_(f)_ melakukan apa-apa perkara, sama ada yang

bersampingan dengan kuasa itu atau tidak, yang
boleh dilakukan bagi pengembangan pendidikan,
latihan, kewangan, pentadbiran, kebajikan dan
tatatertib dalam Maktab; dan

_(g)_ menubuhkan atau menggalakkan penubuhan syarikat

di bawah Akta Syarikat 1965 [Akta 125] untuk
menjalankan atau terlibat dalam apa-apa aktiviti
yang telah dirancang atau dijalankan oleh Maktab
dengan kelulusan Menteri Kewangan


-----

_Rang Undang-Undang_

**Lembaga Maktab**

**4b.** (1) Maktab hendaklah ditadbirkan oleh Lembaga Maktab
yang terdiri daripada anggota yang berikut:

_(a)_ Pengerusi;

_(b)_ Pengerusi Eksekutif Suruhanjaya Koperasi Malaysia

sebagai Timbalan Pengerusi;

_(c)_ Ketua Pengarah Maktab;

_(d)_ seorang wakil Perbendaharaan;

_(e)_ seorang wakil Kementerian yang bertanggungjawab

bagi pembangunan koperasi;

_(f)_ seorang wakil Angkatan Koperasi Kebangsaan

Malaysia Berhad (ANGKASA);

_(g)_ enam orang yang mewakili pergerakan koperasi;

dan

_(h)_ tiga orang lain yang, pada pendapat Menteri,

mempunyai kelayakan atau pengalaman dalam
perkara yang berhubungan dengan pembangunan,
pengendalian atau kebajikan Maktab.

(2) Anggota yang disebut dalam perenggan (1)(a), (d), (e),
_(f),_ _(g)_ dan _(h)—_

_(a)_ hendaklah dilantik oleh Menteri selama tempoh

tidak melebihi dua tahun; dan

_(b)_ hendaklah layak untuk dilantik semula apabila habis

tempoh jawatannya.

(3) Seorang pegawai kanan Maktab hendaklah dilantik
oleh Lembaga sebagai Setiausaha kepada Lembaga tetapi
tidak mempunyai hak untuk mengundi.

(4) Anggota Lembaga yang dilantik di bawah perenggan (1)(a),
_(d), (e), (f), (g) dan (h) boleh pada bila-bila masa meletakkan_
jawatannya melalui surat yang dialamatkan kepada Menteri.


-----

_Maktab Kerjasama (Pemerbadanan) (Pindaan)_ 7

(5) Jika seseorang anggota yang dilantik di bawah
perenggan (1)(a), (d), (e), _(f), (g) dan_ _(h) terhenti menjadi_
anggota Lembaga, Menteri boleh melantik seorang yang lain
untuk mengisi kekosongan itu bagi baki tempoh yang anggota
yang mengosongkan jawatan itu dilantik.

(6) Tertakluk kepada Akta ini, Lembaga boleh menentukan
tatacaranya sendiri.

**Kehilangan kelayakan daripada menjadi anggota Lembaga**

**4c. Seseorang hendaklah hilang kelayakan daripada dilantik**
atau menjadi anggota Lembaga—

_(a)_ jika dibuktikan terhadapnya, atau dia telah disabitkan

atas suatu pertuduhan berkenaan dengan—

(i) suatu kesalahan yang melibatkan fraud,

kecurangan atau keburukan akhlak;

(ii) suatu kesalahan di bawah undang-undang yang

berhubungan dengan rasuah;

(iii) suatu kesalahan di bawah Akta ini; atau

(iv) apa-apa kesalahan lain yang boleh dihukum

dengan pemenjaraan (sama ada pemenjaraan
sahaja atau sebagai tambahan kepada atau
sebagai ganti denda) selama tempoh lebih
daripada dua tahun;

_(b)_ jika dia menjadi bankrap; atau

_(c)_ jika dia telah didapati atau diisytiharkan sebagai

tidak sempurna akal atau selainnya menjadi tidak
berupaya untuk menguruskan hal ehwalnya.

**Penjalanan sementara fungsi Pengerusi**

**4d. (1) Jika Pengerusi atas apa-apa sebab tidak berupaya**
untuk melaksanakan fungsinya atau semasa mana-mana
tempoh kekosongan jawatan Pengerusi, Timbalan Pengerusi
hendaklah melaksanakan fungsi Pengerusi.


-----

_Rang Undang-Undang_

(2) Jika kedua-dua Pengerusi dan Timbalan Pengerusi atas
apa-apa sebab tidak berupaya untuk melaksanakan fungsi
Pengerusi atau semasa apa-apa tempoh kekosongan jawatan
Pengerusi dan Timbalan Pengerusi, Menteri boleh melantik
mana-mana anggota Lembaga untuk melaksanakan fungsi
Pengerusi.

(3) Timbalan Pengerusi atau anggota yang dilantik
di bawah subseksyen (2), mengikut mana-mana yang berkenaan,
hendaklah, semasa tempoh dia melaksanakan fungsi Pengerusi
di bawah seksyen ini, disifatkan sebagai Pengerusi dan
hendaklah mempunyai segala kuasa Pengerusi.

**Pengosongan jawatan**

**4e. Jawatan seseorang anggota Lembaga yang disebut dalam**
subseksyen 4b(1) hendaklah menjadi kosong—

_(a)_ apabila anggota itu mati;

_(b)_ apabila anggota itu meletakkan jawatan melalui

surat yang dialamatkan kepada Menteri; atau

_(c)_ apabila habis tempoh atau pembatalan pelantikannya.

**Pembatalan pelantikan**

**4f.** (1) Menteri boleh membatalkan pelantikan seseorang
anggota Lembaga yang disebut dalam perenggan (1)(a), (d),
_(e),_ _(f), (g) dan_ _(h)—_

_(a)_ jika kelakuannya, sama ada yang berkaitan dengan

tugasnya sebagai anggota Lembaga atau selainnya,
ialah kelakuan yang memburukkan nama Lembaga
atau Maktab;

_(b)_ jika dia menjadi tidak berupaya untuk menjalankan

dengan sepatutnya tugasnya sebagai anggota
Lembaga;

_(c)_ jika dibuktikan terhadapnya, atau dia telah disabitkan

atas, suatu pertuduhan berkenaan dengan—

(i) suatu kesalahan yang melibatkan fraud,

kecurangan atau keburukan akhlak;


-----

_Maktab Kerjasama (Pemerbadanan) (Pindaan)_ 9

(ii) suatu kesalahan di bawah undang-undang yang

berhubungan dengan rasuah;

(iii) suatu kesalahan di bawah Akta ini; atau

(iv) apa-apa kesalahan lain yang boleh dihukum

dengan pemenjaraan (sama ada pemenjaraan
sahaja atau sebagai tambahan kepada atau
sebagai ganti denda) selama tempoh lebih
daripada dua tahun;

_(d)_ jika dia menjadi bankrap;

_(e)_ jika dia telah didapati atau diisytiharkan sebagai

tidak sempurna akal atau selainnya menjadi tidak
berupaya untuk menguruskan hal ehwalnya; atau

_(f)_ jika dia tidak menghadiri mesyuarat Lembaga tiga

kali berturut-turut tanpa mendapat kebenaran
secara bertulis daripada Pengerusi, atau dalam hal
Pengerusi, tanpa kebenaran Menteri.

(2) Walau apa pun subseksyen (1), pelantikan mana-mana
anggota boleh pada bila-bila masa dibatalkan oleh Menteri
tanpa memberikan sebab bagi pembatalan itu.

**Mesyuarat Lembaga**

**4g. (1) Lembaga hendaklah bermesyuarat seberapa kerap**
yang perlu tetapi tidak kurang daripada empat kali setahun
bagi maksud mempertimbangkan aktivitinya.

(2) Kuorum Lembaga ialah tujuh.

(3) Jika atas apa-apa persoalan untuk ditentukan oleh
Lembaga terdapat undi yang sama rata, Pengerusi hendaklah
mempunyai undi pemutus.

(4) Lembaga hendaklah menyebabkan minit semua
mesyuaratnya disenggarakan dan disimpan dalam bentuk
yang sepatutnya.

(5) Apa-apa minit mesyuarat Lembaga yang dibuat hendaklah,
jika ditandatangani sewajarnya oleh Pengerusi, diterima
sebagai keterangan dalam semua prosiding undang-undang


-----

10 _Rang Undang-Undang_

tanpa bukti selanjutnya dan tiap-tiap mesyuarat Lembaga
yang berkenaan dengannya minit mesyuarat telah dibuat
hendaklah disifatkan sebagai telah dipanggil dan diadakan
dengan sewajarya dan semua anggota dalam mesyuarat itu
layak dengan sewajarnya untuk bertindak.

**Penzahiran kepentingan**

**4h. (1) Seseorang anggota Lembaga yang mempunyai, secara**
langsung atau tidak langsung, dengan sendiri atau melalui
pekongsinya—

_(a)_ apa-apa kepentingan dalam mana-mana syarikat atau

pengusahaan yang dengannya Lembaga bercadang
untuk membuat kontrak; atau

_(b)_ apa-apa kepentingan dalam mana-mana kontrak itu

atau dalam apa-apa perkara yang sedang dibincangkan
oleh Lembaga,

hendaklah dizahirkan kepada Lembaga mengenai hakikat dan
jenis kepentingannya.

(2) Penzahiran di bawah subseksyen (1) hendaklah
direkodkan dalam minit mesyuarat Lembaga dan, melainkan
jika dibenarkan secara khusus oleh Pengerusi, anggota itu tidak
boleh mengambil bahagian dalam apa-apa pertimbangtelitian
atau keputusan Lembaga yang berhubungan dengan kontrak
atau perkara itu.

(3) Tiada tindakan atau prosiding Lembaga boleh
ditidaksahkan atas alasan bahawa mana-mana anggota Lembaga
telah melanggar seksyen ini.

**Lembaga boleh mengundang orang lain dalam mesyuarat**

**4i. (1) Lembaga boleh mengundang mana-mana orang untuk**
menghadiri mesyuarat atau pertimbangtelitian Lembaga bagi
maksud menasihati Lembaga mengenai apa-apa perkara yang
sedang dibincangkan tetapi orang itu tidak berhak untuk
mengundi dalam mesyuarat atau pertimbangtelitian itu.


-----

_Maktab Kerjasama (Pemerbadanan) (Pindaan)_ 11

(2) Seseorang yang diundang di bawah subseksyen (1)
boleh dibayar apa-apa elaun sebagaimana yang ditentukan
oleh Lembaga.

**Elaun**

**4j.** Anggota Lembaga yang dilantik di bawah subseksyen 4b(1)
dan anggota mana-mana jawatankuasa yang dilantik
di bawah seksyen 5a boleh dibayar apa-apa elaun sebagaimana
yang ditentukan oleh Menteri.

**Kesahan tindakan dan prosiding**

**4k.** Tiada tindakan yang dilakukan atau prosiding yang diambil
di bawah Akta ini boleh dipersoalkan atas alasan—

_(a)_ suatu kekosongan dalam keanggotaan, atau kecacatan

dalam perlembagaan, Lembaga; atau

_(b)_ suatu peninggalan, kecacatan atau ketidakteraturan

yang tidak menyentuh merit kes itu.

**Pelantikan Ketua Pengarah**

**4l. (1) Menteri hendaklah melantik seorang Ketua Pengarah**
atas apa-apa terma dan syarat sebagaimana yang ditentukan
oleh Menteri.

(2) Ketua Pengarah hendaklah memegang jawatan selama
tempoh yang tidak melebihi tiga tahun dan adalah layak
untuk dilantik semula.

(3) Lembaga hendaklah meletakhakkan pada Ketua Pengarah
apa-apa kuasa dan hendaklah mengenakan ke atasnya apa-apa
kewajipan sebagaimana yang ditentukan oleh Lembaga.

**Pelantikan pegawai dan kakitangan**

**4m. (1) Maktab boleh melantik, atas apa-apa terma dan syarat**
perkhidmatan sebagaimana yang diluluskan oleh Lembaga,
apa-apa bilangan Timbalan Ketua Pengarah, pegawai dan
kakitangan lain, sebagaimana yang perlu untuk menjalankan
maksud Maktab.


-----

12 _Rang Undang-Undang_

(2) Timbalan Ketua Pengarah hendaklah tertakluk kepada
arahan dan kawalan Ketua Pengarah dan boleh melaksanakan
segala kewajipan Ketua Pengarah di bawah Akta ini.

**Cawangan Maktab**

**4n. (1) Lembaga boleh menubuhkan dan menyenggarakan**
apa-apa cawangan atau cawangan-cawangan Maktab
di mana-mana tempat atau tempat-tempat di Malaysia atau
di mana-mana jua sebagaimana yang Lembaga berpendapat
bahawa adalah wajar bagi maksud menjalankan peruntukan
Akta ini.

(2) Lembaga hendaklah melantik berkenaan dengan suatu
cawangan, seorang Pengarah Cawangan yang hendaklah
menjadi ketua eksekutif, pegawai pentadbiran dan akademik
cawangan, dan dia hendaklah melaksanakan fungsinya dan
menunaikan kewajipannya di bawah arahan dan kawalan
Ketua Pengarah.

**Kuasa Menteri untuk memberikan arahan**

**4o. (1) Lembaga hendaklah bertanggungjawab kepada Menteri.**

(2) Menteri boleh memberikan kepada Lembaga arahan
yang bersifat am yang selaras dengan peruntukan Akta ini,
yang berhubungan dengan pelaksanaan fungsi dan penjalanan
kuasa Lembaga.

(3) Lembaga hendaklah melaksanakan segala arahan
yang diberikan di bawah seksyen ini secepat yang dapat
dilaksanakan.

**Meterai perbadanan Maktab**

**4p. (1) Meterai perbadanan Maktab boleh dari semasa**
ke semasa dipecahkan, ditukarkan, diubah dan dibuat baharu
sebagaimana yang difikirkan patut oleh Lembaga.

(2) Meterai perbadanan Maktab hendaklah disimpan dalam
jagaan Ketua Pengarah dan hendaklah digunakan dengan
kebenaran Lembaga.


-----

_Maktab Kerjasama (Pemerbadanan) (Pindaan)_ 13

(3) Meterai perbadanan Maktab hendaklah dicapkan pada
semua diploma dan sijil dan ditandatangani oleh—

_(a)_ Ketua Pengarah atau, semasa ketiadaannya, seorang

anggota lain Lembaga yang diberi kuasa secara
bertulis oleh Lembaga; dan

_(b)_ mana-mana orang lain yang diberi kuasa oleh

Lembaga,

dan tandatangan itu hendaklah menjadi keterangan yang
mencukupi bahawa meterai itu telah dicapkan dengan
sewajarnya dan sepatutnya dan bahawa meterai itu adalah
meterai Maktab yang sah.

(4) Meterai Maktab hendaklah diberikan pengiktirafan
rasmi dan kehakiman.

(5) Apa-apa dokumen atau surat cara yang jika disempurnakan
oleh seseorang yang bukan suatu pertubuhan perbadanan tidak
dikehendaki supaya dimeterai boleh disempurnakan mengikut
cara yang serupa oleh Maktab; dan apa-apa dokumen atau
surat cara itu boleh disempurnakan bagi pihak Maktab oleh
Ketua Pengarah, atau oleh mana-mana orang yang diberi
kuasa secara bertulis oleh Lembaga secara am atau khusus.”.

**Penggantian seksyen 5**

**6.** Akta ibu dipinda dengan menggantikan seksyen 5 dengan
seksyen yang berikut:

“Jawatankuasa Pengajian

**5. (1) Bagi maksud menjalankan fungsinya di bawah**
perenggan 4(a), Lembaga hendaklah melantik suatu
Jawatankuasa Pengajian yang hendaklah membuat syor kepada
Lembaga mengenai sukatan pelajaran yang sesuai yang
dikehendaki berkenaan dengan apa-apa kursus pengajian, cara
bagaimana peperiksaan bagi penganugerahan apa-apa diploma
berkenaan dengan apa-apa kursus pengajian boleh dikendalikan,
dan mengenai apa-apa perkara lain yang berhubungan dengan
apa-apa kursus pengajian sebagaimana yang boleh dirujuk
oleh Maktab kepada Jawatankuasa Pengajian.


-----

14 _Rang Undang-Undang_

(2) Jawatankuasa Pengajian hendaklah termasuk orang
yang berikut:

_(a) Ketua Pengarah yang hendaklah menjadi Pengerusi_

Jawatankuasa Pengajian;

_(b)_ Timbalan Ketua Pengarah;

_(c)_ seorang wakil daripada Suruhanjaya Koperasi

Malaysia; dan

_(d)_ dua orang wakil daripada mana-mana institusi

pengajian tinggi.

(3) Seorang pegawai kanan Maktab hendaklah dilantik
sebagai Setiausaha kepada Jawatankuasa Pengajian.

(4) Tertakluk kepada apa-apa arahan yang diberikan oleh
Maktab, Jawatankuasa Pengajian hendaklah menentukan
tatacaranya sendiri.

(5) Pengerusi Jawatankuasa Pengajian boleh mengundang
mana-mana orang lain untuk menghadiri mesyuarat Jawatankuasa
Pengajian untuk memberi nasihat mengenai apa-apa perkara
yang berhubungan dengan apa-apa kursus pengajian sebagaimana
yang difikirkan patut oleh Jawatankuasa Pengajian.”.

**Seksyen baharu** **5a**

**7.** Akta ibu dipinda dengan memasukkan selepas seksyen 5
seksyen yang berikut:

“Kuasa Lembaga untuk menubuhkan jawatankuasa lain

**5a. Lembaga boleh menubuhkan apa-apa jawatankuasa**
sebagaimana yang difikirkannya patut dan tertakluk kepada
apa-apa arahan oleh Lembaga, suatu jawatankuasa yang dilantik
sedemikian hendaklah menentukan tatacaranya sendiri.”.


-----

_Maktab Kerjasama (Pemerbadanan) (Pindaan)_ 15

**Seksyen baharu** **7a dan** **7b**

**8.** Akta ibu dipinda dengan memasukkan selepas seksyen 7
seksyen yang berikut:

“Kumpulan Wang Rizab

**7a. (1) Maktab boleh menubuhkan dan menguruskan suatu**
Kumpulan Wang Rizab.

(2) Tertakluk kepada subseksyen (3), pembayaran
ke dalam dan keluar daripada Kumpulan Wang Rizab hendaklah
ditentukan oleh Lembaga.

(3) Kumpulan Wang Rizab tidak boleh digunakan selain
bagi maksud Maktab.

**Kumpulan Wang Simpanan Bercarum**

**7b. Maktab boleh, dengan kelulusan Menteri dan dengan**
persetujuan Perbendaharaan, menubuhkan dan menguruskan
suatu Kumpulan Wang Simpanan Bercarum bagi Ketua
Pengarah yang dilantik di bawah seksyen 4l dan pegawai
dan kakitangan yang dilantik di bawah seksyen 4m.”.

**Seksyen baharu** **8a**

**9.** Akta ibu dipinda dengan memasukkan selepas seksyen 8
seksyen yang berikut:

“Hadiah

**8a. (1) Lembaga boleh, bagi pihak Maktab, menerima dengan**
cara pemberian, hadiah, pemberian berwasiat, bantuan, warisan
atau selainnya, apa-apa harta dan wang sebagai bantuan
kewangan Maktab atas apa-apa syarat sebagaimana yang
ditentukan oleh Lembaga.

(2) Apa-apa harta atau wang yang diterima oleh Maktab
di bawah subseksyen (1) hendaklah, tertakluk kepada terma
dan syarat yang padanya harta atau wang itu diberikan dan
diterima, digunakan oleh Lembaga untuk kesemua atau
mana-mana maksud Maktab mengikut Akta ini.


-----

16 _Rang Undang-Undang_

(3) Suatu daftar hendaklah disimpan berkenaan dengan
semua harta dan wang yang diterima oleh Lembaga di bawah
subseksyen (1), termasuk nama penderma dan apa-apa syarat
khas yang padanya harta dan wang itu telah diberikan.

(4) Semua harta dan wang yang diberikan dan diterima
bagi apa-apa maksud tertentu hendaklah digunakan dan
ditadbirkan mengikut maksud yang baginya harta dan wang
itu diberikan dan diterima dan hendaklah diakaunkan secara
berasingan.”.

**Pindaan seksyen 10**

**10. Seksyen 10 Akta ibu dipinda dengan menggantikan perkataan**
“Majlis” di mana-mana jua terdapat dengan perkataan “Lembaga”.

**Pindaan seksyen 11**

**11.** Seksyen 11 Akta ibu dipinda dalam subseksyen (2), dengan
menggantikan perkataan “Majlis” dengan perkataan “Lembaga”.

**Pindaan seksyen 12**

**12.** Seksyen 12 Akta ibu dipinda dalam subseksyen (1), dengan
menggantikan perkataan “Majlis” dengan perkataan “Lembaga”.

**Seksyen baharu** **12a hingga** **12g**

**13. Akta ibu dipinda dengan memasukkan selepas seksyen 12**
seksyen yang berikut:

“Akta Perlindungan Pihak Berkuasa Awam 1948

**12a. Akta Perlindungan Pihak Berkuasa Awam 1948 [Akta 198]**
hendaklah terpakai bagi apa-apa tindakan, guaman, pendakwaan
atau prosiding terhadap Maktab atau terhadap Lembaga,
mana-mana anggota Lembaga, mana-mana anggota jawatankuasa,
atau mana-mana pegawai, kakitangan atau ejen Maktab berkenaan
dengan apa-apa perbuatan, pengabaian atau keingkaran yang
dilakukan oleh Maktab atau olehnya, mengikut mana-mana
yang berkenaan, atas sifat yang sedemikian.


-----

_Maktab Kerjasama (Pemerbadanan) (Pindaan)_ 17

**Pekhidmat awam**

**12b.** Tiap-tiap anggota Lembaga, atau mana-mana pegawai,
kakitangan atau ejen Maktab, semasa menunaikan kewajipannya
di bawah Akta ini sebagai anggota, pegawai, kakitangan
atau ejen itu, hendaklah disifatkan sebagai pekhidmat awam
mengikut pengertian Kanun Keseksaan [Akta 574].

**Obligasi kerahsiaan**

**12c. (1) Kecuali bagi maksud Akta ini atau apa-apa prosiding**
sivil atau jenayah di bawah mana-mana undang-undang
bertulis, seseorang anggota Lembaga, atau mana-mana
pegawai, kakitangan atau ejen Maktab, mana-mana anggota
jawatankuasa, atau mana-mana orang yang diundang untuk
menghadiri mana-mana mesyuarat Lembaga atau mana-mana
jawatankuasa, tidak boleh menzahirkan apa-apa maklumat
yang telah diperolehnya semasa menjalankan kewajipannya
dan yang tidak disiarkan menurut Akta ini.

(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi sepuluh ribu ringgit atau dipenjarakan
selama tempoh tidak melebihi enam bulan atau kedua-duanya.

**Prosiding sivil**

**12d. Walau apa pun peruntukan mana-mana undang-undang**
bertulis yang berlawanan, dalam apa-apa prosiding sivil oleh
atau terhadap Maktab atau dalam apa-apa prosiding lain yang
dalamnya Maktab dikehendaki atau dibenarkan oleh mahkamah
untuk diwakili, atau didengari, atau selainnya berhak untuk
diwakili atau didengari, mana-mana orang atau pegawai Maktab
yang diberi kuasa bagi pihak itu melalui arahan khas atau
am Ketua Pengarah, boleh bagi pihak Maktab, memulakan
prosiding itu atau hadir dalam dan mengendalikan prosiding
itu dan boleh membuat semua kehadiran dan permohonan dan
melakukan semua perbuatan berkenaan dengan prosiding itu
bagi pihak Maktab.


-----

18 _Rang Undang-Undang_

**Perbuatan atau peninggalan yang dilakukan dengan suci**
**hati**

**12e. Tiada tindakan atau guaman boleh dibawa, dimulakan**
atau dikekalkan dalam mana-mana mahkamah terhadap—

_(a)_ Lembaga;

_(b)_ anggota Lembaga;

_(c)_ Maktab;

_(d)_ mana-mana pegawai atau kakitangan Maktab; atau

_(e)_ mana-mana orang yang bertindak secara sah bagi

pihak Maktab,

bagi apa-apa perbuatan atau peninggalan yang dilakukan
atau ditinggalkan dengan suci hati pada menjalankan atau
menunaikan kuasa atau kewajipannya di bawah Akta ini
atas kepercayaan yang munasabah bahawa adalah perlu bagi
maksud yang diniatkan untuk disampaikan.

**Kuasa Lembaga untuk membuat kaedah-kaedah dan**
**garis panduan**

**12f. (1) Lembaga boleh membuat apa-apa kaedah-kaedah**
dan garis panduan sebagaimana yang perlu bagi maksud
menguatkuasakan peruntukan Akta ini.

(2) Secara khususnya, dan tanpa menjejaskan keluasan
subseksyen (1), kaedah-kaedah dan garis panduan itu boleh
memperuntukkan kesemua atau mana-mana perkara yang
berikut:

_(a)_ fungsi dan tugas pegawai dan kakitangan;

_(b)_ penentuan kehendak yang mengawal selia pengiktirafan

dan penganugerahan diploma, sijil dan kelayakan
yang setaraf untuk diberikan oleh Maktab;

_(c)_ syarat dan kemasukan dan kebajikan pelajar;


-----

_Maktab Kerjasama (Pemerbadanan) (Pindaan)_ 19

_(d)_ borang yang dikehendaki bagi maksud Akta ini; dan

_(e)_ apa-apa perkara yang tergolong dalam kuasa Maktab

di bawah seksyen 4a.

**Kuasa Menteri untuk membuat peraturan-peraturan**

**12g. Menteri boleh membuat peraturan-peraturan—**

_(a)_ yang memperuntukkan tatatertib pelajar Maktab,

termasuk menetapkan kesalahan tatatertib, hukuman
tatatertib dan tatacara bagi prosiding tatatertib; dan

_(b)_ mengenai apa-apa perkara sebagaimana yang suai

manfaat atau perlu bagi melaksanakan peruntukan
Akta ini dengan lebih baik.” ’.

Bahagian III

PINDAAN KEPADA AKTA MAKTAB KERJASAMA

(PEMERBADANAN) 1968

[AKTA _NO. 35 TAHUN 1968]_

**Pindaan tajuk panjang**

**3.** Akta Maktab Kerjasama (Pemerbadanan) 1968

[Akta _No. 35 tahun 1968], yang disebut “Akta ibu” dalam Bahagian_
ini, dipinda dalam tajuk panjang dengan menggantikan perkataan
“Maktab Kerjasama” dengan perkataan “Institut Koperasi”.

**Pindaan am**

**4. Kecuali bagi seksyen 13, Akta ibu dipinda dengan menggantikan**
perkataan “Maktab” di mana-mana jua terdapat termasuk dalam
nota bahu dengan perkataan “Institut”.

**Pindaan seksyen 1**

**5. Subseksyen 1(1) Akta ibu dipinda dengan menggantikan perkataan**
“Maktab Kerjasama” dengan perkataan “Institut Koperasi”.


-----

20 _Rang Undang-Undang_

**Pentafsiran sebutan mengenai Akta ibu**

**6. Jika, pada dan selepas** permulaan kuat kuasa Bahagian ini,
suatu sebutan dibuat dalam mana-mana undang-undang bertulis
mengenai “Akta Maktab Kerjasama (Pemerbadanan) 1968”, sebutan
itu hendaklah ditafsirkan sebagai sebutan mengenai “Akta Institut
Koperasi (Pemerbadanan) 1968”.

**Sebutan mengenai “Maktab” di bawah Akta Maktab Kerjasama**
**(Pemerbadanan) 1968**

**7. Apa-apa sebutan mengenai “Maktab” yang ditubuhkan di bawah**
Akta Maktab Kerjasama (Pemerbadanan) 1968 dalam mana-mana
undang-undang bertulis atau dokumen hendaklah, apabila Akta ini
mula berkuat kuasa, ditafsirkan sebagai sebutan mengenai Institut
Koperasi Malaysia.

**Pindaan seksyen 3**

**8. Subseksyen 3(1) Akta ibu dipinda dengan menggantikan**
perkataan “College” dengan perkataan “Institute”.

**Pindaan seksyen 7**

**9. Subseksyen 7(1) Akta ibu dipinda—**

_(a)_ dengan menggantikan perkataan “Maktab Kerjasama”

dengan perkataan “Institut Koperasi”;

_(b)_ dengan memotong perkataan “dan” di hujung perenggan (a);

_(c)_ dengan menggantikan noktah di hujung perenggan _(b)_

dengan perkataan “; dan”; dan

_(d)_ dengan memasukkan selepas perenggan _(b) perenggan_

yang berikut:

“(c) hendaklah dibayar kepadanya wang yang diterima

daripada Kumpulan Wang Amanah Pendidikan
Koperasi.”.


-----

_Maktab Kerjasama (Pemerbadanan) (Pindaan)_ 21

**Peruntukan kecualian dan peralihan**

**10. (1) Pertukaran nama daripada “Maktab Koperasi Malaysia”**
kepada “Institut Koperasi Malaysia” apabila mula berkuat
kuasanya Bahagian ini tidak akan menyentuh apa-apa kuasa,
hak, keistimewaan, tanggungan, kewajipan atau obligasi
Maktab Koperasi Malaysia atau mencacatkan apa-apa prosiding
undang-undang oleh atau terhadapnya.

(2) Apa-apa prosiding undang-undang yang boleh diteruskan
atau dimulakan oleh atau terhadap Maktab Koperasi Malaysia
sebelum mula berkuat kuasanya Bahagian ini bolehlah diteruskan
atau dimulakan pada dan selepas mula berkuat kuasanya Bahagian
ini atas nama Institut Koperasi Malaysia.

(3) Segala surat ikatan, dokumen dan surat cara lain yang
disempurnakan oleh Maktab Koperasi Malaysia di bawah meterai
perbadanan “Maktab Koperasi Malaysia” sebelum mula berkuat
kuasanya Bahagian ini hendaklah terus berkuat kuasa dan berkesan
sepenuhnya apabila Bahagian ini mula berkuat kuasa.

(4) Mana-mana orang yang merupakan anggota Lembaga,
Jawatankuasa Pengajian atau mana-mana jawatankuasa Maktab
Koperasi Malaysia sebaik sebelum mula berkuat kuasanya
Bahagian ini hendaklah, pada permulaan kuat kuasa Bahagian
ini, terus menjadi anggota Lembaga, Jawatankuasa Pengajian atau
mana-mana jawatankuasa Institut Koperasi Malaysia, mengikut
mana-mana yang berkenaan.

(5) Semua pegawai dan kakitangan yang dilantik oleh Maktab
Koperasi Malaysia sebaik sebelum mula berkuat kuasanya Bahagian
ini hendaklah, pada permulaan kuat kuasa Bahagian ini, disifatkan
telah dilantik oleh Institut Koperasi Malaysia atas terma dan syarat
perkhidmatan yang tidak kurang baiknya daripada terma dan
syarat perkhidmatan yang terpakai bagi pegawai dan kakitangan
itu sebaik sebelum mula berkuat kuasanya Bahagian ini.

(6) Jika perubahan telah dibuat pada dan selepas permulaan
kuat kuasa Bahagian ini, berkenaan dengan syarat perkhidmatan
pegawai dan kakitangan Institut Koperasi Malaysia yang disifatkan
di bawah subseksyen (5) telah dilantik oleh Institut, pegawai dan
kakitangan itu hendaklah diberi suatu pilihan sama ada untuk
terus tertakluk kepada syarat perkhidmatan yang sedia ada atau
menjadi tertakluk kepada syarat baharu perkhidmatan.


-----

22 _Rang Undang-Undang_

(7) Segala wang yang terkandung dalam atau yang kena dibayar
ke dalam Kumpulan Wang Maktab Kerjasama Malaysia yang
ditubuhkan di bawah Akta ibu hendaklah, pada permulaan kuat
kuasa Bahagian ini, dipindahkan ke dalam dan disifatkan menjadi
sebahagian daripada Kumpulan Wang Institut Koperasi Malaysia.

(8) Apa-apa aset, syer dan tanggungan lain kepunyaan Kumpulan
Wang Maktab Kerjasama Malaysia sebaik sebelum permulaan
kuat kuasa Bahagian ini hendaklah menjadi, pada permulaan kuat
kuasa Bahagian ini, aset, syer dan tanggungan Kumpulan Wang
Institut Koperasi Malaysia.

(9) Segala wang yang terkandung dalam Kumpulan Wang
Rizab dan Kumpulan Wang Simpanan Bercarum Maktab Koperasi
Malaysia hendaklah, pada permulaan kuat kuasa Bahagian ini,
dipindahkan ke dalam dan disifatkan menjadi sebahagian daripada
Kumpulan Wang Rizab dan Kumpulan Wang Simpanan Bercarum
Institut Koperasi Malaysia.”.

Bahagian IV

PINDAAN KEPADA CO-OPERATIVE COLLEGE

(INCORPORATION) ACT 1968

[ACT 437]

**Pindaan tajuk panjang**

**11. Co-operative College (Incorporation) Act 1968 [Act 437],**
yang disebut “Akta ibu” dalam Bahagian ini, dipinda dalam
tajuk panjang dengan menggantikan perkataan “College” dengan
perkataan “Institute”.

**Pindaan am**

**12. Kecuali bagi seksyen 13, Akta ibu dipinda dengan menggantikan**
perkataan “College” di mana-mana jua terdapat termasuk dalam
nota bahu dengan perkataan “Institute”.

**Pindaan seksyen 1**

**13.** Subseksyen 1(1) Akta ibu dipinda dengan menggantikan
perkataan “Co-operative College” dengan perkataan “Co-operative
Institute”.


-----

_Maktab Kerjasama (Pemerbadanan) (Pindaan)_ 23

**Pentafsiran sebutan mengenai Akta ibu**

**14.** Jika, pada dan selepas permulaan kuat kuasa Bahagian ini,
suatu sebutan dibuat dalam mana-mana undang-undang bertulis
mengenai “Co-operative College (Incorporation) Act 1968”,
sebutan itu hendaklah ditafsirkan sebagai sebutan mengenai
“Co-operative Institute (Incorporation) Act 1968”.

**Sebutan mengenai “College” di bawah Co-operative College**
**(Incorporation) Act 1968**

**15.** Apa-apa sebutan mengenai “College” yang ditubuhkan
di bawah Co-operative College (Incorporation) Act 1968 dalam
mana-mana undang-undang bertulis atau dokumen hendaklah,
apabila Akta ini mula berkuat kuasa, ditafsirkan sebagai sebutan
mengenai Co-operative Institute of Malaysia.

**Pindaan seksyen 7**

**16. Subseksyen 7(1) Akta ibu dipinda—**

_(a)_ dengan memotong perkataan “and” di hujung

perenggan _(a);_

_(b)_ dengan menggantikan noktah di hujung perenggan _(b)_

dengan perkataan “; and”; dan

_(c)_ dengan memasukkan selepas perenggan _(b) perenggan_

yang berikut:

“(c) into which shall be paid sums received from the

Co-operative Societies Education Trust Fund.”.

**Peruntukan kecualian dan peralihan**

**17. (1) Pertukaran nama daripada “Co-operative College of**
Malaysia” kepada “Co-operative Institute of Malaysia” apabila
mula berkuat kuasanya Bahagian ini tidak akan menyentuh apa-apa
kuasa, hak, keistimewaan, tanggungan, kewajipan atau obligasi
Co-operative College of Malaysia atau mencacatkan apa-apa
prosiding undang-undang oleh atau terhadapnya.


-----

24 _Rang Undang-Undang_

(2) Apa-apa prosiding undang-undang yang boleh diteruskan atau
dimulakan oleh atau terhadap Co-operative College of Malaysia
sebelum mula berkuat kuasanya Bahagian ini bolehlah diteruskan
atau dimulakan pada dan selepas mula berkuat kuasanya Bahagian
ini atas nama Co-operative Institute of Malaysia.

(3) Segala surat ikatan, dokumen dan surat cara lain yang
disempurnakan oleh Co-operative College of Malaysia di bawah
meterai perbadanan “Co-operative College of Malaysia” sebelum
mula berkuat kuasanya Bahagian ini hendaklah terus berkuat
kuasa dan berkesan sepenuhnya apabila Bahagian ini mula berkuat
kuasa.

(4) Mana-mana orang yang merupakan anggota Lembaga,
Jawatankuasa Pengajian atau mana-mana jawatankuasa Co-operative
College of Malaysia sebaik sebelum mula berkuat kuasanya
Bahagian ini hendaklah, pada permulaan kuat kuasa Bahagian
ini, terus menjadi anggota Lembaga, Jawatankuasa Pengajian
atau mana-mana jawatankuasa Co-operative Institute of Malaysia,
mengikut mana-mana yang berkenaan.

(5) Semua pegawai dan kakitangan yang dilantik oleh
Co-operative College of Malaysia sebaik sebelum mula berkuat
kuasanya Bahagian ini hendaklah, pada permulaan kuat kuasa
Bahagian ini, disifatkan telah dilantik oleh Co-operative Institute
of Malaysia atas terma dan syarat perkhidmatan yang tidak kurang
baiknya daripada terma dan syarat perkhidmatan yang terpakai
bagi pegawai dan kakitangan itu sebaik sebelum mula berkuat
kuasanya Bahagian ini.

(6) Jika perubahan telah dibuat pada dan selepas permulaan
kuat kuasa Bahagian ini, berkenaan dengan syarat perkhidmatan
pegawai dan kakitangan Co-operative Institute of Malaysia yang
disifatkan di bawah subseksyen (5) telah dilantik oleh Institute,
pegawai dan kakitangan itu hendaklah diberi suatu pilihan sama
ada untuk terus tertakluk kepada syarat perkhidmatan yang sedia
ada atau menjadi tertakluk kepada syarat baharu perkhidmatan.

(7) Segala wang yang terkandung dalam atau yang kena
dibayar ke dalam Co-operative College of Malaysia Fund yang
ditubuhkan di bawah Akta ibu hendaklah, pada permulaan kuat
kuasa Bahagian ini, dipindahkan ke dalam dan disifatkan menjadi
sebahagian daripada Co-operative Institute of Malaysia Fund.


-----

_Maktab Kerjasama (Pemerbadanan) (Pindaan)_ 25

(8) Apa-apa aset, syer dan tanggungan lain kepunyaan
Co-operative College of Malaysia Fund sebaik sebelum permulaan
kuat kuasa Bahagian ini hendaklah menjadi, pada permulaan
kuat kuasa Bahagian ini, aset, syer dan tanggungan Co-operative
Institute of Malaysia Fund.

(9) Segala wang yang terkandung dalam Kumpulan Wang Rizab
dan Kumpulan Wang Simpanan Bercarum Co-operative College
of Malaysia hendaklah, pada permulaan kuat kuasa Bahagian ini,
dipindahkan ke dalam dan disifatkan menjadi sebahagian daripada
Kumpulan Wang Rizab dan Kumpulan Wang Simpanan Bercarum
Co-operative Institute of Malaysia.”.

HURAIAN

Rang Undang-Undang ini bertujuan untuk mengadakan peruntukan bagi teks
bahasa kebangsaan Akta Maktab Kerjasama (Perbadanan) (Pindaan) 2011
(“Akta A1398”), dan untuk meminda Akta Maktab Kerjasama (Pemerbadanan)
1968 (“Akta No. 35 tahun 1968”) dan Co-operative College (Incorporation)
Act 1968 (“Act 437”).

Bahagian I

PERMULAAN

2. Fasal 1 mengandungi tajuk ringkas dan permulaan kuat kuasa Akta yang
dicadangkan.

Bahagian II

PINDAAN KEPADA TEKS BAHASA KEBANGSAAN AKTA MAKTAB KERJASAMA

(PERBADANAN) (PINDAAN) 2011

Bahagian II Akta yang dicadangkan bertujuan untuk meminda teks bahasa
kebangsaan Akta Maktab Kerjasama (Perbadanan) (Pindaan) 2011 [Akta A1398].
Akta Maktab Kerjasama (Perbadanan) (Pindaan) 2011 telah diluluskan oleh
Dewan Rakyat pada 14 Jun 2011 dan Dewan Negara pada 4 Julai 2011.
Akta Maktab Kerjasama (Perbadanan) (Pindaan) 2011 kemudiannya telah
diperkenankan oleh Seri Paduka Baginda Yang di-Pertuan Agong pada
5 Ogos 2011 dan disiarkan dalam _Warta pada 18 Ogos 2011._


-----

26 _Rang Undang-Undang_

Bahagian III

PINDAAN KEPADA AKTA MAKTAB KERJASAMA (PEMERBADANAN) 1968

[AKTA NO. 35 TAHUN 1968]

Bahagian III Akta yang dicadangkan bertujuan untuk meminda Akta No. 35
tahun 1968.

3. _Fasal 3_ bertujuan untuk meminda tajuk panjang Akta No. 35 tahun 1968
berbangkit daripada pindaan kepada tajuk ringkas Akta No. 35 tahun 1968.
Tajuk ringkas dalam subseksyen 1(1) Akta No. 35 tahun 1968 akan dipinda
oleh _fasal 5._

4. Fasal 4 bertujuan untuk mengadakan peruntukan bagi pindaan am untuk
menggantikan perkataan “Maktab” dengan perkataan “Institut” kecuali bagi
seksyen 13 Akta No. 35 tahun 1968 berbangkit daripada pindaan kepada tajuk
ringkas Akta No. 35 tahun 1968. Penggantian perkataan “Maktab” dengan
perkataan “Institut” bertujuan untuk membolehkan tranformasi menyeluruh
kepada Institut dibuat supaya setara dengan institusi latihan lain berhubung
dengan koperasi di peringkat antarabangsa.

5. Fasal 6 bertujuan untuk mengadakan peruntukan bahawa apa-apa sebutan
dalam mana-mana undang-undang bertulis mengenai “Akta Maktab Kerjasama
(Pemerbadanan) 1968” hendaklah, selepas Akta yang dicadangkan mula
berkuat kuasa, ditafsirkan sebagai sebutan mengenai “Akta Institut Koperasi
(Pemerbadanan) 1968”.

6. Fasal 7 bertujuan untuk mengadakan peruntukan bahawa apa-apa sebutan
mengenai “Maktab” yang ditubuhkan di bawah Akta Maktab Kerjasama
(Pemerbadanan) 1968 dalam mana-mana undang-undang bertulis atau dokumen
hendaklah, selepas Akta yang dicadangkan mula berkuat kuasa, ditafsirkan
sebagai sebutan mengenai Institut Koperasi Malaysia.

7. Fasal 9 bertujuan untuk meminda seksyen 7 Akta No. 35 tahun 1968
untuk mengadakan peruntukan bagi penguntukan yang diterima oleh Institut
daripada Kumpulan Wang Amanah Pendidikan Koperasi yang ditadbir oleh
Suruhanjaya Koperasi Malaysia.

8. _Fasal 10_ memperuntukkan bagi peruntukan kecualian dan peralihan.

Bahagian IV

PINDAAN KEPADA CO-OPERATIVE COLLEGE (INCORPORATION) ACT 1968

[ACT 437]

9. _Fasal 11 bertujuan untuk meminda tajuk panjang Act 437 berbangkit daripada_
pindaan kepada tajuk ringkas Act 437. Tajuk ringkas dalam subseksyen 1(1)
Act 437 dipinda oleh _fasal 13._


-----

_Maktab Kerjasama (Pemerbadanan) (Pindaan)_ 27

10. _Fasal 12 bertujuan untuk mengadakan peruntukan bagi pindaan am untuk_

menggantikan perkataan “College” dengan perkataan “Institute” kecuali bagi
seksyen 13 Act 437 berbangkit daripada pindaan kepada tajuk ringkas Act 437.
Penggantian perkataan “College” kepada perkataan “Institute” untuk membolehkan
tranformasi menyeluruh kepada Institut dibuat supaya setara dengan institusi
latihan lain berhubung dengan koperasi di peringkat antarabangsa.

11. _Fasal 14 bertujuan untuk mengadakan peruntukan bahawa apa-apa sebutan_

dalam mana-mana undang-undang bertulis mengenai “Co-operative College
(Incorporation) Act 1968” hendaklah, setelah Akta yang dicadangkan mula
berkuat kuasa, ditafsirkan sebagai sebutan mengenai “Co-operative Institute
of Malaysia (Incorporation) Act 1968”.

12. _Fasal 15_ bertujuan untuk mengadakan peruntukan bahawa apa-apa

sebutan mengenai “College” yang ditubuhkan di bawah Co-operative College
(Incorporation) Act 1968 dalam mana-mana undang-undang bertulis atau
dokumen hendaklah, setelah Akta yang dicadangkan mula berkuat kuasa,
ditafsirkan sebagai sebutan mengenai Co-operative Institute of Malaysia.

13. _Fasal 16 bertujuan untuk meminda seksyen 7 Act 437_ bagi mengadakan

peruntukan bagi penguntukan yang diterima oleh Institut daripada Kumpulan
Wang Amanah Pendidikan Koperasi yang ditadbir oleh Suruhanjaya Koperasi
Malaysia.

14. _Fasal 17_ memperuntukkan bagi peruntukan kecualian dan peralihan.

15. Pindaan lain yang tidak diperkatakan secara khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3027]


-----

