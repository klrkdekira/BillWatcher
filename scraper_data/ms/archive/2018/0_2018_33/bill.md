---
Year: 2018
Bill: D.R.34/2018 - RUU Pengangkutan Jalan (Pindaan) 2018 (Lulus)
Title: D.R.34/2018 - RUU Pengangkutan Jalan (Pindaan) 2018 (Lulus)
Download URL: https://www.parlimen.gov.my/files/billindex/pdf/2018/D.R.%2034_2018%20-bm.pdf
URL: https://www.parlimen.gov.my/files/billindex/pdf/2018/D.R.%2034_2018%20-bm.pdf
---
---
Reading:
D.R.34/2018
Bacaan Pertama Pada:10/12/2018
Bacaan Kedua Pada:11/12/2018
Dibentang Oleh:YB Dato' Kamarudin Jaffar – Tim. Men. Pengangkutan
Diluluskan Pada:11/12/2018
Dibentang Oleh:YB Dato' Kamarudin Jaffar – Tim. Men. Pengangkutan
---

_Pengangkutan Jalan (Pindaan)_ 1

**D.R. 34/2018**

RANG UNDANG-UNDANG

_b e r n a m a_

Suatu Akta untuk meminda Akta Pengangkutan Jalan 1987.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Pengangkutan Jalan
(Pindaan) 2018.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Pengangkutan Jalan 1987 [Akta 333], yang disebut
“Akta ibu” dalam Akta ini, dipinda dalam seksyen 2—

_(a)_ dengan memasukkan selepas takrif “Dato Bandar” takrif

yang berikut:

‘ “Datuk Bandar sesuatu Majlis Bandaraya”
termasuklah Datuk Bandar sesuatu Bandaraya dan “Datuk
Bandar” hendaklah ditafsirkan dengan sewajarnya;’;


-----

2 _Rang Undang-Undang_

_(b)_ dengan memasukkan selepas takrif “Datuk Bandar sesuatu

Majlis Bandaraya” takrif yang berikut:

‘ “ditetapkan”, jika tiada cara disebutkan, ertinya
ditetapkan melalui kaedah-kaedah yang dibuat
di bawah Akta ini;’;

_(c)_ dengan memasukkan selepas takrif “lesen vokasional”

takrif yang berikut:

‘ “Majlis Bandaraya” termasuklah Majlis sesuatu
Bandaraya dan sesuatu Bandaraya;’;

_(d)_ dengan memasukkan selepas takrif “Majlis Bandaraya”

takrif yang berikut:

‘ “Majlis Perbandaran” ertinya Majlis Perbandaran
bagi suatu kawasan pihak berkuasa tempatan yang
telah diisytiharkan dan ditentukan mengikut
perenggan 3(d) Akta Kerajaan Tempatan 1976 [Akta 171],
perenggan 6(1)(cc) Ordinan Kerajaan Tempatan 1961

[Sabah No. 11 tahun 1991] dan perenggan 3(1)(e)
Ordinan Pihak Berkuasa Tempatan 1996 [Sarawak
_Bab 20];’;_

_(e)_ dengan memotong takrif “Suruhanjaya Pengangkutan

Awam Darat”; dan

_(f)_ dalam takrif “warden lalu lintas”, dengan memasukkan

selepas perkataan “Putrajaya,” perkataan “Datuk Bandar
sesuatu Majlis Bandaraya,”.

**Pindaan seksyen 3**

**3. Seksyen 3 Akta ibu dipinda dengan menggantikan subseksyen (4b)**
dengan subseksyen yang berikut:

“(4 b) Datuk Bandar sesuatu Majlis Bandaraya, Yang

Dipertua Majlis Perbandaran atau Pengerusi Majlis Perbandaran
boleh melantik sekian bilangan orang dalam perkhidmatan
Majlis Bandaraya atau Majlis Perbandaran sebagaimana yang
difikirkannya perlu atau suai manfaat bagi maksud Akta ini
untuk menjadi warden lalu lintas dan boleh, setelah berunding
dengan Ketua Polis Negara, menetapkan pakaian seragam bagi
pegawai tersebut.”.


-----

_Pengangkutan Jalan (Pindaan)_ 3

**Pindaan seksyen 3a**

**4.** Seksyen 3a Akta ibu dipinda dengan memotong subseksyen (4).

**Penggantian seksyen 4**

**5. Akta ibu dipinda dengan menggantikan seksyen 4 dengan**
seksyen yang berikut:

“Kuasa dan tugas Dato Bandar, dsb.

**4. Kuasa dan tugas Dato Bandar, Perbadanan Putrajaya,**
Datuk Bandar sesuatu Majlis Bandaraya, Yang Dipertua
Majlis Perbandaran, Pengerusi Majlis Perbandaran dan
warden lalu lintas di bawah Akta ini tidak boleh dijalankan
di luar atau berkenaan dengan kesalahan yang dilakukan
di luar Wilayah Persekutuan Kuala Lumpur, Wilayah
Persekutuan Putrajaya, Majlis Bandaraya atau Majlis
Perbandaran, masing-masingnya.”.

**Pemotongan seksyen 4b**

**6.** Akta ibu dipinda dengan memotong seksyen 4b.

**Pindaan seksyen 5**

**7. Perenggan 5(1)(e) Akta ibu dipinda dengan menggantikan**
perkataan “tidak melebihi” dengan perkataan “melebihi”.

**Pindaan seksyen 64**

**8. Subseksyen 64(1) Akta ibu dipinda dengan menggantikan**
perkataan “Pengarah atau Dato Bandar” dengan perkataan “Pengarah,
Timbalan Pengarah yang diberi kuasa secara bertulis bagi maksud
itu oleh Ketua Pengarah, atau Dato Bandar”.


-----

4 _Rang Undang-Undang_

**Pindaan seksyen 65**

**9. Seksyen 65 Akta ibu dipinda—**

_(a)_ dalam subseksyen (1), (3), (5), (6) dan (7), dengan

memasukkan selepas perkataan “Perbadanan Putrajaya”
di mana-mana jua terdapat perkataan “, Datuk Bandar
sesuatu Majlis Bandaraya”; dan

_(b)_ dalam subseksyen (4), dengan menggantikan perenggan (ca)

dengan perenggan yang berikut:

“(ca) Datuk Bandar sesuatu Majlis Bandaraya, Yang

Dipertua Majlis Perbandaran atau Pengerusi
Majlis Perbandaran, jika yang menyebabkan
kenderaan motor itu dialih ialah seorang warden
lalu lintas atau mana-mana pegawai dalam
perkhidmatan Majlis Bandaraya atau Majlis
Perbandaran;”.

**Pindaan seksyen 66**

**10. Subseksyen 66(1) Akta ibu dipinda—**

_(a)_ dalam perenggan _(nn), dengan memotong perkataan_

“yang tidak sesuai dibaiki oleh kerana kemalangan
dahsyat, usia tua atau sebab lain atau jika nombor casis
kenderaan motor itu telah diusik”;

_(b)_ dalam perenggan _(pp), dengan memasukkan selepas_

perkataan “mekanisme pemanggilan kembali” perkataan
“dan untuk mengadakan peruntukan bagi fi yang akan
dikenakan berhubung dengannya”;

_(c)_ dengan menggantikan noktah di hujung perenggan _(ss)_

dengan perkataan “; dan”; dan

_(d)_ dengan memasukkan selepas perenggan _(ss) perenggan_

yang berikut:

“(tt) bagi mengawal selia penggunaan apa-apa kaca

atau bahan lutsinar lain yang dipasangkan pada
suatu kenderaan motor dan untuk mengadakan
peruntukan bagi fi yang akan dikenakan
berhubung dengannya.”.


-----

_Pengangkutan Jalan (Pindaan)_ 5

**Pindaan seksyen 88**

**11. Perenggan 88(1)(r) Akta ibu dipinda dengan memasukkan**
selepas perkataan “pegawai polis” perkataan “, pegawai pengangkutan
jalan”.

**Pindaan seksyen 120**

**12.** Subseksyen 120(1) Akta ibu dipinda—

_(a)_ dengan menggantikan perenggan (cb) dengan perenggan

yang berikut:

“(cb) Datuk Bandar sesuatu Majlis Bandaraya, Yang

Dipertua Majlis Perbandaran atau Pengerusi
Majlis Perbandaran atau pegawai Majlis
Bandaraya atau Majlis Perbandaran yang khusus
diberi kuasa secara bertulis dengan nama atau
jawatan bagi maksud itu oleh Datuk Bandar
sesuatu Majlis Bandaraya, Yang Dipertua Majlis
Perbandaran atau Pengerusi Majlis Perbandaran,
masing-masingnya;”; dan

_(b)_ dengan menggantikan perkataan “boleh mengikut budi

bicaranya” dengan perkataan “boleh, dengan keizinan
secara bertulis Pendakwa Raya,”.

**Pindaan seksyen 123**

**13. Seksyen 123 Akta ibu dipinda dalam subseksyen (1), dengan**
memasukkan selepas perkataan “Putrajaya,” perkataan “Datuk
Bandar sesuatu Majlis Bandaraya,”.

HURAIAN

Rang Undang-Undang ini bertujuan untuk meminda Akta Pengangkutan Jalan
1987 (“Akta 333”) bagi mengukuhkan kuasa penguatkuasaan di bawah Akta 333
dengan memperluas kuasa warden lalu lintas yang sedia ada yang diberikan
kepada orang yang dilantik oleh Dato Bandar, Perbadanan Putrajaya, Yang
Dipertua Majlis Perbandaran dan Pengerusi Majlis Perbandaran kepada orang
yang dilantik oleh Datuk Bandar sesuatu Majlis Bandaraya.


-----

6 _Rang Undang-Undang_

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 333 bagi memasukkan_
takrif baharu dan untuk meminda takrif tertentu yang digunakan dalam
Akta 333.

4. _Fasal 3 bertujuan untuk meminda seksyen 3 Akta 333 untuk memberi_
Datuk Bandar sesuatu Majlis Bandaraya kuasa untuk melantik sekian bilangan
orang dalam perkhidmatan Majlis Bandaraya untuk menjadi warden lalu lintas.

5. _Fasal 4 bertujuan untuk memotong subseksyen 3a(4) Akta 333 oleh sebab_
takrif “Datuk Bandar sesuatu Majlis Bandaraya”, “Majlis Bandaraya” dan
“Majlis Perbandaran” dimasukkan ke dalam seksyen 2 Akta 333, sebagaimana
yang dicadangkan dalam _Fasal 2 Rang Undang-Undang ini._

6. _Fasal 5 bertujuan untuk meminda seksyen 4 Akta 333 untuk memperuntukkan_
bahawa Datuk Bandar sesuatu Majlis Bandaraya dan warden lalu lintas hendaklah
menjalankan kuasa dan tugas di bawah Akta 333 dalam bidang kuasa Majlis
Bandaraya masing-masing.

7. _Fasal 6 bertujuan untuk memotong seksyen 4b Akta 333 berbangkit_
daripada pembubaran Suruhanjaya Pengangkutan Awam Darat.

8. _Fasal 8_ bertujuan untuk meminda subseksyen 64(1) Akta 333 untuk
memperluas kuasa untuk memerintahkan pelepasan suatu kenderaan motor
yang disita di bawah Akta 333 kepada Timbalan Pengarah.

9. _Fasal 9_ bertujuan untuk meminda seksyen 65 Akta 333 untuk memberi
Datuk Bandar sesuatu Majlis Bandaraya kuasa untuk mengalihkan kenderaan
yang rosak dan yang ditinggalkan di jalan raya.

10. _Fasal 10 bertujuan untuk meminda seksyen 66 Akta 333 untuk mengadakan_

peruntukan bagi perkara tambahan yang baginya Menteri boleh membuat
kaedah-kaedah di bawah Akta 333.

11. _Fasal 11_ bertujuan untuk meminda perenggan 88(1)(r) Akta 333 untuk

memberi pegawai pengangkutan jalan kuasa untuk mengawal selia lalu lintas.

12. _Fasal 12_ bertujuan untuk meminda seksyen 120 Akta 333 untuk

memperuntukkan bahawa apa-apa kompaun di bawah Akta 333 hendaklah
dikeluarkan hanya dengan keizinan bertulis Pendakwa Raya dan untuk memberi
Datuk Bandar sesuatu Majlis Bandaraya atau pegawai Majlis Bandaraya
yang khusus diberi kuasa secara bertulis oleh Datuk Bandar, kuasa untuk
mengkompaun kesalahan tertentu di bawah Akta 333.

13. _Fasal 13_ bertujuan untuk meminda seksyen 123 Akta 333 untuk

memperuntukkan bahawa pegawai atau orang dalam perkhidmatan Majlis
Bandaraya yang tidak berpakaian seragam apabila menjalankan tugasnya hendaklah
mengemukakan dokumen pengenalan untuk mengisytiharkan jawatannya dan
menunjukkan identitinya.


-----

_Pengangkutan Jalan (Pindaan)_ 7

14. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3130]


-----

