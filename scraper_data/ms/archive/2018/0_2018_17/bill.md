---
Year: 2018
Bill: D.R.18/2018 - RUU Jalan, Parit dan Bangunan (Pindaan) 2018 (Lulus)
Title: D.R.18/2018 - RUU Jalan, Parit dan Bangunan (Pindaan) 2018 (Lulus)
Download URL: https://www.parlimen.gov.my/files/billindex/pdf/2018/D.R.%2018_2018%20-%20BM.pdf
URL: https://www.parlimen.gov.my/files/billindex/pdf/2018/D.R.%2018_2018%20-%20BM.pdf
---
---
Reading:
D.R.18/2018
Bacaan Pertama Pada:15/10/2018
Bacaan Kedua Pada:16/10/2018
Dibentang Oleh:YB Puan Hjh Zuraida Binti Kamaruddin - Menteri KPKT
Diluluskan Pada:16/10/2018
Dibentang Oleh:YB Puan Hjh Zuraida Binti Kamaruddin - Menteri KPKT
---

_Jalan, Parit dan Bangunan (Pindaan)_ 1

**D.R. 18/2018**

RANG UNDANG-UNDANG

_b e r n a m a_

Suatu Akta untuk meminda Akta Jalan, Parit dan Bangunan 1974.

[ ]

BAHAWASANYA adalah suai manfaat semata-mata bagi maksud
memastikan keseragaman undang-undang dan dasar untuk membuat
suatu undang-undang mengenai perkara-perkara kerajaan tempatan
yang berhubungan dengan jalan, parit dan bangunan:

MAKA, OLEH YANG DEMIKIAN, menurut Fasal (4) Perkara 76
Perlembagaan Persekutuan, DIPERBUAT oleh Parlimen Malaysia
seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Jalan, Parit dan Bangunan**
(Pindaan) 2018.

(2) Akta ini mula berkuat kuasa pada tarikh yang ditetapkan
oleh Menteri berhubung dengan sesuatu Negeri, selepas berunding
dengan Pihak Berkuasa Negeri itu, melalui pemberitahuan dalam
_Warta dan Menteri boleh, selepas berunding dengan Pihak Berkuasa_
Negeri, menetapkan tarikh yang berlainan bagi permulaan kuat
kuasa Akta ini di kawasan pihak berkuasa tempatan yang berlainan
atau bahagian-bahagian kawasan pihak berkuasa tempatan yang
berlainan.

(3) Akta ini mula berkuat kuasa di Wilayah Persekutuan
Kuala Lumpur, Wilayah Persekutuan Putrajaya dan Wilayah
Persekutuan Labuan pada tarikh yang ditetapkan oleh Menteri


-----

2 _Rang Undang-Undang_

yang bertanggungjawab bagi Wilayah Persekutuan Kuala Lumpur,
Wilayah Persekutuan Putrajaya dan Wilayah Persekutuan Labuan
melalui pemberitahuan dalam _Warta._

(4) Walau apa pun subseksyen (3), Pihak Berkuasa Negeri
boleh, melalui pemberitahuan dalam _Warta—_

_(a) mengecualikan mana-mana bahagian mana-mana kawasan_

pihak berkuasa tempatan daripada mana-mana peruntukan
Akta ini;

_(b) meluaskan mana-mana atau kesemua peruntukan Akta_

ini supaya terpakai bagi keseluruhan atau mana-mana
kawasan atau bahagian mana-mana kawasan dalam Negeri
itu yang bukan di bawah mana-mana pihak berkuasa
tempatan; dan

_(c)_ membuat apa-apa ubah suaian, pindaan atau perubahan

kepada peruntukan Akta ini sebagaimana yang perlu bagi
maksud pemakaiannya di bawah perenggan _(b)._

**Pindaan seksyen 3**

**2.** Akta Jalan, Parit dan Bangunan 1974 [Akta 133], yang disebut
“Akta ibu” dalam Akta ini, dipinda dalam seksyen 3—

_(a)_ dengan memasukkan selepas takrif “betung” takrif yang

berikut:

‘ “cerun” ertinya kecerunan permukaan tanah atau
batu sama ada dibina atau wujud secara semula jadi
termasuk apa-apa binaan yang melawan daya dan
momen cerun itu;’; dan

_(b)_ dengan memasukkan selepas takrif “cerun” takrif yang

berikut:

‘ “geoteknikal” ertinya bidang kejuruteraan

berhubung dengan sifat tanah dan batuan yang
termasuklah jenis, keadaan, profil, reka bentuk struktur,
penstabilan cerun dan kerja-kerja pemantauan lain
berkaitan dengan sifat tanah dan batuan itu;’.


-----

_Jalan, Parit dan Bangunan (Pindaan)_ 3

**Pindaan seksyen 39**

**3.** Seksyen 39 Akta ibu dipinda—

_(a)_ dalam subseksyen (1), dengan menggantikan perkataan

“lima ratus” dengan perkataan “lima puluh ribu”;

_(b)_ dalam subseksyen (2)—

(i) dengan memotong perkataan “dengan sengaja”;

dan

(ii) dengan menggantikan perkataan “satu ribu” dengan

perkataan “satu ratus ribu”; dan

_(c)_ dengan memasukkan selepas subseksyen (2) subseksyen

yang berikut:

“(3) Walau apa pun subseksyen (1) dan (2),

pihak berkuasa tempatan boleh memberi notis
secara bertulis untuk mengarahkan orang itu untuk
membetulkan pengalihan, mengambil tempat atau
membuat apa-apa perubahan kepada turap, papak atau
bahan lain jalan awam atau pagar atau tiang-tiang
jalan awam itu atau melaksanakan apa-apa pembaikan
bagi kerosakan yang dilakukan pada jalan, siar kaki,
jalan kaki lima, kerja atau harta, atau mana-mana
bahagiannya.

(4) Mana-mana orang yang tidak mematuhi arahan
yang disebut dalam subseksyen (3), pihak berkuasa
tempatan pada bila-bila masa selepas habis tempoh
masa yang dinyatakan dalam notis boleh dengan
sendirinya menyebabkan supaya kerja itu dilakukan
dan menuntut kos dan belanjanya daripada orang
itu.”.

**Pindaan seksyen 70**

**4.** Subseksyen 70(2) Akta ibu dipinda—

_(a)_ dalam perenggan (a), dengan memotong perkataan “dan”

di hujung perenggan itu;

_(b)_ dalam perenggan _(b), dengan menggantikan noktah_

di hujung perenggan itu dengan perkataan “; dan”; dan


-----

4 _Rang Undang-Undang_

_(c)_ dengan memasukkan selepas perengan (b) perenggan yang

berikut:

“(c) kepada pihak berkuasa tempatan atau pihak

berkuasa berkanun berkaitan suatu laporan
geoteknikal bagi binaan yang melibatkan
cerun dengan kecerunan yang lebih daripada
dua puluh lima darjah dan jumlah ketinggian
menegak yang lebih daripada sepuluh meter
yang laporan itu hendaklah ditentusahkan oleh
Pemeriksa Bertauliah yang berdaftar dengan
Lembaga Jurutera di bawah Akta Pendaftaran
Jurutera 1967 [Akta 138].”.

**Pindaan seksyen 85a**

**5.** Seksyen 85a Akta ibu dipinda—

_(a)_ dalam nota bahu, dengan memasukkan selepas perkataan

“bangunan” perkataan “dan cerun”;

_(b)_ dalam subseksyen (1), dengan menggantikan takrif

“pemunya” dengan takrif yang berikut:

‘ “pemunya” ertinya pemunya sesuatu bangunan
atau tanah dan berhubung dengan bangunan yang
dipecahbahagikan termasuklah—

_(a) pemunya petak bangunan itu;_

_(b)_ mana-mana orang yang bertanggungjawab atas

bangunan itu; atau

_(c)_ badan pengurusan bersama dan perbadanan

pengurusan di bawah Akta Pengurusan Strata 2013

[Akta 757].’;

_(c)_ dalam subseksyen (2)—

(i) dengan memotong perkataan “hanya”; dan

(ii) dengan memasukkan selepas perkataan “suatu

tingkat” perkataan “, dan tanah dengan cerun
yang mempunyai kecerunan lebih daripada dua
puluh lima darjah dan jumlah ketinggian menegak
lebih daripada sepuluh meter, sama ada tanah itu
didirikan dengan bangunan atau tidak”;


-----

_Jalan, Parit dan Bangunan (Pindaan)_ 5

_(d)_ dalam subseksyen (3)—

(i) dengan memotong perkataan “pemunya sesuatu

bangunan, menghendaki bangunan itu diperiksa”;

(ii) dengan menggantikan perenggan (a) dengan

perenggan yang berikut:

“(a) pemunya sesuatu bangunan, menghendaki

bangunan itu diperiksa—

(i) selepas tahun kesepuluh yang

bermula dari tarikh perakuan siap
dan pematuhan berkenaan dengan
bangunan itu dikeluarkan; dan

(ii) selepas daripada itu pada lat tempoh

yang tidak lebih daripada sepuluh
tahun dari tarikh penyempurnaan
pemeriksaan yang terakhir bangunan
itu; dan”; dan

(iii) dengan menggantikan perenggan (b) dengan

perenggan yang berikut:

“(b) pemunya tanah dengan cerun, menghendaki

cerun itu diperiksa—

(i) selepas tahun kelima yang bermula

dari tarikh pemilikan tanah berkenaan
dengan cerun itu; dan

(ii) selepas daripada itu pada lat tempoh

yang tidak lebih daripada lima
tahun dari tarikh penyempurnaan
pemeriksaan yang terakhir cerun
itu.”;

_(e)_ dalam subseksyen (4)—

(i) dengan memasukkan selepas perkataan “Pemunya

sesuatu bangunan” perkataan “atau tanah dengan
cerun”; dan

(ii) dengan memasukkan selepas perkataan “menyebabkan

bangunan” perkataan “atau cerun”;


-----

_Rang Undang-Undang_

_(f)_ dalam subseksyen (5)—

(i) dengan menggantikan perkataan “bangunan itu atau

menyebabkan bangunan itu” dengan perkataan
“bangunan atau cerun itu atau menyebabkan
bangunan atau cerun itu”; dan

(ii) dengan memasukkan selepas perkataan “pemunya

bangunan itu” perkataan “atau tanah dengan cerun
itu”;

_(g)_ dalam subseksyen (6)—

(i) dengan memasukkan selepas perkataan “bangunan”

di mana-mana jua terdapat perkataan “atau cerun”;

(ii) dalam perenggan _(c)—_

(A) dengan menggantikan perkataan “kestabilan

atau keutuhan struktur” dengan perkataan
“kestabilan atau keutuhan struktur atau
cerun”; dan

(B) dengan menggantikan perkataan “siasatan

struktur” dengan perkataan “siasatan struktur
atau cerun”;

(iii) dalam perenggan _(d)—_

(A) dengan menggantikan perkataan “siasatan

struktur” dengan perkataan “siasatan struktur
atau cerun”;

(B) dengan menggantikan subperenggan (ii)

dengan subperenggan yang berikut:

“(ii) menyemak pelan struktur bangunan

atau cerun itu bersama dengan kiraan
struktur atau laporan geoteknikalnya,
atau dengan tujuan untuk menentukan
apa-apa kekurangan pada unsur
struktur bangunan atau cerun itu;”;
dan


-----

_Jalan, Parit dan Bangunan (Pindaan)_ 7

(C) dengan memasukkan selepas subperenggan (ii)

subperenggan yang berikut:

“(iia) jika pelan struktur, kiraan struktur

atau laporan geoteknikal yang disebut
dalam subperenggan (ii) tidak boleh
didapati, jurutera hendaklah membina
semula pelan, kiraan atau laporan
itu jika dikehendaki sedemikian oleh
pihak berkuasa tempatan, dengan
tujuan untuk menentukan apa-apa
kekurangan pada unsur struktur
bangunan atau cerun itu;”; dan

(iv) dalam perenggan (e), dengan menggantikan perkataan

“siasatan struktur” dengan perkataan “siasatan
struktur atau cerun”;

_(h)_ dalam subseksyen (7)—

(i) dengan menggantikan perkataan “siasatan struktur”

dengan perkataan “siasatan struktur atau cerun”;
dan

(ii) dengan memasukkan selepas perkataan “bangunan”

di mana-mana jua terdapat perkataan “atau cerun”;

_(i)_ dalam subseksyen (8), dengan memasukkan selepas

perkataan “bangunan” perkataan “atau tanah dengan
cerun”;

_(j)_ dalam subseksyen (10), dengan menggantikan perkataan

“siasatan struktur” dengan perkataan “siasatan struktur
atau cerun”; dan

_(k)_ dalam subseksyen (11), (12) dan (14), dengan memasukkan

selepas perkataan “bangunan” di mana-mana jua terdapat
perkataan “atau tanah dengan cerun”.

**Pindaan seksyen** **133**

**6.** Perenggan 133(xiii) Akta ibu dipinda dengan memasukkan
selepas perkataan “bangunan” perkataan “dan cerun”.


-----

8 _Rang Undang-Undang_

**Kecualian**

**7. (1) Semua permohonan atau perkara lain yang menunggu**
kelulusan di bawah Akta ibu hendaklah, pada tarikh permulaan
kuat kuasa Akta ini, diteruskan seolah-olah Akta ibu tidak dipinda
oleh Akta ini.

(2) Mana-mana perintah atau prosiding yang belum selesai
di bawah Akta ini hendaklah, sebelum tarikh permulaan
kuat kuasa Akta ini, diteruskan seolah-olah Akta ibu tidak dipinda
oleh Akta ini.

HURAIAN

Rang Undang-Undang ini bertujuan untuk meminda Akta Jalan, Parit dan
Bangunan 1974 (“Akta 133”).

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2 bertujuan untuk meminda seksyen 3 Akta 133 untuk memasukkan_
takrif baharu “cerun” dan “geoteknikal” ke dalam Akta 133.

4. _Fasal 3 bertujuan untuk meminda seksyen 39 Akta 133 untuk menaikkan_
denda minimum daripada lima ratus ringgit yang sedia ada kepada lima puluh
ribu ringgit yang dicadangkan bagi kesalahan mengambil tempat turap tanpa
mendapat kebenaran bertulis terlebih dahulu daripada pihak berkuasa tempatan
atau tanpa kuasa lain yang sah di sisi undang-undang dan juga untuk menaikkan
denda minimum daripada satu ribu ringgit yang sedia ada kepada satu ratus
ribu ringgit yang dicadangkan bagi kesalahan merosakkan, menyebabkan,
membenarkan apa-apa kerosakan yang dilakukan pada mana-mana jalan, siar
kaki, jalan kaki lima, kerja atau harta, atau mana-mana bahagiannya, kepunyaan
pihak berkuasa tempatan atau yang di sepanjangnya orang awam mempunyai
hak lalu boleh.

_Fasal_ ini selanjutnya bertujuan untuk memasukkan subseksyen baharu

39(3) dan 39(4) ke dalam Akta 133 untuk memberi pihak berkuasa tempatan
kuasa untuk mengarahkan seseorang untuk membetulkan pengalihan, mengambil
tempat atau membuat apa-apa perubahan kepada turap, papak atau bahan
lain mana-mana jalan awam atau kepada pagar atau tiang-tiang mana-mana
jalan awam itu atau melaksanakan apa-apa pembaikan bagi kerosakan yang
dilakukan pada mana-mana jalan, siar kaki, jalan kaki lima, kerja atau harta,
atau mana-mana bahagiannya dan jika orang itu tidak berbuat demikian,
pihak berkuasa tempatan sendiri boleh mengarahkan supaya kerja itu dilakukan
dan menuntut kos dan belanjanya daripada orang itu.


-----

_Jalan, Parit dan Bangunan (Pindaan)_ 9

5. _Fasal 4_ bertujuan untuk memasukkan perenggan baharu 70(2)(c)
ke dalam Akta 133 untuk menghendaki seseorang untuk mengemukakan laporan
geoteknikal bagi apa-apa binaan bangunan yang melibatkan cerun dengan
kecerunan dan ketinggian tertentu yang laporan itu hendaklah ditentusahkan
oleh Pemeriksa Bertauliah.

6. _Fasal 5_ bertujuan untuk meminda seksyen 85 a Akta 133 untuk
memperluas maksud pemunya yang termasuklah, berhubung dengan bangunan
yang dipecahbahagikan, pemunya petak bangunan, mana-mana orang yang
bertanggungjawab atas bangunan atau badan pengurusan bersama dan perbadanan
pengurusan di bawah Akta Pengurusan Strata 2013 [Akta 757].

_Fasal ini juga bertujuan untuk memperluas kehendak pemeriksaan berkala_

dan laporan geoteknikal kepada mana-mana bangunan dan tanah dengan cerun.

Selanjutnya, subperenggan 85a(6)(d)(ii) dan (iia) baharu membenarkan

seseorang jurutera untuk menjalankan suatu siasatan struktur atau cerun
sepenuhnya termasuk pemeriksaan pelan struktur bangunan atau cerun dan jika
pelan, kiraan atau laporan bangunan atau cerun itu tidak boleh didapati, jurutera
hendaklah membina semula pelan, kiraan atau laporan itu jika dikehendaki
sedemikian oleh pihak berkuasa tempatan.

7. _Fasal 7 mengadakan peruntukan bagi kecualian._

8. Pindaan lain yang tidak diperkatakan secara khusus dalam Huraian ini
merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3022]


-----

