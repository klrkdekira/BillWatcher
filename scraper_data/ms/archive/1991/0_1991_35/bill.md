---
Year: 1991
Bill: D.R.41/1991 - Rang Undang-Undang Tabung Antarabangsa bagi Pembangunan Pertanian 1991 (Lulus)
Title: D.R.41/1991 - Rang Undang-Undang Tabung Antarabangsa bagi Pembangunan Pertanian 1991 (Lulus)
Download URL: https://www.parlimen.gov.my/files/billindex/pdf/1991/DR411991.pdf
URL: https://www.parlimen.gov.my/files/billindex/pdf/1991/DR411991.pdf
---
---
Reading:
D.R.41/1991
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

M A L A Y S I A
# Warta Kerajaan

## S E R I P A D U K A B A G I N D A

DITERBITKAN DENGAN KUASA

## HIS MAJESTY'S GOYERNMENT GA2ETTE

_PUBLISHED BY AUTHORITY_

Jil. 35 12hb Disember[ 1991] _TAMBAHAN_
No. 25 _No. 12_

RANG UNDANG-UNDANG

Rang Undang-undang yang berikut telah dibentangkan dalam Parlimen adalah diterbitkan untuk
makluman umum:

The following Bills introduced into Parliament are
published for general information:

Akta Tabung Antarabangsa Bagi Pembangunan Pertanian
1991—(Dibentangkan dan dibaca bagi kali pertama dalam
_Dewan Rakyat pada 26hb Novemher 1991)._

The International Fund For Agricultural Development Act
1991—(Presented and read a first time in The Dewan
_Rakyat on 26th November 1991)._

Akta Pinjaman (Tabung Antarabangsa Bagi Pembangunan
Pertanian) 1991—(Dibentangkan dan dibaca bagi kali
_pertama dalam Dewan Rakyat pada 26hb November 1991)._

The Loans (International Fund For Agricultural Development)
Act 1991—(Presentcd and read a first time in The Dewan
_Rakyat on 26th November 1991)._

Akta Lembaga Pembangunan Labuan 1991—(Dibentangkan
_dan dibaca bagi kali pertama dalam Dewan Rakyat pada_
_5hb Disember 1991)._


-----

Lembaga Pembangunan Labuan Act 1991—(Presented and
_read a first time in The Dewan Rakyat on 5th December_
_1991)._

Akta Industri Pelancongan 1991—(Dibentangkan dan dibaca
_bagi kali pertama dalam Dewan Rakyat pada 5hb_
_Disember 1991)._

Tourism Industry Act 1991—(Presented and read a first time
_in The Dewan Rakyat on 5th December 1991)._

**GHAZALI BIN JANl, J.S D., K M N, A M.P . P P T., PEMANGKU KETUA PENGARAH PERCETAKAN NEGARA, MALAYSIA**


-----

## DR. 41/91

Naskhah Sahih—Bahasa Malaysia

RANG UNDANG-UNDANG TABUNG
ANTARABANGSA BAGI PEMBANGUNAN
PERTANIAN 1991

SUSUNAN FASAL

Fasal

1. Tajuk ringkas dan pemakaian.

2. Tafsiran.

3. Pemberikuasaan Menandatangani Perjanjian.

4. Sumbangan kepada Tabung.

5. Kelulusan Dewan Rakyat mengenai sumbangan tambahan
kepada Tabung.

6. Pengeluaran nota tak boleh niaga dan nota tanpa bunga.

7. Pertanggungan bayaran-bayaran lain kepada Kumpulan
Wang Disatukan.

8. Penerimaan.

9. Perintah-perintah bagi menguatkuasakan Perjanjian.


-----

-----

RANG UNDANG-UNDANG

_b e r n a m a_

Suatu Akta untuk membolehkan Malaysia menjadi
anggota Tabung Antarabangsa bagi Pembangunan
Pertanian melalui penerimaan Perjanjian Penubuhan
Tabung Antarabangsa bagi Pembangunan Pertanian.

[ ]

MAKA INILAH DIPERBUAT UNDANG-UNDANG
oleh Duli Yang Maha Mulia Seri Paduka Baginda Yang
di-Pertuan Agong dengan nasihat dan persetujuan
Dewan Negara dan Dewan Rakyat yang bersidang
dalam Parlimen, dan dengan kuasa daripadanya seperti
berikut:

1. (1) Akta ini bolehlah dinamakan Akta Tabung
## Antarabangsa bagi Pembangunan Pertanian 1991.

(2) Akta ini hendaklah terpakai di seluruh Malaysia.

2. Dalam Akta ini, melainkan jika konteksnya
menghendaki makna yang lain—

"mata wang boleh tukar secara bebas" ertinya mata
wang sebagaimana disifatkan boleh tukar cara bebas
menurut Perkara 1 ( d ) Perjanjian;

"Perjanjian" ertinya Perjanjian Penubuhan Tabung
Antarabangsa bagi Pembangunan Pertanian sebagaimana
yang diterima oleh Persidangan Bangsa-Bangsa Bersatu
bagi Penubuhan Tabung Antarabangsa bagi
Pembangunan Pertanian pada 13hb Jun 1976 di Rome,
dan di mana satu salinan teks telah dibentangkan di
Dewan Rakyat sebagai Kertas Statut Bil. 147 Tahun
1991;


Tajuk ringkas
dan
pemakaian.

Tafsiran.


-----

4 RANG UNDANG-UNDANG

"Tabung" ertinya Tabung Antarabangsa bagi
Pembangunan Pertanian yang ditubuhkan melalui
Perjanjian.

3. Yang di-Pertuan Agong boleh, melalui suratcara di
bawah tandatangannya, memberi kuasa kepada manamana orang sebagaimana yang dinamakan dalam
suratcara itu, bagi pihak Kerajaan Malaysia—

_(a) untuk menandatangani Perjanjian itu; dan_

_(b) untuk menyimpan di Tabung suatu suratcara_
penerimaan Perjanjian itu yang menyatakan
bahawa Kerajaan Malaysia telah menerima
Perjanjian itu mengikut undang-undangnya
dan telah mengambil segala langkah yang
perlu untuk membolehkan Kerajaan Malaysia
menjalankan semua obligasinya di bawah
Perjanjian tersebut.

4. (1) Maka hendaklah dipertanggungkan kepada
Kumpulan Wang Disatukan apa-apa bahagian
sumbangan Malaysia kepada Tabung menurut seksyen
3 Perkara 4 Perjanjian yang, mengikut seksyen 5
Perkara 4 Perjanjian, kena dibayar dengan mata wang
boleh tukar secara bebas atau dengan mata wang
Malaysia.

(2) Tertakluk kepada seksyen 5, maka hendaklah
dipertanggungkan kepada Kumpulan Wang Disatukan
mana-mana bahagian apa-apa penambahan sumbangan
Malaysia kepada Tabung sebagaimana yang, menurut
seksyen 4 Perkara 4 Perjanjian, kena dibayar dengan
mata wang boleh tukar secara bebas atau dengan mata
wang Malaysia.

5. Bila masa juga apa-apa penambahan sumbangan
Malaysia kepada Tabung dibenarkan menurut seksyen
4 Perkara 4 Perjanjian, tiada amaun boleh disumbangkan
berkenaan dengannya kecuali dengan keiulusan terlebih
dahulu daripada Dewan Rakyat, yang ditandakan
melalui ketetapan.


Pemberikuasaan
Menandatangani
Perjanjian.

Sumbangan
kepada
Tabung.

Kelulusan
Dewan Rakyat
mengenai
sumbangan
tambahan
kepada
Tabung.


-----

TABUNG ANTARABANGSA BAGI PEMBANGUNAN 5
PERTANIAN

6. Menteri Kewangan boleh, bagi pihak Kerajaan,
mewujudkan dan mengeluarkan kepada Tabung, dalam
apa-apa bentuk sebagaimana yang difikirkannya patut,
apa-apa nota tak boleh niaga dan nota tanpa bunga
atau obligasi-obligasi yang seumpamanya sebagaimana
yang Tabung boleh—

_(a) menerima daripada Kerajaan sebagai ganti_
apa-apa mata wang Malaysia yang dibayar
atau yang kena dibayar oleh Kerajaan di
bawah seksyen 5(b) Perkara 4 Perjanjian atau
di bawah seksyen 5(c) Perkara 4 Perjanjian;
atau

_(b) menurut seksyen 4 Perkara 4 Perjanjian,_
memutuskan untuk menerima sebagai ganti
apa-apa mata wang Malaysia berhubungan
dengan apa-apa penambahan sumbangan
Malaysia kepada Tabung.

7. Maka hendaklah dipertanggungkan kepada
Kumpulan Wang Disatukan—

_(a) semua jumlah wang yang kena dibayar oleh_
Malaysia kepada Tabung di bawah seksyen
_2(b) Perkara 5 Perjanjian (yang berhubungan_
dengan penilaian mata wang);

_(b) semua jumlah wang yang dikehendaki bagi_
penebusan apa-apa nota atau obligasi yang
diwujudkan dan dikeluarkan kepada Tabung
di bawah seksyen 6;

_(c) apa-apa jumlah wang yang kena dibayar oleh_
Malaysia kepada Tabung di bawah seksyen
3 Perkara 9 Perjanjian (yang berhubungan
dengan hak dan tanggungjawab Negeri-Negeri
yang terhenti menjadi anggota Tabung).

8. Semua wang yang diterima oleh atau bagi pihak
Kerajaan Malaysia daripada Tabung hendaklah dibayar
ke dalam Kumpulan Wang Disatukan.


Pengeluaran
nota tak boleh
niaga dan nota
tanpa bunga.

Pertanggungan
bayaranbayaran lain
kepada
Kumpulan
Wang
Disatukan.

Penerimaan.


-----

6 RANG UNDANG-UNDANG

9. (1) Yang di-Pertuan Agong boleh melalui perintah
membuat apa-apa peruntukan sebagaimana yang
difikirkan semunasabahnya perlu bagi menguatkuasakan
mana-mana peruntukan Perjanjian berhubungan dengan
taraf, kekebalan-kekebalan dan keistimewaankeistimewaan Tabung dan gabenor-gabenor, pengarahpengarah eksekutif, anggota-anggota silih ganti,
pegawai-pegawai dan pekerja-pekerja masing-masing.

(2) Tanpa menjejaskan keluasan subseksyen (1), apaapa perintah yang dibuat di bawah subseksyen itu boleh
mengisytiharkan bahawa mana-mana peruntukan
tertentu dalam Perjanjian hendaklah mempunyai
kuatkuasa undang-undang di Malaysia.

HURAIAN

Rang Undang-Undang ini bertujuan membuat undang-undang bagi
membolehkan Malaysia menjadi anggota Tabung Antarabangsa
bagi Pembangunan Pertanian melalui penerimaan Perjanjian
Penubuhan Tabung Antarabangsa bagi Pembangunan Pertanian,

2. Fasal 1 memperuntukkan mengenai tajuk ringkas dan
pemakaian Rang Undang-Undang ini.

3. _Fasal 2 mentakrifkan perkataan-perkataan dan ungkapan_
tertentu yang digunakan dalam Rang Undang-Undang ini.

4. Fasal 3 memperuntukkan pemberikuasaan menandatangani
perjanjian.

5. Fasal 4 menghendaki sumbangan kepada Tabung dipertanggungkan kepada Kumpuian Wang Disatukan.

6. Fasal 5 menghendaki apa-apa penambahan sumbangan kepada
Tabung terlebih dahulu mendapat kelulusan Dewan Rakyat melalui
suatu ketetapan.

7. Fasal 6 memberi kuasa kepada Menteri Kewangan, bagi pihak
Kerajaan, untuk mewujudkan dan mengeluarkan nota tidak boleh
niaga dan nota tanpa bunga untuk melaksanakan obligasinya di
bawah Perjanjian.


Perintahperintah bagi
menguatkuasakan Perjanjian.


-----

TABUNG ANTARABANGSA BAGI PEMBANGUNAN 7
PERTANIAN

8. Fasal 7 menghendaki semua pertanggungan bayaran-bayaran
lain kepada Tabung dipertanggungkan kepada Kumpulan Wang
Disatukan.

9. Fasal 8 menghendaki semua penerimaan daripada Tabung
dibayar ke dalam Kumpulan Wang Disatukan.

10. Fasal 9 memberi kuasa kepada Yang di-Pertuan Agong
mengeluarkan perintah-perintah yang perlu bagi menguatkuasakan
Perjanjian.

_IMPLIKASI_ _KEWANGAN_

Rang Undang-Undang ini akan melibatkan Kerajaan dengan
perbelanjaan wang tambahan yang jumlahnya belum dapat
ditentukan. [PN. (U[2]) 1669/1.]


-----

