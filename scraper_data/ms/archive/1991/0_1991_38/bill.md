---
Year: 1991
Bill: D.R.44/1991 - Rang Undang-Undang Lembaga Penggalakan Pelancongan Malaysia 1991 (Lulus)
Title: D.R.44/1991 - Rang Undang-Undang Lembaga Penggalakan Pelancongan Malaysia 1991 (Lulus)
Download URL: https://www.parlimen.gov.my/files/billindex/pdf/1991/DR441991.pdf
URL: https://www.parlimen.gov.my/files/billindex/pdf/1991/DR441991.pdf
---
---
Reading:
D.R.44/1991
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# DR. 44/91

Naskhah Sahih—Bahasa Malaysia

RANG UNDANG-UNDANG LEMBAGA
PENGGALAKAN PELANCONGAN MALAYSIA
1991

SUSUNAN BAHAGIAN I

PERMULAAN

Fasal

1. Tajuk ringkas dan mula berkuatkuasa.
2. Tafsiran.

BAHAGIAN II

LEMBAGA PENGGALAKAN
PELANCONGAN MALAYSIA

3. Penubuhan Lembaga.

4. Fungsi-fungsi dan kuasa-kuasa Lembaga.

5. Keanggotaan Lembaga.
6. Akta Perlindungan Pihak Berkuasa Awam 1948.

7. Pengkhidmat awam.

8. Kuasa Menteri untuk memberikan arahan.

9. Laporan dan maklumat.

BAHAGIAN III

KETUA PENGARAH, TIMBALAN KETUA PENGARAH,
PENGARAH DAN PEGAWAI SERTA PENGKHIDMAT LAIN

10. Perlantikan Ketua Pengarah, Timbalan Ketua Pengarah,
Pengarah dan pegawai serta pengkhidmat lain.
11. Hilang kelayakan untuk dilantik.

12. Peraturan-peraturan berkenaan dengan syarat-syarat
perkhidmatan.

13. Peraturan-peraturan berkenaan dengan tatatertib.


-----

2 RANG UNDANG-UNDANG

BAHAGIAN IV

**KEWANGAN**

Fasal

14. Kumpulan Wang.
15. Pemeliharaan Kumpulan Wang.
16. Perbelanjaan yang hendak dipertanggungkan pada Kumpulan
Wang.
17. Perbelanjaan dan penyediaan anggaran.

18. Akta Badan Berkanun (Akaun dan Laporan Tahunan) 1980.

BAHAGIAN V

KUASA-KUASA LAIN LEMBAGA

19. Perwakilan oleh Lembaga.

20. Kuasa meminjam.

21. Pelaburan.

22. Kuasa untuk mengambil kerja.

BAHAGIAN VI

AM

23. Obligasi menyimpan rahsia.
24. Kuasa untuk membuat peraturan-peraturan.

BAHAGIAN VII

**PEMANSUHAN DAN PERUNTUKAN-PERUNTUKAN**
**PERALIHAN**

25. Pemansuhan.
26. Penerusan anggota-anggota Lembaga Pengurusan dan
pegawai-pegawai serta pengkhidmat-pengkhidmat.

27. Pemindahan kumpulan wang, aset, harta, hak, liabiliti dan
obligasi.
28. Pentafsiran.

29. Penerusan undang-undang, dsb.
30. Kontrak-kontrak sedia ada.

31. Penerusan prosiding jenayah dan sivil.

32. Menghalang anomali.

JADUAL


-----

RANG UNDANG-UNDANG

_b e r n a m a_

Suatu Akta untuk menubuhkan Lembaga Penggalakan
Pelancongan Malaysia dan untuk mengadakan
peruntukan mengenai perkara-perkara yang berkaitan
dengannya.

# []

MAKA INILAH DIPERBUAT UNDANG-UNDANG
oleh Duli Yang Maha Mulia Seri Paduka Baginda Yang
di-Pertuan Agong dengan nasihat dan persetujuan
# Dewan Negara dan Dewan Rakyat yang bersidang dalam
Parlimen, dan dengan kuasa daripadanya, seperti
berikut:

BAHAGIAN I

PERMULAAN

1. (1) Akta ini bolehlah dinamakan Akta Lembaga
Penggalakan Pelancongan Malaysia 1991.

(2) Akta ini hendaklah mula berkuatkuasa pada tarikh
yang ditetapkan oleh Menteri melalui pemberitahuan
dalam Warta.

2. (1) Dalam Akta ini, melainkan jika konteksnya
menghendaki makna yang lain—

"Akta termansuh" ertinya Akta Perbadanan Kemajuan
Pelancongan Malaysia 1972 dan termasuk mana-mana
peraturan-peraturan yang dibuat di bawahnya;

"hari ditetapkan" ertinya hari yang ditetapkan oleh
Menteri di bawah seksyen 1;


Tajuk ringkas
dan mula
berkuatkuasa.

Tafsiran.

_Akta 72._


-----

4 RANG UNDANG-UNDANG

"Ketua Pengarah" ertinya Ketua Pengarah yang
dilantik di bawah seksyen 10;

"Kumpulan Wang" ertinya kumpulan wang yang
ditubuhkan di bawah seksyen 14;

"Lembaga" ertinya Lembaga Penggalakan
Pelancongan Malaysia yang ditubuhkan di bawah
seksyen 3;

"Menteri" ertinya Menteri yang dipertanggungkan
dengan tanggungjawab bagi pelancongan;

"Pengarah" ertinya Pengarah yang dilantik di bawah
seksyen 10;

"Pengerusi" ertinya Pengerusi Lembaga yang dilantik
di bawah seksyen 5;

"pengusahaan pelancongan" mempunyai erti yang
sama yang diberikan kepadanya di bawah Akta Industri
Pelancongan 1991;

"Perbadanan" ertinya Perbadanan Kemajuan
Pelancongan Malaysia yang ditubuhkan di bawah Akta
Perbadanan Kemajuan Pelancongan Malaysia 1972;

"Pesuruhjaya Pelancongan" ertinya Pesuruhjaya
Pelancongan yang dilantik di bawah seksyen 4 Akta
Industri Pelancongan 1991;

"Timbalan Ketua Pengarah" ertinya Timbalan Ketua
Pengarah yang dilantik di bawah seksyen 10;

"Timbalan Pengerusi" ertinya Timbalan Pengerusi
yang dilantik di bawah seksyen 5.

(2) Apa-apa sebutan dalam Akta ini mengenai "Akta
ini" hendaklah, melainkan jika disebutkan dengan nyata
selainnya, disifatkan sebagai termasuk sebutan
mengenai mana-mana peraturan-peraturan, kaedahkaedah, perintah, pemberitahuan atau perundangan
subsidiari lain yang dibuat di bawah Akta ini.


_Akta_


-----

LEMBAGA PENGGALAKAN PELANCONGAN 5

MALAYSIA

BAHAGIAN II

LEMBAGA PENGGALAKAN PELANCONGAN MALAYSIA

3. Maka adalah dengan ini ditubuhkan suatu
# pertubuhan perbadanan bernama "Lembaga Penggalakan
Pelancongan Malaysia" yang kekal turun-temurun dan
mempunyai suatu meterai biasa, yang boleh mendakwa
dan didakwa atas namanya dan, tertakluk kepada dan
bagi maksud-maksud Akta ini, boleh membuat kontrak
dan boleh memperolehi, membeli, mengambil,
memegang dan menikmati apa-apa jenis harta alih dan
harta tak alih dan boleh memindahkan, menyerah# hakkan, menyerahkan balik, memulangkan, menggadaikan, raenggadai-janji, mendemis, menyerahhakkan
semula, memindahmilikkan atau dengan apa-apa cara
# lain melupuskan, atau membuat apa-apa urusan
mengenai, apa-apa harta alih atau harta tak alih atau
apa-apa kepentingan mengenainya yang terletakhak
# pada Lembaga, mengikut apa-apa syarat yang
difikirkannya patut.

4. (1) Fungsi-fungsi Lembaga ialah —

_(a) menggiatkan dan menggalakkan pelancongan_
ke dan dalam Malaysia;

_(b) merangsangkan, memajukan dan memasarkan,_
di arena antarabangsa dan tempatan, negara
Malaysia sebagai tempat tujuan pelancong;

# (c) menyelaraskan apa-apa aktiviti pemasaran atau
penggalakan berhubung dengan pelancongan
yang dijalankan oleh mana-mana jabatan
kerajaan, atau agensi atau organisasi kerajaan
atau bukan kerajaan; dan

# (d) membuat syor-syor kepada Menteri tentang
cara-cara, langkah-langkah dan programprogram yang hendak diterimapakai bagi
memudahkan dan menggiatkan kemajuan dan
penggalakan industri pelancongan di Malaysia


Penubuhan
Lembaga.

Fungsi-Fungsi
dan kuasakuasa
Lembaga.


-----

6 RANG UNDANG-UNDANG

dan jika dibenarkan oleh Menteri, melaksanakan atau membantu dalam pelaksanaan
cara-cara, langkah-langkah dan program# program berkenaan.

(2) Lembaga adalah berkuasa melakukan segala
perkara yang suaimanfaat atau yang semunasabahnya
perlu bagi, atau bersampingan dengan, pelaksanaan
fungsi-fungsinya, dan khususnya, tetapi tanpa menjejaskan keluasan yang tersebut di atas—

_(a) menjalankan segala aktiviti yang berhubungan_
dengan pelancongan yang bersifat komersil
atau perindustrian dan aktiviti penyelidikan
dan latihan, yang penjalanannya didapati oleh
Lembaga adalah perlu, berfaedah atau sesuai
bagi atau berkaitan dengan pelaksanaan fungsifungsinya;

_(b) bekerjasama dengan atau bertindak sebagai_
ejen, atau bertindak dengan apa-apa cara lain
bersama dengan atau bagi pihak mana-mana
agensi atau organisasi, sama ada antarabangsa
atau selainnya;

_(c) mendapatkan publisiti tempatan dan luar_
negeri bagi memajukan Malaysia sebagai
tempat tujuan pelancong;

_(d) menggalakkan dan menyelaraskan penjalanan_
apa-apa aktiviti yang berkaitan atau berhubungan dengan fungsi-fungsinya oleh manamana jabatan kerajaan, atau agensi atau
organisasi kerajaan atau bukan kerajaan;

_(e) menjalankan penyelidikan, kajian dan siasatan_
yang perlu, berfaedah atau sesuai bagi atau
berkaitan dengan pelaksanaan fungsifungsinya;

_(f) menghendaki mana-mana jabatan kerajaan,_
agensi atau organisasi kerajaan atau bukan
kerajaan untuk mengemukakan maklumat,


-----

LEMBAGA PENGGALAKAN PELANCONGAN 7

MALAYSIA

program dan laporan mengenai aktiviti-aktiviti
penggalakan dan pemasaran pelancongan
mereka;

_(g) mengambil_ bahagian dalam apa-apa
perundingan dan perkiraan sebagaimana yang
didapati perlu oleh Lembaga bagi melaksanakan fungsi-fungsinya;

_(h) membantu_ memajukan pengusahaanpengusahaan pelancongan dalam Malaysia, dan
dalam menyediakan atau mempertingkatkan
mutu kemudahan-kemudahan dan tarikan
# pelancong dalam Malaysia;

_(i) memberikan bantuan kepada mana-mana_
agensi atau organisasi kerajaan atau bukan
kerajaan yang didapati oleh Lembaga
mempunyai kemudahan-kemudahan untuk
menjalankan mana-mana aktiviti sedemikian,
termasuk, dengan kelulusan Menteri, bantuan
kewangan melalui pengambilan modal syer
atau pinjaman atau melalui pinjaman atau
selainnya;

_(j) melupuskan aset modal dan menggunakan_
hasil daripada pelupusan itu sebagaimana yang
Lembaga fikirkan patut;

_(k) melantik ejen-ejen yang difikirkannya patut_
bagi maksud melaksanakan fungsi-fungsinya;

_(l) mengenakan fee atau apa-apa caj lain yang_
difikirkannya patut bagi melaksanakan manamana fungsi atau kuasanya;

_(m) melakukan apa-apa perkara lain sebagaimana_
yang difikirkannya patut bagi membolehkannya menjalankan fungsi-fungsi dan kuasakuasanya dengan berkesan; dan

_(n) menjalankan segala kuasa dan melaksanakan_
segala kewajipan yang diletakhakkan pada atau
# diwakilkan kepadanya di bawah atau menurut
kuasa mana-mana undang-undang bertulis lain.


-----

8 RANG UNDANG-UNDANG

5. (1) Lembaga hendaklah terdiri daripada anggotaanggota yang berikut yang hendaklah dilantik oleh
Menteri:

_(a) Pengerusi;_

_(b) Timbalan Pengerusi;_

_(c) Ketua Pengarah; dan_

_(d) tidak kurang daripada enam tetapi tidak lebih_
daripada sepuluh anggota yang—

(i) sekurang-kurangnya empat hendaklah
# merupakan orang-orang yang berkaitan
dengan apa-apa pengusahaan pelancongan tetapi tidak memegang apa-apa
jawatan awam;

(ii) sekurang-kurangnya dua hendaklah
masing-masingnya merupakan wakil
Kementerian Kebudayaan, Kesenian
dan Pelancongan dan Kementerian
# Kewangan; dan

(iii) mana-mana orang lain sebagaimana yang
Menteri fikirkan layak dan patut untuk
menjadi anggota Lembaga.

(2) Menteri hendaklah melantik Pengerusi dan
Timbalan Pengerusi daripada kalangan orang-orang
# yang pada pendapatnya mempunyai pengalaman yang
luas dalam pengusahaan pelancongan atau dalam apaapa bidang aktiviti yang sangat berfaedah bagi kemajuan
pelancongan.

(3) Lembaga boleh mewakilkan mana-mana fungsi
dan kuasanya kepada Pengerusi,

(4) Peruntukan-peruntukan Jadual adalah terpakai
bagi Lembaga.

6. Akta Perlindungan Pihak Berkuasa Awam 1948
adalah terpakai bagi apa-apa tindakan guaman,
pendakwaan atau prosiding terhadap Lembaga atau
terhadap mana-mana anggota, pegawai, pengkhidmat


Keanggotaan
Lembaga.

Akta
Perlindungan
Pihak
Berkuasa
Awam 1948.
_Akta 198._


-----

LEMBAGA PENGGALAKAN PELANCONGAN 9

MALAYSIA

atau ejen Lembaga berkenaan dengan apa-apa
perbuatan, keabaian atau keingkaran yang dibuat atau
dilakukan olehnya atas sifat sedemikian.

7. Semua anggota, pegawai dan pengkhidmat Lembaga,
semasa menunaikan kewajipan-kewajipan mereka
# sebagai anggota, pegawai dan pengkhidmat Lembaga,
hendaklah disifatkan sebagai pengkhidmat awam
mengikut pengertian Kanun Keseksaan.

8. Lembaga adalah bertanggungjawab kepada Menteri,
dan Menteri boleh dari semasa ke semasa memberikan
arahan-arahan yang tidak tak konsisten dengan
peruntukan-peruntukan Akta ini dan Lembaga
hendaklah melaksanakan segala arahan sedemikian.

9. (1) Lembaga hendaklah memberi kepada Menteri
apa-apa maklumat mengenai harta dan aktivitinya
sebagaimana yang dikehendaki atau diarahkan oleh
Menteri dari semasa ke semasa.

(2) Lembaga hendaklah, tidak lewat daripada 30
haribulan Jun setiap tahun, menyebabkan dibuat dan
dihantar kepada Menteri suatu laporan yang memperkatakan aktiviti-aktiviti Lembaga sepanjang tahun
yang sebelumnya dan laporan itu hendaklah
mengandungi apa-apa maklumat yang berhubungan
dengan prosiding dan dasar Lembaga sebagaimana yang
dinyatakan dari semasa ke semasa oleh Menteri.

BAHAGIAN III

KETUA PENGARAH, TIMBALAN KETUA PENGARAH,
PENGARAH DAN PEGAWAI SERTA PENGKHIDMAT LAIN

10. (1) Menteri hendaklah melantik seseorang yang
layak dan patut, atas apa-apa terma dan syarat
sebagaimana yang ditentukannya, untuk menjadi Ketua
Pengarah yang adalah ketua pegawai eksekutif
Lembaga.


Pengkhidmat
awam.

_N.M.B._
_Bab 45._

Kuasa
Menteri
untuk
memberikan
arahan.

Laporan dan
maklumat.

Perlantikan
Ketua
Pengarah,
Timbalan
Ketua
Pengarah,
Pengarah dan
pegawai serta
pengkhidmat
lain.


-----

10 RANG UNDANG-UNDANG

(2) Lembaga hendaklah—

_(a) dengan kelulusan Menteri, melantik sekian_
bilangan Timbalan Ketua Pengarah dan
# Pengarah sebagaimana yang difikirkannya
sesuai; dan

_(b) melantik pegawai-pegawai dan pengkhidmat-_
pengkhidmat lain sebagaimana yang difikirkannya perlu bagi penjalanan cekap urusan
Lembaga,

atas apa-apa terma dan syarat, termasuk saraan,
sebagaimana yang ditentukan oleh Lembaga dengan
# kelulusan Menteri.

(3) Ketua Pengarah hendaklah, tertakluk kepada
arahan Lembaga atas perkara-perkara dasar, dipertanggungkan dengan pentadbiran dan pengurusan harian
hal-ehwal Lembaga.

# (4) Ketua Pengarah hendaklah bertanggungjawab
kepada Pengerusi yang bertindak bagi pihak Lembaga.

# (5) Ketua Pengarah hendaklah mempunyai kuasa
pengawalan am ke atas Timbalan-Timbalan Ketua
Pengarah, Pengarah-Pengarah dan pegawai-pegawai
serta pengkhidmat-pengkhidmat lain Lembaga.

(6) Lembaga boleh, dengan kelulusan Menteri,
meletakhak pada Ketua Pengarah, Timbalan-Timbalan
# Ketua Pengarah dan Pengarah-Pengarah apa-apa kuasa
dan mempertanggungkan ke atas mereka apa-apa
kewajipan yang ditentukan oleh Lembaga.

(7) Ketua Pengarah, Timbalan-Timbalan Ketua
Pengarah dan Pengarah-Pengarah hendaklah melaksanakan apa-apa kewajipan tambahan yang diarahkan
oleh Lembaga dari semasa ke semasa.

(8) Jika Ketua Pengarah tidak ada buat sementara
# dalam Malaysia atau tidak berupaya buat sementara oleh
sebab sakit atau kerana apa-apa sebab lain yang cukup
untuk melaksanakan kewajipan-kewajipannya, Lembaga


-----

LEMBAGA PENGGALAKAN PELANCONGAN 11

MALAYSIA

boleh mengarahkan mana-mana Timbalan Ketua
Pengarah untuk melaksanakan kewajipan-kewajipan
Ketua Pengarah dalam masa Ketua Pengarah tidak ada
atau tidak berupaya buat sementara itu.

11. Tiada seorang pun layak diambil kerja sebagai
pegawai atau pengkhidmat Lembaga jika dia, secara
langsung atau tak langsung, mempunyai sendiri atau
melalui pekongsinya, apa-apa syer atau kepentingan
dalam sesuatu kontrak atau kontrak yang dicadangkan,
dengan, untuk atau bagi pihak Lembaga.

12. Lembaga boleh, dari semasa ke semasa, dengan
kelulusan Menteri, membuat peraturan-peraturan
berkenaan dengan syarat-syarat perkhidmatan pegawaipegawai dan pengkhidmat-pengkhidmat Lembaga.

13. (1) Lembaga boleh, dari semasa ke semasa,
dengan kelulusan Menteri, membuat peraturan-peraturan
berkenaan dengan tatatertib pegawai-pegawai dan
pengkhidmat-pengkhidmat Lembaga.

(2) Peraturan-peraturan yang dibuat di bawah
seksyen ini boleh termasuk peruntukan-peruntukan
bagi—

_(a) penahanan kerja dengan pengurangan gaji atau_
saraan lain; atau

_(b) penggantungan kerja tanpa gaji atau saraan_
lain,

seseorang pegawai atau pengkhidmat Lembaga
sementara menanti keputusan prosiding tatatertib.

(3) Peraturan-peraturan yang dibuat di bawah
seksyen ini hendaklah mewujudkan apa-apa kesalahan
tatatertib dan mengadakan peruntukan bagi apa-apa
# hukuman tatatertib yang difikirkan sesuai oleh
Lembaga, dan hukuman-hukuman yang diperuntukkan
sedemikian boleh meliputi pembuangan kerja atau
penurunan pangkat.


Hilang
kelayakan
untuk
dilantik.

Peraturanperaiuran
berkenaan
dengan
syarat-syarat
perkhidmatan.

Peraturanperaturan
berkenaan
dengan
tatalertib.


-----

12 RANG UNDANG-UNDANG

(4) Peraturan-peraturan yang dibuat di bawah
seksyen ini hendaklah, dalam menetapkan prosedur bagi
prosiding tatatertib, memberikan peluang kepada orang
yang terhadapnya prosiding tatatertib itu diambil
membuat representasi sebelum keputusan diambil oleh
Lembaga atas pertuduhan tatatertib terhadap orang itu.

BAHAGIAN IV

KEWANGAN

**14. (1) Maka adalah dengan ini ditubuhkan, bagi**
maksud-maksud Akta ini, suatu kumpulan wang yang
akan ditadbirkan dan dikawal oleh Lembaga.

(2) Kumpulan Wang hendaklah terdiri daripada—

_(a) apa-apa jumlah wang yang diperuntukkan dari_
semasa ke semasa oleh Parlimen;

_(b) apa-apa jumlah_ wang yang dibayar dari
# semasa ke semasa kepada Lembaga daripada
pinjaman-pinjaman yang diberikan oleh
Lembaga;

_(c) wang yang didapati daripada penjalanan apa-_
apa projek, skim atau pengusahaan yang
dibiayai daripada Kumpulan Wang;

_(d) wang yang didapati atau yang terbit daripada_
apa-apa harta, pelaburan, gadai-janji, gadaian
atau debentur yang diperolehi oleh atau yang
terletakhak pada Lembaga;

_(e) apa-apa harta, pelaburan, gadai-janji, gadaian_
atau debentur yang diperolehi oleh atau yang
terletakhak pada Lembaga;

_(f) jumlah-jumlah wang yang dipinjam oleh_
Lembaga bagi maksud menjelaskan manamana obligasinya atau menunaikan mana-mana
kewajipannya; dan

_(g) segala wang atau harta lain yang mungkin_
dengan apa-apa cara menjadi kena dibayar
kepada, atau terletakhak pada, Lembaga


Kumpulan
Wang.


-----

LEMBAGA PENGGALAKAN PELANCONGAN 13

MALAYSIA

# betkenaan dengan apa-apa perkara yang
bersamplngan dengan fungsi-fungsi, kuasakuasa dan kewajipan-kewajipannya,

15. Maka adalah menjadi kewajipan Lembaga
memelihara Kumpulan Wang dengan melaksanakan,
menjalankan dan menunaikan fungsi-fungsi, kuasakuasa dan kewajipan-kewajipannya di bawah Akta ini
supaya jumlah hasil Lembaga, tertakluk kepada apa-apa
arahan yang diberikan oleh Menteri, cukup untuk
membayar semua wang yang boleh dipertanggungkan
dengan sepatutnya kepada akaun hasilnya, termasuk
# susut nilai dan bunga atas modal, dari setahun ke
setahun.

16. Kumpulan Wang hendaklah dibelanjakan bagi
maksud—
_(a) membayar apa-apa perbelanjaan yang di-_
lakukan dengan sah oleh Lembaga, termasuk
fee guaman dan fee-fee. serta kos-kos lain, dan
saraan pegawai-pegawai dan pengkhidmatpengkhidmat yang dilantik dan diambil kerja
oleh Lembaga, termasuk elaun persaraan,
pencen dan ganjaran;

_(b) membayar_ apa-apa belanja, kos atau
perbelanjaan lain yang dilakukan atau
disetujuterima dengan sepatutnya oleh
Lembaga dalam melaksanakan fungsifungsinya atau menjalankan kuasa-kuasanya di
bawah seksyen 4;

_(c) membeli atau menyewa kelengkapan, jentera,_
barang-barang simpanan dan apa-apa bahan
lain, memperolehi tanah dan mendirikan
bangunan-bangunan, dan menjalankan apa-apa
kerja dan usaha lain dalam melaksanakan
fungsi-fungsinya atau menjalankan kuasakuasanya di bawah seksyen 4;

_(d) membayar balik apa-apa wang yang dipinjam_
di bawah Akta ini dan bunga yang kena
# dibayar atasnya; dan


Pemeliharaan
Kumpulan
Wang.

Perbelanjaan
yang hendak
dipertanggungkan pada
Kumpulan
Wang.


-----

14 RANG UNDANG-UNDANG

_(e) pada amnya, membayar apa-apa perbelanjaan_
bagi melaksanakan peruntukan-peruntukan
Akta ini.

17. (1) Perbelanjaan Lembaga hingga sebanyak yang
dibenarkan oleh Menteri bagi mana-mana satu tahun
hendaklah dibayar daripada Kumpulan Wang.

(2) Sebelum permulaan bulan September setiap
tahun, Lembaga hendaklah mengemukakan kepada
Menteri suatu anggaran perbelanjaan bagi tahun yang
berikutnya dalam apa-apa bentuk dan yang mengandungi apa-apa butir sebagaimana yang diarahkan oleh
Menteri; dan Menteri hendaklah, sebelum permulaan
tahun yang berikutnya, memberitahu Lembaga amaun
yang dibenarkan bagi perbelanjaan pada amnya atau
# amaun yang dibenarkan bagi setiap jenis perbelanjaan.

 (3) Lembaga boleh pada bila-bila masa mengemukakan kepada Menteri suatu anggaran tambahan bagi
# mana-mana satu tahun dan Menteri boleh membenarkan
kesemua atau mana-mana bahagian daripada perbelanjaan tambahan yang termasuk dalam anggaran
tambahan itu.

18. Peruntukan-peruntukan Akta Badan Berkanun
(Akaun dan Laporan Tahunan) 1980 adalah terpakai
bagi Lembaga.

BAHAGIAN V

KUASA-KUASA LAIN LEMBAGA

19. Lembaga boleh, melalui suatu suratcara bertulis di
bawah meterai biasanya, mewakilkan mana-mana orang
atau badan apa-apa kewajipannya sebagaimana yang
perlu dilaksanakan di dalam atau di luar Malaysia:

Dengan syarat bahawa mana-mana orang atau badan
sedemikian tidaklah mempunyai kawalan ke atas
Kumpulan Wang dan hendaklah bertindak dalam segala
# aspek mengikut arahan Lembaga.


Perbelanjaan
dan
penyediaan
anggaran.

Akta Badan
Berkanun
(Akaun dan
Laporan
Tahunan)
1980.
_Akta 240._

Perwakilan
oleh
Lembaga.


-----

LEMBAGA PENGGALAKAN PELANCONGAN 15
MALAYSIA

20. Lembaga boleh dari, semasa ke semasa, dengan
kelulusan Menteri, meminjam, atas apa-apa kadar bunga
dan bagi apa-apa tempoh dan atas apa-apa terma tentang
masa dan cara pembayaran balik dan selainnya
sebagaimana yang diluluskan oleh Menteri, apa-apa
jumlah wang yang diperlukan oleh Lembaga bagi
menjelaskan mana-mana obligasinya atau bagi
menunaikan mana-mana kewajipannya.

21. Aset Lembaga, setakat yang tidak dikehendaki
untuk dibelanjakan oleh Lembaga di bawah Akta ini,
hendaklah dilaburkan mengikut cara yang diluluskan
oleh Menteri.

22. Lembaga boleh mengambil kerja dan membayar
ejen-ejen dan penasihat-penasihat teknik, termasuk
peguambela dan peguamcara, jurubank, broker saham,
juruukur, penilai dan orang-orang lain, untuk
menjalankan apa-apa urusan atau melakukan apa-apa
perbuatan yang dikehendaki dijalankan atau dilakukan
dalam melaksanakan fungsi-fungsinya, menjalankan
kuasa-kuasanya atau menunaikan kewajipankewajipannya atau bagi melaksanakan maksud-maksud
Akta ini dengan lebih baik.

BAHAGIAN VI

AM

23. (1) Kecuali bagi mana-mana maksud Akta ini atau
bagi maksud apa-apa prosiding sivil atau jenayah di
bawah mana-mana undang-undang bertulis, tiada
# anggota, pegawai atau pengkhidmat Lembaga boleh
menzahirkan apa-apa maklumat yang telah diperolehinya semasa menjalankan kewajipan-kewajipannya yang
tidak disiarkan menurut Akta ini.

(2) Mana-mana orang yang melanggar subseksyen (1)
adalah melakukan suatu kesalahan dan, apabila
disabitkan, boleh dipenjarakan selama tempoh tidak
melebihi satu tahun atau didenda tidak melebihi lima
ribu ringgit atau kedua-duanya.


Kuasa
meminjam.

Pelaburan.

Kuasa untuk
mengambil
kerja.

Obligasi
menyimpan
rahsia.


-----

16 RANG UNDANG-UNDANG

24. (1) Lembaga boleh, dengan kelulusan Menteri,
membuat apa-apa peraturan-peraturan yang suaimanfaat
atau perlu bagi melaksanakan peruntukan-peruntukan
Akta ini dengan lebih baik.

(2) Tanpa menjejaskan keluasan subseksyen (1),
peraturan-peraturan boleh dibuat bagi—
_(a) menetapkan cara bagaimana apa-apa jenis_
dokumen, cek dan suratcara akan
ditandatangani atau disempurnakan bagi pihak
Lembaga;

_(b) menetapkan tanggungjawab dan kawalan_
pegawai-pegawai dan pengkhidmat-pengkhidmat Lembaga;

_(c) mengenakan fee dalam hal-hal yang ditentukan_
oleh Lembaga;

_(d) mengadakan peruntukan pada amnya mengenai_
pelaksanaan fungsi-fungsi, penjalanan kuasakuasa dan penunaian kewajipan-kewajipan
Lembaga di bawah peruntukan-peruntukan
Akta ini.

(3) Peraturan-peraturan di bawah seksyen ini—
_(a) boleh memperuntukkan bahawa apa-apa_
perbuatan atau peninggalan yang melanggar
mana-mana peruntukannya adalah menjadi
suatu kesalahan; dan

_(b) boleh mengadakan peruntukan bagi pengenaan_
# penalti bagi kesalahan-kesalahan itu, dan
penalti itu tidak boleh melebihi lima ribu
ringgit atau satu tahun pemenjaraan atau
kedua-duanya.

BAHAGIAN VII

PEMANSUHAN DAN PERUNTUKAN-PERUNTUKAN
PERALIHAN

25. Akta Perbadanan Kemajuan Pelancongan Malaysia
1972 dan mana-mana peraturan-peraturan yang dibuat
di bawahnya adalah dengan ini dimansuhkan.


Kuasa untuk
membuat
peraturanperaturan.

Pemansuhan.
_Akta 72._


-----

LEMBAGA PENGGALAKAN PELANCONGAN 17
MALAYSIA

26. (1) Anggota-anggota Lembaga Pengurusan
Perbadanan yang dilantik di bawah seksyen 5 Akta
termansuh hendaklah, pada hari ditetapkan, menjadi
anggota-anggota Lembaga dan adalah tertakluk kepada
segala peruntukan Akta ini yang berhubungan dengan
anggota-anggota sedemikian dan hendaklah disifatkan
telah dilantik di bawah Akta ini.

(2) Tiap-tiap orang yang sebelum sahaja hari
ditetapkan telah diambil kerja sebagai pegawai atau
pengkhidmat Perbadanan hendaklah pada hari itu
disifatkan diambil kerja sebagai pegawai atau
pengkhidmat Lembaga sedemikian, mengikut manamana yang berkenaan, atas terma-terma dan syaratsyarat perkhidmatan yang sama yang terdapat sebelum
hari ditetapkan itu.

(3) Segala prosiding tatatertib yang, sebelum sahaja
hari ditetapkan, belum selesai terhadap mana-mana
pegawai atau pengkhidmat Perbadanan pada atau selepas
hari itu, boleh diteruskan terhadap pegawai atau
pengkhidmat itu oleh pihak berkuasa Lembaga yang
berkenaan.

27. (1) Tertakluk kepada peruntukan-peruntukan Akta
ini, segala wang yang berada dalam, dan kena dibayar
pada, kumpulan wang yang ditubuhkan di bawah
seksyen 8 Akta termansuh hendaklah pada hari
ditetapkan dipindahkan kepada Kumpulan Wang.

(2) Segala aset, harta, hak, liabiliti dan obligasi yang
sebelum sahaja hari ditetapkan adalah aset, harta, hak,
liabiliti dan obligasi Perbadanan hendaklah dari hari itu
diturunkan kepada Lembaga.

28. Segala sebutan dalam mana-mana undang-undang
bertulis lain mengenai Perbadanan hendaklah ditafsirkan
sebagai sebutan mengenai—

_(a) dalam hal perkara-perkara yang berhubungan_
dengan pelesenan atau pendaftaran,
Pesuruhjaya Pelancongan; dan

_(b) dalam mana-mana hal lain, Lembaga._


Penerusan
anggotaanggota
Lembaga
Pengurusan
dan pegawaipegawai serta
pengkhidmatpengkhidmat.

Pemindahan
kumpulan
wang, aset,
harta, hak,
liabiliti dan
obligasi.

Pentafsiran.


-----

18 RANG UNDANG-UNDANG

29. (1) Segala perintah, peraturan-peraturan, arahan,
perlantikan, pemberitahuan, pengecualian dan kelulusan
yang dibuat atau diberi di bawah, atau mengikut, atau
menurut kuasa, Akta termansuh hendaklah, setakat yang
perintah, peraturan-peraturan, arahan, perlantikan,
pemberitahuan, pengecualian dan kelulusan itu tidak
tak konsisten dengan peruntukan-peruntukan Akta ini
atau Akta Industri Pelancongan 1991, disifatkan telah
dibuat atau diberi di bawah Akta ini atau Akta Industri
Pelancongan 1991 dan hendaklah terus berkuatkuasa
sehingga peruntukan-peruntukan lain dibuat di bawah
Akta ini atau Akta Industri Pelancongan 1991 atau
sehingga tarikh yang padanya ia habis ternpoh.

(2) Apa-apa permohonan untuk lesen atau perakuan
pendaftaran, kelulusan atau keizinan, atau bagi apa-apa
jua pun maksud, atau apa-apa rayuan, yang dibuat oleh
mana-mana orang kepada Menteri atau Perbadanan
sebelum hari ditetapkan, dan belum selesai sebelum hari
sedemikian, hendaklah, jika terdapat peruntukan yang
bersamaan di bawah Akta ini atau Akta Industri
Pelancongan 1991 diuruskan seolah-olah telah dibuat di
bawah peruntukan itu, dan jika tiada peruntukan
bersamaan sedemikian wujud, permohonan atau rayuan
itu hendaklah luput pada hari ditetapkan.

(3) Apa-apa lesen atau perakuan pendaftaran yang
diberikan di bawah Akta termansuh hendaklah
disifatkan sebagai lesen atau perakuan peridaftaran yang
diberi di bawah Akta Industri Pelancongan 1991 dan
hendaklah sah selama tempoh enam bulan dari hari
ditetapkan dan tertakluk kepada peruntukan-peruntukan
Akta tersebut yang terpakai bagi suatu lesen atau
perakuan pendaftaran atau apa-apa syarat, had atau
sekatan lain yang boleh dikenakan seolah-olah ia adalah
suatu lesen atau perakuan pendaftaran yang diberi di
bawah Akta itu.

(4) Segala transaksi atau urusniaga yang dibuat atau
dilaksanakan dengan sah, dan segala perniagaan yang
dilakukan dengan sah, di bawah atau mengikut Akta
termansuh oleh mana-mana orang yang dilesenkan atau
didaftarkan atau disifatkan dilesenkan atau didaftarkan


Penerusan
undangundang, dsb.


-----

LEMBAGA PENGGALAKAN PELANCONGAN 19

MALAYSIA

di bawah Akta Industri Pelancongan 1991, hendaklah
disifatkan telah dibuat, dilaksanakan atau dilakukan
dengan sah dan menurut undang-undang, di bawah dan
mengikut Akta Industri Pelancongan 1991, dan apa-apa
hak atau liabiliti yang berbangkit daripada transaksi,
urusniaga atau perniagaan sedemikian yang wujud
# sebelum sahaja hari ditetapkan, hendaklah disifatkan
terus sah dan menurut undang-undang di bawah Akta
Industri Pelancongan 1991.

30. Segala suratikatan, bon, perjanjian, suratcara dan
perkiraan kerja yang wujud sebelum sahaja hari
ditetapkan hendaklah mempunyai kuatkuasa dan kesan
penuh terhadap atau menyebelahi Lembaga dan boleh
dikuatkuasakan sepenuhnya dan seberkesannya seolah# olah Lembaga, dan bukannya Perbadanan, atau manamana orang yang bertindak bagi pihak Perbadanan, telah
dinamakan di dalamnya atau telah menjadi suatu pihak
kepadanya.

31. (1) Pemansuhan Akta termansuh tidak menyentuh
liabiliti mana-mana orang untuk didakwa dan dihukum
bagi kesalahan-kesalahan yang dilakukan di bawah Akta
termansuh sebelum hari ditetapkan, atau apa-apa
prosiding yang dibawa atau hukuman yang dikenakan
sebelum hari itu berkenaan dengan kesalahan itu.

(2) Apa-apa prosiding, sama ada sivil atau jenayah,
atau kuasa tindakan yang belum selesai atau sedang
wujud sebelum sahaja hari ditetapkan oleh atau terhadap
Perbadanan bolehlah diteruskan atau dimulakan oleh
atau terhadap Lembaga atau Pesuruhjaya Pelancongan,
mengikut mana-mana yang berkenaan, sebagaimana
# yang ia boleh diteruskan atau dimulakan oleh atau
terhadap Perbadanan seolah-olah Akta ini atau Akta
Industri Pelancongan 1991 telah tidak diluluskan.

(3) Apa-apa rayuan yang dibawa atau mana-mana
kebenaran untuk merayu yang dipohonkan pada atau
selepas hari ditetapkan terhadap suatu keputusan yang
diberi dalam mana-mana prosiding undang-undang


Kontrakkontrak
sedia ada.

Penerusan
prosiding
jenayah dan
sivil.


-----

20 RANG UNDANG-UNDANG

sebelum hari itu boleh dibawa oleh atau terhadap
Lembaga atau Pesuruhjaya Pelancongan, mengikut
mana-mana yang berkenaan, sebagaimana yang ia boleh
# dibawa oleh atau terhadap Perbadanan seolah-olah Akta
ini atau Akta Industri Pelancongan 1991 telah tidak
diluluskan.

**32. (1) Jika apa-apa kesukaran timbul berkenaan**
dengan peruntukan-peruntukan peralihan yang disebutkan terdahulu dalam Akta ini Menteri boleh,
melalui perintah membuat apa-apa ubahsuaian dalam
peruntukan-peruntukan tersebut sebagaimana yang
didapatinya perlu bagi menghalang anomali:

Dengan syarat bahawa Menteri tidaklah boleh
menjalankan kuasa-kuasa yang diberi oleh seksyen ini
selepas habis tempoh dua tahun dari hari ditetapkan.

(2) Dalam seksyen ini, "ubahsuaian" termasuklah
pindaan, penambahan, pemotongan, penggantian,
penyesuaian, penubuhan, pengubahan dan ketakpakaian
# mana-mana peruntukan Bahagian ini.

JADUAL

(Subseksyen 5 (4))

1. (1) Seorang anggota Lembaga, selain daripada Ketua Pengarah,
hendaklah, tertakluk kepada apa-apa syarat yang dinyatakan dalam
suratcara perlantikannya, memegang jawatan selama tempoh yang
tidak melebihi tiga tahun dan adalah layak dilantik semula.

(2) Perlantikan mana-mana anggota boleh pada bila-bila masa
dibatalkan oleh Menteri tanpa memberikan apa-apa sebab baginya.

(3) Seorang anggota, selain daripada Ketua Pengarah, boleh
pada bila-bila masa meletakkan jawatannya dengan mengutus surat
kepada Menteri.

(4) Ketua Pengarah boleh pada bila-bila masa meletakkan
jawatannya dengan mengutus surat kepada Lembaga dan kepada
Menteri mengikut terma-terma dan syarat-syarat perkhidmatan yang
terpakai baginya.

(5) Tiap-tiap anggota hendaklah menumpukan masa kepada
urusan Lembaga sebanyak yang perlu bagi menunaikan kewajipankewajipannya dengan berkesan.


Menghalang
anomali.

Perlantikan,
pembatalan dan
perletakan
jawatan.


-----

LEMBAGA PENGGALAKAN PELANCONGAN 21
MALAYSIA

2. (1) Jawatan seseorang anggota Lembaga hendaklah menjadi
kosong—

_(a) jika dia mati;_

_(b) jika telah dibuktikan terhadapnya, atau jika dia telah_
disabitkan atas, sesuatu pertuduhan berkenaan dengan—

(i) kesalahan yang melibatkan fraud, kecurangan atau
keburukan akhlak;

(ii) kesalahan di bawah mana-mana undang-undang
yang berhubungan dengan rasuah atau di bawah
seksyen 23; atau

(iii) apa-apa kesalahan lain yang boleh dihukum
dengan pemenjaraan (sama ada pemenjaraan
sahaja atau sebagai tambahan kepada denda atau
sebagai ganti denda) selama lebih daripada dua
tahun;

_(c) jika dia menjadi bankrap;_

_(d) jika dia tak sempurna akal atau, kerana apa-apa sebab_
lain, tak berupaya menunaikan kewajipan-kewajipannya;

_(e) jika dia tidak menghadiri mesyuarat tiga kali berturut-_
turut tanpa kebenaran Lembaga;

_(f) sekiranya perletakan jawatannya diteriraa oleh Menteri,_
atau dalam hal Ketua Pengarah, oleh Lembaga dengan
kelulusan Menteri;

_(g) jika perlantikannya dibatalkan oleh Menteri._

(2) Jika mana-mana orang terhenti menjadi anggota oleh sebab
mana-mana peruntukan Akta ini, seorang lain hendaklah dilantik
untuk menggantikannya mengikut peruntukan-peruntukan yang
berkenaan.

3. Maka hendaklah dibayar kepada anggota-anggota Lembaga
apa-apa saraan dan elaun sebagaimana yang ditentukan oleh
Menteri.

4. (1) Lembaga hendaklah bermesyuarat sekurang-kurangnya dua
bulan sekali dan Pengerusi atau Timbalan Pengerusi, jika Pengerusi
tiada, hendaklah mempunyai kuasa untuk memanggil mesyuarat
Lembaga bilamasa difikirkannya perlu.

(2) Tertakluk kepada peruntukan-peruntukan Akta ini, Lembaga
hendaklah menetapkan prosedurnya sendiri.


Pengosongan
jawatan.

Saraan.

Mesyuarat.


-----

22 RANG UNDANG-UNDANG

5. Lembaga boleh meminta mana-mana orang (yang bukan
anggota Lembaga) menghadiri mana-mana mesyuarat atau
perbincangan Lembaga bagi maksud menasihatinya tentang apaapa perkara yang dibincangkan, tetapi mana-mana orang yang hadir
sedemikian tidak berhak mengundi dalam mesyuarat atau
perbincangan itu.

6. (1) Lembaga hendaklah mempunyai suatu meterai biasa yang
mengandungi apa-apa tanda yang diluluskan oleh Lembaga dan
meterai itu boleh dari semasa ke semasa dipecahkan, ditukar,
diubah atau dibuat baharu sebagaimana yang difikirkan patut oleh
Lembaga.

(2) Sehingga suatu meterai diadakan oleh Lembaga, suatu cap
yang mengandungi perkataan "Lembaga Penggalakan Pelancongan
Malaysia" boleh digunakan dan hendaklah disifatkan sebagai
meterai biasa Lembaga.

(3) Meterai biasa itu hendaklah disimpan dalam jagaan
Pengerusi atau mana-mana orang lain yang dibenarkan oleh
Lembaga dan segala suratikatan, dokumen dan suratcara lain yang
menghendaki dimeteraikan dengan meterai Lembaga hendaklah
dimeteraikan dengan sewajarnya di hadapan dua orang anggota
Lembaga yang hendaklah menandatangani tiap-tiap suratikatan,
dokumen atau suratcara sedemikian yang telah dicapkan dengan
meterai itu; dan tandatangan sedemikian, tanpa pengakusaksian
selanjutnya, hendaklah menjadi keterangan mencukupi bahawa
meterai itu telah dicapkan dengan sewajarnya dan sepatutnya dan
bahawa ia adalah meterai sah Lembaga.

(4) Meterai biasa Lembaga hendaklah diberikan pengiktirafan
rasmi dan kehakiman.

7. Seseorang anggota Lembaga yang, secara langsung atau tak
langsung, mempunyai sendiri atau melalui pekongsinya, apa-apa
kepentingan dalam mana-mana syarikat alau usaha yang dengannya
Lembaga bercadang hendak membuat apa-apa kontrak atau yang
ada mempunyai apa-apa kepentingan dalam mana-mana kontrak itu
atau dalam apa-apa perkara yang sedang dibincangkan oleh
Lembaga hendaklah menzahirkan hakikat dan jenis kepentingannya
itu kepada Lembaga, dan penzahiran itu hendaklah direkodkan
dalam minit Lembaga dan melainkan jika dibenarkan secara khusus
oleh Pengerusi, anggota itu tidak boleh mengambil bahagian dalam
apa-apa perbincangan atau keputusan Lembaga yang berhubungan
dengan kontrak atau perkara itu.

8. (1) Lembaga hendaklah menyebabkan minit segala mesyuarat
Lembaga disenggara dan disimpan dalam bentuk yang sepatutnya.

(2) Apa-apa minit yang dibuat mengenai mesyuarat Lembaga,
jika ditandatangani dengan sewajarnya, boleh diterima sebagai
keterangan dalam segala prosiding undang-undang tanpa bukti


Lembaga boleh
mengundang
orang tain
menghadiri
mesyuarat.

Meterai biasa.

Penzahiran
kepentingan.

Minil.


-----

LEMBAGA PENGGALAKAN PELANCONGAN 23

MALAYSIA

selanjutnya dan tiap-tiap mesyuarat Lembaga yang minit berkenaan
dengan prosidingnya telah dibuat sedemikian hendaklah disifatkan
telah dipanggil dan diadakan dengan sewajarnya dan semua anggota
dalam mesyuarat itu layak dengan sewajarnya untuk bertindak.

9. Tiada apa-apa perbuatan yang dilakukan atau prosiding yang
diambil di bawah Akta ini boleh dipersoalkan atas alasan
bahawa—

_(a) ada apa-apa kekosongan dalam keanggotaan, atau ada_
apa-apa kecacatan dalam penubuhan, Lembaga;

_(b) ada pelanggaran peruntukan-peruntukan perenggan 7 oleh_
mana-mana anggota Lembaga; atau

_(c) ada apa-apa peninggalan, kecacatan atau luar aturan yang_
tidak menyentuh merit kes itu.

HURAIAN

Rang Undang-Undang ini bertujuan menubuhkan suatu pertubuhan
perbadanan baru yang diberi nama "Lembaga Penggalakan
Pelancongan Malaysia" yang akan dipertanggungkan dengan
tanggungjawab bagi menggalakkan dan memajukan Malaysia
sebagai tempat tujuan pelancong dan menyelaraskan apa-apa
aktiviti penggalakan dan pemasaran yang berhubungan dengan
pelancongan yang dijalankan oleh mana-mana jabatan, atau agensi
atau organisasi kerajaan atau bukan kerajaan.

2. Bahagian I mengandungi perkara-perkara permulaan. Fasal 1
mengandungi tajuk ringkas dan peruntukan mengenai mula
berkuatkuasanya Akta yang dicadangkan ini. Fasal 2 mengandungi
takrif beberapa istilah yang digunakan dalam Rang Undang-Undang
ini.

3. Bahagian II mengandungi peruntukan-peruntukan yang
berhubungan dengan Lembaga Penggalakan Pelancongan Malaysia.
_Fasal 3 mengadakan peruntukan bagi penubuhan Lembaga itu,_
sementara fasal 4 memperkatakan fungsi dan kuasa Lembaga dan
aktiviti-aktiviti yang boleh diusahakan olehnya. Fasal 5
mengandungi peruntukan-peruntukan mengenai keanggotaan
Lembaga. Fasal 6 dan 7 memperuntukkan bagi Akta Perlindungan
Pihak Berkuasa Awam 1948 dan Kanun Keseksaan terpakai
berkenaan dengan anggota, pegawai dan pengkhidmat Lembaga.
_Fasal 8 memberi kuasa kepada Menteri memberi arahan-arahan_
kepada Lembaga. Fasal 9 memperkatakan pemberian laporan dan
maklumat oleh Lembaga mengenai harta dan aktivitinya kepada
Menteri.


Keesahan
perbuatan dan
prosididig.


-----

24 RANG UNDANG-UNDANG

4. Bahagian III Rang Undang-Undang mengandungi peruntukanperuntukan mengenai Ketua Pengarah, Timbalan-Timbalan Ketua
Pengarah, Pengarah-Pengarah dan pegawai-pegawai serta
pengkhidmat-pengkhidmat lain Lembaga. Fasal 10 bertujuan
memberi kuasa kepada Menteri untuk melantik Ketua Pengarah dan
Lembaga untuk melantik Timbalan-Timbalan Ketua Pengarah,
Pengarah-Pengarah dan pegawai-pegawai serta pengkhidmatpengkhidmatnya. Fasal 12 dan 13 bertujuan memberi kuasa kepada
Lembaga, dengan kelulusan Menteri, untuk membuat peraturanperaturan mengenai syarat-syarat perkhidmatan dan tatatertib
pegawai-pegawai serta pengkhidmat-pengkhidmatnya.

5. Bahagian IV mengandungi peruntukan-peruntukan kewangan.
_Fasal 14 bertujuan menubuhkan Kumpulan Wang Lembaga. Di_
bawah fasal 15, Lembaga adalah dikehendaki untuk memelihara
Kumpulan Wang mengikut cara yang dinyatakan. Fasal 16
menyatakan maksud-maksud yang baginya Kurapulan Wang boleh
dibelanjakan.

6. Bahagian V memperkatakan kuasa-kuasa lain Lembaga. Antara
lain, ia bertujuan membenarkan Lembaga mewakilkan beberapa
kuasa, kewajipan dan fungsinya. la juga bertujuan membenarkan
Lembaga meminjam wang dan melaburkan aset-asetnya yang tidak
dikehendaki dibelanjakan.

7. Bahagian VI membuat peruntukan bagi perkara-perkara am.
_Fasal 23 melarang penzahiran apa-apa maklumat yang didapati oleh_
mana-mana anggota, pegawai atau pengkhidmat Lembaga dalam
penjalanan kewajipan-kewajipannya kecuali bagi maksud-maksud
khusus. Fasal 24 membolehkan Lembaga, dengan kelulusan
Menteri, membuat peraturan-peraturan bagi menjalankan
peruntukan-peruntukan Akta yang dicadangkan ini dengan lebih
baik.

8. Bahagian VII adalah berhubungan dengan pemansuhan dan
peruntukan-peruntukan peralihan. Pasal 25 bertujuan untuk
memansuhkan Akta Perbadanan Kemajuan Pelancongan Malaysia
1972 sementara fasal 26, 27, 28, 29, 30, 31 dan 32 mengandungi
peruntukan-peruntukan peralihan yang berbangkit daripada
pemansuhan Akta Perbadanan Kemajuan Pelancongan 1972 itu.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1606.]


-----

