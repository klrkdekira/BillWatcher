---
Year: 1991
Bill: D.R.17/1991 - Rang Undang-Undang Optik 1991 (Lulus)
Title: D.R.17/1991 - Rang Undang-Undang Optik 1991 (Lulus)
Download URL: https://www.parlimen.gov.my/files/billindex/pdf/1991/DR171991.pdf
URL: https://www.parlimen.gov.my/files/billindex/pdf/1991/DR171991.pdf
---
---
Reading:
D.R.17/1991
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R, 17/91

Naskhah Sahih—Bahasa Malaysia

RANG UNDANG-UNDANG OPTIK 1991

SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.
2. Tafsiran.

BAHAGIAN II

MAJLIS OPTIK MALAYSIA

3. Penubuhan Majlis.
4. Keanggotaan Majlis.
5. Tempoh jawatan.
6. Saraan.
7. Kewarganegaraan.
8. Pengosongan jawatan.
9. Mesyuarat Majlis.
10. Prosedur dalam mesyuarat.
11. Jawatankuasa-jawatankuasa.
12. Akta Perlindungan Pihak Berkuasa Awam.
13. Pengkhidmat awam.
14. Kuasa Menteri untuk mengeluarkan arahan.
15. Penyata.

BAHAGIAN III

PENDAFTARAN JURUOPTIK DAN OPTOMETRIS

16. Pendaftar.
17. Daftar.
18. Orang-orang yang berhak didaftarkan sebagai juruoptik.
19. Orang-orang yang berhak didaftarkan sebagai optometris.
20. Cara pendaftaran.
21. Bidang kuasa tatatertib Majlis.


-----

2 RANG UNDANG-UNDANG

Fasal

22. Hukuman tatatertib.

23. Siasatan.

24. Penyerahan balik perakuan pendaftaran.

25. Rayuan.

26. Pemotongan nama oleh sebab kelemahan fizikal atau mental.

27. Perubahan kepada Daftar.

28. Kemasukan semula nama dalam Daftar.

BAHAGIAN IV

AMALAN OPTOMETRI

29. Hanya orang-orang berdaftar sahaja boleh menjalankan
amalan optometri.

30. Majlis boleh membenarkan juruoptik mempreskripsi dan
mendispens kanta lekap.

31. Larangan terhadap penggunaan ubat dalam mengukur daya

penglihatan.

32. Perakuan pengamalan lahunan.

33. Penjalanan amalan tanpa perakuan pengamalan tahunan.

BAHAGIAN V

AM

34. Pendaftaran fraud.

35. Kesalahan-kesalahan.

36. Alat-alat optik.

37. Penalti am.

38. Kuasa untuk memasuki premis dan memeriksa dan menyita
dokumen dsb.

39. Penjalanan pendakwaan.

40. Pertubuhan perbadanan dan perkongsian.

41. Kuasa Menteri meminda Jadual-Jadual.

42. Peraturan-peraturan.

JADUAL PERTAMA.

JADUAL KEDUA.


-----

## 3

RANG UNDANG-UNDANG

# ber nama

Suatu Akta bagi mengadakan peruntukan mengenai
pendaftaran orang-orang yang menjalankan amalan
sebagai juruoptik dan optometris, bagi mengawal
amalan optometri, dan perkara-perkara yang berkaitan
dengannya.

## [ ]

MAKA INILAH DIPERBUAT UNDANG-UNDANG
oleh Duli Yang Maha Mulia Seri Paduka Baginda Yang
di-Pertuan Agong dengan nasihat dan persetujuan
Dewan Negara dan Dewan Rakyat yang bersidang dalam
Parlimen, dan dengan kuasa daripadanya, seperti
berikut:

BAHAGIAN I

PERMULAAN

1. (1) Akta ini bolehlah dinamakan Akta Optik 1991. Tajuk ringkas.

dan mula

(2) Akta ini hendaklah mula berkuatkuasa pada tarikh berkuatkuasa.
yang ditetapkan oleh Menteri melalui pemberitahuan
dalam Warta. dan Menteri boleh—

_(a) menetapkan tarikh mula berkuatkuasa yang_
berlainan bagi peruntukan-peruntukan yang
berlainan dalam Akta ini;
_(b) menetapkan tarikh mula berkuatkuasa yang_
berlainan bagi bahagian-bahagian yang ber-
lainan dalam Malaysia.

2. Dalam Akta ini, melainkan jika konteksnya meng- Tafsiran.
hendaki makna yang lain—

"alat optik" ertinya sesuatu alat yang direkabentuk
untuk membetulkan, memulihkan atau meringankan apa-
apa keabnormalan refraktif atau kecacatan optik pada
penglihatan;


-----

4 RANG UNDANG-UNDANG

"anggota" ertinya anggota Majlis;

"Daftar" ertinya Daftar yang disimpan mengikut

seksyen 17;

"institusi pengajian tinggi" ertinya Universiti atau

_Akta 30._ Kolej Universiti yang ditubuhkan di bawah Akta

Universiti dan Kolej Universiti 1971;

"juruoptik berdaftar" ertinya seseorang juruoptik yang

didaftarkan di bawah seksyen 18;

## "kanta mata" ertinya kanta yang digunakan untuk

membetulkan, memulihkan atau meringankan apa-apa
keabnormalan refraktif atau kecacatan optik pada
penglihatan;

"Ketua Pengarah" ertinya Ketua Pengarah Kesihatan,

Malaysia;

## "Majlis" ertinya Majlis Optik Malaysia yang ditubuh-

kan di bawah seksyen 3;

"optometri" ertinya penggunaan kaedah-kaedah bagi

mengukur daya penglihatan, atau penyesuaian kanta atau
prisma mata untuk membantu daya penglihatan, atau
kedua-duanya;

## "optometris berdaftar" ertinya seseorang optometris

yang didaftarkan di bawah seksyen 19;

"orang berdaftar" ertinya seseorang yang didaftarkan

di bawah seksyen 18 atau 19 dan termasuk seseorang
yang didaftarkan sementara di bawah subseksyen (3)
seksyen 18;

"pakar oftalmologi" ertinya seseorang yang di-

_Akta 50._

daftarkan di bawah Akta Perubatan 1971 dan yang
mengkhususkan diri dalam penjagaan keadaan mata;

"Pendaftar" ertinya Pendaftar yang disebutkan dalam

seksyen 16;


-----

OPTIK 5

"pengamal perubatan" ertinya seseorang yang

didaftarkan di bawah Akta Perubatan 1971;

"Pengerusi" ertinya Pengerusi Majlis;

"Timbalan Ketua Pengarah" ertinya Timbalan Ketua

Pengarah Kesihatan, Malaysia.

BAHAGIAN II

MAJLIS OPTIK MALAYSIA

3. Maka adalah dengan ini ditubuhkan suatu pertubuhan Penubuhan
perbadanan yang kekal turun-temurun dan mempunyai Majlis.
meterai biasa dan yang boleh mendakwa dan didakwa
atas namanya yang hendaklah dikenali sebagai Majlis
Optik Malaysia.

4. (1) Majlis hendaklah terdiri daripada anggota- Keanggotaan
anggota yang berikut: Majlis.

_(a) Ketua Pengarah yang hendaklah menjadi_

Pengerusi;

_(b) Timbalan Ketua Pengarah yang hendaklah_

menjadi Timbalan Pengerusi;

_(c) dua orang pakar oftalmologi yang bermastautin_

di Malaysia, seorang daripadanya hendaklah
dari sektor awam, yang hendaklah dilantik oleh
Menteri;

_(d) dua_ orang optometris berdaftar yang

bermastautin di Malaysia yang hendaklah
dipilih oleh optometris-optometris berdaftar
yang bermastautin di Malaysia;

_(e) dua orang juruoptik berdaftar yang bermastautin_

di Malaysia yang hendaklah dipilih oleh

juruoptik-juruoptik berdaftar yang bermastautin

di Malaysia;

_(f) seorang wakil dari mana-mana institusi_

pengajian tinggi yang menawarkan kursus atau
program optometri, yang hendaklah dilantik
oleh Menteri.


-----

6 RANG UNDANG-UNDANG

(2) Walau apa pun subseksyen (1), Majlis yang

pertama hendaklah terdiri daripada anggota-anggota
yang berikut:

_(a) Ketua Pengarah yang hendaklah menjadi_

Pengerusi;

_(b) Timbalan Ketua Pengarah yang hendaklah_

menjadi Timbalan Pengerusi;

_(c) dua orang pakar oftalmologi yang bermastautin_

di Malaysia, seorang daripadanya hendaklah
dari sektor awam, yang hendaklah dilantik oleh
Menteri;

_(d) dua orang yang bermastautin di Malaysia dan_

layak didaftarkan sebagai optometris di bawah
Akta ini, yang hendaklah dilantik oleh Menteri;

_(e) dua orang yang bermastautin di Malaysia dan_

layak didaftarkan sebagai juruoptik di bawah
Akta ini, yang hendaklah dilantik oleh Menteri;

_(f) seorang wakil dari mana-mana institusi_

pengajian tinggi yang menawarkan kursus atau
program optometri, yang hendaklah dilantik
oleh Menteri.

(3) Jika Pengerusi tidak dapat menjalankan fungsi-

fungsinya di bawah Akta ini atau mana-mana peraturan
yang dibuat di bawah Akta ini kerana dia sakit, tidak
ada di Malaysia atau kerana apa-apa sebab lain, fungsi-
fungsinya hendaklah dijalankan oleh Timbalan
Pengerusi.

(4) Tanpa menjejaskan subseksyen (3), Pengerusi

boleh mewakilkan mana-mana fungsinya kepada
Timbalan Pengerusi yang, pada menjalankan fungsi-
fungsi itu, hendaklah tertakluk kepada kawalan,
pengawasan dan arahan Pengerusi.

Tempoh 5. (1) Tertakluk kepada subseksyen (2), seseorang

jawatan. anggota yang dilantik atau dipilih di bawah subseksyen

(1) atau (2) seksyen 4 hendaklah memegang jawatan
selama tempoh tiga tahun dan layak dilantik semula atau
dipilih semula.


-----

OPTIK 7

(2) Menteri hendaklah, pada melantik anggota-

anggota yang disebut dalam perenggan (c), (d) dan (e)
subseksyen (2) seksyen 4, memastikan bahawa tempoh

jawatan seorang daripada anggota yang dilantik di

bawah setiap perenggan itu habis tempoh satu tahun
lebih awal daripada tempoh jawatan anggota yang satu
lagi yang dilantik di bawah perenggan yang sama.

(3) Jika jawatan seseorang anggota menjadi kosong

sebelum habis tempoh jawatannya, orang yang dilantik
atau dipilih untuk mengisi kekosongan itu hendaklah
memegang jawatan selama tempoh jawatan yang belum
habis bagi anggota yang jawatannya telah menjadi
kosong itu.

6. (1) Tertakluk kepada subseksyen (2), seseorang Saraan.
anggota tidak berhak dibayar berkenaan dengan tugas-
tugas atau fungsi-fungsi yang dijalankan olehnya
menurut Akta ini.

(2) Seseorang anggota Majlis berhak mendapat

pembayaran ganti bagi apa-apa perbelanjaan yang
semunasabahnya dilakukan olehnya pada menjalankan
tugas-tugas atau fungsi-fungsinya di bawah Akta ini.

7. Tiada seorang pun boleh dilantik atau dipilih menjadi Kewarga-
anggota melainkan jika dia warganegara Malaysia. negaraan.

8. Seseorang anggota yang dilantik atau dipilih di Pengosongan
bawah subseksyen (1) atau (2) seksyen 4 hendaklah jawatan.
disifatkan telah mengosongkan jawatannya—

_(a) jika perlantikannya ditamatkan; atau_

_(b) jika dia menjadi bankrap yang belum lepas; atau_

_(c) jika dia diperakui tak sempurna akal; atau_

_(d) jika dia telah disabitkan oleh mahkamah di_

Malaysia atau di tempat lain atas apa-apa
kesalahan yang melibatkan fraud, kecurangan
atau keburukan akhlak, atau atas apa-apa
kesalahan yang boleh dihukum dengan


-----

8 RANG UNDANG-UNDANG

pemenjaraan (sama ada pemenjaraan sahaja atau
sebagai tambahan kepada denda atau sebagai
ganti denda) selama lebih daripada dua tahun;
atau

_(e) jika dia meletakkan jawatannya dengan surat_

yang dialamatkan kepada Pengerusi dan
perletakan jawatan itu diterima oleh Pengerusi;
atau

_(f) jika dia tidak menghadiri tiga mesyuarat Majlis_

berturut-turut tanpa kebenaran Majlis; atau

_(g) jika dia berhenti menjadi pakar oftalmologi,_

juruoptik berdaftar atau optometris berdaftar.

Mesyuarat 9. (1) Tertakluk kepada subseksyen (2), sesuatu
Majlis. mesyuarat Majlis hendaklah dipanggil oleh Pengerusi

melalui notis secara bertulis kepada anggota-anggota
lain dan mesyuarat itu hendaklah diadakan pada masa
dan di tempat yang dinyatakan dalam notis itu.

(2) Menteri boleh, melalui notis secara bertulis

kepada setiap orang anggota, mengarahkan supaya suatu
mesyuarat diadakan pada masa dan di tempat yang
dinyatakan dalam notis itu.

(3) Majlis hendaklah bermesyuarat sekurang-

kurangnya enam bulan sekali.

Prosedur 10. (1) Pengerusi, jika hadir, hendaklah mempengerusi-
dalam kan semua mesyuarat Majlis.
mesyuarat.

(2) Jika Pengerusi tidak hadir pada mana-mana

mesyuarat Majlis maka Timbalan Pengerusi hendaklah
mempengerusikan mesyuarat dan jika kedua-duanya
tidak hadir maka anggota-anggota yang hadir pada
mesyuarat itu hendaklah memilih seorang daripada
antara mereka untuk mempengerusikan mesyuarat itu.

(3) Pengerusi atau Timbalan Pengerusi, apabila dia

## mempengerusikan sesuatu mesyuarat, hendaklah
mempunyai undi pemutus.

(4) Pada sesuatu mesyuarat Majlis, lima orang

anggota membentuk kuorum.


-----

OPTIK 9

(5) Semua soal yang dikemukakan dalam mesyuarat
Majlis hendaklah diputuskan dengan majoriti biasa
anggota-anggota yang hadir dan mengundi.

(6) Tertakluk kepada Akta ini, prosedur Majlis
hendaklah sebagaimana yang ditentukan oleh Majlis.

11. (l) Majlis boleh melantik jawatankuasa- Jawatankuasa-
jawatankuasa untuk rnembantunya dalam menjalankan jawatankuasa.
fungsi-fungsinya di bawah Akta ini.

(2) Majlis boleh mewakilkan mana-mana fungsinya
di bawah Akta ini, selain daripada kuasa perwakilan ini,
kepada mana-mana jawatankuasa yang dilantik daripada
kalangan anggota-anggota Majlis.

(3) Sesuatu perwakilan di bawah subseksyen (2)
boleh dibatalkan oleh Majlis dan tidaklah menghalang
Majlis daripada menjalankan mana-mana fungsinya di
bawah Akta ini.

12. Akta Perlindungan Pihak Berkuasa Awam 1948 Akta
terpakai bagi apa-apa tindakan, guaman, pendakwaan Perlindungan

Pihak

atau prosiding terhadap Majlis atau terhadap mana-mana Berkuasa
anggota, pegawai, pengkhidmat atau ejen Majlis Awam.
berkenaan dengan apa-apa tindakan, pengabaian atau _Akta 198_
keingkaran yang dibuat atau dilakukan olehnya atas sifat
yang sedemikian itu.

13. Semua anggota Majlis, semasa menjalankan Pengkhidmat
kewajipan mereka sebagai anggota yang sedemikian itu, awam.
hendaklah disifatkan sebagai pengkhidmat awam
mengikut pengertian Kanun Keseksaan. _NM.B_

_Bab 45._

Kuasa

## 14. Menteri boleh, dari semasa ke semasa, menge-
luarkan arahan-arahan am yang tidak tak konsisten Menteriuntuk me-
dengan peruntukan-peruntukan Akta ini dan Majlis ngeluarkan
hendaklah melaksanakan arahan-arahan itu. arahan

15. Majlis hendaklah memberi Menteri segala penyata Penyata.
dan maklumat berkenaan dengan aktiviti-aktivitinya
sebagaimana yang dikehendaki oleh Menteri dari semasa
ke semasa.


-----

10 RANG UNDANG-UNDANG

BAHAGIAN III

PENDAFTARAN JURUOPTIK DAN OPTOMETRIS

Pendaftar. 16. (1) Bagi maksud-maksud Akta ini maka hendaklah
ada seorang Pendaftar.

(2) Ketua Pengarah hendaklah menjadi Pendaftar.

(3) Menteri boleh melantik seorang pegawai awam,
yang tidak semestinya anggota Majlis, menjadi
Timbalan Pendaftar.

(4) Pendaftar boleh mewakilkan mana-mana
fungsinya di bawah Akta ini atau mana-mana peraturan
yang dibuat di bawah Akta ini kepada Timbalan
Pendaftar yang. pada menjalankan fungsi-fungsi itu,
hendaklah tertakluk kepada kawalan, pengawasan dan
arahan Pendaftar.

Daftar. 17. (1) Pendaftar hendaklah menyebabkan Daftar-

Daftar yang berikut disimpan dalam bentuk yang
ditetapkan;

_(a) Daftar juruoptik;_

_(b) Daftar optometris._

(2) Tanpa menjejaskan subseksyen (1), Daftar-Daftar
boleh mengandungi apa-apa butir yang ditetapkan oleh
Majlis.

(3) Pendaftar hendaklah bertanggungjawab atas
penyenggaraan dan penjagaan Daftar-Daftar mengikut
peruntukan-peruntukan Akta ini dan peraturan-peraturan
yang dibuat di bawah Akta ini.

(4) Daftar-Daftar hendaklah disifatkan sebagai
_Akta 56._ dokumen awam mengikut pengertian Akta Keterangan
1950.

(5) Suatu perakuan di bawah tandatangan Pendaftar
bahawa mana-mana orang—

_(a) didaftarkan atau tidak didaftarkan di bawah_
Akta ini; atau


-----

OPTIK 11

_(b) pernah atau tidak pernah pada bila-bila masa_
didaftarkan di bawah Akta ini,

hendaklah menjadi keterangan muktamad tentang
perkara-perkara yang disebutkan dalam perakuan itu.

18. (1) Mana-mana orang berhak didaftarkan sebagai Orang-orang
juruoptik jika dia memuaskan hati Majlis bahawa dia yang berhak
berumur tidak kurang daripada lapan belas tahun, ialah didaftarkansebagai

juruoptik.

seorang yang patut dan layak didaftarkan sebagai
juruoptik dan memegang mana-mana kelulusan yang
dinyatakan dalam Jadual Pertama.

(2) Majlis boleh membenarkan pendaftaran mana-
mana orang sebagai juruoptik jika dia memuaskan hati
Majlis bahawa dia berumur tidak kurang daripada lapan
belas tahun, ialah seorang yang patut dan layak
didaftarkan sebagai juruoptik dan—

_(a) telah menjalankan amalan mempreskripsi dan_
mendispens kanta mata selama tempoh yang
tidak kurang daripada satu tahun sebelum sahaja
Akta ini mula berkuatkuasa; atau

_(b) mempunyai kelulusan yang tidak dinyatakan_
dalam Jadual Pertama tetapi kelulusan itu
dianggap sesuai oleh Menteri, selepas berunding
dengan Majlis, bagi maksud-maksud pen-
daftaran.

(3) Majlis boleh, tertakluk kepada apa-apa syarat atau
sekatan yang dikenakan oleh Majlis, membenarkan
seseorang—-

_(a) yang sedang menghadiri suatu kursus bagi_
mendapatkan mana-mana kelulusan yang
dinyatakan dalam Jadual Pertama; dan

_(b) yang dikehendaki menjalani latihan amali_
sebagai sebahagian daripada kursus itu,

didaftarkan sementara dalam Daftar juruoptik selama
tempoh latihan amali itu dan, walau apa pun seksyen
29, orang itu boleh menjalankan amalan seolah-olah dia
ialah seorang juruoptik berdaftar.


-----

12 RANG UNDANG-UNDANG

(4) Jika Majlis berpuas hati bahawa seseorang yang

telah didaftarkan sementara di bawah subseksyen (3)—

_(a) tidak atau tidak lagi menghadiri suatu kursus_

bagi mendapatkan mana-mana kelulusan yang
dinyatakan dalam Jadual Pertama; atau

_(b) tidak atau tidak lagi menjalani latihan amali_

sebagai sebahagian daripada kursus itu; atau

_(c) telah melanggar mana-mana syarat atau sekatan_

yang dikenakan ke atasnya,

Majlis boleh membatalkan pendaftaran sementara orang
itu dan memerintahkan supaya namanya dipotong dari
Daftar.

Orang-orang 19. (1) Mana-mana orang berhak didaftarkan sebagai
yang berhak
didaftarkan optometris jika dia memuaskan hati Majlis bahawa dia
sebagai berumur tidak kurang daripada lapan belas tahun, ialah
optometris. seorang yang patut dan layak didaftarkan sebagai

optometris dan memegang mana-mana kelulusan yang
dinyatakan dalam Jadual Kedua.

(2) Majlis boleh membenarkan pendaftaran mana-

mana orang sebagai optometris jika dia memuaskan hati
Majlis bahawa dia berumur tidak kurang daripada lapan
belas tahun, ialah seorang yang patut dan layak
didaftarkan sebagai optometris dan mempunyai
kelulusan yang Tidak dinyatakan dalam Jadual Kedua
tetapi keluiusan itu dianggap sesuai oleh Menteri,
selepas berunding dengan Majlis, bagi maksud-maksud

pendaftaran.

Cara 20. (1) Tertakluk kepada peruntukan-peruntukan Akta
pcndaftaran. ini dan peraturan-peraturan yang dibuat di bawahnya,

mana-mana orang yang mahu supaya didaftarkan di
bawah Akta ini boleh memohon kepada Pendaftar dalam
borang yang ditetapkan.

(2) Pendaftaran di bawah Akta ini hendaklah

dilaksanakan dengan mencatatkan, dalam Daftar, butir-
butir pemohon sebagaimana yang ditetapkan apabila fee
yang ditetapkan dibayar.

(3) Tiap-tiap catatan dalam Daftar hendaklah

ditandatangani oleh Pengerusi.


-----

OPTIK 13

(4) Jika seseorang didaftarkan di bawah Akta ini,
Majlis hendaklah menyebabkan supaya dikeluarkan
kepadanya suatu perakuan pendaftaran di bawah
tandatangan Pengerusi.

(5) Peruntukan-peruntukan seksyen ini hendaklah
terpakai bagi sesuatu permohonan bagi pendaftaran
sementara di bawah subseksyen (3) seksyen 18 dan bagi
pendaftaran sementara itu sendiri.

21. (1) Majlis hendaklah mempuyai bidang kuasa Bidang kuasa
tatatertib atas semua orang berdaftar. tatatertib

Majlis.

(2) Majlis boleh menjalankan bidang kuasa tatatertib
atas mana-mana orang berdaftar—

_(a) yang pendaftarannya telah didapati secara fraud_
atau salah nyataan; atau

_(b) yang diploma, sijil atau kelulusannya yang lain_
telah ditarik balik atau dibatalkan oleh
universiti, kolej atau badan yang meng-
anugerahkannya; atau

_(c) yang telah disabitkan oleh mahkamah di_
Malaysia atau di tempat lain atas apa-apa
kesalahan yang melibatkan fraud, kecurangan
atau keburukan akhlak atau yang telah dijatuhi
hukuman pemenjaraan (sama ada pemenjaraan
sahaja atau sebagai tambahan kepada denda atau
sebagai ganti denda) selama tempoh yang lebih
daripada satu tahun;

_(d) yang tidak berhak didaftarkan pada masa dia_
didaftarkan.

22. (1) Majlis boleh, pada menjalankan bidang kuasa Hukuman
tatatertibnya, mengenakan mana-mana hukuman yang tatatertib.
berikut:

_(a) memerintahkan supaya nama orang berdaftar itu_
dipotong dari Daftar; atau

_(b) memerintahkan supaya nama orang berdaftar itu_
digantung dari Daftar selama suatu tempoh yang
difikirkannya patut; atau


-----

14 RANG UNDANG-UNDANG

_(c) membuat mana-mana perintah yang tersebut di_

atas tetapi menggantung pelaksanaannya,
tertakluk kepada apa-apa syarat yang di-
fikirkannya patut, selama suatu tempoh atau
tempoh-tempoh yang tidak melebihi dua tahun;
atau

_(d) memerintahkan supaya orang berdaftar itu_

dicela.

(2) Majlis boleh, dalam mana-mana kes, membuat

apa-apa perintah yang difikirkannya patut berkenaan
dengan pembayaran kos Pendaftar dan kos mana-mana
pengadu atau kos orang berdaftar itu.

(3) Apa-apa kos yang diawardkan di bawah sub-

seksyen (2) boleh didapatkan sebagai hutang sivil.

Siasatan. 23. (1) Sebelum membuat apa-apa perintah tatatertib,

Majlis hendaklah mengadakan suatu siasatan.

(2) Orang berdaftar yang terhadapnya apa-apa

pengaduan dibuat boleh diwakili oleh seorang peguam
atau mana-mana orang yang diberikuasa oleh orang ber-
daftar itu secara bertulis.

(3) Dalam menjalankan siasatan Majlis tidak terikat

oleh peruntukan-peruntukan Akta Keterangan 1950 atau
oleh mana-mana prosedur undang-undang tetapi boleh
menjalankan siasatan mengikut cara yang difikirkannya
patut.

(4) Majlis boleh melantik seorang peguam untuk

membantu Majlis.

(5) Majlis boleh menggantung, buat sementara

waktu, pendaftaran orang berdaftar sementara me-
nunggu keputusan Majlis atau pemberesan mana-mana
rayuan.

Penyerahan 24. (1) Jika nama seseorang orang berdaftar telah
balik diperintahkan oleh Majlis supaya dipotong dari Daftar,
perakuan
pendaftaran. orang itu hendaklah menyerahkan perakuan pen-

daftarannya kepada Majlis dalam tempoh empat belas
hari dari penerimaan perintah itu.


-----

OPTIK 15

(2) Mana-mana orang yang tidak mematuhi

subseksyen (1) adalah melakukan suatu kesalahan.

25. (1) Mana-mana orang yang terkilan dengan apa-apa Rayuan.
perintah yang dibuat berkenaan dengannya oleh Majlis

di bawah seksyen 22 boleh merayu, mengikut peraturan-
peraturan yang dibuat di bawah Akta ini, kepada
Lembaga Rayuan yang ditubuhkan di bawah subseksyen
(6) dan Lembaga Rayuan itu boleh, berikutan dengan
itu, mengesahkan, mengakaskan atau rnengubah perintah

yang dirayukan itu atau memberikan apa-apa perintah
yang difikirkannya adil atau patut.

(2) Lembaga Rayuan boleh, dalam mana-mana kes,

membuat apa-apa perintah yang difikirkannya patut
berkenaan dengan pembayaran kos, dan apa-apa kos
yang diawardkan boleh didapatkan sebagai hutang sivil.

(3) Walau apa pun subseksyen (1), Lembaga Rayuan

tidaklah mempunyai kuasa untuk mendengar rayuan
terhadap sesuatu perintah yang dibuat di bawah seksyen

22 melainkan jika notis rayuan diberikan dalam masa
satu bulan dari penyampaian perintah itu.

(4) Majlis hendaklah memberikan kuatkuasa kepada

apa-apa keputusan yang dibuat oleh Lembaga Rayuan.

(5) Keputusan Lembaga Rayuan adalah muktamad.

(6) Bagi maksud-maksud seksyen ini, maka

hendaklah ditubuhkan suatu Lembaga Rayuan yang
terdiri daripada—

_(a) seorang Hakim Mahkamah Tinggi, sebagai_

Pengerusi, yang hendaklah dilantik oleh Yang
di-Pertuan Agong selepas berunding dengan
Ketua Hakim Negara; dan

_(b) dua orang lain yang hendaklah dilantik oleh_

Yang di-Pertuan Agong.

(7) Seseorang anggota Lembaga Rayuan hendaklah,

melainkan jika dia terlebih dahulu meletakkan

jawatannya atau perlantikannya dibatalkan, memegang
jawatan selama tempoh yang dinyatakan dalam suratcara

yang melantiknya dan adalah layak dilantik semula.


-----

16 RANG UNDANG-UNDANG

(8) Tertakluk kepada Akta ini dan peraturan-
peraturan yang dibuat di bawah Akta ini, prosedur
Lembaga Rayuan hendaklah ditentukan oleh Lembaga
itu.

Pemotongan 26. ( I ) Tanpa menjejaskan peruntukan-peruntukan
nama oleh subseksyen (4) seksyen 18 dan peruntukan-peruntukan
sebab
kelemahan seksyen 22, Majlis boleh memerintahkan supaya nama
fizikal atau mana-mana orang berdaftar dipotong dari Daftar jika
mental.

Majlis berpuas hati bahawa orang berdaftar itu tak
upaya, oleh sebab kelemahan fizikal atau mental,
menjalankan tugas-tugasnya sebagai juruoptik atau
optometris.

(2) Bagi maksud memuaskan hatinya bahawa mana-
mana orang berdaftar tak upaya, oleh sebab kelemahan
fizikal atau mental, menjalankan tugas-tugasnya sebagai
juruoptik atau optometris, Majlis hendaklah melantik
suatu Lembaga Kajian Semula Perubatan yang hendak-
lah terdiri daripada tidak kurang daripada tiga orang
pengamal perubatan untuk menjalankan siasatan atas
setiap kes dan membuat syor-syor yang difikirkan patut
oleh Lembaga itu.

(3) Peruntukan-peruntukan seksyen 24 dan 25
hendaklah terpakai bagi mana-mana orang yang
namanya telah diperintahkan supaya dipotong dari
Daftar di bawah seksyen ini.

Perubahan 27. Tanpa menjejaskan mana-mana peruntukan lain
kepada Akta ini, jika Majlis berpuas hati bahawa seseorang
Daftar.

orang berdaftar—

_(a) telah meninggal dunia; atau_

_(b) tidak lagi menjalankan amalan sebagai juruoptik_
atau optometris di Malaysia; atau

_(c) diterima masuk atau dikurung dalam mana-_
mana hospital rnental di bawah peruntukan
mana-mana undang-undang,

maka Majlis hendaklah menyebabkan supaya namanya
dan semua butir yang berhubungan dengannya dipotong
dari Daftar yang berkenaan.


-----

OPTIK 17

28. (1) Jika nama seseorang orang berdaftar telah Kemasukan
dipotong dari Daftar, dia boleh memohon supaya semula nama

dalam Daftar.

namanya dimasukkan semula ke dalam Daftar atas
alasan bahawa disebabkan oleh sesuatu perubahan
tertentu hal-hal keadaan yang telah berlaku semenjak
tarikh pemotongan itu maka sepatutnyalah namanya
dimasukkan semula sedemikian.

(2) Apabila permohonan dibuat kepadanya, Majlis

boleh, menurut budi bicaranya, memerintahkan supaya
nama pemohon itu dimasukkan semula ke dalam Daftar.

(3) Seseorang yang terkilan dengan keputusan Majlis

di bawah subseksyen (2) boleh merayu kepada Menteri
dan keputusan Menteri adalah muktamad dan konklusif.

BAHAGIAN IV

AMALAN OPTOMETRI

29. (1) Tiada seorang pun boleh menjalankan amalan Hanya orang-
## optometri melainkan jika dia seorang orang berdaftar. orangberdaftar

sahaja boleh

(2) Walau apa pun subseksyen (1) tetapi tertakluk menjalankan

kepada seksyen 30, tiada seorang pun boleh amalan
mernpreskripsi atau mendispens kanta lekap melainkan optometri

jika dia seorang optometris berdaftar.

(3) Subseksyen (1) dan (2) tidaklah terpakai bagi

seorang pengamal perubatan.

(4) Mana-mana orang yang melanggar seksyen ini

adalah melakukan suatu kesalahan.

30. (1) Walau apa pun subseksyen (2) seksyen 29, Majlis boleh
Majlis boleh, atas permohonan seseorang juruoptik juruoptikmembenarkan
berdaftar— mempres-

kripsi dan

_(a) yang telah mempreskripsi dan mendispens kanta_ mendispen

lekap selama tempoh tiga tahun atau lebih kantalekap.
sebelum sahaja tarikh Akta ini mula ber-
kuatkuasa; atau

_(b) yang telah mempreskripsi dan mendispens kanta_

lekap selama tempoh yang kurang daripada tiga
tahun sebelum sahaja tarikh Akta ini mula


-----

18 RANG UNDANG-UNDANG

berkuatkuasa dan, tertakluk kepada subseksyen
(2), telah lulus, dalam tempoh enam tahun dari
tarikh Akta ini mula berkuatkuasa, peperiksaan
yang diadakan oleh Majlis,

membenarkannya terus mempreskripsi dan mendispens
kanta lekap.

(2) Tiada seorang pun boleh dibenarkan menduduki

peperiksaan yang disebutkan dalam perenggan (b)
subseksyen (1) melainkan jika dia telah menamatkan,
dalam masa satu tahun dari tarikh Akta ini mula
berkuatkuasa, suatu kursus latihan yang diluluskan oleh
Majlis dan telah menjalankan amalan mempreskripsi dan
mendispens kanta lekap selama suatu tempoh yang tidak
boleh kurang daripada perbezaan di antara tempoh tiga
tahun dengan tempoh dia telah mempreskripsi dan
mendispens kanta lekap sebelum Akta ini mula
berkuatkuasa.

(3) Walau apa pun subseksyen (2) seksyen 29 dan

semata-mata bagi maksud-maksud perenggan (b)
subseksyen (1), seseorang juruoptik berdaftar yang
disebutkan dalam perenggan itu boleh terus mem-
preskripsi dan mendispens kanta lekap selama tempoh
yang tidak melebihi enam tahun dari tarikh Akta ini
mula berkuatkuasa.

(4) Walau apa pun subseksyen (2) seksyen 29 dan

subseksyen (1) seksyen ini, Majlis boleh, apabila

permohonan dibuat oleh seseorang juruoptik berdaftar
dan apabila Majlis berpuas hati bahawa pemohon telah
menerima latihan yang sepatutnya, dan bahawa dia
kompeten, dalam mempreskripsi dan mendispens kanta
lekap, membenarkannya mempreskripsi dan mendispens

kanta lekap.

(5) Majlis boleh, sebelum memberikan kebenarannya

di bawah subseksyen (4), menghendaki pemohon lulus
peperiksaan yang diadakan oleh Majlis.

(6) Kebenaran yang disebutkan dalam subseksyen (1)

dan (4) hendaklah diberikan secara bertulis dalam apa-
apa bentuk yang ditentukan oleh Majlis.


-----

OPTIK 19

31. (1) Tiada seorang pun, selain daripada pengamal Larangan
perubatan, boleh menggunakan suatu kaedah peng- terhadap
ukuran daya penglihatan yang melibatkan penggunaan penggunaanubat dalam
ubat. mengukur

daya
(2) Walau apa pun subseksyen (1)— penglihatan.

_(a) seseorang optometris berdaftar; atau_

_(b) seseorang juruoptik berdaftar yang dibenarkan_

mempreskripsi dan mendispens kanta lekap,

boleh menggunakan, bagi maksud-maksud refraktif,
apa-apa ubat yang difikirkan oleh Majlis dari semasa ke
semasa sesuai.

32. (1) Seseorang orang berdaftar yang berniat untuk Perakuan
menjalankan amalan sebagai juruoptik atau optometris pengamalan

tahunan.

selepas tiga puluh satu haribulan Disember mana-mana
tahun hendaklah, tidak lewat daripada satu haribulan
Disember tahun itu, membuat permohonan dalam borang
yang ditetapkan dan membayar fee yang ditetapkan bagi
mendapatkan suatu perakuan untuk menjalankan amalan
sebagai juruoptik atau optometris dalam tahun yang
berikutnya.

(2) Apabila diterimanya permohonan dan bayaran

yang tersebut dalam subseksyen (1), Pendaftar
hendaklah mengeluarkan suatu perakuan pengamalan
tahunan kepada pemohon yang membenarkan pemohon
menjalankan amaian sebagai juruoptik atau optometris
dalarn tahun yang baginya perakuan itu dikeluarkan.

(3) Tertakluk kepada subseksyen (4), sesuatu

perakuan yang dikeluarkan di bawah subseksyen (2)
hendaklah berkuatkuasa sehingga tiga puluh satu
haribulan Disember tahun yang baginya perakuan itu
dikeluarkan.

(4) Seseorang orang berdaftar yang tidak memohon

untuk mendapatkan suatu perakuan pengamalan tahunan
mengikut cara dan dalam tempoh yang dinyatakan dalam
subseksyen (1) boleh, apabila dia membuat permohonan

dalam borang yang ditetapkan dan apabila dia membayar
fee tambahan yang ditetapkan, diberi suatu perakuan


-----

20 RANG UNDANG-UNDANG

pengamalan tahunan bagi tahun yang berikutnya, jika
permohonan itu dibuat dalam bulan Disember mana-
mana tahun, atau bagi baki tahun itu, jika permohonan
dibuat pada atau selepas satu haribulan Januari mana-
mana tahun.

(5) Walau apa pun apa-apa jua yang berlawanan

dalam Akta ini, seorang orang berdaftar boleh
menjalankan amalan sebagai juruoptik atau optometris
tanpa perakuan pengamalan tahunan sehingga tiga puluh

satu haribulan Disember tahun dia pertama kalinya
didaftarkan sebagai juruoptik atau optometris dan, bagi
maksud Akta ini dan mana-mana peraturan yang dibuat
di bawah Akta ini, dia hendaklah disifatkan mempunyai
perakuan pengamalan tahunan bagi tempoh itu.

(6) Sesuatu perakuan pengamalan tahunan dan

sesuatu permohonan perakuan pengamalan tahunan

hendaklah mengandungi alamat tempat utama pemohon
menjalankan amalan dan semua tempat lain di mana
pemohon menjalankan amalan, dan apa-apa pertukaran
mana-mana alamat itu hendaklah diberitahukan oleh
orang berdaftar itu kepada Pendaftar dan suatu
pengendorsan pertukaran itu pada perakuan pengamalan
tahunan hendaklah didapatkan daripada Pendaftar dalam
masa tiga puluh hari dari pertukaran itu.

(7) Mana-mana orang yang tidak memberitahu

Pendaftar, sebagaimana yang dikehendaki di bawah
subseksyen (6), tentang apa-apa pertukaran alamat
adalah melakukan suatu kesalahan.

(8) Suatu perakuan di bawah tandatangan Pendaftar

bahawa mana-mana orang—

_(a) ialah atau bukan pemegang suatu perakuan_

pengamalan tahunan; atau

_(b) pernah menjadi atau tidak pernah menjadi pada_

bila-bila masa pemegang suatu perakuan
pengamalan tahunan,

hendaklah menjadi keterangan konklusif tentang
perkara-perkara yang tersebut dalam perakuan itu.


-----

OPTIK 21

33. Seseorang yang— Penjalanan

amalan

_(a) menjalankan amalan sebagai juruoptik atau_ tanpa

optometris tanpa suatu perakuan pengamalan perakuanpengamalan
tahunan yang sah; atau tahunan.

_(b) berkongsi dengan seseorang yang menjalankan_

amalan sebagai juruoptik atau optometris tanpa
suatu perakuan pengamalan tahunan yang sah;
atau

_(c) mengambil kerja seseorang yang menjalankan_

amalan sebagai juruoptik atau optometris tanpa
suatu perakuan pengamalan tahunan yang sah,

adalah melakukan suatu kesalahan dan tidaklah berhak
mendapatkan apa-apa fee, hadiah, pembayaran atau kos
yang ditanggung dalam masa dia atau mana-mana orang
yang tersebut dalam perenggan (b) dan (c) tidak
mempunyai perakuan pengamalan tahunan.

BAHAGIAN V

AM

34. Seseorang yang didaftarkan atau yang cuba men- Pendaftaran
dapatkan pendaftaran bagi dirinya atau mana-mana fraud.
orang lain di bawah Akta ini dengan membuat atau
mengemukakan atau menyebabkan dibuat atau
dikemukakan apa-apa nyataan atau akuan palsu atau
fraud sama ada secara lisan atau bertulis adalah
melakukan suatu kesalahan.

35. (1) Seseorang yang tidak didaftarkan di bawah Kesalahan-
Akta ini adalah melakukan suatu kesalahan jika dia— kesalahan.

_(a) dengan sengaja dan dengan palsu memakai atau_

menggunakan nama atau gelaran "juruoptik"
atau "optometris"; atau

_(b) dengan sengaja dan dengan palsu berpura-pura_

menjadi seorang orang berdaftar; atau

_(c) dengan sengaja dan dengan palsu berpura-pura_

berkelayakan untuk menjalankan amalan
optometri; atau


-----

22 RANG UNDANG-UNDANG

_(d) dengan sengaja dan dengan palsu memakai atau_

menggunakan apa-apa nama, gelaran, tambahan
atau perihalan yang memberi faham bahawa dia
ialah seorang orang berdaftar atau bahawa dia
diiktiraf di sisi undang-undang sebagai seorang

juruoptik atau optometris; atau

_(e) dengan sengaja dan dengan palsu memakai atau_

menggunakan apa-apa nama, gelaran, tambahan
atau perihalan, atau menggunakan apa-apa alat,
yang direncanakan untuk mendorong mana-
mana orang supaya mempercayai bahawa dia
berkelayakan menjalankan amalan optometri;
atau

_(f) menggunakan_ istilah "juruoptik" atau

"optometris" atau sesuatu perkataan yang sama
erti dengan salah satu istilah itu dalam apa-apa
bahasa lain pada papan tanda di tempat
amalannya dengan berupa sebagai menjalankan
arnalan optometri; atau

_(g) mengemukakan dirinya, melalui iklan atau_

selainnya, sebagai berkelayakan atau dibenar-
kan untuk menjalankan amalan optometri.

(2) Seseorang atau sesuatu firma adalah melakukan

suatu kesalahan jika dalam masa orang atau firma itu

menjalankan sesuatu perniagaan—

_(a) mana-mana orang yang diambil kerja oleh orang_

atau firma itu; atau

_(b) mana-mana anggota firma itu,_

menjalankan amalan optometri tanpa didaftarkan di
bawah Akta ini.

(3) Seseorang yang melakukan kesalahan di bawah

seksyen ini, apabila disabitkan, boleh didenda tidak

melebihi sepuluh ribu ringgit atau dipenjarakan selama
tempoh yang tidak melebihi dua tahun atau kedua-
duanya.


-----

OPTIK 23

36. (1) Tertakluk kepada subseksyen (2), tiada seorang Alat-alat
pun boleh tnenjual apa-apa alat optik melainkan jika optik.

## jualan itu dilaksanakan oleh atau di bawah penyeliaan

seorang pengamal perubatan atau seorang orang
berdaftar.

(2) Subseksyen (1) tidak terpakai bagi penjualan

sesuatu alat optik—

_(a) kepada pengamal perubatan atau orang_

berdaftar; atau

_(b) kepada pengilang atau peniaga alat optik bagi_

maksud perniagaannya; atau

_(c) kepada mana-mana pihak berkuasa atau orang_

yang bertanggungjawab bagi pengurusan—

(i) sesuatu hospital;

(ii) sesuatu klinik;

(iii) sesuatu rumah rawatan; atau

(iv) mana-mana institusi lain yang mem-

berikan rawatan perubatan atau pem-
## bedahan dan yang diluluskan oleh
Menteri; atau

_(d) kepada sesuatu jabatan kerajaan; atau_

_(e) bagi maksud pengeksportannya._

(3) Mana-mana orang yang melanggar subseksyen (1)

adalah melakukan suatu kesalahan.

(4) Dalam apa-apa pendakwaan kerana menjual suatu

alat optik dengan melanggar subseksyen (1), adalah

menjadi pembelaan jika pembela membuktikan bahawa
dia menjual alat itu sebagai suatu barang antik dan
bahawa dia tidak tahu dan tiada sebab untuk
mempercayai bahawa alat itu telah dibeli bagi maksud
digunakan untuk membetulkan, memulihkan atau
meringankan kecacatan penglihatan.

37. (1) Seseorang yang melakukan suatu kesalahan di Penalti am.
bawah Akta ini yang baginya tiada penalti yang khusus
diperuntukkan boleh, apabila disabitkan—

_(a) berkenaan dengan kesalahan kali pertama,_

didenda tidak melebihi seribu ringgit;


-----

24 RANG UNDANG-UNDANG

_(b) berkenaan dengan kesalahan kali kedua atau_

yang selanjutnya, didenda tidak melebihi dua
ribu ringgit atau dipenjarakan selama tempoh
yang tidak melebihi enam bulan atau kedua-
duanya.

(2) Dalam hal sesuatu kesalahan yang berterusan,

seseorang yang disabitkan di bawah Akta ini boleh
didenda selanjutnya sebanyak lima puluh ringgit bagi
setiap hari kesalahan itu berterusan selepas sabitan
sebagai tambahan kepada penalti-penalti yang
diperuntukkan di bawah perenggan (a) dan (b)
subseksyen (1).

Kuasa untuk 38. (1) Bagi maksud-maksud Akta ini, seseorang

memasuki pegawai awam yang diberikuasa secara bertulis oleh
premis dan
memeriksa Ketua Pengarah boleh, dalam waktu perniagaan biasa,
dan menyita memasuki premis di mana seseorang orang berdaftar
dokumen dsb.

menjalankan amalan optometri atau di mana ada sebab
yang munasabah untuk mempercayai bahawa seseorang.
menjalankan amalan optometri dan—

_(a) boleh memeriksa apa-apa dokumen, radas atau_

artikel yang disimpan atau digunakan berkaitan
dengan amalan itu;

_(b) jika seseorang menjalankan amalan optometri_

tanpa berdaftar di bawah Akta ini, boleh
menyita apa-apa dokumen, radas atau artikel
yang disimpan atau digunakan berkaitan dengan
amalan itu; dan

_(c) boleh menghendaki supaya maklumat, yang_

berhubungan dengan amalan itu, yang

dinyatakan oleh orang diberikuasa itu diberikan
kepadanya.

(2) Mana-mana orang yang—

_(a) mengugut, menghalang atau mengganggu orang_

diberikuasa melaksanakan tugas orang diberi-
kuasa itu; atau

_(b) enggan membenarkan orang diberikuasa_

memeriksa apa-apa dokumen, radas atau artikel;
atau


-----

OPTIK 25

_(c) enggan menunjukkan apa-apa dokumen, radas_

atau artikel untuk diperiksa oleh orang
diberikuasa; atau

_(d) enggan menyerahkan apa-apa dokumen, radas_

atau artikel kepada orang diberikuasa; atau

_(e) enggan memberikan apa-apa maklumat yang_

dikehendaki oleh orang diberikuasa; atau

_(f) cuba melakukan mana-mana perbuatan di atas,_

adalah melakukan suatu kesalahan.

(3) Jika seseorang orang diberikuasa menyita apa-apa

dokumen, radas atau artikel, dia hendaklah memberikan
resit yang bertandatangan bagi dokumen, radas atau
artikel itu.

(4) Mana-mana orang yang menjalankan kuasa-kuasa

di bawah seksyen ini hendaklah menunjukkan surat
pemberikuasaannya apabila diminta.

39. Seseorang pegawai awam yang diberikuasa secara Penjalanan
bertulis oleh Ketua Pengarah boleh menjalankan apa- pendakwaan.
apa pendakwaan berkenaan dengan apa-apa kesalahan
di bawah Akta ini.

40. (1) Jika sesuatu pertubuhan perbadanan melakukan Pertubuhan

suatu kesalahan di bawah Akta ini, tiap-tiap pengarah perbadanan
dan pengurusnya adalah, melainkan jika dia danperkongsian.

membuktikan bahawa kesalahan itu dilakukan tanpa
pengetahuannya, bersalah atas kesalahan itu.

(2) Jika sesuatu perkongsian melakukan suatu

kesalahan di bawah Akta ini, tiap-tiap pekongsi adalah,
melainkan jika dia membuktikan bahawa kesalahan itu
dilakukan tanpa pengetahuannya, bersalah atas
kesalahan itu.

41. Menteri, selepas berunding dengan Majlis, boleh, Kuasa
melalui perintah yang disiarkan dalam Warta, Menteri

meminda

menambah kepada, memotong daripada atau meminda Jadual-
senarai kelulusan yang boleh didaftarkan yang terdapat Jadual.
dalam Jadual-Jadual.


-----

26 RANG UNDANG-UNDANG

Peraturan- 42. (1) Menteri, selepas berunding dengan Majlis,
peraturan. boleh membuat peraturan-peraturan untuk menetapkan

## apa-apa jua yang dikehendaki atau dibenarkan
ditetapkan di bawah Akta ini dan pada amnya untuk
melaksanakan tujuan-tujuan dan maksud-maksud Akta
ini.

(2) Khususnya dan tanpa menjejaskan keluasan

subseksyen (1), peraturan-peraturan itu boleh menetap-
kan mana-mana atau kesemua yang berikut:

_(a) tugas-tugas Pendaftar;_

_(b) bentuk Daftar, isi kandungannya dan cara_

menyimpannya;

_(c) fee yang kena dibayar di bawah Akta ini dan_

apa-apa pengecualian daripadanya sebagaimana
yang difikirkan patut oleh Menteri;

_(d) bentuk dan cara permohonan pendaftaran dan_

permohonan perakuan pengamalan tahunan
hendaklah dibuat;

_(e) cara membuktikan kelayakan untuk menjalan-_

kan amalan sebagai juruoptik atau optometris;

_(f) pengurusan harta Majlis dan pengauditan akaun-_

akaunnya;

_(g) prosedur yang hendaklah diikuti berhubungan_

dengan siasatan-siasatan yang diadakan di

bawah Akta ini;

_(h) prosedur yang hendaklah diikuti berhubungan_

dengan rayuan-rayuan di bawah seksyen 25;

_(i) prosedur_ pemilihan anggota-anggota Majlis;

_(j) cara menjalankan peperiksaan-peperiksaan dan_

perkara-perkara yang akan diperiksa;

_(k) cara bagaimana kursus-kursus latihan yang_

disebutkan dalam seksyen 30 hendaklah
dijalankan dan sukatan pelajaran bagi kursus-
kursus itu;

_(l) bentuk apa-apa perakuan atau dokumen lain_

yang dikehendaki di bawah Akta ini.


-----

OPTIK 27

JADUAL PERTAMA

(Seksyen 18)

SENARAI KELULUSAN YANG BOLEH DIDAFTARKAN

BAGI JURUOPTIK

_Negeri tempat_ _Namu Yayasan yang_ _Perihal kelulusan_

_kelulusan diberikan_ _membenkan kelulusan_

India Shn Vatshnav Polytechmc Diploma in Optometry

Municipal Eye Hospital Diploma in Optometry
Kamathipura, Bombay

Sarojini Devi Eye Diploma in Optometry
Hospital, Hyderabad

Government Eye Hospital Diploma in Optometry
Egmore, Madras
Sitapur Eye Hospital, Diploma in Optometry
Sitapur

Indonesia Akademi Refraksionis Diploma in Optometry

Optisien, Surabaya

Filipina Central College of Doctor of Optometry

Philippnes
South Western Doctor of Optometry
University

United Kingdom The Association of Fellow of the

Dispensing Opticians Association of

Dispensing Opticians

Bradford Technical Fellow of the
College Association of

Dispensmg Opticians

City and East London Fellow of the
College of Applied Association of
Optics Dispensing Opticians

Glasgow College of Diploma in
Technology Ophthalmic Dispensing

JADUAL KEDUA

(Seksyen 19)

SENARAI KELULUSAN YANG BOLEH DIDAFTARKAN

BAGI OPTOMETRIS

_Negeri tempat_ _Nama Yayaaan yang_ _Perihal kelulusan_

_kelulusan_ _memberikan kelulusan_
_diberikan_

Australia Queeinsland Unwersily Bachelor of Applied

of Technology Science (Optometry)
University of Melbourne Bachelor in Optometry

University of New Bachelor in Optometry
South Wales

Kanada University of Waterloo Doctor of Oplometry


-----

28 RANG UNDANG-UNDANG

_Negeri tempat_ _Nama Yayasan yang_ _Perihal kelulusan_

_kelulusan_ _memberikan kelulusan_
_dtberikan_

Hong Kong Hong Kong Polytechnic Bachelor of Science

Institute of Medical Diploma in Optometry
and Heallh Care

India Ehte School of Optometry, Bachelor in Optometry

Madras

Malaysia Universiti Kebangsaan Sarjana Muda Optometri

Malaysia

New Zealand University of Auckland Bachelor of Science

in Optometry

Nigena University of Benin Bachelor of Science

in Optometry

United Kingdom University of Aston Bachelor of Science

in Birmingham tn Ophthalmic Optics
University of Bradford Bachelor of Science

in Ophthalmic Optics

City University London Bachelor of Science

m Ophthalmic Optics

University of Manchester Bachelor of Science
Institute of in Ophthalmic Optics
Science and Technology
University of Wales Bachelor of Science
Institute of Science m Ophthalmic Optics
and Technology, Cardiff
Glasgow College of Bachelor of Science
Technology in Optometry

Amerika Syarikat Indiana Umversity, Doctor of Oprometry

Bloomingt on
Ohio State University Doctor of Optometry
University of Cahfornia, Doctor of Optometry
Berkeley
University of Houston Doclor of Optometry
University of Alabama Doctor of Optometry
in Birmingham

New York State University Doctor of Optometry

Illinois College of Doctor of Optometry
Optometry Chicago
The New England College Doctor of Optometry
of Optometry, Boston
Pacific University of Doctor of Optometry
Oregon

Southern College of Doctor of Optometry
Optometry, Memphis
The Southern California Doctor of Optometry
College of Optometry
Ferris State Universily Doctor of Optometry

University of Missouri. Doctor of Optometry
St. Louis


-----

OPTIK 29

HURAIAN

Rang Undang-Undang ini bertujuan mengadakan peruntukan
mengenai pendaftaran juruoptik-juruoptik dan optometris-
optometris dan bagi mengawal amalan optometri.

2. Bahagian I Rang Undang-Undang, selain daripada mengadakan
tajuk ringkas dan takrif, bertujuan membenarkan Menteri
menetapkan tarikh mula berkuatkuasanya Rang Undang-Undang

ini.

3. Bahagian II Rang Undang-Undang bertujuan mengadakan
peruntukan mengenai penubuhan Majlis Optik Malaysia. Anggota-
anggota Majlis akan termasuk pakar oftalmologi, optometris dan

juruoptik yang mewakili sektor awam dan swasta. Ketua Pengarah

Kesihatan akan menjadi Pengerusi. Fasal 5, 6 dan 7 bertujuan
mengadakan peruntukan mengenai tempoh jawatan, saraan dan
kehendak kewarganegaraan seseorang anggota Majlis. Fasal 8
memperkatakan pengosongan jawatan oleh seseorang anggota
Majlis. Fasal 10 bertujuan mengadakan peruntukan mengenai
prosedur dalam mesyuarat-mesyuarat Majlis. Fasal 11 bertujuan
membenarkan Majlis melantik jawatankuasa-jawatankuasa untuk
membantunya menjalankan fungsi-fungsinya. Fasal 14 bertujuan
memberi Menteri kuasa yang lazim diberikan untuk mengeluarkan
arahan-arahan am kepada Majlis. Fasal 15 bertujuan membuat
peruntukan supaya Majlis memberikan penyata dan maklumat yang
dikehendaki oleh Menteri.

4. _Bahagian lll Rang Undang-Undang adalah berkenaan dengan_

pendaftaran juruoptik dan optometris. Fasal 16 bertujuan melantik
Ketua Pengarah sebagai Pendaftar dan fasal 17 bertujuan
mengadakan dua Daftar berasingan masing-masingnya bagi

juruoptik dan optometris. Fasal 18 dan 19 dan Jadual-Jadual

menyatakan kelayakan-kelayakan yang membolehkan pemegang-
nya didaftarkan sebagai juruoptik atau optometris. Peruntukan
dibuat berkenaan dengan orang-orang yang telah menjalankan
amalan sebagai juruoptik sebelum Akta yang dicadangkan ini mula
berkuatkuasa. Jika seseorang telah menjalankan amalan sebagai
seorang juruoptik selama satu tahun atau lebih sebelum tarikh Akta
mula berkuatkuasa, dia boleh didaftarkan sebagai seorang juruoptik.
Orang-orang yang mempunyai kelulusan yang disenaraikan dalam
Jadual-Jadual, atau yang mempunyai kelulusan yang tidak
disenaraikan dalam Jadual-Jadual tetapi dikira sesuai untuk
didaftarkan, boleh juga didaftarkan di bawah Akta yang
dicadangkan. Fasal 20 bertujuan mengadakan peruntukan mengenai
cara membuat pendaftaran. Fasal 21 bertujuan menyatakan bidang
kuasa tatatertib Majlis. Fasal 22 bertujuan menyatakan hukuman-
hukuman tatatertib yang boleh dikenakan oleh Majlis. Fasal 23
bertujuan mengadakan peruntukan mengenai siasatan yang
hendaklah diadakan oleh Majlis sebelum membuat sesuatu perintah
tatatertib. Fasal 24 bertujuan menghendaki seseorang yang


-----

30 RANG UNDANG-UNDANG

namanya telah dipotong dari Daftar menyerahkan balik perakuan
pendaftarannya. Fasal 25 bertujuan memberikan peluang merayu
terhadap keputusan Majlis. Fasal 26 bertujuan mengadakan kuasa
bagi Majlis memotong dari Daftar nama orang-orang yang menjadi

tak upaya melaksanakan tugas-tugas juruoptik atau optometris
disebabkan oleh kelemahan fizikal atau mental. Fasal 27 bertujuan
memberikan kuasa kepada Majlis memotong nama orang-orang lain
yang terlentu dari Daftar. Fasal 28 bertujuan membenarkan
seseorang orang berdaftar yang namanya telah dipotong dari Daftar
memohon supaya namanya dimasukkan semula ke dalam Daftar

jika dia memuaskan hati Majlis bahawa disebabkan oleh perubahan

hal keadaan semenjak tarikh pemotongan namanya itu maka

sepatutnyalah namanya dimasukkan semula. la juga membuat

peruntukan bagi rayuan kepada Menteri.

5. Bahagian IV Rang Undang-Undang adalah berkenaan dengan
amalan optometri. Fasal 29 bertujuan membenarkan hanya orang-
orang berdaftar sahaja menjalankan amalan sebagai juruoptik atau
optometris. Fasal 30 membolehkan Majlis membenarkan juruoptik-

juruoptik tertentu mempreskripsi dan mendispens kanta lekap

walaupun pada amnya Rang Undang-Undang ini tidak membenar-
kan juruoptik-juruoptik berbuat demikian. Fasal 31 bertujuan
melarang penggunaan ubat untuk mengukur daya penglihatan.
_Fasal 32 memperkatakan perakuan pengamalan tahunan dan fasal_
_33 bertujuan menjadikannya suatu kesalahan jika seseorang orang_
berdaftar menjalankan amalan tanpa perakuan pengamalan tahunan

yang sah,

6. _Bahagian V Rang Undang-Undang mengandungi peruntukan-_

peruntukan am. Fasal 34 adalah berkenaan dengan pendaftaran
secara fraud. Fasal 35 memperkatakan kesalahan-kesalahan secara
amnya. Fasal 36 bertujuan mengenakan sekatan-sekatan tertentu ke
atas penjualan alat-alat optik. Fasal 37 bertujuan mengadakan
peruntukan mengenai penalti yang boleh dikenakan ke atas
seseorang yang disabitkan atas suatu kesalahan di bawah Rang
Undang-Undang ini. Fasal 38 bertujuan membenarkan pegawai-
pegawai awam yang diberikuasa oleh Ketua Pengarah memeriksa
premis yang digunakan oleh orang-orang yang menjalankan amalan
optometri. la juga bertujuan membenarkan pegawai-pegawai awam
itu menyita dokumen-dokumen, radas-radas, dan artikel-artikel.
_Fasal 39 bertujuan membenarkan pegawai-pegawai awam yang_

diberikuasa oleh Ketua Pengarah menjalankan pendakwaan di
bawah Rang Undang-Undang. Fasal 40 bertujuan menjadikan
pengarah atau pengurus sesuatu pertubuhan perbadanan atau
pekongsi sesuatu firma juga bersalah atas sesuatu kesalahan yang
dilakukan oleh pertubuhan perbadanan atau firma itu melainkan

jika dibuktikan bahawa kesalahan itu dilakukan tanpa penge-

tahuannya. Fasal 41 bertujuan membenarkan Menteri, selepas
berunding dengan Majhs, meminda Jadual-Jadual. Fasal 42
bertujuan membenarkan Menteri, selepas berunding dengan Majlis,
membuat peraturan-peraturan.


-----

OPTIK 31

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya belum dapat
ditentukan sekarang ini. [PN. (U[2]) 1020,]


-----

