---
Year: 1991
Bill: D.R.43/1991 - Rang Undang-Undang Lembaga Pembangunan Labuan 1991 (Lulus)
Title: D.R.43/1991 - Rang Undang-Undang Lembaga Pembangunan Labuan 1991 (Lulus)
Download URL: https://www.parlimen.gov.my/files/billindex/pdf/1991/DR431991.pdf
URL: https://www.parlimen.gov.my/files/billindex/pdf/1991/DR431991.pdf
---
---
Reading:
D.R.43/1991
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# DR. 43/91

Naskhah Sahih—Bahasa Malaysia

RANG UNDANG-UNDANG
LEMBAGA PEMBANGUNAN LABUAN 1991

SUSUNAN PASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.

2. Tafsiran.

BAHAGIAN II

LEMBAGA

3. Lembaga.

4. Fungsi-fungsi Lembaga.

5. Keanggotaan Lembaga.

6. Akta Perlindungan Pihak Berkuasa Awam 1948.

7. Pengkhidmat awam.

8. Kuasa Menteri untuk memberikan arahan.

9. Kawasan Lembaga Pembangunan Labuan.

10. Penyata, laporan, akaun dan maklumat.

BAHAGIAN III

PENGERUSI, PEGAWAI, PENGKHIDMAT

11. Pengerusi.

12. Pengurus Besar.

13. Perlantikan pegawai-pegawai dan pengkhidmatpengkhidmat Lembaga.

14. Peraturan-peraturan berkenaan dengan syarat-syarat
perkhidmatan.

15. Peraturan-peraturan berkenaan dengan tatatertib.


-----

RANG UNDANG-UNDANG

BAHAGIAN IV

KEWANGAN

Fasal

16. Kumpulan Wang.
17. Pemeliharaan Kumpulan Wang.
18. Kumpulan wang rizab.
19. Perbelanjaan yang hendaklah dipertanggungkan pada
Kumpulan Wang.
20. Perbelanjaan dan penyediaan anggaran.

21. Akta Badan Berkanun (Akaun dan Laporan Tahunan) 1980.

BAHAGIAN V

KUASA-KUASA DAN FUNGSI-FUNGSI LAIN LEMBAGA

22. Bidang kuasa Lembaga.
23. Kuasa untuk meminjam.
24. Pelaburan.
25. Kuasa untuk mengguna-khidmat,
26. Kuasa untuk memberikan pinjaman.
27. Kuasa untuk menubuhkan perbadanan.
28. Pengambilan tanah.

BAHAGIAN VI

AM

29. Obligasi menyimpan rahsia.

30. Kuasa untuk membuat peraturan-peraturan.

31. Perkara-perkara yang dilakukan dengan menjangkakan
Akta ini akan diperbuat.

32. Pengubahsuaian.

33. Ketakpakaian.

JADUAL PERTAMA.

JADUAL KEDUA.


-----

RANG UNDANG-UNDANG

# b e r n a m a

 Suatu Akta untuk memperbadankan Lembaga Pembangunan Labuan dan untuk mengadakan
peruntukan mengenai perkara-perkara yang berkaitan
dengannya.

# []

MAKA INILAH DIPERBUAT UNDANG-UNDANG
oleh Duli Yang Maha Mulia Seri Paduka Baginda Yang
di-Pertuan Agong dengan nasihat dan persetujuan
Dewan Negara dan Dewan Rakyat yang bersidang dalam
Parlimen, dan dengan kuasa daripadanya, seperti
# berikut:

BAHAGIAN I

PERMULAAN

# 1. Akta ini bolehlah dinamakan Akta Lembaga
Pembangunan Labuan 1991 dan hendaklah mula
berkuatkuasa pada tarikh yang ditetapkan oleh Menteri
melalui pemberitahuan dalam Warta, dan Menteri boleh
# menetapkan tarikh mula berkuatkuasa yang berlainan
bagi peruntukan yang berlainan dalam Akta ini.


Tajuk ringkaa
dan mula
berkuatkuasa.


# 2. (1) Dalam Akta ini, melainkan jika konteksnya 'Tafsiran.
menghendaki makna yang lain—

"Kawasan Lembaga Pembangunan Labuan" ertinya
kawasan atau kawasan-kawasan yang ditentukan oleh
Menteri mengikut seksyen 9;

"Kumpulan Wang" ertinya kumpulan wang yang
ditubuhkan di bawah seksyen 16;


-----

4 RANG UNDANG-UNDANG

"Lembaga" ertinya Lembaga Pembangunan Labuan
yang ditubuhkan di bawah seksyen 3;

"Menteri" ertinya Menteri Kewangan;

"Pengerusi" ertinya Pengerusi Lembaga yang dilantik
di bawah seksyen 5;

"Pengurus Besar" ertinya Pengurus Besar yang
dilantik di bawah subseksyen 12(1) dan termasuklah
mana-mana pegawai yang diarahkan, di bawah
subseksyen 12(5), supaya melaksanakan tugas-tugas
Pengurus Besar;

"perbadanan" ertinya perbadanan yang ditubuhkan di
bawah seksyen 27;

"syarikat" mempunyai erti yang sama seperti yang
diberikan kepada "perbadanan" di bawah subseksyen
4(1) Akta Syarikat 1965.

BAHAGIAN II

LEMBAGA

3. Maka adalah dengan ini ditubuhkan suatu pertubuhan
perbadanan bernama "Lembaga Pembangunan Labuan"
yang kekal turun-temurun dan mempunyai suatu meterai
biasa, yang boleh mendakwa dan didakwa atas namanya
dan, tertakluk kepada dan bagi maksud-maksud Akta ini,
boleh membuat kontrak dan boleh memperolehi,
membeli, mengambil, memegang dan menikmati apaapa jenis harta alih dan harta tak alih dan boleh
memindahkan, menyerahhakkan, menyerahkan balik,
memulangkan, menggadaikan, menggadai-janji,
mendemis, menyerahhakkan semula, memindahmilikkan
atau dengan apa-apa cara lain melupuskan, atau
membuat apa-apa urusan mengenai, apa-apa harta alih
atau harta tak alih atau apa-apa kepentingan
mengenainya yang terletakhak pada Lembaga, mengikut
apa-apa terma yang difikirkannya patut.


_Akta 125._

Lembaga.


-----

LEMBAGA PEMBANGUNAN LABUAN 5

4. (1) Fungsi-fungsi Lembaga ialah— Fungsi-fungsi

Lembaga.

_(a) memajukan dan_ menggalakkan Kawasan
Lembaga Pembangunan Labuan sebagai pusat
kewangan luar pesisir antarabangsa, destinasi
pelancongan dan kawasan bebas duti;

_(b) memajukan, menggalakkan, memudahkan dan_
mengusahakan pembangunan ekonomi dan
sosial dalam Kawasan Lembaga Pembangunan
Labuan;

_(c) memajukan, menggalakkan, memudahkan dan_
mengusahakan pembangunan komersil,
pembangunan pelancongan dan infrastruktur
serta juga pembangunan tempat tinggal,
pertanian dan perindustrian dalam Kawasan
Lembaga Pembangunan Labuan; dan

_(d) menyelaraskan pelaksanaan aktiviti-aktiviti_
yang tersebut dalam perenggan (a), (b) dan (c)
dalam Kawasan Pembangunan Labuan.

(2) Lembaga adalah berkuasa melakukan segala
perkara yang suaimanfaat atau yang semunasabahnya
perlu bagi, atau bersampingan dengan, pelaksanaan
fungsi-fungsinya dan, khususnya, tetapi tanpa
menjejaskan keluasan yang tersebut di atas—

_(a) menjalankan segala aktiviti, khususnya aktiviti-_
aktiviti yang bersifat komersil atau perindustrian, aktiviti-aktiviti yang berhubungan
dengan pelancongan dan aktiviti-aktiviti
penyelidikan dan latihan, yang penjalanannya
didapati oleh Lembaga adalah perlu, berfaedah
atau sesuai bagi atau berkaitan dengan
pelaksanaan fungsi-fungsinya;

_(b) mendayausahakan kajian-kajian permulaan_
mengenai kawasan-kawasan pembangunan dan
pembangunan semula yang mungkin dan
membuat rancangan-rancangan permulaan yang
menggariskan aktiviti-aktiviti pembangunan
atau pembangunan semula dan tinjauan-tinjauan
permulaan untuk menentukan sama ada


-----

RANG UNDANG-UNDANG

# pengusahaan atau pembangunan semula boleh dilaksanakan;
 (c) bekerjasama dengan atau bertindak sebagai ejen
atau ejen pengurus bagi, atau bertindak dengan
# apa-apa cara lain bersama dengan atau bagi
pihak, Kerajaan Persekutuan, mana-mana pihak
# berkuasa awam, mana-mana syarikat atau
perbadanan, atau mana-mana badan atau orang
# lain;

_(d) memajukan dan menyelaraskan penjalanan_
aktiviti-aktiviti yang tersebut dalam perenggan
# (a) dan (b) oleh Kerajaan Persekutuan, mana- mana pihak berkuasa awam, mana-mana
syarikat atau perbadanan, atau mana-mana
# badan atau orang lain;
 (e) dengan kelulusan Menteri, menubuhkan atau memperkembangkan, atau memajukan
penubuhan atau pengembangan, syarikat# syarikat, perbadanan-perbadanan atau badan- badan lain untuk menjalankan mana-mana
aktiviti yang tersebut dalam perenggan (a) dan
_(b) sama ada di bawah kawalan atau kawalan_
separa Lembaga atau secara bebas;

# (f) memberikan bantuan kepada mana-mana pihak berkuasa awam, rtiana-mana syarikat atau perbadanan, atau mana-mana badan atau orang
lain, yang didapati oleh Lembaga mempunyai
# kemudahan-kemudahan untuk menjalankan
mana-mana aktiviti yang tersebut dalam
perenggan (a) dan (b), termasuk, dengan
# kelulusan Menteri, bantuan kewangan melalui pengambilan modal syer atau pinjaman atau melalui pinjaman atau selainnya;
 (g) dengan kelulusan Menteri, mengunderait atau dengan apa-apa cara lain memperolehi apa-apa stok dan syer dalam mana-mana syarikat awam atau persendirian, dan melupuskannya mengikut apa-apa terma dan syarat yang ditentukan oleh Lembaga dengan kelulusan Menteri;


-----

LEMBAGA PEMBANGUNAN LABUAN 7

# (h) menghendaki jabatan-jabatan kerajaan dan
agensi-agensi kerajaan dan bukan kerajaan
yang menjalankan atau bercadang hendak
menjalankan pembangunan dalam Kawasan
Lembaga Pembangunan Labuan mengemukakan
laporan-Iaporan yang mengandungi apa-apa
butir dan maklumat yang ditentukan oleh
Lembaga mengenai aktiviti-aktivitinya atau
aktiviti-aktiviti cadangannya;

_(i) dengan kelulusan Menteri, melupuskan aset_
modal dan menggunakan hasil daripada
pelupusan itu sebagaimana yang diarahkan oleh
Menteri;

_(j) melantik ejen-ejen yang difikirkannya patut_
bagi maksud melaksanakan fungsi-fungsinya;

_(k) mengenakan fee atau apa-apa caj lain yang_
difikirkannya patut bagi melaksanakan manamana fungsi atau kuasanya;

_(l) mengawalselia, menyelaraskan dan meng-_
usahakan pembangunan, termasuk pembangunan infrastruktur, dalam Kawasan
Lembaga Pembangunan Labuan; dan

_(m) melakukan_ apa-apa perkara lain yang
difikirkannya patut bagi membolehkannya
menjalankan fungsi-fungsi dan kuasa-kuasanya
dengan berkesan.

(3) Tertakluk kepada seksyen 8, adalah menjadi
tanggungjawab Lembaga dalam melaksanakan fungsifungsinya di bawah Akta ini untuk memastikan bahawa
fungsi-fungsi itu dilaksanakan mengikut cara yang dapat
menjayakan dasar Kerajaan Persekutuan yang sedang
berkuatkuasa dan khususnya dasar yang berhubungan
dengan pembangunan pusat kewangan luar pesisir
antarabangsa, pembangunan pelaburan, pelancongan dan
pertukaran wang asing dalam Kawasan Lembaga
Pembangunan Labuan.


-----

8 RANG UNDANG-UNDANG

5. (1) Lembaga hendaklah terdiri daripada anggotaanggota yang berikut:

_(a) seorang Pengerusi; dan_

_(b) lima orang anggota lain,_

yang hendaklah dilantik oleh Menteri.

(2) Peruntukan-peruntukan Jadual Pertama hendaklah
terpakai bagi Lembaga.

# 6. Akta Perlindungan Pihak Berkuasa Awam 1948
adalah terpakai bagi apa-apa tindakan, guaman,
pendakwaan atau prosiding terhadap Lembaga atau
terhadap mana-mana anggota, pegawai, pengkhidmat
atau ejen Lembaga berkenaan dengan apa-apa
perbuatan, keabaian atau keingkaran yang dibuat atau
dilakukan olehnya atas sifat yang sedemikian itu.

7. Semua anggota, pegawai dan pengkhidmat Lembaga,
semasa menunaikan kewajipan-kewajipan mereka
sebagai anggota, pegawai dan pengkhidmat Lembaga,
hendaklah disifatkan sebagai pengkhidmat awam
mengikut pengertian Kanun Keseksaan.

# 8. Lembaga hendaklah bertanggungjawab kepada
Menteri, dan Menteri boleh dari semasa ke semasa
memberikan arahan-arahan yang tidak tak konsisten
dengan peruntukan-peruntukan Akta ini dan Lembaga
hendaklah, dengan seberapa segera yang boleh,
melaksanakan segala arahan sedemikian.

9. (1) Bagi maksud-maksud Akta ini, Menteri boleh
dari semasa ke semasa menentukan, melalui
pemberitahuan dalam Warta, kawasan atau kawasankawasan yang di dalamnya Lembaga hendaklah
melaksanakan fungsi-fungsinya di bawah Akta ini dan
kawasan atau kawasan-kawasan itu hendaklah dikenali
sebagai "Kawasan Lembaga Pembangunan Labuan".


Keanggotaan
Lembaga.

Akta Perlindungan Pihak
Berkuasa
Awam 1948.
_Akta 189._

Pengkhidmat
awam.

_N.M.B._
_Bab 45._

Kuasa
Menteri untuk
memberikan
arahan.

Kawasan
Lembaga
Pembangunan
Labuan.


-----

LEMBAGA PEMBANGUNAN LABUAN 9

(2) Walau apa pun mana-mana undang-undang
bertulis lain, adalah menjadi tanggungjawab Lembaga
untuk melaksanakan, dalam Kawasan Lembaga
Pembangunan Labuan, fungsi-fungsi yang diperuntukkan oleh Akta ini.

**10. (1) Lembaga hendaklah memberi Menteri, dan**
mana-mana pihak berkuasa awam sebagaimana yang
diarahkan oleh Menteri, apa-apa penyata, laporan, akaun
# dan maklumat berkenaan dengan harta dan aktivitiaktiviti Lembaga sebagaimana yang dikehendaki atau
diarahkan oleh Menteri dari semasa ke semasa.

(2) Tanpa menjejaskan keluasan peruntukanperuntukan subseksyen (1), Lembaga hendaklah, dengan
seberapa segera yang praktik selepas akhir setiap tahun
kewangan, menyebabkan dibuat dan dihantar kepada
Menteri dan, jika diarahkan sedemikian oleh Menteri,
kepada mana-mana pihak berkuasa awam lain suatu
laporan yang memperkatakan aktiviti-aktiviti Lembaga
sepanjang tahun kewangan yang sebelumnya dan
laporan itu hendaklah dalam bentuk serta hendaklah
mengandungi apa-apa maklumat yang berhubungan
dengan prosiding dan dasar Lembaga sebagaimana yang
dinyatakan dari semasa ke semasa oleh Menteri.

BAHAGIAN III

PENGERUSI, PEGAWAI, PENGKHIDMAT

**11. (1) Tanpa menjejaskan peruntukan-peruntukan lain**
Akta ini, Pengerusi hendaklah melaksanakan apa-apa
kewajipan yang ditentukan oleh Menteri dari semasa ke
semasa.

(2) Lembaga boleh, dengan kelulusan Menteri,
mewakilkan kepada Pengerusi semua atau mana-mana
fungsi yang diletakhakkan pada atau dikenakan ke atas
Lembaga oleh Akta ini dan mana-mana fungsi, kuasa
atau kewajipan yang diwakilkan sedemikian boleh
dilaksanakan, dijalankan atau ditunaikan oleh Pengerusi
atas nama dan bagi pihak Lembaga.

(3) Tiap-tiap perwakilan di bawah subseksyen (2)
hendaklah disiarkan dalam Warta.


Penyata,
laporan,
akaun dan
maklumat.

Pengerusi.


-----

10 RANG UNDANG-UNDANG

**12. (1) Lembaga boleh, dengan kelulusan Menteri,**
melantik seorang ketua pegawai eksekutif, yang bergelar
"Pengurus Besar", atas apa-apa terma dan syarat
sebagaimana yang difikirkannya wajar dan meletakhakkan padanya apa-apa kuasa dan mempertanggungkan
atasnya apa-apa kewajipan yang ditentukan oleh
Lembaga.

(2) Pengurus Besar hendaklah bertanggungjawab
bagi—

_(a) penyediaan program-program, skim-skim dan_
projek-projek untuk pertimbangan Lembaga;

_(b) pelaksanaan segala program, skim dan projek_
Lembaga; dan

_(c) pelaksanaan keputusan-keputusan Lembaga dan_
arahan-arahan Pengerusi.

(3) Pengurus Besar hendaklah mempunyai kuasa
pengawalan am atas pegawai-pegawai dan pengkhidmatpengkhidmat lain Lembaga.

(4) Pengurus Besar hendaklah melaksanakan apa-apa
kewajipan tambahan yang diarahkan oleh Lembaga dari
# semasa ke semasa.

(5) Jika Pengurus Besar tidak ada buat sementara di
dalam Malaysia atau tidak berupaya buat sementara,
oleh sebab sakit atau kerana apa-apa sebab lain yang
cukup, untuk melaksanakan kewajipan-kewajipannya,
Lembaga boleh mengarahkan mana-mana pegawai lain
melaksanakan kewajipan-kewajipan Pengurus Besar
dalam masa Pengurus Besar tidak ada atau tidak
berupaya buat sementara itu.

**13. (1) Tertakhik kepada apa-apa peraturan yang dibuat**
di bawah seksyen 14, Lembaga boleh melantik, atas apaapa terma dan syarat sebagaimana yang difikirkannya
wajar, pegawai-pegawai dan pengkhidmat-pengkhidmat
yang perlu bagi menjalankan maksud-maksud Akta ini.


Pengurus
Besar.

Perlantikan
pegawaipegawai dan
pengkhidmatpengkhidmat
Lembaga.


-----

LEMBAGA PEMBANGUNAN LABUAN 11

(2) Tiada seorang pun layak diambil kerja sebagai
pegawai atau pengkhidmat Lembaga, jika dia, secara
langsung atau secara tak langsung, mempunyai sendiri
atau melalui pekongsinya apa-apa syer atau kepentingan
dalam apa-apa kontrak, atau kontrak yang dicadangkan,
dengan, untuk atau bagi pihak Lembaga.

14. Lembaga boleh dari semasa ke semasa, dengan
kelulusan Menteri, membuat peraturan-peraturan
# berkenaan dengan syarat-syarat perkhidmatan pegawaipegawai dan pengkhidmat-pengkhidmat Lembaga.

**15. (1) Lembaga boleh dari semasa ke semasa, dengan**
kelulusan Menteri, membuat peraturan-peraturan
berkenaan dengan tatatertib pegawai-pegawai dan
pengkhidmat-pengkhidmat Lembaga,

(2) Peraturan-peraturan yang dibuat di bawah
seksyen ini boleh termasuk peruntukan-peruntukan
bagi—
_(a) penahanan kerja dengan pengurangan gaji atau_
saraan lain; atau

_(b) penggantungan kerja tanpa gaji_ atau saraan
# lain,

seseorang pegawai atau pengkhidmat Lembaga
sementara menanti keputusan prosiding tatatertib
terhadapnya.

(3) Peraturan-peraturan yang dibuat di bawah
seksyen ini hendaklah mewujudkan apa-apa kesalahan
# tatatertib dan mengadakan peruntukan bagi apa-apa
hukuman tatatertib yang difikirkan sesuai oleh
Lembaga, dan hukuman-hukuman yang diperuntukkan
sedemikian boleh meliputi pembuangan kerja atau
penurunan pangkat.

(4) Peraturan-peraturan yang dibuat di bawah
seksyen ini hendaklah, dalam menetapkan prosedur bagi
prosiding tatatertib, memberikan peluang kepada orang
yang terhadapnya prosiding tatatertib itu diambil
membuat representasi sebelum keputusan diambil oleh
Lembaga atas pertuduhan tatatertib terhadap orang itu.


Peraturanperaturan
berkenaan
dengan
syarat-syarat
perkhidmalan.

Peraturanperaturan
berkenaan
dengan
tatatertib.


-----

12 RANG UNDANG-UNDANG

BAHAGIAN IV

KEWANGAN

# 16. (1) Maka adalah dengan ini ditubuhkan, bagi
maksud-maksud Akta ini, suatu kumpulan wang yang
hendaklah ditadbirkan dan dikawal oleh Lembaga.

(2) Kumpulan Wang hendaklah terdiri daripada—

_(a) apa-apa jumlah wang yang diperuntukkan dari_
semasa ke semasa bagi maksud-maksud Akta ini
# oleh Parlimen;

_(b) apa-apa jumlah wang yang dibayar dari semasa_
ke semasa kepada Lembaga daripada pinjamanpinjaman yang diberikan oleh Lembaga;

_(c) wang yang didapati daripada penjalanan apa-apa_
projek, skim atau perusahaan yang dibiayai
daripada Kumpulan Wang;

_(d) wang yang didapati atau terbit daripada apa-apa_
harta, pelaburan, gadai-janji, gadaian atau
debentur yang diperolehi oleh atau yang
terletakhak pada Lembaga;

_(e) apa-apa harta, pelaburan, gadai-janji, gadaian_
atau debentur yang diperolehi oleh atau yang
terletakhak pada Lembaga;

_(f) jumlah-jumlah wang yang dipinjam oleh_
Lembaga bagi maksud menjelaskan mana-mana
obligasinya atau menunaikan mana-mana
kewajipannya; dan

_(g) segala wang atau harta lain yang mungkin_
dengan apa-apa cara menjadi kena dibayar
kepada, atau terletakhak pada, Lembaga
berkenaan dengan apa-apa perkara yang
bersampingan dengan fungsi-fungsi, kuasakuasa dan kewajipan-kewajipannya.

**17. Maka adalah menjadi kewajipan Lembaga**
memelihara Kumpulan Wang dengan melaksanakan,
menjalankan dan menunaikan fungsi-fungsi, kuasa

Kumpulan
Wang.

Pemeliharaan
Kumpulan
Wang.


-----

LEMBAGA PEMBANGUNAN LABUAN **13**

kuasa dan kewajipan-kewajipannya di bawah Akta ini
untuk memastikan bahawa jumlah hasil Lembaga,
tertakluk kepada apa-apa arahan yang diberikan oleh
Menteri, cukup untuk membayar semua wang yang
boleh dipertanggungkan dengan sepatutnya kepada
akaun hasilnya, termasuk susut nilai dan bunga atas
modal, dari setahun ke setahun.

18. Lembaga hendaklah menubuhkan dan menguruskan
suatu kumpulan wang rizab dalam Kumpulan Wang.

19. Kumpulan Wang hendaklah dibelanjakan bagi
maksud—

_(a) memberikan pinjaman di bawah seksyen 26;_

_(b) membayar apa-apa perbelanjaan yang dilakukan_
dengan sah oleh Lembaga, termasuk kos dan fee
ukur dan guaman dan kos-kos dan fee-fee yang
lain, dan saraan bagi pegawai-pegawai dan
pengkhidmat-pengkhidmat yang dilantik dan
# diambil kerja oleh Lembaga, termasuk elaun
persaraan, pencen atau ganjaran;

_(c) membayar apa-apa belanja, kos atau per-_
belanjaan lain yang dilakukan atau disetuju
terima dengan sepatutnya oleh Lembaga dalam
melaksanakan fungsi-fungsinya atau menjalankan kuasa-kuasanya di bawah seksyen 4;

_(d) membeli atau menyewa loji, kelengkapan,_
jentera, barang-barang simpanan dan apa-apa
bahan lain, memperolehi tanah dan mendirikan
# bangunan-bangunan, dan menjalankan apa-apa
kerja dan usaha lain dalam melaksanakan
fungsi-fungsinya atau menjalankan kuasakuasanya di bawah seksyen 4;

_(e) membayar balik apa-apa wang yang dipinjam di_
bawah Akta ini dan bunga yang kena dibayar
atasnya; dan

_(f) pada amnya, membayar apa-apa perbelanjaaan_
bagi melaksanakan peruntukan-peruntukan Akta
ini.


Kumpulan
wang rizab.

Perbelanjaan
yang hendaklah dipertanggungkan
pada
Kumpulan
Wang.


-----

14 RANG UNDANG-UNDANG

# 20. (1) Perbelanjaan Lembaga hingga sebanyak yang
dibenarkan oleh Menteri bagi mana-mana satu tahun
hendaklah dibayar daripada Kumpulan Wang.

# (2) Sebelum permulaan bulan September setiap
tahun, Lembaga hendaklah mengemukakan kepada
Menteri suatu anggaran perbelanjaan (termasuk
perbelanjaan bagi projek-projek pembangunan) bagi
tahun yang berikutnya dalam apa-apa bentuk dan yang
mengandungi apa-apa butir sebagaimana yang diarahkan
oleh Menteri; dan sebelum permulaan tahun yang
berikutnya Menteri hendaklah memberitahu Lembaga
amaun yang dibenarkan bagi perbelanjaan pada amnya
atau amaun yang dibenarkan bagi setiap jenis
# perbelanjaan.

(3) Lembaga boleh pada bila-bila masa
mengemukakan kepada Menteri suatu anggaran
tambahan bagi mana-mana satu tahun dan Menteri
boleh membenarkan kesemua atau mana-mana bahagian
daripada perbelanjaan tambahan yang termasuk dalam
anggaran tambahan itu.

(4) Menteri boleh mengarahkan Lembaga
mengemukakan suatu salinan anggaran atau anggaran
tambahan itu, mengikut mana-mana yang berkenaan,
kepada mana-mana pihak berkuasa awam lain
sebagaimana yang dinyatakan dalam arahan itu.

21. Peruntukan-peruntukan Akta Badan Berkanun
(Akaun dan Laporan Tahunan) 1980 adalah terpakai
bagi Lembaga dan mana-mana perbadanan yang
ditubuhkan di bawah Akta ini.

BAHAGIAN V

KUASA-KUASA DAN FUNGSI-FUNGSI LAIN LEMBAGA

22. (1) Lembaga hendaklah mempunyai bidang kuasa
ke atas perkara-perkara yang berikut di Kawasan
Lembaga Pembangunan Labuan:

_(a) walau apa pun mana-mana undang-undang yang_
berhubungan dengan perancangan bandar yang
terpakai di Kawasan Lembaga Pembangunan


Perbelanjaan
dan
penyediaan
anggaran.

Akta Badan
Berkanun
(Akaun dan
Laporan
Tahunan)
1980.

Bidang kuasa
Lembaga.


-----

LEMBAGA PEMBANGUNAN LABUAN 15

Labuan, kuasa untuk mengawalselia,
meluluskan atau mengawal segala bangunan dan
pengendalian bangunan dan pembaikan serta
penghapusan bangunan-bangunan puing dan
berbahaya, termasuk kuasa untuk melarang
pembinaan bangunan daripada sesuatu kelas,
rekabentuk atau rupa tertentu dalam daerahdaerah, kawasan-kawasan tempatan atau jalanjalan atau bahagian-bahagian jalan tertentu;

# (b) penyediaan, pengusahaan dan pengawalan skimskim bagi susun atur bangunan dan penempatan
yang lebih baik;

_(c) kuasa untuk melesen dan mengawal—_
(i) rumah tumpangan dan hotel;

(ii) restoran, kedai masak, kedai makan, kedai
kopi, warong makanan dan kedai roti dan
kek; dan

(iii) kedai dobi dan tempat bagi membasuh
kain baju;

_(d) pewujudan, pembinaan, penyenggaraan atau_
pengawalan pasar-pasar dan bangunanbangunan atau bahagian-bahagian bangunan itu
dan warong-warong di dalamnya;

_(e) pewujudan, pengawalan dan pengurusan_
lapangan-lapangan rekreasi, kawasan-kawasan
terbuka dan taman-taman;

_(f) pengadaan apa-apa peralatan bagi permainan_
# atau rekreasi berkenaan dengan mana-mana
lapangan permainan, taman, medan dan
lapangan rekreasi awam di bawah kawalan
Lembaga, kuasa untuk membenarkan manamana orang, kelab atau badan mengadakan
mana-mana peralatan sedemikian atas apa-apa
terma yang ditentukan oleh Lembaga, dan
pewujudan, penyenggaraan dan pengawalan
bilik kudapan, kedai kopi dan restoran di manamana tempat sedemikian dan kuasa untuk
menyewakan mana-mana tempat sedemikian


-----

16 RANG UNDANG-UNDANG

atau mana-mana bangunan, struktur atau
peralatan yang diwujudkan atau diadakan
berkaitan dengannya kepada mana-mana orang
atau kelab atau mana-mana kumpulan orang
yang lain; dan

_(g) penggalakan kesenian, pertukangan, rekreasi,_
sukan dan kebajikan penduduk-penduduk
Kawasan Lembaga Pembangunan Labuan.

(2) Majlis Perbandaran Labuan hendaklah, pada
tarikh yang ditetapkan oleh Menteri melalui
pemberitahuan dalam Warta, terhenti mempunyai
# bidang kuasa ke atas mana-mana perkara yang
dinyatakan dalam subseksyen (1) di Kawasan Lembaga
Pembangunan Labuan.

(3) Walau apa pun subseksyen (2), Menteri boleh,
melalui perintah yang hendaklah disiarkan dalam Warta,
menghendaki Majlis Perbandaran Labuan menjalankan
apa-apa kuasa atau menunaikan apa-apa kewajipan yang
dinyatakan oleh Menteri dalam perintah itu berkenaan
dengan mana-mana perkara yang dinyatakan dalam
subseksyen (1).

(4) Mana-mana undang-undang kecil yang berkuatkuasa di Kawasan Lembaga Pembangunan Labuan
# sebelum sahaja mula berkuatkuasanya subseksyen (2)
berkenaan dengan mana-mana perkara yang dinyatakan
dalam subseksyen (1) hendaklah terus berkuatkuasa
dalam Kawasan itu dan boleh dipinda, digantikan atau
dibatalkan oleh Lembaga di bawah peruntukan Ordinan
Kerajaan Tempatan Sabah yang berkuatkuasa di
Wilayah Persekutuan Labuan sebagaimana yang
# diubahsuaikan melalui Perintah Wilayah Persekutuan
Labuan (Pengubahsuaian Ordinan Kerajaan Tempatan)
1984 seolah-olah Lembaga ialah Pihak Berkuasa
mengikut pengertian Ordinan itu sebagaimana yang
diubahsuaikan sedemikian, dan kuasa bagi memberikan
apa-apa lesen atau kebenaran di bawah mana-mana
undang-undang kecil itu dan bagi menggantung,
membatalkan atau membaharui lesen atau kebenaran
sedemikian hendaklah terletakhak pada Lembaga.


_Ord Sabah_
_11 tahun_
_1961._
_P.U. (A)_
_169184._


-----

LEMBAGA PEMBANGUNAN LABUAN 17

(5) Bagi maksud subseksyen (4), sebutan-sebutan
dalam mana-mana undang-undang kecil yang disebutkan
dalam subseksyen itu mengenai "Labuan Municipal
Council" atau "Council" hendaklah ditafsirkan sebagai
sebutan-sebutan mengenai Lembaga.

(6) Jika ada apa-apa pertikaian tentang sama ada
sesuatu perkara tertentu adalah di dalam bidang kuasa
Lembaga atau Majlis Perbandaran Labuan, pertikaian itu
hendaklah dirujukkan kepada Menteri dan keputusan
Menteri adalah muktamad dan tidak boleh dipersoalkan
di mana-mana mahkamah.

23. (1) Lembaga boleh dari semasa ke semasa, dengan
kelulusan Menteri, meminjam, atas apa-apa kadar bunga
dan bagi apa-apa tempoh dan atas apa-apa terma tentang
masa dan cara pembayaran balik dan selainnya
sebagaimana yang diluluskan oleh Menteri, apa-apa
jumlah wang yang diperlukan oleh Lembaga bagi
menjelaskan mana-mana obligasinya atau bagi
menunaikan mana-mana kewajipannya.

(2) Lembaga boleh dari semasa ke semasa, dengan
kelulusan Menteri, meminjam wang melalui pengeluaran
bon, debentur atau stok daripada apa-apa kelas dan nitai
dan atas apa-apa terma yang difikirkannya suaimanfaat,
dengan kelulusan Menteri, bagi semua atau mana-mana
maksud yang berikut:

_(a) peruntukan modal kerja;_

_(b) pelaksanaan fungsi-fungsi, penjalanan kuasa-_
kuasa dan penunaian kewajipan-kewajipan
Lembaga di bawah Akta ini;

_(c) pelaksanaan apa-apa fungsi tambahan yang_
diusahakan oleh Lembaga di bawah Akta ini;

_(d) penebusan apa-apa syer atau stok yang ia_
dikehendaki atau berhak menebusnya; dan

_(e) apa-apa perbelanjaan lain yang boleh di-_
pertanggungkan dengan sepatutnya pada akaun
modal.


Kuasa untuk
meminjam.


-----

18 RANG UNDANG-UNDANG

24. Aset Lembaga, setakat yang tidak dikehendaki
untuk dibelanjakan oleh Lembaga di bawah Akta ini,
hendaklah dilaburkan mengikut cara yang diluluskan
oleh Menteri.

25. Lembaga boleh mengguna-khidmat dan membayar
ejen-ejen dan penasihat-penasihat teknik, termasuk
peguambela dan peguamcara, jurubank, broker saham,
juruukur, penilai dan orang-orang lain, untuk
menjalankan apa-apa urusan atau melakukan apa-apa
perbuatan yang dikehendaki dijalankan atau dilakukan
dalam melaksanakan fungsi-fungsinya, menjalankan
kuasa-kuasanya atau menunaikan kewajipankewajipannya atau bagi melaksanakan maksud-maksud
Akta ini dengan lebih baik.

26. Pada melaksanakan fungsi-fungsinya, menjalankan
kuasa-kuasanya atau menunaikan kewajipankewajipannya Lembaga boleh, dengan kelulusan
Menteri, memberikan pinjaman, dan pinjaman itu boleh
diberikan tertakluk kepada apa-apa terma dan syarat
yang difikirkan oleh Lembaga, dengan kelulusan
Menteri, patut dikenakan dalam hal-hal tertentu.

27. (1) Lembaga boleh dari semasa ke semasa, dengan
kelulusan Menteri, melalui perintah yang disiarkan
dalam Warta, menubuhkan sesuatu perbadanan, dengan
apa-apa nama yang difikirkan patut oleh Lembaga,
untuk melaksanakan dan untuk menjaga, mengelolakan
dan menguruskan apa-apa projek, skim atau perusahaan
yang telah dirancangkan atau diusahakan oleh Lembaga
pada melaksanakan fungsi-fungsinya, menjalankan
kuasa-kuasanya atau menunaikan kewajipankewajipannya.

(2) Peruntukan-peruntukan Jadual Kedua adalah
terpakai bagi tiap-tiap perbadanan yang ditubuhkan oleh
Lembaga di bawah subseksyen (1).

28. (1) Apabila apa-apa harta tak alih yang bukan tanah
Kerajaan perlu diambil oleh Lembaga bagi maksudmaksud Akta ini, harta itu boleh diambil mengikut
peruntukan-peruntukan mana-mana undang-undang


Peiaburan.

Kuasa untuk
menggunakhidmat.

Kuasa untuk
memberikan
pinjaman.

Kuasa untuk
menubuhkan
perbadanan.

Pengambilan
tanah.


-----

LEMBAGA PEMBANGUNAN LABUAN 19

bertulis yang sedang berkuatkuasa di Wilayah
Persekutuan Labuan berhubungan dengan pengambilan
tanah bagi sesuatu maksud awam, dan apa-apa akuan
yang dikehendaki oleh mana-mana undang-undang
bertulis itu bahawa tanah itu diperlukan sedemikian
boleh dibuat walaupun pampasan akan dibayar oleh
Lembaga, dan akuan itu hendaklah mempunyai
kuatkuasa seolah-olah ia adalah suatu akuan bahawa
tanah itu diperlukan bagi suatu maksud awam mengikut
undang-undang bertulis itu.

(2) Segala belanja dan pampasan yang kena dibayar
bagi pengambilan mana-mana harta tak alih di bawah
seksyen ini hendaklah dibayar oleh Lembaga.

(3) Jika apa-apa harta tak alih telah diambil di bawah
seksyen ini, Lembaga hendaklah mengambil cabutan
dokumen hakmilik yang perlu berkenaan dengan harta
itu dan hendaklah membayar apa-apa sewa yang
dikenakan atas harta itu.

BAHAGIAN VI

AM

29. (1) Kecuali bagi mana-mana maksud Akta ini atau
bagi maksud apa-apa prosiding sivil atau jenayah di
bawah mana-mana undang-undang bertulis, tiada
anggota, pegawai atau pengkhidmat Lembaga boleh
menzahirkan apa-apa maklumat yang telah
diperolehinya semasa menjalankan kewajipankewajipannya dan yang tidak disiarkan menurut Akta
ini.

(2) Mana-mana orang yang melanggar subseksyen (1)
adalah melakukan suatu kesalahan dan apabila
disabitkan boleh dipenjarakan selama tempoh tidak
melebihi enam bulan atau didenda tidak melebihi satu
ribu ringgit atau kedua-duanya.

30. (1) Lembaga boleh, dengan kelulusan Menteri,
membuat apa-apa peraturan yang suaimanfaat atau perlu
bagi melaksanakan peruntukan-peruntukan Akta ini
dengan lebih baik.


Obligasi
menyimpan
rahsia.

Kuasa untuk
membuat
peraturanperaturan.


-----

20 RANG UNDANG-UNDANG

(2) Tanpa menjejaskan keluasan subseksyen (1),
peraturan-peraturan boleh dibuat bagi—

_(a) mengawalselia pembangunan tanah di Kawasan_
Lembaga Pembangunan Labuan dan pada
amnya membuat peruntukan bagi pembangunan
tanah yang teratur di Kawasan Lembaga
# Pembangunan Labuan;

_(b) menetapkan cara bagaimana apa-apa jenis_
dokumen, cek dan suratcara akan ditandatangani
atau disempurnakan bagi pihak Lembaga;

_(c) menetapkan tanggungjawab dan kawalan_
pegawai-pegawai dan pengkhidmat-pengkhidmat Lembaga;

_(d) mengenakan fee dalam hal-hal yang ditentukan_
oleh Lembaga;

_(e) mengadakan peruntukan mengenai apa-apa_
perkara berkaitan dengan syer, stok, bon,
debentur atau stok debentur yang dikeluarkan di
bawah Akta ini yang didapati oleh Lembaga
adalah perlu atau suaimanfaat, dan, khususnya,
bagi mengawalselia kaedah pengeluaran,
pemindahmilikan, penebusan atau urusanurusan lain mengenai syer, stok, bon, debentur
atau stok debentur itu;

_(f) menetapkan cara bagaimana dan terma-terma_
dan syarat-syarat yang atasnya pinjaman boleh
diberikan oleh Lembaga di bawah seksyen 26;
dan

_(g) mengadakan peruntukan pada amnya mengenai_
pelaksanaan fungsi-fungsi, penjalanan kuasakuasa dan penunaian kewajipan-kewajipan
# Lembaga di bawah peruntukan-peruntukan Akta
ini.

(3) Peraturan-peraturan di bawah seksyen ini—

_(a) boleh memperuntukkan bahawa apa-apa_
perbuatan atau ketinggalan yang melanggar
mana-mana peruntukannya adalah menjadi
suatu kesalahan; dan


-----

LEMBAGA PEMBANGUNAN LABUAN 21

_(b) boleh mengadakan peruntukan bagi pengenaan_
penalti, yang tidak boleh melebihi satu ribu
ringgit, bagi kesalahan itu.

31. Segala perkara yang dilakukan oleh mana-mana
orang atau pihak berkuasa bagi pihak Lembaga pada
menyediakan dan ke arah pelaksanaan sepatutnya manamana peruntukan Akta ini, dan apa-apa perbelanjaan
yang dilakukan berhubungan dengannya, dengan
menjangkakan bahawa Akta ini akan diperbuat
hendaklah disifatkan telah dibenarkan oleh Akta ini, dan
segala hak yang diperolehi atau obligasi yang
ditanggung bagi pihak Lembaga daripada apa-apa jua
yang dilakukan sedemikian hendaklah, apabila Akta ini
mula berkuatkuasa, disifatkan sebagai hak dan obligasi
Lembaga.

32. (1) Suratcara Majlis Perbandaran Labuan 1983
hendaklah terpakai di Kawasan Lembaga Pembangunan
Labuan tertakluk kepada ubahsuaian-ubahsuaian yang
berikut:

_(a) dalam perenggan 15(a), perkataan "paragraphs_
(23), (43), (46), (49), (50), (51)" hendaklah digantikan dengan perkataan "paragraphs (43),
(46)(iv), (46)(v), (46)(vi), (46)(vii), (46)(viii),
# (49), (51)"; dan

_(b) dalam perenggan 15(b), simbol dan angka_
# "(34),", "(53),", "(59)," dan "(61)" hendaklah
dipotong.

(2) Subseksyen (1) hendaklah mula berkuatkuasa
pada tarikh yang ditetapkan oleh Menteri bagi mula
berkuatkuasanya subseksyen 22(2).

33. (1) Ordinan Perancangan Bandar dan Desa Sabah
yang berkuatkuasa di Wilayah Persekutuan Labuan
sebagaimana yang diubahsuaikan oleh Perintah Wilayah
Persekutuan Labuan (Pengubahsuaian Ordinan
Perancangan Bandar dan Desa) 1985 hendaklah terhenti
terpakai di Kawasan Lembaga Pembangunan Labuan
pada tarikh yang ditetapkan oleh Menteri bagi mula
berkuatkuasanya subseksyen 22(2).


Perkaraperkara yang
dilakukan
dengan
menjangkakan
Akta ini akan
diperbuat.

Pengubahsuaian.
_Sabah No._
_S34 tahun_
_1983._

Ketakpakaian.
_Sabah Bab_
_141._
_P U. (A)_
_353/85,_


-----

22 RANG UNDANG-UNDANG

# (2) Melainkan jika diarahkan selainnnya oleh Menteri
melalui perintah yang hendaklah disiarkan dalam Warta,
mana-mana skim diluluskan yang berkuatkuasa
berkenaan dengan mana-mana kawasan di Kawasan
Lembaga Pembangunan Labuan sebelum sahaja tarikh
yang disebutkan dalam subseksyen (1) hendaklah terus
berkuatkuasa, dengan apa-apa ubahsuaian sebagaimana
yang dinyatakan oleh Menteri dalam perintah yang
dibuat di bawah subseksyen (4).

(3) Walau apa pun subseksyen (1), Menteri boleh,
melalui perintah yang hendaklah disiarkan dalam Warta,
mengarahkan supaya mana-mana peruntukan Ordinan
# yang disebutkan dalam subseksyen (1) sebagaimana
yang dinyatakan oleh Menteri dalam perintah
sedemikian hendaklah terpakai di Kawasan Lembaga
Pembangunan Labuan.

(4) Menteri boleh, melalui perintah yang hendaklah
disiarkan dalam Warta, membuat apa-apa ubahsuaian
yang perlu atau suaimanfaat dalam Ordinan yang
disebutkan dalam subseksyen (1), atau dalam skim
diluluskan yang disebutkan dalam subseksyen (2), dalam
pemakaiannya di Kawasan Lembaga Pembangunan
Labuan berikutan dengan pembuatan perintah di bawah
subseksyen (3) atau berikutan dengan kuatkuasa
berterusan sesuatu skim diluluskan di bawah subseksyen
(2), mengikut mana-mana yang berkenaan.

JADUAL PERTAMA

(Seksyen 5(2))

1. (1) Tertakluk kepada apa-apa syarat yang dinyatakan dalam
suratcara perlantikannya, seseorang anggota Lembaga hendaklah
memegang jawatan selama tempoh yang tidak melebihi tiga tahun
dan adalah layak dilantik semula.

(2) Perlantikan mana-mana anggota boleh pada bila-bila masa
dibatalkan oleh Menteri tanpa memberikan apa-apa sebab baginya.

(3) Seseorang anggota boleh pada bila-bila masa meletakkan
jawatannya dengan mengutus surat kepada Menteri.


Perlantikan,
pembatalan dan
perletakan
jawatan.


-----

LEMBAGA PEMBANGUNAN LABUAN 23

(4) Tiap-tiap orang anggota hendaklah menumpukan masa
kepada urusan Lembaga sebanyak yang perlu bagi menunaikan
kewajipan-kewajipannya dengan berkesan.

2. (1) Jawatan seseorang anggota Lembaga hendaklah menjadi
kosong—

_(a) jika dia mati;_

_(b) jika telah dibuktikan terhadapnya, atau jika dia telah_
disabitkan atas, sesuatu pertuduhan berkenaan dengan—

(i) kesalahan yang melibatkan fraud, kecurangan atau
keburukan akhlak;

(ii) kesalahan di bawah mana-mana undang-undang
yang berhubungan dengan rasuah atau di bawah
seksyen 29; atau

(iii) apa-apa kesalahan lain yang boleh dihukum
dengan pemenjaraan (sama ada pemenjaraan
sahaja atau sebagai ganti denda) selama lebih
daripada dua tahun;

_(c) jika dia menjadi bankrap;_

_(d) jika dia tak sempurna akal atau, kerana apa-apa sebab_
lain, tak berupaya menunaikan kewajipan-kewajipannya;

_(e) jika dia tidak menghadiri mesyuarat Lembaga tiga kali_
berturut-turut tanpa kebenaran Lembaga;

_(f) jika perletakan jawatannya diterima oleh Menteri; atau_

_(g) jika perlantikannya dibatalkan oleh Menteri._

(2) Jika mana-mana orang terhenti menjadi anggota oleh sebab
mana-mana peruntukan Akta ini, seorang lain hendaklah dilantik
untuk menggantikannya mengikut peruntukan-peruntukan yang
berkenaan.

3. Maka hendaklah dibayar kepada anggota-anggota Lembaga atau
mana-mana orang lain (yang bukan pegawai atau pengkhidmat
Lembaga yang termasuk dalam lingkungan peruntukan-peruntukan
Akta ini yang berhubungan dengan terma-terma dan syarat-syarat
perkhidmatan yang terpakai baginya) apa-apa saraan atau elaun
sebagaimana yang ditentukan oleh Menteri.

4. (1) Lembaga hendaklah bermesyuarat sekurang-kurangnya dua
bulan sekali.

(2) Kuorum Lembaga ialah tiga orang.

(3) Tertakluk kepada peruntukan-peruntukan Akta ini, Lembaga
hendaklah menetapkan prosedurnya sendiri.


Pengosongan
jawatan

Saraan atau elaun.

Mesyuarat


-----

24 RANG UNDANG-UNDANG

5. Lembaga boleh mengundang atau meminta mana-mana orang
(yang bukan anggota Lembaga) menghadiri mana-mana mesyuarat
atau perbincangan Lembaga bagi maksud menasihatinya tentang
apa-apa perkara yang dibincangkan, tetapi mana-mana orang yang
hadir sedemikian tidak berhak mengundi dalam mesyuarat atau
perbincangan itu.

6. (1) Lembaga hendaklah mempunyai suatu meterai biasa yang
hendaklah mengandungi apa-apa tanda yang diluluskan oleh
Lembaga dan meterai itu boleh dari semasa ke semasa dipecahkan,
ditukar, diubah atau dibuat baharu sebagaimana yang difikirkan
patut oleh Lembaga.

(2) Sehingga suatu meterai diadakan oleh Lembaga, suatu cap
yang mengandungi perkataan "Lembaga Pembangunan Labuan"
boleh digunakan dan hendaklah disifatkan sebagai meterai biasa
Lembaga.

(3) Meterai biasa itu hendaklah disimpan dalam jagaan
Pengerusi atau mana-mana orang lain yang diberikuasa oleh
Lembaga, dan hendaklah disahkan oleh Pengerusi atau oleh orang
yang diberikuasa itu atau oleh mana-mana pegawai yang
diberikuasa oleh salah seorang daripada mereka secara bertulis; dan
semua suratikatan, dokumen dan suratcara lain yang berupa sebagai
dimeteraikan dengan meterai itu, disahkan sebagaimana yang
disebutkan terdahulu, hendaklah disifatkan telah disempurnakan
dengan sah sehingga dibuktikan sebaliknya:

Dengan syarat bahawa apa-apa dokumen atau suratcara yang jika
disempurnakan oleh seseorang yang bukan suatu pertubuhan
perbadanan tidak akan dikehendaki dimeteraikan boleh
disempurnakan oleh Lembaga mengikut cara yang serupa; dan
mana-mana dokumen atau suratcara itu boleh disempurnakan bagi
pihak Lembaga oleh mana-mana pegawai atau pengkhidmat
Lembaga yang diberikuasa secara am atau khas oleh Lembaga bagi
maksud itu.

(4) Meterai biasa Lembaga hendaklah diberikan pengiktirafan
rasmi dan kehakiman.

7. Seseorang anggota Lembaga yang, secara langsung atau secara
tak langsung, mempunyai sendiri atau melalui pekongsinya apa-apa
kepentingan dalam mana-mana syarikat atau usaha yang dengannya
Lembaga bercadang hendak membuat apa-apa kontrak atau yang
ada mempunyai apa-apa kepentingan dalam mana-mana kontrak itu
atau dalam apa-apa perkara yang sedang dibincangkan oleh
Lembaga hendaklah menzahirkan hakikat dan jenis kepentingannya
itu kepada Lembaga, dan penzahiran itu hendaklah direkodkan
dalam minit Lembaga dan, melainkan jika dibenarkan secara khusus
oleh Pengerusi, anggota itu tidak boleh mengambil bahagian dalam
apa-apa perbincangan atau keputusan Lembaga yang berhubungan
dengan kontrak atau perkara itu.


Lembaga boleh
mengundang
orang lain
menghadin
mesyuarat

Meterar biasa.

Penzahiran
kepentingan.


-----

LEMBAGA PEMBANGUNAN LABUAN 25

8. (1) Lembaga hendaklah menyebabkan minit segala
mesyuaratnya disenggara dan disimpan dalam bentuk yang
sepatutnya.

(2) Apa-apa minit yang dibuat mengenai mesyuarat Lembaga,
jika ditandatangani dengan sewajarnya, boleh diterima sebagai
keterangan dalam segala prosiding undang-undang tanpa bukti
lanjut dan tiap-tiap mesyuarat Lembaga yang minit berkenaan
dengan prosidingnya telah dibuat sedemikian hendaklah disifatkan
telah dipanggil dan diadakan dengan sewajarnya dan semua anggota
dalam mesyuarat itu layak dengan sewajarnya untuk bertindak.

9. Tiada perbuatan yang dilakukan atau prosiding yang diambil di
bawah Akta ini boleh dipersoalkan atas alasan bahawa—

_(a) ada apa-apa kekosongan dalam keanggotaan, atau ada_
apa-apa kecacatan dalam penubuhan, Lembaga;

_(b) ada pelanggaran peruntukan-peruntukan perenggan 7 oleh_
mana-mana anggota Lembaga; atau

_(c) ada apa-apa ketinggalan, kecacatan atau ketakteraturan_
yang tidak menyentuh merit kes itu.

JADUAL KEDUA

(Seksyen 27(2))

1. Lembaga hendaklah, pada atau sebelum tarikh apa-apa
perbadanan ditubuhkan di bawah seksyen 27, membuat peraturanperaturan berkenaan dengan perbadanan itu yang menentukan—

_(a) maksud-maksud dan tujuan-tujuan perbadanan itu_
ditubuhkan;

_(b) hak-hak, kuasa-kuasa, kewajipan-kewajipan dan fungsi-_
fungsi perbadanan itu;

_(c) sistem pengurusan perbadanan itu; dan_

_(d) hubungan antara perbadanan itu dengan Lembaga dan hak_
pengawalan Lembaga ke atas perbadanan itu.

2. Tiada apa-apa jua dalam perenggan 1 boleh disifatkan
memberikuasa Lembaga membuat peraturan-peraturan untuk
menubuhkan apa-apa perbadanan bagi apa-apa maksud atau tujuan
yang lebih luas bidangnya daripada maksud-maksud atau tujuantujuan Lembaga itu ditubuhkan atau memberi mana-mana
perbadanan apa-apa hak, kewajipan, kuasa atau fungsi yang tidak
termasuk antara hak-hak, kewajipan-kewajipan, kuasa-kuasa atau
fungsi-fungsi Lembaga di bawah Akta ini.


Minit,

Keesahan
perbuatan dan
prosiding

Kuaia Lembaga
untuk membuat
peraturanperaturan
berkenaan dengan
perbadanan.

Batasan kuasa
menubuhkan
perbadanan.


-----

26 RANG UNDANG-UNDANG

3. Tertakluk kepada peruntukan-peruntukan Akta ini dan manamana peraturan yang dibuat di bawah seksyen 30, sesuatu
perbadanan hendaklah terikat dengan apa-apa peraturan yang dibuat
berkenaan dengannya di bawah perenggan 1 dan peraturanperaturan itu hendaklah berkuatkuasa bagi segala maksud seolaholah peraturan-peraturan itu telah diperbuat dalam Akta ini.

4. Lembaga boleh pada bila-bila masa meminda, membatalkan,
atau menambah mana-mana peraturan yang dibuat di bawah
perenggan 1 berkenaan dengan mana-mana perbadanan.

5. Lembaga hendaklah menyimpan suatu daftar dalam bentuk yang
ditetapkan mengenai semua perbadanan yang ditubuhkan olehnya
di bawah seksyen 27 dan daftar itu, bersama dengan salinan segala
peraturan yang dibuat di bawah perenggan 1 dan 4, hendaklah
terbuka untuk pemeriksaan awam di tempat atau tempat-tempat dan
pada bila-bila masa yang ditetapkan olehnya.

6. (1) Lembaga boleh, dengan kelulusan Menteri, melalui perintah
yang disiarkan dalam Warta, mengarahkan supaya mana-mana
perbadanan yang ditubuhkan olehnya digulung dan dibubarkan.

(2) Apabila mana-mana perbadanan dibubarkan di bawah
perenggan ini, aset perbadanan itu hendaklah berpindah dan
terletakhak pada Lembaga setelah segala liabilitinya ditunaikan.

(3) Penggulungan sesuatu perbadanan di bawah perenggan ini
hendaklah dijalankan mengikut cara yang ditetapkan oleh Lembaga.

7. Tiap-tiap perbadanan yang ditubuhkan di bawah seksyen 27
adalah menjadi suatu pertubuhan perbadanan dengan apa-apa nama
yang diberikan oleh Lembaga dan hendaklah kekal turun-temurun
dan mempunyai suatu meterai biasa dan boleh mendakwa dan
didakwa atas nama itu dan, bagi maksud melaksanakan projek, skim
atau perusahaan yang kerananya ia telah ditubuhkan, boleh
membuat kontrak dan boleh memegang dan membuat apa-apa
urusan berkenaan dengan apa-apa harta tak alih atau harta alih dan
boleh melakukan segala perkara dan benda lain yang bersampingan
atau berkaitan dengan sesuatu pertubuhan perbadanan yang tidak
tak konsisten dengan peruntukan-peruntukan Akta ini dan dengan
tertakluk kepada apa-apa sekatan atau batasan sebagaimana yang
ditetapkan oleh Lembaga dalam setiap hal.

8. (1) Tiap-tiap perbadanan hendaklah mempunyai suatu meterai
biasa yang mengandungi apa-apa tanda yang diluluskan oleh
perbadanan dengan kelulusan Lembaga dan meterai itu boleh dari
semasa ke semasa dipecahkan, ditukar, diubah dan dibuat baharu
sebagaimana yang difikirkan patut oleh perbadanan itu dengan
kelulusan Lembaga.


Kuatkuasa
peraturanperaturan

Pmdaan
peraturanperaturan

Daftar
perbadanan.

Penggulungan

Perbadanan
hendaklah menjadi
perlubuhan
perbadanan.

Meterai biasa
perbadanan.


-----

LEMBAGA PEMBANGUNAN LABUAN 27

(2) Sehingga suatu meterai diadakan oleh sesuatu perbadanan,
suatu cap yang mengandungi nama perbadanan itu melingkungi
huruf "LPL" boleh digunakan dan hendaklah disifatkan sebagai
meterai biasa perbadanan itu.

(3) Meterai biasa itu hendaklah disimpan dalam jagaan orang
yang diberikuasa oleh perbadanaji itu dan hendaklah disahkan oleh
orang itu; dan semua suratikatan, dokumen dan suratcara lain yang
berupa sebagai dimeteraikan dengan meterai itu, disahkan
sebagaimana yang disebutkan terdahulu, hendaklah disifatkan telah
disempurnakan dengan sah sehingga dibuktikan sebaliknya:

Dengan syarat bahawa apa-apa dokumen atau suratcara yang jika
disempurnakan oleh seseorang yang bukan suatu pertubuhan
perbadanan tidak akan dikehendaki dimeteraikan boleh
disempurnakan dengan cara yang serupa oleh perbadanan itu; dan
mana-mana dokumen atau suratcara itu boleh disempurnakan bagi
pihak perbadanan itu oleh mana-mana pegawai atau pengkhidmat
perbadanan itu yang diberikuasa secara am atau khas oleh
perbadanan itu bagi maksud itu.

(4) Meterai biasa tiap-tiap perbadanan hendaklah diberikan
pengiktirafan rasmi dan kehakiman.

HURAIAN

Rang Undang-Undang ini bertujuan mewujudkan suatu pertubuhan
perbadanan yang akan dikenali sebagai "Lembaga Pembangunan
Labuan" dan yang akan dipertanggungkan dengan tanggungjawab
memajukan dan menggalakkan pembangunan Wilayah Persekutuan
Labuan, terutamanya sebagai pusat kewangan luar pesisir
antarabangsa, destinasi pelancongan dan kawasan bebas duti.

2. Bahagian I mengandungi perkara-perkara permulaan. Fasal 1
mengandungi tajuk ringkas dan peruntukan-peruntukan mengenai
mula berkuatkuasanya Akta yang dicadangkan ini. Fasal 2
mengandungi takrif beberapa istilah yang digunakan dalam Rang
Undang-Undang ini.

3. Bahagian II mengandungi peruntukan-peruntukan yang
berhubungan dengan Lembaga Pembangunan Labuan. Fasal 3
mengadakan peruntukan bagi penubuhan Lembaga itu, sementara
_fasal 4 memperkatakan fungsi-fungsinya dan kuasa-kuasanya._
_fasal 5 mengandungi peruntukan-peruntukan mengenai_
keanggotaan Lembaga. Fasal 8 bertujuan memberikan kuasa
kepada Menteri untuk memberikan arahan-arahan kepada Lembaga.
_Fasal 9 mengandungi peruntukan-peruntukan yang memberikan_
kuasa kepada Menteri untuk menentukan kawasan yang di


-----

28 RANG UNDANG-UNDANG

dalamnya Lembaga akan melaksanakan fungsi-fungsinya. Fasal 10
menghendaki Lembaga memberikan penyata, laporan, akaun dan
maklumat kepada Menteri dan pihak berkuasa awam lain
sebagaimana yang diarahkan oleh Menteri.

4. Bahagian III Rang Undang-Undang mengandungi peruntukanperuntukan mengenai Pengerusi, Pengurus Besar dan pegawaipegawai serta pengkhidmat-pengkhidmat Lembaga. Fasal 11 memperkatakan kewajipan-kewajipan Pengerusi Lembaga. Fasal 12
mengandungi peruntukan-peruntukan bagi perlantikan seorang
Pengurus Besar sementara fasal 13 bertujuan memberikan kuasa
kepada Lembaga melantik pegawai-pegawai dan pengkhidmatpengkhidmatnya. Fasal 14 dan 15 bertujuan memberikan kuasa
kepada Lembaga, dengan kelulusan Menteri, untuk membuat
peraturan-peraturan tentang syarat-syarat perkhidmatan dan
tatatertib pegawai-pegawai dan pengkhidmat-pengkhidmatnya.

5. Bahagian IV mengandungi peruntukan-peruntukan kewangan.
_Fasal 16 mengadakan peruntukan bagi penubuhan suatu Kumpulan_
Wang danfasal 17 bertujuan mempertanggungkan ke atas Lembaga
kewajipan memelihara Kumpulan Wang itu. Fasal 18 bertujuan
menghendaki Lembaga menubuhkan suatu kumpulan wang rizab
dalam Kumpulan Wang itu. Fasal 19 menyatakan perbelanjaan
yang boleh dipertanggungkan pada Kumpulan Wang itu.

6. Bahagian V memperkatakan kuasa-kuasa dan fungsi-fungsi lain
Lembaga. Antara lain, ia bertujuan membenarkan Lembaga
meminjam dan meminjamkan wang dan melaburkan aset yang tidak
dikehendaki untuk dibelanjakan. Lembaga juga dibenarkan, di
bawah fasal 27, untuk menubuhkan perbadanan.

7. Bahagian VI mengandungi peruntukan-peruntukan am. Antara
peruntukan-peruntukan yang dicadangkan dalam Bahagian ini ialah
pengenaan obligasi menyimpan rahsia ke atas anggota-anggota,
pegawai-pegawai dan pengkhidmat-pengkhidmat Lembaga dan
kuasa Lembaga untuk membuat peraturan-peraturan.

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya belum dapat
ditentukan sekarang ini. [PN. (U[2]) 1681.]


-----

