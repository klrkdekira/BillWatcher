---
Year: 1991
Bill: D.R.14/1991 - Rang Undang-Undang Perkhidmatan-Perkhidmatan Lapangan Terbang dan Penerbangan (Syarikat Pengendali)  (Lulus)
Title: D.R.14/1991 - Rang Undang-Undang Perkhidmatan-Perkhidmatan Lapangan Terbang dan Penerbangan (Syarikat Pengendali)  (Lulus)
Download URL: https://www.parlimen.gov.my/files/billindex/pdf/1991/DR141991.pdf
URL: https://www.parlimen.gov.my/files/billindex/pdf/1991/DR141991.pdf
---
---
Reading:
D.R.14/1991
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 14/91

Naskhah Sahih—Bahasa Malaysia

RANG UNDANG-UNDANG PERKHIDMATAN-
PERKHIDMATAN LAPANGAN TERBANG DAN
PENERBANGAN (SYARIKAT PENGENDALI) 1991

SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.
2. Tafsiran.

BAHAGIAN II

PELETAKHAKAN HARTA, DLL, PADA
SYARIKAT PENGENDALI

3. Peruntukan-peruntukan peletakhakan.
4. Pemegangan Kerajaan yang mula-mula dalam syarikat
pengendali.
5. Pelaburan Kerajaan dalam sekuriti-sekuriti syarikat pengendali.
6. Pelantikan wakil-wakil Kerajaan menganggotai lembaga
syarikat pengendali.
7. Struktur kewangan syarikat pengendali.

BAHAGIAN III

PERUNTUKAN-PERUNTUKAN BERHUBUNGAN
DENGAN KAKITANGAN

8. Kakitangan.


-----

-----

3

RANG UNDANG-UNDANG

_b e r n a m a_

Suatu Akta untuk mengadakan peruntukan bagi
peletakhakan harta, hak-hak dan liabiliti-liabiliti
Kerajaan Malaysia yang berhubungan dengan
penerbangan awam pada suatu syarikat, untuk membuat
perkiraan-perkiraan kewangan bagi syarikat itu, untuk
mengadakan peruntukan bagi perkara-perkara yang
berhubungan dengan kakitangan dan bagi perkara-
perkara lain yang berkaitan dengannya.

[ ]

MAKA INILAH DIPERBUAT UNDANG-UNDANG
oleh Duli Yang Maha Mulia Seri Paduka Baginda Yang
di-Pertuan Agong dengan nasihat dan persetujuan Dewan
Negara dan Dewan Rakyat yang bersidang dalam
Parlimen, dan dengan kuasa daripadanya, seperti berikut:

BAHAGIAN I

PERMULAAN

I. (1) Akta ini bolehlah dinamakan Akta Perkhidmatan- Tajuk
Perkhidmatan Lapangan Terbang dan Penerbangan ringkas dan

mula ber-

(Syarikat Pengendali) 1991. kuatkuasa.

(2) Akta ini hendaklah mula berkuatkuasa pada tarikh
yang ditetapkan oleh Menteri melalui pemberitahuan
dalam Warta.

_2. Dalam Akta ini, melainkan jika konteksnya_ Tafsiran.
menghendald makna yang lain—

"hak-hak" ertinya segala hak, kuasa, keistimewaan dan
kekebalan, sama ada yang sebenarnya ada, yang kontingen
atau yang akan ada;

"harta" termasuklah segala harta, yang alih alau yang
tak alih, dan segala estet, kepentingan, isemen dan hak,


-----

4 RANG UNDANG-UNDANG

sama ada di sisi ekuiti atau undang-undang, dalam, ke atas
atau daripada harta, hak dalam tindakan, wang dan nama
baik; dan "terletakhak" berhubungan dengan harta
termasuklah hak-hak ke atas harta yang akan ada pada
masa hadapan atau yang kontingen dan hak-hak
perkembalian dan penerimaan baki;

"liabiliti-liabiliti" ertinya segala jenis liabiliti, hutang,
caj, kewajipan dan obligasi (sama ada yang ada sekarang
atau yang akan ada pada masa hadapan, yang sebenarnya
ada atau yang kontingen, dan sama ada yang kena dibayar
atau yang akan kena dipatuhi atau dilaksanakan di
Malaysia atau di tempat lain);
"Menteri" ertinya Menteri yang sedang di-
pertanggungkan dengan tanggungjawab bagi penerbangan
awam;

"Perbadanan" ertinya Menteri Kewangan yang

_Akta 375._ diperbadankan melalui Akta Menteri Kewangan

(Pemerbadanan) 1957;

"Pesuruhjaya Tanah Persekutuan" ertinya Pesuruhjaya

_Akta 349._ Tanah Persekutuan yang dilantik di bawah Akta

Pesuruhjaya Tanah Persekutuan 1957;

"syarikat pengendali" ertinya syarikat yang dinamakan

_Akta 3._ dan dilesenkan di bawah subseksyen 24A(1) Akta

Penerbangan Awam 1969;

"tarikh peletakhakan" ertinya tarikh harta, hak-hak dan
liabiliti-Uabiliti Kerajaan Malaysia berpindah kepada dan
terletakhak pada syarikat pengendali sebagaimana yang
dinyatakan oleh Menteri dari semasa ke semasa dalam
perintah di bawah subseksyen 3(1).

BAHAGIAN II

PELETAKHAKAN HARTA, DLL, PADA
SYARIKAT PENGENDALI

Peruntukan- 3. (1) Tertakluk kepada Akta ini, Menteri boleh, dari
peruntukanpeletakhakan. semasa ke semasa, melalui perintah yang disiarkan dalam

_Warta, menetapkan tarikh peletakhakan dan pada tarikh_
itu segala harta, hak atau liabiliti Kerajaan Malaysia yang
berhubungan dengan penerbangan awam yang dinyatakan
oleh Menteri dalam perintah itu hendaklah, menurut kuasa


-----

PERKHIDMATAN-PERKHIDMATAN LAPANGAN TERBANG 5

DAN PENERBANGAN (SYARIKAT PENGENDALl)

Akta ini, berpindah kepada dan terletakhak pada syarikat
pengendali tanpa apa-apa jua pemindahhakan,
penyerahhakan atau pemindahan.

(2) Tiap-tiap harta yang terletakhak melalui

subseksyen (1) pada syarikat pengendali hendaklah
terletakhak sedemikian pada syarikat itu dengan hakmilik,
estet atau kepentingan yang sama dan dengan pemegangan
yang sama sebagaimana harta itu terletakhak atau
dipegang sebelum sahaja tarikh peletakhakan.

(3) Tiap-tiap hak dalam tindakan yang terletakhak

menurut kuasa subseksyen (1) pada syarikat pengendali
boleh, selepas tarikh peletakhakan, dituntut melalui
guaman, didapatkan kembali atau dikuatkuasakan oleh
syarikat itu atas namanya sendiri dan syarikat itu atau
Kerajaan Malaysia tidaklah perlu memberikan notis

kepada orang yang terikat oleh hak dalam tindakan itu

tentang peletakhakan yang dilaksanakan melalui
subseksyen (1).

(4) Tiap-tiap hak dan liabiliti yang terletakhak melalui

subseksyen (1) pada syarikat pengendali boleh, pada dan
selepas tarikh peletakhakan, dituntut melalui guaman,
didapatkan kembali atau dikuatkuasakan oleh atau
# terhadap syarikat itu atas namanya sendiri dan syarikat itu

atau Kerajaan Malaysia tidaklah perlu memberikan notis

kepada orang yang haknya atau liabilitinya tersentuh oleh
peletakhakan di bawah subseksyen (1).

(5) Apa-apa prosiding undang-undang yang belum

selesai oleh atau terhadap Kerajaan Malaysia yang
berhubungan dengan mana-mana harta, hak atau liabiliti
yang berpindah kepada atau terletakhak pada syarikat
pengendali menurut kuasa subseksyen (1) boleh pada dan
selepas tarikh peletakhakan diteruskan oleh atau terhadap
syarikat pengendali.

(6) Dalam hal hak-hak dan liabiliti-liabiliti yang

berbangkit daripada apa-apa pinjaman yang terletakhak
pada syarikat pengendali pada tarikh peletakhakan,
syarikat itu boleh membuat apa-apa perkiraan atau
perjanjian mengenai hak-hak dan liabiliti-liabiliti itu
dengan Kerajaan Malaysia atau mana-mana pihak ketiga.


-----

6 RANG UNDANG-UNDANG

# (7) Jika melalui kuatkuasa subseksyen (1), apa-apa harta berpindah kepada dan terletakhak pada syarikat pengendali, peruntukan-peruntukan Bahagian Tiga Puluh Kanun Tanah Negara hendaklah, bagi maksud menguatkuasakan pendaftaran peletakhakan itu, terpakai bagi syarikat pengendali seolah-olah ia suatu pihak berkuasa awam.
 (8) Pada dan selepas tarikh peletakhakan, apa-apa perjanjian yang berhubungan dengan mana-mana harta, hak dan liabiliti yang berpindah kepada dan terletakhak pada syarikat pengendali di bawah subseksyen (1) yang kepadanya Kerajaan Malaysia menjadi pihak sebelum sahaja tarikh peletakhakan, sama ada secara bertulis atau tidak, dan sama ada atau tidak sedemikian sifatnya sehingga hak-hak dan liabiliti-liabiliti di bawahnya boleh diserahhakkan oleh Kerajaan Malaysia, hendaklah rhempunyai kuatkuasa seolah-olah syarikat itu telah menjadi pihak kepada perjanjian itu.

 4. (1) Sebagai akibat peletakhakan harta, hak-hak dan liabiliti-liabiliti di bawah seksyen 3 pada syarikat pengendali, syarikat itu hendaklah menerbitkan apa-apa sekuriti syarikat itu kepada Perbadanan sebagaimana yang diarahkan oleh Menteri Kewangan, selepas berunding dengan Menteri, dari semasa ke semasa.
 (2) Sekuriti-sekuriti yang dikehendaki supaya diterbitkan menurut seksyen ini hendaklah diterbitkan atau diumpukkan pada masa-masa dan atas terma-terma, tentang pengumpukan, sebagaimana yang diarahkan oleh Menteri Kewangan, setelah berunding dengan Menteri.
 (3) Syer-syer yang diterbitkan menurut seksyen ini— (a) hendaklah mempunyai nilai nominal sebagai- mana yang diarahkan oleh Menteri Kewangan;
dan
# (b) hendaklah diterbitkan sebagai berbayar penuh dan dikira bagi maksud-maksud Akta Syarikat 1965 seolah-olah ia telah dibayar oleh sebab pembayaran nilai nominalnya kepada syarikat pengendali.


_Akta 56/65_

Pemegangan
Kerajaan
yang mulamula dalam
syarikat
pengendali.

_Akta 125_


-----

PERKHIDMATAN-PERKHIDMATAN . LAPANGAN TERBANG 7

DAN PENERBANGAN (SYARIKAT PENGENDALl)

# (4) Menteri Kewangan boleh, selepas berunding

dengan Menteri, melupuskan apa-apa sekuriti yang
diterbitkan atau apa-apa hak ke atas sekuriti yang pada
mulanya diumpukkan kepada Perbadanan menurut
seksyen ini.

(5) Apa-apa dividen atau jumlah wang lain yang

diterima oleh Perbadanan sebagai hak daripada, dengan
pelupusan atau selainnya berkaitan dengan sekuriti atau
hak yang diperolehi menurut kuasa seksyen ini hendaklah
dibayar ke dalam Kumpulan Wang Disatukan.

5. (1) Menteri Kewangan boleh, selepas berunding Pelaburan
dengan Menteri, pada bila-bila masa, memperoleh— Kerajaan

dalam

_(a) sekuriti-sekuriti syarikat pengendali atau mana-_ sekuriti-

sekuriti

mana subsidiari syarikat pengendali; atau syarikat

pengendali.

_(b) hak-hak untuk melanggan mana-mana sekuriti_

sedemikian.

(2) Menteri Kewangan boleh, selepas berunding

dengan Menteri, melupuskan mana-mana sekuriti atau
hak yang diperolehi di bawah seksyen ini.

(3) Apa-apa perbelanjaan yang dilakukan oleh

Perbadanan akibat peruntukan-peruntukan seksyen ini
hendaklah dikira sebagai pelaburan dan telah dibenarkan
di bawah subperenggan 8 (3) (a) (iv) Akta Prosedur _Akta 61_
Kewangan 1957.

(4) Apa-apa dividen atau jumlah wang lain yang

diterima oleh Perbadanan sebagai hak daripada, dengan
pelupusan atau selainnya berkaitan dengan apa-apa
sekuriti atau hak yang diperoleh di bawah seksyen ini
hendaklah dibayar ke dalam Kumpulan Wang Disatukan.

(5) Duti setem tidak boleh dikenakan—

_(a) berkenaan dengan apa-apa pertambahan dalam_

modal syer dibenarkan syarikat pengendali

yang—

(i) dilaksanakan pada masa syarikat

pengendali dipunyai sepenuhnya oleh
Kerajaan; dan


-----

8 RANG UNDANG-UNDANG

(ii) diperakui oleh Perbendaharaan sebagai

telah dilaksanakan melalui pfengeluaran
syer yang dilanggani oleh Perbadanan di

bawah perenggan (1) (a};

_(b) atas apa-apa suratcara yang diperakui oleh_

Perbendaharaan sebagai telah dibuat atau
dilaksanakan menurut seksyen 4.

Pelantikan 6. (1) Menteri Kewangan boleh, dari semasa ke semasa,
wakil-wakilKerajaan selepas berunding dengan Menteri, selagi Kerajaan
menganggotai Malaysia memegang tidak kurang daripada lima peratus
lembaga daripada kesemua sekuriti diterbitkan dalam syarikat
syarikat
pengendali. pengendali, menamakan sekian bilangan orang yang

sesuai untuk menjadi pengarah dalam lembaga syarikat

itu.

(2) Syarikat pengendali hendaklah menyebabkan tiap-

tiap orang yang dinamakan oleh Menteri Kewangan di
bawah subseksyen (1) dilantik menganggotai lembaga
syarikat itu.

(3) Mana-mana orang yang dilantik menganggotai

lembaga syarikat pengendali di bawah subseksyen (2)
boleh, pada bila-bila masa, diberhentikan oleh Menteri
Kewangan, selepas berunding dengan Menteri, dengan
memberikan notis bertulis kepada orang itu dan syarikat
itu.

(4) Bagi maksud menentukan bilangan orang yang

akan dilantik sebagai pengarah syarikat pengendali di
bawah subseksyen (1), Menteri Kewangan hendaklah
mengambil kira jumlah bilangan sekuriti yang dipegang
oleh Kerajaan Malaysia dan jumlah bilangan pengarah
yang dilantik atau dicadangkan hendak dilantik oleh
syarikat itu untuk menganggotai lembaganya, pada masa
penamaan itu.

(5) Tiada apa-apa jua dalam seksyen ini boleh

ditafsirkan sebagai menyentuh apa-apa kuasa, hak atau
keistimewaan yang diberikan kepada Kerajaan Malaysia
oleh dokumen konstituen syarikat pengendali itu.

Struktur 7. (1) Jika Menteri Kewangan, selepas berunding dengan
kewangan Menteri, mengarahkan sedemikian pada bila-bila masa
syarikat

pengendali.


-----

PERKHIDMATAN-PERKHIDMATAN LAPANGAN TERBANG 9
DAN PENERBANGAN (SYARIKAT PENGENDALl)

sebelum syarikat pengendali tidak lagi dipunyai
sepenuhnya oleh Kerajaan Malaysia, apa-apa jumlah
wang, yang tidak melebihi untung terhasil terkumpul
syarikat itu, yang dinyatakan dalam arahan itu hendaklah
dipindahkan oleh syarikat itu ke dalam suatu rizab, yang
dalam seksyen ini disebut "rizab statutori".

(2) Rizab statutori hanya boleh digunakan oleh syarikat
pengendali untuk membayar syer-syer belum terbit
syarikat itu yang akan diumpukkan kepada anggotaanggota syarikat itu sebagai syer-syer bonus berbayar
penuh.

(3) Bagi maksud-maksud mana-mana akaun statutori
# syarikat pengendali itu, nilai mana-mana aset atau hak
atau amaun mana-mana liabiliti Kerajaan Malaysia yang
dikira telah terletakhak pada syarikat itu menurut kuasa
seksyen 3 dalam mana-mana tahun tertentu hendaklah
dikira sebagai nilai atau, mengikut mana-mana yang
berkenaan, amaun yang ditentukan untuk aset, hak atau
liabiliti itu oleh Kerajaan Malaysia sebelum tarikh
peletakhakan.

(4) Sebutan-sebutan dalam seksyen ini tentang akaun
statutori syarikat pengendali ialah sebutan-sebutan
tentang apa-apa akaun yang disediakan oleh syarikat
pengendali bagi maksud-maksud mana-mana peruntukan
Akta Syarikat 1965.

BAHAGIAN III

PERUNTUKAN-PERUNTUKAN BERHUBUNGAN
DENGAN KAKITANGAN
8. (1) Syarikat pengendali hendaklah menerima sebagai
pekerjanya pada tarikh yang ditetapkan oleh Menteri
melalui pemberitahuan dalam Warta tiap-tiap orang
yang sebelum sahaja tarikh itu ialah anggota kakitangan
Jabatan Penerbangan Awam, Malaysia dan yang telah
diberi pilihan oleh Kerajaan Malaysia dan telah memilih
untuk berkhidmat sebagai pekerja syarikat itu.

(2) Kerajaan dan syarikat pengendali boleh dari semasa
ke semasa selepas tarikh yang ditetapkan membuat apaapa perkiraan atau perjanjian supaya mana-mana anggota


Kakitangan.


-----

10 RANG UNDANG-UNDANG

lain kakitangan Jabatan Penerbangan Awam, Malaysia
diberi pilihan untuk berkhidmat sebagai pekerja syarikat

pengendali.

(3) Tiap-tiap orang yang memilih, di bawah sub-

seksyen (1) dan (2), untuk berkhidmat sebagai pekerja
syarikat pengendali hendaklah diambil kerja oleh syarikat
# itu atas terma-terma dan syarat-syarat perkhidmatan yang
tidak kurang baiknya daripada terma-terma dan syarat-
syarat perkhidmatan yang kepadanya dia berhak sebelum
sahaja tarikh yang ditetapkan.

HURAIAN

Rang Undang-Undang ini bertujuan mengadakan peruntukan bagi
peletakhakan, dari semasa ke semasa, harta, hak-hak dan liabiliti-
liabiliti Kerajaan Malaysia berhubungan dengan penerbangan awam
pada syarikat pengendali, untuk membuat perkiraan-perkiraan
kewangan bagi syarikat itu dan untuk mengadakan peruntukan bagi
perkara-perkara yang berhubungan dengan kakitangan.

2. _Fasal 1 membuat peruntukan bagi tajuk ringkas dan tarikh mula_

berkuatkuasa sementara fasal 2 adalah berhubungan dengan tafsiran.

3. Fasal 3 memperuntukkan bahawa Menteri boleh, dari semasa ke
semasa melalui perintah yang disiarkan dalam Warta, menetapkan
tarikh peletakhakan dan pada tarikh itu segala harta, hak atau liabiliti
Kerajaan Malaysia yang berhubungan dengan penerbangan awam
yang dinyatakan dalam perintah itu hendaklah berpindah kepada dan
terletakhak pada syarikat pengendali tanpa apa-apa jua
pemindahhakan, penyerahhakan atau pemindahan.

4. Fasal 4 membuat peruntukan supaya sekuriti-sekuriti syarikat
pengendali diterbitkan atau diumpukkan kepada Menteri Kewangan
yang diperbadankan oleh Akta Menteri Kewangan (Pemerbadanan)

1957 atas terma-terma dan syarat-syarat tentang pengumpukan

sebagaimana yang diarahkan oleh Menteri Kewangan, selepas
berunding dengan Menteri, dan bagi apa-apa pelupusan sekuriti-

sekuriti itu oleh Menteri Kewangan selepas berunding dengan
Menteri.

5. Fasal 5 memberi Menteri Kewangan kuasa, selepas berunding
dengan Menteri, untuk memperoleh sekuriti-sekuriti syarikat
pengendali atau subsidiarinya atau hak-hak untuk melanggan
sekuriti-sekuriti sedemikian atau untuk melupuskannya.

6. Fasal 6 memberi Menteri Kewangan kuasa, selepas berunding
dengan Menteri, selagi Kerajaan memegang tidak kurang daripada


-----

PERKHIDMATAN-PERKHIDMATAN LAPANGAN TERBANG 11

DAN PENERBANGAN (SYARIKAT PENGENDALl)

lima peratus daripada kesemua sekuriti yang diterbitkan dalam
syarikat pengendali, untuk melantik wakil-wakil Kerajaan
menganggotai lembaga syarikat pengendali itu.

7. Fasal 7 membuat peruntukan bagi struktur kewangan syarikat itu.

8. Fasal 8 membuat peruntukan bagi perkara-perkara yang
berhubungan dengan kakitangan. Tiap-tiap orang yang diberi pilihan
oleh Kerajaan Malaysia dan yang memilih untuk berkhidmat sebagai
pekerja syarikat pengendali hendaklah diambil kerja oleh syarikat itu
atas terma-terma dan syarat-syarat perkhidmatan yang tidak kurang
baiknya daripada terma-terma dan syarat-syarat yang dia berhak
kepadanya sebelum perpindahannya kepada syarikat itu.

_IMPLIKASl KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1584.]


-----

