---
Year: 1991
Bill: D.R.11/1991 - Rang Undang-Undang Kerajaan Tempatan (Pindaan) 1991 (Lulus)
Title: D.R.11/1991 - Rang Undang-Undang Kerajaan Tempatan (Pindaan) 1991 (Lulus)
Download URL: https://www.parlimen.gov.my/files/billindex/pdf/1991/DR111991.pdf
URL: https://www.parlimen.gov.my/files/billindex/pdf/1991/DR111991.pdf
---
---
Reading:
D.R.11/1991
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**Naskhah Sahih—Bahasa Malaysia**

RANG UNDANG-UNDANG

_b e r n a m a_

Suatu Akta untuk meminda Akta Kerajaan Tempatan 1976.

[ ]

BAHAWASANYA adalah suaimanfaat bagi maksud
memastikan keseragaman undang-undang dan dasar
untuk meminda Akta Kerajaan Tempatan 1976:

OLEH YANG DEMIKIAN, menurut peruntukanperuntukan Fasal (4) Perkara 76 Perlembagaan, MAKA
INILAH DIPERBUAT UNDANG-UNDANG oleh Duli
Yang Maha Mulia Seri Paduka Baginda Yang di-Pertuan
Agong dengan nasihat dan persetujuan Dewan Negara
dan Dewan Rakyat yang bersidang dalam Parlimen, dan
dengan kuasa daripadanya, seperti berikut:

**1. Akta ini bolehlah dinamakan Akta Kerajaan**
Tempatan (Pindaan) 1991.

**2. Seksyen 107 Akta Kerajaan Tempatan 1976 adalah**
dipinda—

_(a) dengan memasukkan, selepas sahaja sub-_
seksyen (1), subseksyen baru (1 A) yang
berikut:

"(1A) Mana-mana lesen atau permit yang
diberikan di bawah Akta ini boleh
dikeluarkan bersesama dengan mana-mana
lesen atau permit lain.";


Tajuk
ringkas.

Pindaan
seksyen 107.
_Akta 171_


-----

2 RANG UNDANG-UNDANG

_(b) dengan_ memasukkan, selepas sahaja
subseksyen (2), subseksyen baru (2A) yang
berikut:
"(2A) Pembatalan mana-mana lesen atau
permit tertentu yang dikeluarkan bersesama
dengan mana-mana lesen atau permit lain di
bawah, subseksyen (1 A) tidak akan
menyentuh keesahan mana-mana lesen atau
permit -lain yang telah dikeluarkan
bersesama dengannya.";

_(c) dengan menggantikan perkataan-perkataan_
"dua belas bulan" dalam subseksyen (4)
dengan perkataan-perkataan "tiga tahun"; dan

_(d) dengan memasukkan, selepas sahaja sub-_
seksyen (6), subseksyen baru (7) dan (8)
seperti yang berikut:
"(7) Bagi maksud subseksyen (5) atau (6)
apa-apa sebutan mengenai perkataan "lesen"
hendaklah termasuk salinan sahnya yang
# diperakui.

(8) Pemerakuan mana-mana lesen sebagai
suatu salinan yang sah hendaklah dibuat oleh
Yang Dipertua, Setiausaha atau mana-mana
pegawai yang diberikuasa oleh Yang
Dipertua secara bertulis.".

HURAIAN

Rang Undang-Undang ini bertujuan untuk meminda Akta Kerajaan
Tempatan 1976.

2. Fasal 2 bertujuan meminda seksyen 107 Akta yang sama
dengan memasukkan subseksyen baru (1A), (2A), (7) dan (8).

Subseksyen (1A) bertujuan membenarkan mana-mana lesen atau
permit yang diberikan di bawah Akta dikeluarkan bersesama
dengan mana-mana lesen atau permit lain. Ini amat berguna bagi
peniaga-peniaga dan pelabur-pelabur yang mungkin memohon lebih
daripada satu lesen atau permit untuk membolehkan mereka
menjalankan perniagaan. Ini akan menggalakkan perkembangan
apa-apa perniagaan, pekerjaan, pelaburan dan pembangunan di
dalam negara.


-----

KERAJAAN TEMPATAN (PINDAAN) 3

Subseksyen (1A) memperuntukkan bahawa pembatalan manamana lesen atau permit tertentu yang dikeluarkan bersesama dengan
mana-mana lesen atau permit lain di bawah subseksyen (1A) tidak
akan menyentuh keesahan mana-mana lesen atau permit lain yang
telah dikeluarkan bersesama dengannya.

Subseksyen (4) yang sedia ada telah dipinda untuk melanjutkan
keesahan suatu lesen daripada suatu tempoh tidak melebihi dua
belas bulan kepada suatu tempoh tidak melebihi tiga tahun.

Subseksyen (7) telah dimasukkan untuk mengadakan peruntukan
supaya salinan sah yang diperakui bagi lesen itu digunakan bagi
maksud subseksyen (5) atau (6) Akta itu.

Subseksyen (8) bertujuan mengadakan peruntukan bagi
pemerakuan mana-mana lesen sebagai suatu salinan sah oleh Yang
Dipertua, Setiausaha atau mana-mana pegawai yang diberikuasa
oleh Yang Dipertua secara bertulis.

_IMPLlKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1491/1.]


-----

