---
Year: 2020
Bill: D.R 3/2020 - RUU Pengangkutan Jalan (Pindaan) 2020 (Lulus)
Title: D.R 3/2020 - RUU Pengangkutan Jalan (Pindaan) 2020 (Lulus)
Download URL: https://www.parlimen.gov.my/files/billindex/pdf/2020/D.R%203_2020%20-%20bm.pdf
URL: https://www.parlimen.gov.my/files/billindex/pdf/2020/D.R%203_2020%20-%20bm.pdf
---
---
Reading:
D.R 3/2020
Bacaan Pertama Pada:27/07/2020
Bacaan Kedua Pada:26/08/2020
Dibentang Oleh:YB Datuk Seri Ir. Dr. Wee Ka Siong &ndash; Menteri Pengangkutan
Diluluskan Pada:26/08/2020
Dibentang Oleh:YB Datuk Seri Ir. Dr. Wee Ka Siong &ndash; Menteri Pengangkutan
---

_Pengangkutan Jalan (Pindaan)_ 1

**D.R. 3/2020**

RANG UNDANG-UNDANG

_b e r n a m a_

Suatu Akta untuk meminda Akta Pengangkutan Jalan 1987.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pengangkutan Jalan**
(Pindaan) 2020.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan kuat
kuasa peruntukan yang berlainan Akta ini.

**Pindaan seksyen 2**

**2. Akta Pengangkutan Jalan 1987 [Akta 333], yang disebut**
“Akta ibu” dalam Akta ini, dipinda dalam seksyen 2—

_(a) dengan memotong takrif “basikal elektrik”;_


-----

2 _Rang Undang-Undang_

_(b) dengan memasukkan selepas takrif “kenderaan barangan”_

takrif yang berikut:

‘ “kenderaan mikromobiliti” ertinya mana-mana
kenderaan yang dipacu oleh sumber elektrik, enjin
pembakaran dalam atau kuasa manusia atau gabungan
sumber elektrik, enjin pembakaran dalam atau kuasa
manusia, dan mempunyai kelajuan maksimum 50 km/j;’;

_(c) dalam takrif “kenderaan motor elektrik”, dengan_

menggantikan perkataan “basikal elektrik” dengan
perkataan “kenderaan mikromobiliti”; dan

_(d) dalam takrif “lalu lintas”, dengan menggantikan perkataan_

“basikal, basikal elektrik, trisikal” dengan perkataan
“kenderaan mikromobiliti”.

**Pindaan seksyen 41**

**3. Seksyen 41 Akta ibu dipinda—**

_(a) dalam subseksyen (1), dengan menggantikan perkataan_

“selama tempoh tidak kurang daripada dua tahun dan
tidak lebih daripada sepuluh tahun dan denda tidak kurang
daripada lima ribu ringgit dan tidak lebih daripada dua
puluh ribu ringgit” dengan perkataan “selama tempoh
tidak kurang daripada lima tahun dan tidak lebih daripada
sepuluh tahun dan denda tidak kurang daripada dua
puluh ribu ringgit dan tidak lebih daripada lima puluh
ribu ringgit dan, dalam hal sabitan kali kedua atau kali
kemudian, penjara selama tempoh tidak kurang daripada
sepuluh tahun dan tidak lebih daripada lima belas tahun
dan denda tidak kurang daripada lima puluh ribu ringgit
dan tidak lebih daripada satu ratus ribu ringgit”; dan

_(b) dalam subseksyen (3), dengan menggantikan perkataan_

“tiga tahun” dengan perkataan “lima tahun”.

**Pindaan seksyen 42**

**4. Subseksyen 42(3) Akta ibu dipinda dengan menggantikan**
perkataan “dua tahun” dengan perkataan “lima tahun”.


-----

_Pengangkutan Jalan (Pindaan)_ 3

**Pindaan seksyen 43**

**5. Subseksyen 43(1) Akta ibu dipinda dengan menggantikan**
perkataan “empat ribu ringgit dan tidak lebih daripada sepuluh
ribu ringgit dan boleh juga dipenjarakan selama tempoh tidak
melebihi dua belas bulan” dengan perkataan “lima ribu ringgit
dan tidak lebih daripada sepuluh ribu ringgit dan boleh juga
dipenjarakan selama tempoh tidak melebihi dua belas bulan dan,
dalam hal sabitan kali kedua atau kali kemudian, denda tidak
kurang daripada sepuluh ribu ringgit dan tidak lebih daripada lima
belas ribu ringgit dan boleh juga dipenjarakan selama tempoh
tidak melebihi dua belas bulan”.

**Pindaan seksyen 44**

**6. Seksyen 44 Akta ibu dipinda—**

_(a) dengan menggantikan subseksyen (1) dengan subseksyen_

yang berikut:

“(1) Mana-mana orang yang, semasa memandu
sesuatu kenderaan motor di jalan atau tempat awam
lain—

_(a) berada di bawah pengaruh minuman yang_

memabukkan atau dadah, setakat yang
menyebabkan tidak berdaya mengawal
kenderaan itu dengan sepatutnya; atau

_(b) mempunyai sebegitu banyak alkohol_

dalam badannya sehingga kadar alkohol
di dalam nafas, darah atau air kencingnya
melebihi had yang ditetapkan,

dan menyebabkan kematian mana-mana orang melakukan
suatu kesalahan dan, apabila disabitkan, hendaklah
dihukum penjara selama tempoh tidak kurang daripada
sepuluh tahun dan tidak lebih daripada lima belas
tahun dan denda tidak kurang daripada lima puluh
ribu ringgit dan tidak lebih daripada satu ratus ribu


-----

_Rang Undang-Undang_

ringgit dan, dalam hal sabitan kali kedua atau kali
kemudian, penjara selama tempoh tidak kurang daripada
lima belas tahun dan tidak lebih daripada dua puluh
tahun dan denda tidak kurang daripada satu ratus ribu
ringgit dan tidak lebih daripada satu ratus dan lima
puluh ribu ringgit.”;

_(b) dengan memasukkan selepas subseksyen (1) subseksyen_

yang berikut:

“(1a) Mana-mana orang yang, semasa memandu
sesuatu kenderaan motor di jalan atau tempat awam
lain—

_(a) berada di bawah pengaruh minuman yang_

memabukkan atau dadah, setakat yang
menyebabkan tidak berdaya mengawal
kenderaan itu dengan sepatutnya; atau

_(b) mempunyai sebegitu banyak alkohol_

dalam badannya sehingga kadar alkohol
di dalam nafas, darah atau air kencingnya
melebihi had yang ditetapkan,

dan menyebabkan kecederaan kepada mana-mana orang
melakukan suatu kesalahan dan, apabila disabitkan,
hendaklah dihukum penjara selama tempoh tidak kurang
daripada tujuh tahun dan tidak lebih daripada sepuluh
tahun dan denda tidak kurang daripada tiga puluh ribu
ringgit dan tidak lebih daripada lima puluh ribu ringgit
dan, dalam hal sabitan kali kedua atau kali kemudian,
penjara selama tempoh tidak kurang daripada sepuluh
tahun dan tidak lebih daripada lima belas tahun dan
denda tidak kurang daripada lima puluh ribu ringgit
dan tidak lebih daripada satu ratus ribu ringgit.”;

_(c) dengan menggantikan subseksyen (3) dengan subseksyen_

yang berikut:

“(3) Seseorang yang disabitkan di bawah subseksyen (1)
adalah hilang kelayakan daripada memegang atau
mendapatkan suatu lesen memandu selama tempoh


-----

_Pengangkutan Jalan (Pindaan)_ 5

tidak kurang daripada sepuluh tahun dari tarikh sabitan
dan, dalam hal sabitan kali kedua atau kali kemudian,
hilang kelayakan selama tempoh dua puluh tahun dari
tarikh sabitan.”;

_(d)_ dengan memasukkan selepas subseksyen (3) subseksyen

yang berikut:

“(3 a) Seseorang yang disabitkan di bawah
subseksyen (1a) adalah hilang kelayakan daripada
memegang atau mendapatkan suatu lesen memandu
selama tempoh tidak kurang daripada tujuh tahun
dari tarikh sabitan dan, dalam hal sabitan kali kedua
atau kali kemudian, hilang kelayakan selama tempoh
sepuluh tahun dari tarikh sabitan.”; dan

_(e) dalam subseksyen (4), dengan menggantikan perkataan_

“subseksyen (1)” dengan perkataan “subseksyen (1)
dan (1a)”.

**Pindaan seksyen 45**

**7. Seksyen 45 Akta ibu dipinda—**

_(a) dalam subseksyen (1), dengan menggantikan perkataan_

“hendaklah apabila disabitkan dihukum denda tidak
melebihi satu ribu ringgit dan boleh juga dipenjarakan
selama tempoh dipenjarakan tidak melebihi tiga bulan dan,
dalam hal sabitan kali kedua atau kali kemudian, denda
tidak kurang daripada dua ribu ringgit dan tidak lebih
daripada enam ribu ringgit dan boleh juga dipenjarakan
selama tempoh tidak melebihi dua belas bulan” dengan
perkataan “apabila disabitkan hendaklah dihukum denda
tidak kurang daripada satu ribu ringgit dan tidak lebih
daripada lima ribu ringgit, dan boleh juga dipenjarakan
selama tempoh tidak melebihi dua tahun dan, dalam
hal sabitan kali kedua atau kali kemudian, denda tidak
kurang daripada lima ribu ringgit dan tidak lebih daripada
sepuluh ribu ringgit dan boleh juga dipenjarakan selama
tempoh tidak melebihi lima tahun”; dan


-----

6 _Rang Undang-Undang_

_(b) dengan menggantikan subseksyen (2) dengan subseksyen_

yang berikut:

“(2) Seseorang yang disabitkan di bawah seksyen
ini adalah hilang kelayakan daripada memegang atau
mendapatkan suatu lesen memandu selama tempoh
tidak kurang daripada dua tahun dari tarikh sabitan
dan, dalam hal sabitan kali kedua atau kali kemudian,
hilang kelayakan selama tempoh tidak kurang daripada
lima tahun dari tarikh sabitan.”.

**Pindaan seksyen 45a**

**8. Seksyen 45a Akta ibu dipinda—**

_(a)_ dalam subseksyen (1), dengan menggantikan perkataan

“denda tidak kurang daripada satu ribu ringgit dan
tidak lebih daripada enam ribu ringgit dan boleh juga
dipenjarakan selama tempoh tidak melebihi dua belas
bulan dan, dalam hal sabitan kali kedua atau kali
kemudian, denda tidak kurang daripada dua ribu ringgit
dan tidak lebih daripada sepuluh ribu ringgit dan boleh
juga dipenjarakan selama tempoh tidak melebihi dua
tahun” dengan perkataan “penjara selama tempoh tidak
melebihi dua tahun dan denda tidak kurang daripada
sepuluh ribu ringgit dan tidak lebih daripada tiga puluh
ribu ringgit dan, dalam hal sabitan kali kedua atau kali
kemudian, penjara selama tempoh tidak melebihi lima
tahun dan denda tidak kurang daripada dua puluh ribu
ringgit dan tidak lebih daripada lima puluh ribu ringgit”;
dan

_(b) dengan menggantikan subseksyen (3) dengan subseksyen_

yang berikut:

“(3) Seseorang yang disabitkan di bawah seksyen
ini adalah hilang kelayakan daripada memegang atau
mendapatkan suatu lesen memandu selama tempoh
tidak kurang daripada dua tahun dari tarikh sabitan
dan, dalam hal sabitan kali kedua atau kali kemudian,
hilang kelayakan selama tempoh tidak kurang daripada
lima tahun dari tarikh sabitan.”.


-----

_Pengangkutan Jalan (Pindaan)_ 7

**Pindaan seksyen 45b**

**9. Seksyen 45b Akta ibu dipinda—**

_(a) dalam subseksyen (4), dengan menggantikan perkataan_

“denda tidak kurang daripada satu ribu ringgit dan
tidak lebih daripada enam ribu ringgit dan boleh juga
dipenjarakan selama tempoh tidak melebihi dua belas bulan
dan, dalam hal sabitan kali kedua atau kali kemudian,
denda tidak kurang daripada dua ribu ringgit dan tidak
lebih daripada sepuluh ribu ringgit dan boleh juga
dipenjarakan selama tempoh tidak melebihi dua tahun”
dengan perkataan “penjara selama tempoh tidak melebihi
dua tahun dan denda tidak kurang daripada sepuluh ribu
ringgit dan tidak lebih daripada tiga puluh ribu ringgit
dan, dalam hal sabitan kali kedua atau kali kemudian,
penjara selama tempoh tidak melebihi lima tahun dan
denda tidak kurang daripada dua puluh ribu ringgit
dan tidak lebih daripada lima puluh ribu ringgit”; dan

_(b) dengan menggantikan subseksyen (4a) dengan subseksyen_

yang berikut:

“(4a) Seseorang yang disabitkan di bawah seksyen
ini adalah hilang kelayakan daripada memegang atau
mendapatkan suatu lesen memandu selama tempoh
tidak kurang daripada dua tahun dari tarikh sabitan
dan, dalam hal sabitan kali kedua atau kali kemudian,
hilang kelayakan selama tempoh tidak kurang daripada
lima tahun dari tarikh sabitan.”.

**Pindaan seksyen 45c**

**10. Seksyen 45c Akta ibu dipinda—**

_(a) dalam subseksyen (4), dengan menggantikan_

perenggan _(a) dengan perenggan yang berikut:_

“(a) pegawai polis yang menghendakinya mempunyai

sebab yang munasabah untuk mempercayai
bahawa atas sebab perubatan suatu spesimen
nafas tidak dapat diadakan atau tidak patut
dikehendaki; atau”;


-----

8 _Rang Undang-Undang_

_(b)_ dalam subseksyen (6), dengan menggantikan perkataan

“denda tidak kurang daripada satu ribu ringgit dan
tidak lebih daripada enam ribu ringgit dan boleh juga
dipenjarakan selama tempoh tidak melebihi dua belas
bulan dan, dalam hal sabitan kali kedua atau kali
kemudian, denda tidak kurang daripada dua ribu ringgit
dan tidak lebih daripada sepuluh ribu ringgit dan boleh
juga dipenjarakan selama tempoh tidak melebihi dua
tahun” dengan perkataan “penjara selama tempoh tidak
melebihi dua tahun dan denda tidak kurang daripada
sepuluh ribu ringgit dan tidak lebih daripada tiga puluh
ribu ringgit dan, dalam hal sabitan kali kedua atau kali
kemudian, penjara selama tempoh tidak melebihi lima
tahun dan denda tidak kurang daripada dua puluh ribu
ringgit dan tidak lebih daripada lima puluh ribu ringgit”;
dan

_(c) dengan menggantikan subseksyen (6a) dengan subseksyen_

yang berikut:

“(6a) Seseorang yang disabitkan di bawah seksyen
ini adalah hilang kelayakan daripada memegang atau
mendapatkan suatu lesen memandu selama tempoh
tidak kurang daripada dua tahun dari tarikh sabitan
dan, dalam hal sabitan kali kedua atau kali kemudian,
hilang kelayakan selama tempoh tidak kurang daripada
lima tahun dari tarikh sabitan.”.

**Pindaan seksyen 45g**

**11. Subseksyen 45g(1) Akta ibu dipinda dengan menggantikan**
takrif “had yang ditetapkan” dengan takrif yang berikut:

‘ “had yang ditetapkan” ertinya—

_(a) 22 mikrogram alkohol dalam 100 mililiter nafas;_

_(b) 50 miligram alkohol dalam 100 mililiter darah; atau_

_(c) 67 miligram alkohol dalam 100 mililiter air kencing;’._


-----

_Pengangkutan Jalan (Pindaan)_ 9

**Pindaan seksyen 54**

**12. Seksyen 54 Akta ibu dipinda—**

_(a) dalam nota bahu, dengan menggantikan perkataan_

“penunggang sikal kayuh dan basikal elektrik” dengan
perkataan “pengguna kenderaan mikromobiliti”;

_(b)_ dalam subseksyen (1), dengan menggantikan perkataan

“Subseksyen 42(1), 43(1), 44(1), 45a(1), 45b(4), 45b(5)
dan 45c(6) dengan meninggalkan rujukan mengenai cuba
memandu hendaklah, tertakluk kepada seksyen ini, terpakai
kepada orang yang menunggang basikal, basikal elektrik
dan trisikal” dengan perkataan “Subseksyen 41(1), 42(1),
43(1), 44(1), 44(1a), 45a(1), 45b(4), 45b(5) dan 45c(6)
dengan meninggalkan rujukan mengenai cuba memandu
hendaklah, tertakluk kepada seksyen ini, terpakai kepada
orang yang menggunakan kenderaan mikromobiliti”;

_(c) dalam subseksyen (2), dengan menggantikan perenggan (a)_

dan _(b)_ dengan perenggan yang berikut:

“(a) dalam hal sesuatu sabitan di bawah seksyen 41,

42, 44, 45a, 45b atau 45c, denda tidak kurang
daripada satu ribu ringgit dan tidak lebih daripada
lima ribu ringgit dan boleh juga dipenjarakan
selama tempoh tidak melebihi dua belas bulan;

_(b) dalam hal sesuatu sabitan di bawah seksyen 43,_

denda sebanyak satu ribu ringgit.”; dan

_(d) dengan memotong subseksyen (3)._

**Pindaan seksyen 88**

**13. Subseksyen 88(1) Akta ibu dipinda—**

_(a)_ dalam perenggan _(d), dengan menggantikan perkataan_

“basikal, basikal elektrik, trisikal atau beca” dengan
perkataan “kenderaan mikromobiliti”; dan

_(b) dalam perenggan_ _(p), dengan menggantikan perkataan_

“basikal berkayuh, basikal elektrik, trisikal berkayuh
atau beca” dengan perkataan “kenderaan mikromobiliti”.


-----

10 _Rang Undang-Undang_

**Pindaan seksyen 112**

**14.** Subseksyen 112(3) Akta ibu dipinda dengan menggantikan
perkataan “basikal, basikal elektrik atau trisikal” dengan perkataan
“kenderaan mikromobiliti”.

**Kecualian**

**15.** (1) Apa-apa tindakan, penyiasatan atau prosiding yang
dimulakan atau yang belum selesai sebaik sebelum tarikh permulaan
kuat kuasa Akta ini hendaklah, selepas tarikh permulaan kuat
kuasa Akta ini, diteruskan seolah-olah Akta ibu tidak dipinda
oleh Akta ini.

(2) Apa-apa obligasi, liabiliti, hilang kelayakan, penalti atau
hukuman yang terakru atau dikenakan di bawah Akta ibu, boleh
diteruskan, dikuatkuasakan, dikenakan dan diuruskan, mengikut
mana-mana yang berkenaan, seolah-olah Akta ibu tidak dipinda
oleh Akta ini.

(3) Apa-apa kaedah-kaedah, perintah, pekeliling, garis panduan
atau arahan yang dibuat atau yang diberikan di bawah, atau
mengikut, atau menurut kuasa Akta ibu, sebelum tarikh permulaan
kuat kuasa Akta ini hendaklah disifatkan sebagai telah dibuat atau
diberikan di bawah, atau mengikut, atau menurut kuasa, Akta ini,
dan hendaklah terus berkuat kuasa berhubung dengan orang yang
perkara itu terpakai baginya sehingga dibatalkan.

HURAIAN

Rang Undang-Undang ini bertujuan meminda Akta Pengangkutan Jalan 1987
(“Akta 333”) untuk menaikkan penalti dan hukuman bagi kesalahan lalu lintas
tertentu termasuklah kesalahan yang berhubungan dengan memandu dengan
melulu dan membahayakan dan memandu semasa di bawah pengaruh minuman
yang memabukkan atau dadah. Rang Undang-Undang ini juga bertujuan
untuk memasukkan kenderaan mikromobiliti ke dalam Akta 333 bagi maksud
pengawalseliaan kenderaan tersebut.

2. _Fasal 1_ mengandungi tajuk ringkas dan peruntukan mengenai permulaan
kuat kuasa Akta yang dicadangkan.


-----

_Pengangkutan Jalan (Pindaan)_ 11

3. _Fasal 2 bertujuan untuk meminda seksyen 2 Akta 333 untuk mengadakan_
peruntukan bagi takrif “kenderaan mikromobiliti” dan untuk meminda takrif
tertentu yang sedia ada dalam Akta 333.

4. _Fasal 3 hingga_ _8 bertujuan untuk meminda seksyen 41, 42, 43, 44, 45_
dan 45a Akta 333 untuk menaikkan hukuman dan tempoh hilang kelayakan
bagi kesalahan lalu lintas yang berhubungan dengan memandu dengan melulu
dan membahayakan dan memandu semasa di bawah pengaruh minuman yang
memabukkan atau dadah.

5. _Fasal 9 dan_ _10 bertujuan untuk meminda seksyen 45b dan 45c Akta 333_
untuk menaikkan hukuman dan tempoh hilang kelayakan bagi kesalahan yang
berhubungan dengan kegagalan untuk mengadakan spesimen nafas, darah atau
air kencing bagi kesalahan yang dilakukan di bawah seksyen 44, 45 atau 45a
Akta 333.

6. _Fasal 11 bertujuan untuk meminda seksyen 45g Akta 333 untuk menurunkan_
had yang ditetapkan bagi kandungan alkohol yang dibenarkan dalam seseorang
individu.

7. _Fasal 12, 13 dan_ _14 bertujuan untuk meminda seksyen 54, 88 dan 112_
Akta 333 berikutan pemasukan kenderaan mikromobiliti ke dalam Akta 333.

8. _Fasal 15 bertujuan untuk mengadakan peruntukan kecualian._

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3227]


-----

