---
Year: 2020
Bill: D.R 2/2020 - RUU Perbekalan (Penguntukan Semula Peruntukan Perbelanjaan) 2020 (Lulus)
Title: D.R 2/2020 - RUU Perbekalan (Penguntukan Semula Peruntukan Perbelanjaan) 2020 (Lulus)
Download URL: https://www.parlimen.gov.my/files/billindex/pdf/2020/D.R%202_2020%20-%20bm.pdf
URL: https://www.parlimen.gov.my/files/billindex/pdf/2020/D.R%202_2020%20-%20bm.pdf
---
---
Reading:
D.R 2/2020
Bacaan Pertama Pada:21/07/2020
Bacaan Kedua Pada:13/08/2020
Dibentang Oleh:YB Tuan Mohd Shahar Bin Abdullah - Timbalan Menteri Kewangan II
Diluluskan Pada:17/08/2020
Dibentang Oleh:YB Tuan Mohd Shahar Bin Abdullah - Timbalan Menteri Kewangan II
---

_Perbekalan (Penguntukan Semula_ 1

_Peruntukan Perbelanjaan)_

**D.R. 2/2020**

RANG UNDANG-UNDANG

_b e r n a m a_

Suatu Akta bagi menguntukkan semula sejumlah wang daripada
Kumpulan Wang Disatukan sebagaimana yang diperuntukkan
melalui Akta Perbekalan 2020 [Akta A1608] untuk perbelanjaan
bagi perkhidmatan untuk sebahagian daripada tahun 2020 dan
bagi memperuntukkan jumlah wang itu untuk maksud-maksud
yang tertentu bagi bahagian tahun itu.

[ ]

Bahawasanya, berikutan pembentukan Kabinet baharu pada
10 Mac 2020, beberapa kementerian telah disusun semula dan
dinamakan semula, beberapa kementerian baharu telah ditubuhkan
dan satu kementerian telah dibubarkan dengan fungsi-fungsinya
dipindahkan kepada kementerian-kementerian lain:

Dan bahawasanya perbelanjaan bagi maksud-maksud yang
melibatkan kementerian-kementerian yang disusun semula dan
dinamakan semula itu serta kementerian yang dibubarkan telah
diperuntukkan melalui Akta Perbekalan 2020:

Dan bahawasanya terdapat keperluan untuk menyelaraskan
peruntukan perbelanjaan berkenaan dengan beberapa kementerian
yang disusun semula dan dinamakan semula itu berikutan dengan
penyusunan semula fungsi-fungsi kementerian:


-----

2 _Rang Undang-Undang_

Dan bahawasanya amaun yang belum dibelanjakan berhubung
dengan kementerian yang telah dibubarkan dan kementeriankementerian yang peruntukan perbelanjaannya perlu dikurangkan
akan disekat melalui waran yang dikeluarkan oleh Menteri Kewangan
di bawah perenggan 13(3)(b) Akta Tatacara Kewangan 1957

[Akta 61]:

Dan bahawasanya menurut Perkara 100 Perlembagaan Persekutuan,
penguntukan semula peruntukan perbelanjaan bagi maksud-maksud
yang melibatkan kementerian-kementerian yang disusun semula
dan dinamakan semula, dan kementerian-kementerian baharu itu
hanya boleh dilakukan melalui suatu Akta Perbekalan:

Maka, oleh yang demikian, **diperbuat oleh Parlimen Malaysia**
seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Perbekalan (Penguntukan**
Semula Peruntukan Perbelanjaan) 2020.

(2) Akta ini disifatkan telah mula berkuat kuasa pada
10 Mac 2020.

**Penguntukan semula peruntukan perbelanjaan bagi tahun 2020**

**2. Maka dengan ini diuntukkan semula sejumlah wang yang tidak**
melebihi tujuh bilion satu ratus lapan puluh empat juta lapan
puluh tiga ribu dua ratus ringgit (RM7,184,083,200) daripada
Kumpulan Wang Disatukan seperti yang diperuntukkan melalui
Akta Perbekalan 2020 bagi perbelanjaan untuk perkhidmatan dan
maksud yang dinyatakan dalam Jadual bagi tahun 2020.

JADUAL

_Maksud_ _Tajuk_ _Amaun_

(RM)

B. 6 Jabatan Perdana Menteri 310,621,700

B. 10 Perbendaharaan 17,253,000

B. 11 Perkhidmatan Am Perbendaharaan 2,405,900


-----

_Perbekalan (Penguntukan Semula_

_Peruntukan Perbelanjaan)_

JADUAL

_Maksud_ _Tajuk_ _Amaun_

(RM)

B. 14 Kementerian Perpaduan Negara 240,452,000

B. 22 Kementerian Pembangunan Luar Bandar 189,165,000

B. 23 Kementerian Tenaga dan Sumber Asli 102,603,900


B. 24 Kementerian Perdagangan Antarabangsa dan
Industri


10,000,000


B. 30 Kementerian Sains, Teknologi dan Inovasi 12,410,600

B. 33 Kementerian Alam Sekitar dan Air 305,993,400

B. 43 Kementerian Perumahan dan Kerajaan Tempatan 70,366,000

B. 64 Kementerian Pengajian Tinggi 5,922,811,700

JUMLAH 7,184,083,200

HURAIAN

Rang Undang-Undang ini bertujuan untuk mengadakan peruntukan bagi
penguntukan semula daripada Kumpulan Wang Disatukan sejumlah wang
sebanyak tujuh bilion satu ratus lapan puluh empat juta lapan puluh tiga
ribu dua ratus ringgit (RM7,184,083,200) untuk perkhidmatan dan maksud
yang dinyatakan dalam Jadual kepada Rang Undang-Undang ini bagi tahun
2020 berikutan dengan penyusunan semula beberapa kementerian, penubuhan
beberapa kementerian baharu dan pembubaran satu kementerian selaras dengan
pembentukan Kabinet baharu pada 10 Mac 2020.

[PN(U2)3219]


-----

