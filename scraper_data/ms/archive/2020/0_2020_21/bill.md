---
Year: 2020
Bill: D.R.22/2020 - RUU Cukai Jualan (Pindaan) 2020 (Lulus)
Title: D.R.22/2020 - RUU Cukai Jualan (Pindaan) 2020 (Lulus)
Download URL: https://www.parlimen.gov.my/files/billindex/pdf/2020/D.R%2022_2020%20-%20bm.pdf
URL: https://www.parlimen.gov.my/files/billindex/pdf/2020/D.R%2022_2020%20-%20bm.pdf
---
---
Reading:
D.R.22/2020
Bacaan Pertama Pada:10/12/2020
Bacaan Kedua Pada:17/12/2020
Dibentang Oleh:YB Datuk Abd. Rahim Bin Bakri - Timbalan Menteri Kewangan I
Diluluskan Pada:17/12/2020
Dibentang Oleh:YB Datuk Abd. Rahim Bin Bakri - Timbalan Menteri Kewangan I
---

_Cukai Jualan (Pindaan)_ 1

**D.R. 22/2020**

RANG UNDANG-UNDANG

_b e r n a m a_

Suatu Akta untuk meminda Akta Cukai Jualan 2018.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Cukai Jualan
(Pindaan) 2020.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 17**

**2.** Akta Cukai Jualan 2018 [Akta 806], yang disebut “Akta ibu”
dalam Akta ini, dipinda dalam subseksyen 17(1) dengan menggantikan
perkataan “sebaik selepas” dengan perkataan “sebaik sebelum”.


-----

2 _Rang Undang-Undang_

**Pindaan seksyen 27**

**3.** Subseksyen 27(1) Akta ibu dipinda dengan menggantikan
perkataan “subseksyen 26(9)” dengan perkataan “subseksyen 26(8)”.

**Pindaan seksyen 31**

**4.** Perenggan 31(1)(b) Akta ibu dipinda dengan menggantikan
perkataan “subseksyen 26(9)” dengan perkataan “subseksyen 26(8)”.

**Pindaan seksyen 32**

**5.** Subseksyen 32(2) Akta ibu dipinda dengan menggantikan
perkataan “subseksyen 26(9)” dengan perkataan “subseksyen 26(8)”.

**Seksyen baharu 35a**

**6.** Akta ibu dipinda dengan memasukkan selepas seksyen 35
seksyen yang berikut:

“Pembayaran balik melalui pemotongan cukai jualan

**35a. (1) Ketua Pengarah boleh mengarahkan mana-mana**
pengilang berdaftar untuk memotong amaun pembayaran balik
terhadap amaun cukai jualan yang akan dibayar daripada
penyatanya di bawah seksyen 26 jika pengilang berdaftar
itu telah diberikan pembayaran balik cukai jualan di bawah
perenggan 35(3)(c) atau telah membuat potongan di bawah
seksyen 23 atau 41a.

(2) Jika selepas pemotongan dibuat di bawah subseksyen (1),
terdapat apa-apa baki dalam amaun pembayaran balik, baki
itu hendaklah dibayar balik kepada pengilang berdaftar oleh
Ketua Pengarah.

(3) Walau apa pun subseksyen (2), Ketua Pengarah boleh
memegang keseluruhan atau mana-mana bahagian amaun yang
kena dibayar balik di bawah subseksyen (2) untuk dikreditkan
kepada apa-apa tempoh bercukai berikutnya atau seterusnya
dan Ketua Pengarah hendaklah menganggap amaun yang
dikreditkan itu sebagai pembayaran atau sebahagian pembayaran
yang diterima daripada pengilang berdaftar.”.


-----

_Cukai Jualan (Pindaan)_ 3

**Pindaan seksyen 69**

**7.** Subseksyen 69(1) Akta ibu dipinda dengan memasukkan selepas
perkataan “tempat” perkataan “atau premis”.

**Seksyen baharu 69a**

**8.** Akta ibu dipinda dengan memasukkan selepas seksyen 69
seksyen yang berikut:

“Kuasa untuk mengelak

**69a. (1)** Jika oleh sebab jenis, saiz atau amaunnya tidak
praktikal untuk memindahkan apa-apa barang, dokumen,
artikel atau benda yang disita di bawah Akta ini, seseorang
pegawai cukai jualan yang hak boleh, dengan apa-apa cara,
mengelak barang, dokumen, artikel atau benda itu, atau tempat,
premis, bekas muatan, bungkusan atau pengangkut yang
di dalamnya barang, dokumen, artikel atau benda itu dijumpai.

(2) Seseorang yang, tanpa kuasa yang sah, memecah,
mengganggu atau merosakkan lak yang disebut dalam
subseksyen (1) atau memindahkan barang, dokumen, artikel,
benda, bekas muatan, bungkusan atau pengangkut yang dilak
itu, atau cuba untuk berbuat demikian, melakukan suatu
kesalahan dan boleh, apabila disabitkan, dipenjarakan selama
tempoh tidak melebihi lima tahun atau didenda tidak melebihi
satu ratus ribu ringgit atau kedua-duanya.”.

**Seksyen baharu 72b**

**9.** Akta ibu dipinda dengan memasukkan selepas seksyen 72a
seksyen yang berikut:

“Kuasa tambahan

**72b. (1) Sebagai tambahan kepada dan tanpa menjejaskan**
kuasa sedia ada yang diberikan di bawah Akta ini, apabila
membawa dan menjaga mana-mana orang dalam tahanan,
seseorang pegawai cukai jualan yang hak hendaklah mempunyai
segala kuasa seorang pegawai polis yang berpangkat Koperal
dan lebih rendah dan kuasa seorang pegawai penjara yang
berpangkat Sarjan dan lebih rendah di bawah Akta Penjara
1995 [Akta 537].


-----

4 _Rang Undang-Undang_

(2) Bagi maksud Akta ini—

_(a)_ jika sesuatu perintah, perakuan atau apa-apa

perbuatan lain dikehendaki supaya diberikan,
dikeluarkan atau dilakukan oleh seseorang pegawai
penjaga Daerah Polis di bawah mana-mana
undang-undang bertulis, perintah, perakuan atau
perbuatan itu boleh diberikan, dikeluarkan atau
dilakukan oleh seorang pegawai kanan cukai jualan,
dan bagi maksud itu, tempat perintah, perakuan atau
perbuatan itu diberikan, dikeluarkan atau dilakukan
hendaklah disifatkan sebagai Daerah Polis di bawah
jagaannya; dan

_(b)_ seseorang pegawai cukai jualan yang hak hendaklah

mempunyai segala kuasa yang diberikan kepada
seseorang pegawai penjaga balai polis di bawah
mana-mana undang-undang bertulis, dan bagi maksud
itu pejabat pegawai itu hendaklah disifatkan sebagai
suatu balai polis.”.

**Seksyen baharu 74a**

**10.** Akta ibu dipinda dengan memasukkan selepas seksyen 74
seksyen yang berikut:

“Keterangan ejen provokasi boleh diterima

**74a. (1) Walau apa pun mana-mana rukun undang-undang**
atau peruntukan Akta ini atau mana-mana undang-undang
bertulis lain yang berlawanan, tiada ejen provokasi boleh
dianggap tidak boleh dipercayai hanya oleh sebab dia cuba
untuk bersubahat atau telah bersubahat dalam melakukan
suatu kesalahan oleh mana-mana orang di bawah Akta ini
jika cubaan untuk bersubahat atau persubahatan itu adalah
semata-mata bagi maksud mendapatkan keterangan terhadap
orang itu.


-----

_Cukai Jualan (Pindaan)_ 5

(2) Walau apa pun mana-mana rukun undang-undang atau
peruntukan Akta ini atau mana-mana undang-undang bertulis
lain yang berlawanan, dan ejen provokasi itu ialah seorang
pegawai polis yang apa jua pun pangkatnya atau seorang
pegawai cukai jualan, apa-apa pernyataan, sama ada lisan atau
bertulis yang dibuat kepada ejen provokasi oleh mana-mana
orang yang kemudiannya dipertuduh atas suatu kesalahan
di bawah Akta ini boleh diterima sebagai keterangan semasa
perbicaraannya.”.

**Pindaan seksyen 88a**

**11.** Seksyen 88a Akta ibu dipinda dengan menggantikan perkataan
“seksyen 41a” dengan perkataan “seksyen 23, 35a atau 41a”.

**Pindaan seksyen 97**

**12.** Subseksyen 97(1) Akta ibu dipinda dengan menggantikan
perkataan “yang merupakan pengilang berdaftar atau pengimport”
dengan perkataan “yang bertanggungan bagi apa-apa cukai jualan
yang genap masa dan kena dibayar”.

**Pindaan seksyen 98**

**13.** Subseksyen 98(1) Akta ibu dipinda—

_(a)_ dengan menggantikan perkataan “pengilang berdaftar atau

pengimport” dengan perkataan “mana-mana orang yang
bertanggungan bagi apa-apa cukai jualan yang genap
masa dan kena dibayar”;

_(b)_ dengan menggantikan perkataan “melupuskan apa-apa aset

pengilang berdaftar atau pengimport” dengan perkataan
“melupuskan apa-apa aset orang itu”; dan

_(c)_ dengan menggantikan perkataan “berkenaan dengan

barang bercukai yang telah dijual atau dikilangkan oleh
pengilang berdaftar atau pengimport itu” dengan perkataan
“berkenaan dengan barang bercukai yang telah dijual,
dikilangkan, dibeli atau diperoleh oleh orang itu”.


-----

6 _Rang Undang-Undang_

HURAIAN

Rang Undang-Undang ini bertujuan untuk meminda Akta Cukai Jualan 2018
(“Akta 806”).

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2 bertujuan untuk meminda seksyen 17 Akta 806 untuk mengadakan_
peruntukan bagi kaedah sejarah dalam mengira jumlah nilai jualan semua barang
bercukai pengilang berdaftar yang tidak bertanggungan untuk berdaftar dalam
tempoh dua belas bulan. Pada masa kini, seksyen 17 Akta 806 mengadakan
peruntukan bagi kaedah masa depan dalam mengira jumlah nilai jualan semua
barang bercukai pengilang berdaftar dalam tempoh dua belas bulan.

4. _Fasal 3, 4 dan 5 bertujuan untuk meminda subseksyen 27(1), perenggan 31(1)(b)_
dan subseksyen 32(2) Akta 806 masing-masing sebagai pindaan berbangkit
daripada penomboran semula subseksyen 26(8) sebagai subsekyen 26(9) dan
subseksyen 26(9) sebagai subsekyen 26(8) melalui Akta Cukai Jualan (Pindaan)
2019 [Akta A1596].

5. _Fasal 6_ bertujuan untuk memasukkan seksyen baharu 35a ke dalam
Akta 806.

Subseksyen 35a(1) yang dicadangkan bertujuan untuk memberi Ketua Pengarah

kuasa bagi mengarahkan mana-mana pengilang berdaftar untuk memotong
amaun pembayaran balik daripada amaun cukai jualan yang akan dibayar
daripada penyatanya di bawah seksyen 26.

Subseksyen 35a(2) yang dicadangkan bertujuan untuk memperuntukkan

bahawa jika selepas pengilang berdaftar membuat potongan di bawah
subseksyen 35a(1) yang dicadangkan, terdapat apa-apa baki dalam amaun
pembayaran balik, baki itu hendaklah dibayar balik kepada pengilang berdaftar
oleh Ketua Pengarah.

Subseksyen 35a(3) yang dicadangkan bertujuan untuk memberi Ketua Pengarah

kuasa untuk memegang keseluruhan atau mana-mana bahagian amaun pembayaran
balik untuk dikreditkan kepada mana-mana tempoh bercukai berikutnya atau
seterusnya.

6. _Fasal 7_ bertujuan untuk meminda subseksyen 69(1) Akta 806 untuk
memberi pegawai cukai jualan yang hak kuasa untuk membuat apa-apa penyitaan
di mana-mana premis.

7. _Fasal 8_ bertujuan untuk memasukkan seksyen baharu 69a ke dalam
Akta 806.

Subseksyen 69a(1) yang dicadangkan bertujuan untuk memberi pegawai

cukai jualan yang hak kuasa untuk mengelak barang, dokumen, artikel atau
benda, atau tempat, premis, bekas muatan, bungkusan atau pengangkut yang
di dalamnya barang, dokumen, artikel atau benda itu dijumpai jika oleh sebab
jenis, saiz atau amaunnya tidak munasabah untuk memindahkan barang,
dokumen, artikel atau benda yang disita itu.


-----

_Cukai Jualan (Pindaan)_ 7

Subseksyen 69a(2) yang dicadangkan bertujuan untuk menjadikannya suatu

kesalahan bagi mana-mana orang yang tanpa kuasa yang sah, memecah,
mengganggu atau merosakkan lak yang disebut dalam subseksyen (1) atau
memindahkan barang, dokumen, artikel, benda, bekas muatan, bungkusan
atau pengangkut yang dilak itu, atau cuba untuk berbuat demikian dan untuk
memperuntukkan hukuman bagi kesalahan itu.

8. _Fasal 9 bertujuan untuk memasukkan seksyen baharu 72b ke dalam Akta 806_
untuk memperuntukkan bahawa seseorang pegawai cukai jualan yang hak
hendaklah mempunyai segala kuasa seorang pegawai polis yang berpangkat
Koperal dan lebih rendah dan kuasa seorang pegawai penjara yang berpangkat
Sarjan dan lebih rendah di bawah Akta Penjara 1995 apabila membawa dan
menjaga mana-mana orang dalam tahanan. _Fasal ini juga bertujuan untuk_
memberikan kuasa seorang penjaga balai polis kepada seseorang pegawai
cukai jualan yang hak, dan bagi maksud itu pejabat pegawai jualan yang hak
itu hendaklah disifatkan sebagai suatu balai polis.

9. _Fasal 10_ bertujuan untuk memasukkan seksyen baharu 74a ke dalam
Akta 806 untuk mengadakan peruntukan bagi kebolehpercayaan keterangan ejen
provokasi dan kebolehterimaan sebagai keterangan apa-apa pernyataan yang
diberi kepada ejen provokasi, oleh seseorang yang kemudiannya dipertuduh
atas suatu kesalahan di bawah Akta 806.

10. _Fasal 11_ bertujuan untuk meminda seksyen 88a untuk menjadikannya

suatu kesalahan bagi mana-mana orang yang mendapatkan pemotongan
cukai secara tidak wajar di bawah seksyen 23 Akta 806 dan di bawah
seksyen 35a yang dicadangkan sebagaimana yang dimasukkan melalui fasal 6
Rang Undang-Undang ini.

11. _Fasal 12 bertujuan untuk meminda seksyen 97 Akta 806 untuk menghendaki_

seseorang pelikuidasi sesuatu syarikat yang bertanggungan bagi apa-apa cukai
jualan yang genap masa dan kena dibayar untuk memberikan notis penggulungan
syarikat itu kepada Ketua Pengarah. Pada masa kini, kewajipan dikenakan
ke atas seseorang pelikuidasi sesuatu syarikat yang merupakan pengilang
berdaftar, atau pengimport.

12. _Fasal 13 bertujuan untuk meminda seksyen 98 Akta 806 untuk menghendaki_

seseorang penerima harta mana-mana orang yang bertanggungan bagi apa-apa
cukai jualan yang genap masa dan kena dibayar untuk memberikan notis
pelantikannya kepada Ketua Pengarah dan untuk mengetepikan apa-apa
jumlah wang daripada aset untuk mengadakan peruntukan bagi apa-apa cukai
jualan yang atau yang akan selepas itu menjadi genap masa dan kena dibayar
berkenaan dengan barang bercukai yang telah dijual, dikilangkan, dibeli atau
diperoleh oleh orang itu. Pada masa kini, kewajipan dikenakan ke atas seseorang
penerima sesuatu syarikat yang merupakan pengilang berdaftar, atau pengimport.

13. Pindaan lain yang tidak diperkatakan secara khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3242]


-----

