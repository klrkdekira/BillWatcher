---
Year: 2020
Bill: D.R 5/2020 - RUU Insolvensi (Pindaan) 2020 (Lulus)
Title: D.R 5/2020 - RUU Insolvensi (Pindaan) 2020 (Lulus)
Download URL: https://www.parlimen.gov.my/files/billindex/pdf/2020/D.R%205_2020%20-%20bm.pdf
URL: https://www.parlimen.gov.my/files/billindex/pdf/2020/D.R%205_2020%20-%20bm.pdf
---
---
Reading:
D.R 5/2020
Bacaan Pertama Pada:12/08/2020
Bacaan Kedua Pada:25/08/2020
Dibentang Oleh:YB Dato' Takiyuddin Bin Hassan - Menteri di JPM (Parlimen dan Undang-Undang)
Diluluskan Pada:25/08/2020
Dibentang Oleh:YB Dato' Takiyuddin Bin Hassan - Menteri di JPM (Parlimen dan Undang-Undang)
---

_Insolvensi (Pindaan)_ 1

**D.R. 5/2020**

RANG UNDANG-UNDANG

_b e r n a m a_

Suatu Akta untuk meminda Akta Insolvensi 1967.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Insolvensi (Pindaan) 2020.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 5**

**2.** Akta Insolvensi 1967 [Akta 360], yang disebut “Akta ibu”
dalam Akta ini, dipinda dalam seksyen 5—

_(a)_ dalam perenggan (1)(a), dengan menggantikan perkataan

“fifty thousand ringgit” dengan perkataan “one hundred
thousand ringgit”; dan


-----

2 _Rang Undang-Undang_

_(b)_ dengan memasukkan selepas subseksyen (1) subseksyen

yang berikut:

“(1a) The Minister may, after consultation with
the Minister of Finance, by order published in the
_Gazette, amend the amount of debt in paragraph (1)(a)_
for the presentation of a bankruptcy petition for a
specific time period, if the Minister is satisfied that
there are special circumstances and that it would not
be contrary to public interest, to do so.

(1b) Where an order to amend the amount of
debt for the presentation of a bankruptcy petition in
subsection (1a) ceases or expires—

_(a)_ any bankruptcy petition, presented by a

petitioning creditor against a debtor which
is still pending immediately before the
order under subsection (1a) ceases or
expires, shall be continued or concluded
in accordance with the amount of debt as
amended by the order in subsection (1a);
and

_(b)_ any bankruptcy petition, presented by a

petitioning creditor against a debtor after
the order in subsection (1a) ceases or
expires, shall be continued or concluded
in accordance with the amount of debt as
specified in paragraph (1)(a).

(1c) The order made under subsection (1a) shall

be laid before the Dewan Rakyat as soon as practicable
after its publication in the _Gazette.”._

**Kecualian**

**3.** Apa-apa petisyen kebankrapan yang dikemukakan oleh
pempetisyen pemiutang terhadap penghutang sebelum Akta ini
mula berkuat kuasa dengan jumlah hutang yang terhutang oleh
penghutang kepada pemiutang yang memenuhi kehendak dalam
perenggan 5(1)(a) Akta ibu, yang masih belum selesai sebaik


-----

_Insolvensi (Pindaan)_ 3

sebelum mula berkuat kuasanya Akta ini, hendaklah diteruskan
atau diselesaikan di bawah Akta ibu seolah-olah Akta ibu tidak
dipinda oleh Akta ini.

HURAIAN

Rang Undang-Undang ini bertujuan untuk meminda Akta Insolvensi 1967
(“Akta 360”).

2. _Fasal 1 mengandungi tajuk ringkas Akta yang dicadangkan dan bertujuan_
untuk memberi Menteri kuasa untuk menetapkan tarikh permulaan kuat kuasa
Akta yang dicadangkan.

3. _Fasal 2_ bertujuan untuk meminda seksyen 5 Akta 360.

_Fasal 2(a) bertujuan untuk meminda perenggan 5(1)(a) Akta 360 untuk_

menaikkan nilai ambang hutang minimum, bagi mengemukakan petisyen
kebankrapan, daripada lima puluh ribu ringgit kepada satu ratus ribu ringgit.

Subseksyen (1a) yang dicadangkan bertujuan untuk memberi Menteri kuasa,

selepas berunding dengan Menteri Kewangan, melalui perintah yang disiarkan
dalam _Warta, untuk meminda nilai ambang hutang minimum yang ditetapkan_
dalam perenggan 5(1)(a) Akta 360 bagi suatu tempoh masa yang ditetapkan,
sekiranya Menteri berpuas hati terdapat hal keadaan khas dan ia tidaklah
berlawanan dengan kepentingan awam, untuk berbuat demikian.

Subseksyen (1b) yang dicadangkan bertujuan untuk mengadakan peruntukan

bagi status petisyen kebankrapan yang dikemukakan oleh pempetisyen pemiutang
terhadap penghutang selepas perintah yang dibuat di bawah subseksyen (1a)
yang dicadangkan terhenti atau tamat tempoh.

Subseksyen (1c) yang dicadangkan bertujuan untuk memperuntukkan bahawa

perintah yang dibuat di bawah subseksyen 5(1a) yang dicadangkan hendaklah
dibentangkan di hadapan Dewan Rakyat dengan secepat yang dapat dilaksanakan
selepas penyiarannya dalam _Warta._

4. _Fasal 3_ bertujuan untuk mengadakan peruntukan kecualian.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3228]


-----

