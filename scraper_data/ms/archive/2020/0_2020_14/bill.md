---
Year: 2020
Bill: D.R.15/2020 - RUU Lembaga Angkasa Malaysia 2020 (Lulus)
Title: D.R.15/2020 - RUU Lembaga Angkasa Malaysia 2020 (Lulus)
Download URL: https://www.parlimen.gov.my/files/billindex/pdf/2020/DR%2015%20BM.pdf
URL: https://www.parlimen.gov.my/files/billindex/pdf/2020/DR%2015%20BM.pdf
---
---
Reading:
D.R.15/2020
Bacaan Pertama Pada:03/11/2020
Bacaan Kedua Pada:28/10/2021
Dibentang Oleh:YB Datuk Hj. Ahmad Amzad bin Mohamed @ Hashim - Timbalan Menteri Sains, Teknologi dan Inovasi
Diluluskan Pada:28/10/2021
Dibentang Oleh:YB Datuk Hj. Ahmad Amzad bin Mohamed @ Hashim - Timbalan Menteri Sains, Teknologi dan Inovasi
---

_Lembaga Angkasa Malaysia_ 1

**D.R. 15/2020**

RANG UNDANG-UNDANG LEMBAGA ANGKASA

MALAYSIA 2020

SUSUNAN FASAL

Bahagian I

PERMULAAN

_Fasal_

1. Tajuk ringkas dan permulaan kuat kuasa

2. Tafsiran

3. Skop wilayah kesalahan di bawah Akta ini

4. Akta hendaklah dibaca bersama-sama dengan undang-undang lain

Bahagian II

LEMBAGA ANGKASA MALAYSIA

5. Penubuhan Lembaga

6. Fungsi Lembaga

7. Penjalanan sementara fungsi Pengerusi

8. Setiausaha Eksekutif kepada Lembaga

9. Mesyuarat Lembaga

10. Lembaga boleh mengundang orang lain untuk menghadiri mesyuarat

11. Lembaga boleh menubuhkan jawatankuasa

12. Pewakilan fungsi Lembaga

13. Arahan oleh Menteri

14. Pelantikan Penguasa Angkasa

Bahagian III

LARANGAN

15. Larangan


-----

_Rang Undang-Undang_

Bahagian IV

PELESENAN, DSB.

_Fasal_

16. Kehendak lesen

17. Kehendak permit pelancaran

18. Kehendak perakuan pelancaran

19. Permohonan bagi lesen, dsb.

20. Dokumen atau maklumat tambahan

21. Pemberian lesen

22. Pemberian permit pelancaran

23. Pemberian perakuan pelancaran

24. Syarat lesen, dsb.

25. Syarat tambahan lesen, dsb.

26. Tempoh lesen, dsb.

27. Kesalahan tambahan berhubung dengan syarat lesen, dsb.

28. Pembaharuan lesen

29. Penyerahan lesen

30. Pemindahmilikan atau penyerahhakan lesen, dsb.

31. Penggantungan atau pembatalan lesen, dsb.

32. Penyiaran penggantungan atau pembatalan lesen, dsb.

33. Rayuan

34. Kajian semula lesen

35. Pegawai Keselamatan Pelancaran

Bahagian V

PENDAFTARAN OBJEK ANGKASA

36. Pendaftaran objek angkasa

37. Pemberitahuan perubahan berhubung dengan objek angkasa

38. Daftar objek angkasa

Bahagian VI

TANGGUNGAN

39. Tanggungan mutlak

40. Obligasi untuk menanggung rugi Kerajaan


-----

_Lembaga Angkasa Malaysia_ 3

Bahagian VII

KESALAHAN LAIN

_Fasal_

41. Penemuan objek angkasa, dsb., dan personel, dsb., kapal angkasa

42. Mengusik, dsb., objek angkasa, dsb.

Bahagian VIII

INSIDEN DAN KEMALANGAN

43. Pemberitahuan insiden dan kemalangan

44. Pelantikan penyiasat

45. Jagaan selamat objek angkasa, dsb.

46. Lesen, dsb., disifatkan digantung sekiranya berlaku kemalangan

Bahagian IX

PENGUATKUASAAN

47. Pemberikuasaan kepada pegawai awam

48. Kad kuasa

49. Kuasa penyiasatan

50. Penggeledahan dan penyitaan dengan waran

51. Penggeledahan dan penyitaan tanpa waran

52. Senarai objek angkasa, dsb., yang disita

53. Kos memegang objek angkasa, dsb., yang disita

54. Pelepasan objek angkasa, dsb., yang disita

55. Pelucuthakan objek angkasa, dsb., yang disita

56. Hak harta mengenai objek angkasa, dsb., yang dilucuthakkan

57. Akses kepada data berkomputer

58. Tiada kos atau ganti rugi yang berbangkit daripada penyitaan boleh
didapatkan

59. Kuasa untuk menghendaki kehadiran orang yang mempunyai pengetahuan
tentang kes

60. Pemeriksaan orang yang mempunyai pengetahuan tentang kes

61. Kebolehterimaan pernyataan sebagai keterangan

62. Kuasa tambahan

63. Halangan


-----

_Rang Undang-Undang_

Bahagian X

AM

_Fasal_

64. Perlindungan daripada tindakan guaman dan prosiding undang-undang

65. Pendakwaan

66. Penyampaian dokumen

67. Percubaan dan persubahatan

68. Tanggungan pengarah, dsb., pertubuhan perbadanan

69. Tanggungan seseorang bagi perbuatan, dsb., pekerja, dsb.

70. Pengkompaunan kesalahan

71. Pengecualian

72. Peraturan-peraturan

73. Peruntukan peralihan


-----

_Lembaga Angkasa Malaysia_ 5

RANG UNDANG-UNDANG

_b e r n a m a_

Suatu Akta untuk menubuhkan Lembaga Angkasa Malaysia untuk
mengawal selia aktiviti berkaitan angkasa yang tertentu bagi tujuan
keselamatan, untuk mengawal selia pendaftaran objek angkasa dan
untuk mengadakan peruntukan bagi kesalahan berkaitan angkasa
yang tertentu dan perkara yang berkaitan.

[ ]

**DIPERBUAT oleh Parlimen Malaysia seperti yang berikut:**

Bahagian I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Lembaga Angkasa**
Malaysia 2020.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta, dan Menteri_
boleh menetapkan tarikh yang berlainan bagi permulaan kuat
kuasa peruntukan yang berlainan Akta ini.


-----

6 _Rang Undang-Undang_

**Tafsiran**

**2. Dalam Akta ini, melainkan jika konteksnya menghendaki**
makna yang lain—

“angkasa” ertinya ruang yang bermula daripada ketinggian
seratus kilometer atas aras laut purata;

“insiden” ertinya apa-apa kejadian yang berkaitan dengan suatu
objek angkasa atau kemudahan pelancar yang menjejaskan atau
berkemungkinan menjejaskan keselamatan suatu objek angkasa
atau kemudahan pelancar, atau yang melibatkan hal keadaan yang
suatu kemalangan hampir berlaku;

“kemalangan” ertinya apa-apa kejadian yang berkaitan dengan
suatu objek angkasa atau kemudahan pelancar yang menyebabkan
kerosakan, termasuk kejatuhan atau keruntuhan, atau pelanggaran
atau letupan, suatu objek angkasa atau kemudahan pelancar;

“kemudahan pelancar” ertinya apa-apa pelantar pelancar,
pelabuhan angkasa, platform laut atau struktur lain atau apa-apa
kapal, kapal udara atau kenderaan lain, yang darinya suatu objek
angkasa boleh dilancarkan ke angkasa, termasuk apa-apa peralatan
atau pepasangan di pelantar pelancar, pelabuhan angkasa, platform
laut atau struktur lain itu atau di atas kapal, kapal udara atau
kenderaan lain itu, yang diperlukan untuk melancarkan suatu
objek angkasa ke angkasa;

“kerosakan” ertinya kehilangan nyawa, apa-apa kecederaan atau
kecacatan kesihatan kepada mana-mana orang, atau kehilangan
atau kerosakan kepada apa-apa harta;

“Lembaga” ertinya Lembaga Angkasa Malaysia yang ditubuhkan
di bawah seksyen 5;

“lesen” ertinya suatu lesen yang diberikan di bawah
Bahagian IV;

“Menteri” ertinya Menteri yang dipertanggungkan dengan
tanggungjawab bagi sains dan teknologi;

“objek angkasa” ertinya suatu kapal angkasa dan kenderaan
pelancar, termasuk bahagian komponen kapal angkasa dan kenderaan
pelancar itu;


-----

_Lembaga Angkasa Malaysia_ 7

“pegawai diberi kuasa” ertinya mana-mana pegawai polis yang
berpangkat tidak rendah daripada Inspektor sebagaimana yang
diperuntukkan dalam Akta Polis 1967 [Akta 344] dan mana-mana
pegawai awam yang diberi kuasa di bawah seksyen 47;

“Pegawai Keselamatan Pelancaran” ertinya seorang pegawai
yang dilantik di bawah seksyen 35;

“pemastautin tetap” mempunyai erti yang diberikan kepadanya
dalam Akta Mahkamah Kehakiman 1964 [Akta 91];

“Pengerusi” ertinya Pengerusi Lembaga;

“Penguasa Angkasa” ertinya pegawai awam yang dilantik
di bawah seksyen 14;

“penyedia perkhidmatan pelancaran” ertinya mana-mana orang
yang menyediakan perkhidmatan bagi pelancaran suatu objek
angkasa ke angkasa;

“penyiasat” ertinya seorang penyiasat yang dilantik di bawah
seksyen 44;

“perakuan pelancaran” ertinya suatu perakuan pelancaran yang
diberikan di bawah Bahagian IV;

“permit pelancaran” ertinya suatu permit pelancaran yang
diberikan di bawah Bahagian IV;

“pertubuhan perbadanan” ertinya suatu syarikat, perkongsian
liabiliti terhad, firma, persatuan atau kumpulan orang yang lain;

“senjata pemusnah besar-besaran” mempunyai erti yang diberikan
kepadanya dalam Akta Perdagangan Strategik 2010 [Akta 708].

**Skop wilayah kesalahan di bawah Akta ini**

**3. (1) Sekiranya mana-mana kesalahan di bawah seksyen 15**
dilakukan oleh mana-mana orang, walau apa pun kerakyatan atau
kewarganegaraannya, di mana-mana tempat di luar Malaysia, dia
boleh diuruskan berkenaan dengan kesalahan sedemikian seolah-olah
kesalahan itu telah dilakukan di mana-mana tempat di dalam
Malaysia.


-----

8 _Rang Undang-Undang_

(2) Bagi maksud subseksyen (1), Akta ini hendaklah terpakai
sekiranya kesalahan itu dilakukan terhadap—

_(a)_ mana-mana warganegara Malaysia; atau

_(b)_ apa-apa harta yang terletak di luar Malaysia yang dipunyai,

atau dikendalikan atau dikawal oleh, secara keseluruhan
atau sebahagiannya, Kerajaan atau Kerajaan mana-mana
Negeri di Malaysia, termasuk premis diplomatik atau
konsular Malaysia, mana-mana warganegara Malaysia, atau
mana-mana pertubuhan perbadanan yang diperbadankan,
ditubuhkan atau didaftarkan di Malaysia.

(3) Akta ini hendaklah terpakai bagi mana-mana kesalahan
di bawah seksyen 24, 25, 27, 30, 36, 37 dan 43 yang dilakukan
oleh mana-mana warganegara Malaysia, pemastautin tetap atau
pertubuhan perbadanan yang diperbadankan, ditubuhkan atau
didaftarkan di Malaysia, di mana-mana tempat di luar Malaysia
dan warganegara, pemastautin tetap atau pertubuhan perbadanan
itu boleh diuruskan berkenaan dengan kesalahan sedemikian
seolah-olah kesalahan itu telah dilakukan di mana-mana tempat
di dalam Malaysia.

**Akta hendaklah dibaca bersama-sama dengan undang-undang**
**lain**

**4.** (1) Akta ini hendaklah dibaca bersama-sama dengan apa-apa
undang-undang bertulis lain yang berhubungan dengan aktiviti
berkaitan angkasa, termasuk undang-undang bertulis yang
berhubungan dengan penerbangan awam, komunikasi dan multimedia
dan perdagangan strategik dan peruntukan Akta ini hendaklah
menjadi tambahan kepada, dan tidak mengurangkan, peruntukan
undang-undang bertulis lain itu.

(2) Jika undang-undang bertulis lain yang disebut dalam
subseksyen (1) mengandungi apa-apa peruntukan yang berhubungan
dengan aktiviti berkaitan angkasa yang dikawal selia di bawah
Akta ini, peruntukan Akta ini hendaklah mengatasi dan peruntukan
undang-undang bertulis lain itu hendaklah disifatkan digantikan.


-----

_Lembaga Angkasa Malaysia_ 9

Bahagian II

LEMBAGA ANGKASA MALAYSIA

**Penubuhan Lembaga**

**5. (1) Suatu lembaga yang dinamakan “Lembaga Angkasa**
Malaysia” ditubuhkan.

(2) Lembaga hendaklah terdiri daripada—

_(a)_ Ketua Setiausaha Kementerian yang dipertanggungkan

dengan tanggungjawab bagi sains dan teknologi yang
hendaklah menjadi Pengerusi;

_(b)_ Timbalan Ketua Setiausaha Kementerian yang

dipertanggungkan dengan tanggungjawab bagi sains dan
teknologi yang hendaklah menjadi Timbalan Pengerusi;

_(c)_ seorang wakil daripada Kementerian yang dipertanggungkan

dengan tanggungjawab bagi pertahanan;

_(d)_ seorang wakil daripada Kementerian yang dipertanggungkan

dengan tanggungjawab bagi komunikasi dan multimedia;

_(e)_ seorang wakil daripada Kementerian yang dipertanggungkan

dengan tanggungjawab bagi hal ehwal dalam negeri;

_(f)_ seorang wakil daripada Kementerian yang dipertanggungkan

dengan tanggungjawab bagi pengangkutan;

_(g)_ seorang wakil daripada Kementerian yang dipertanggungkan

dengan tanggungjawab bagi perdagangan antarabangsa
dan industri; dan

_(h)_ seorang wakil daripada Majlis Keselamatan Negara.

(3) Anggota yang disebut dalam perenggan (2)(c) hingga (h)
hendaklah dilantik secara bertulis oleh Menteri dan Menteri boleh,
berkenaan dengan setiap anggota itu, melantik seorang anggota
silih ganti untuk menghadiri mesyuarat Lembaga apabila anggota
itu tidak dapat hadir atas apa-apa sebab.


-----

10 _Rang Undang-Undang_

**Fungsi Lembaga**

**6. (1) Lembaga hendaklah mempunyai fungsi yang berikut:**

_(a)_ untuk menasihati Kerajaan tentang perkara yang berhubungan

dengan pelaksanaan Akta ini;

_(b)_ untuk memastikan pelaksanaan yang berkesan Akta ini;

_(c)_ untuk melaksanakan atau mengadakan peruntukan bagi

pelaksanaan obligasi yang berbangkit daripada perjanjian,
konvensyen atau triti yang kepadanya Malaysia menjadi
suatu pihak jika perjanjian, konvensyen atau triti itu
berkaitan dengan maksud Akta ini;

_(d)_ untuk mengeluarkan garis panduan dan arahan bagi maksud

Akta ini; dan

_(e)_ untuk melakukan apa-apa perkara lain yang timbul atau

berbangkit daripada fungsi Lembaga di bawah Akta ini
selaras dengan maksud Akta ini.

(2) Lembaga hendaklah mempunyai segala kuasa sebagaimana
yang perlu bagi, atau berkaitan dengan, atau yang semunasabahnya
bersampingan dengan, pelaksanaan fungsinya di bawah Akta ini.

**Penjalanan sementara fungsi Pengerusi**

**7.** (1) Timbalan Pengerusi hendaklah bertindak sebagai Pengerusi
selama tempoh apabila—

_(a)_ jawatan Pengerusi kosong; atau

_(b)_ Pengerusi, atas apa-apa sebab, tidak dapat menjalankan

fungsinya.

(2) Timbalan Pengerusi hendaklah, dalam tempoh dia menjalankan
fungsi Pengerusi di bawah seksyen ini, disifatkan sebagai Pengerusi.


-----

_Lembaga Angkasa Malaysia_ 11

**Setiausaha Eksekutif kepada Lembaga**

**8. (1) Penguasa Angkasa hendaklah menjadi Setiausaha Eksekutif**
kepada Lembaga.

(2) Setiausaha Eksekutif hendaklah bertanggungjawab bagi—

_(a)_ pengurusan hal ehwal hari ke hari Lembaga;

_(b)_ pelaksanaan keputusan Lembaga; dan

_(c)_ penjalanan apa-apa kewajipan lain sebagaimana yang

diarahkan oleh Lembaga.

(3) Setiausaha Eksekutif hendaklah, dalam menjalankan
kewajipannya, bertindak di bawah arahan Lembaga.

**Mesyuarat Lembaga**

**9. (1) Lembaga hendaklah mengadakan mesyuaratnya**
sekurang-kurangnya sekali dalam setahun dan mesyuarat itu
hendaklah diadakan pada masa dan di tempat yang dinyatakan
dalam notis bertulis oleh Pengerusi.

(2) Pengerusi hendaklah mempengerusikan mesyuarat Lembaga.

(3) Jika Pengerusi tidak hadir pada mana-mana mesyuarat
Lembaga, Timbalan Pengerusi hendaklah menggantikannya sebagai
pengerusi mesyuarat.

(4) Lima orang anggota, termasuk pengerusi mesyuarat, hendaklah
membentuk kuorum Lembaga.

(5) Pengerusi boleh membenarkan penggunaan suatu rangkaian
video secara langsung, rangkaian televisyen secara langsung atau
apa-apa cara komunikasi elektronik yang lain bagi maksud apaapa mesyuarat Lembaga.

(6) Jika terdapat bilangan undi yang sama banyak, Pengerusi
atau Timbalan Pengerusi yang menggantikan Pengerusi menurut
subseksyen (3) hendaklah mempunyai undi pemutus.

(7) Lembaga boleh menentukan tatacaranya sendiri.


-----

12 _Rang Undang-Undang_

**Lembaga boleh mengundang orang lain untuk menghadiri**
**mesyuarat**

**10. Lembaga boleh mengundang mana-mana orang lain untuk**
menghadiri apa-apa mesyuarat Lembaga bagi menasihati Lembaga
mengenai apa-apa perkara yang sedang dibincangkan, tetapi
orang yang hadir sedemikian tidak berhak untuk mengundi pada
mesyuarat itu.

**Lembaga boleh menubuhkan jawatankuasa**

**11. (1) Lembaga boleh menubuhkan apa-apa jawatankuasa**
sebagaimana yang Lembaga fikirkan perlu atau suai manfaat
untuk membantu Lembaga dalam pelaksanaan fungsinya.

(2) Lembaga boleh melantik mana-mana orang untuk menjadi
anggota mana-mana jawatankuasa yang ditubuhkan di bawah
subseksyen (1).

(3) Lembaga boleh melantik mana-mana anggotanya atau
mana-mana orang lain untuk menjadi pengerusi jawatankuasa
yang ditubuhkan di bawah subseksyen (1).

(4) Jawatankuasa hendaklah tertakluk kepada dan bertindak
mengikut apa-apa arahan yang diberikan oleh Lembaga.

(5) Jawatankuasa hendaklah bermesyuarat seberapa kerap yang
perlu pada masa dan di tempat yang ditentukan oleh pengerusi
jawatankuasa itu.

(6) Jawatankuasa boleh menentukan tatacaranya sendiri.

(7) Jawatankuasa boleh mengundang mana-mana orang untuk
menghadiri mana-mana mesyuarat jawatankuasa untuk menasihati
jawatankuasa itu mengenai apa-apa perkara yang sedang dibincangkan.

**Pewakilan fungsi Lembaga**

**12.** (1) Lembaga boleh, tertakluk kepada syarat atau sekatan
sebagaimana yang Lembaga fikirkan patut dikenakan, mewakilkan
apa-apa fungsinya, kecuali kuasa pewakilan, kepada Penguasa
Angkasa.


-----

_Lembaga Angkasa Malaysia_ 13

(2) Penguasa Angkasa yang diwakilkan dengan fungsi sedemikian
di bawah subseksyen (1) hendaklah terikat untuk mematuhi
dan mengambil kira segala syarat dan sekatan yang dikenakan
oleh Lembaga dan segala kehendak, tatacara dan perkara yang
dinyatakan oleh Lembaga.

(3) Apa-apa fungsi yang diwakilkan di bawah seksyen ini
hendaklah dilaksanakan dan dijalankan atas nama dan bagi pihak
Lembaga.

(4) Pewakilan di bawah seksyen ini tidaklah menghalang
Lembaga sendiri daripada melaksanakan atau menjalankan pada
bila-bila masa mana-mana fungsi yang diwakilkan.

**Arahan oleh Menteri**

**13. Menteri boleh memberikan arahan kepada Lembaga selaras**
dengan peruntukan Akta ini dan Lembaga hendaklah melaksanakan
arahan itu.

**Pelantikan Penguasa Angkasa**

**14. (1) Menteri hendaklah, atas nasihat Pengerusi, melantik**
dalam kalangan pegawai awam, seorang Penguasa Angkasa bagi
maksud Akta ini.

(2) Penguasa Angkasa hendaklah melaksanakan fungsi dan
kewajipan yang dikenakan dan menjalankan kuasa yang diberikan
kepadanya di bawah Akta ini.

Bahagian III

LARANGAN

**Larangan**

**15. (1) Angkasa hendaklah digunakan bagi tujuan keamanan dan**
atas sebab ini tiada seorang pun boleh—

_(a) meletakkan, memasang, melancarkan atau mengendalikan_

apa-apa senjata pemusnah besar-besaran di angkasa;


-----

14 _Rang Undang-Undang_

_(b)_ menjalankan apa-apa pengujian senjata pemusnah

besar-besaran di angkasa;

_(c)_ menubuhkan suatu pangkalan tentera, pepasangan dan

kubu, melakukan pengujian apa-apa jenis senjata dan
menjalankan apa-apa manuver tentera, di angkasa;

_(d)_ melakukan apa-apa aktiviti yang menjejaskan keselamatan

dan perihal selamat mana-mana aktiviti lain yang dilakukan
secara sah di angkasa; atau

_(e)_ melakukan apa-apa aktiviti yang boleh menyebabkan

pencemaran yang memudaratkan kepada angkasa atau
perubahan buruk kepada persekitaran Bumi yang
diakibatkan oleh kemasukan sesuatu perkara luar angkasa.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ jika orang itu ialah orang perseorangan, didenda tidak

melebihi lima puluh juta ringgit atau dipenjarakan
selama tempoh tidak melebihi tiga puluh tahun atau
kedua-duanya; atau

_(b)_ jika orang itu ialah suatu pertubuhan perbadanan, didenda

tidak melebihi satu ratus juta ringgit.

Bahagian IV

PELESENAN, DSB.

**Kehendak lesen**

**16. (1) Mana-mana orang yang berniat untuk—**

_(a)_ membina atau mengilang apa-apa objek angkasa;

_(b)_ memiliki atau mengendalikan apa-apa kemudahan untuk

penyepaduan atau pengujian apa-apa objek angkasa; atau

_(c)_ memiliki atau mengendalikan apa-apa kemudahan pelancar,

hendaklah memohon suatu lesen.


-----

_Lembaga Angkasa Malaysia_ 15

(2) Mana-mana orang yang tidak mematuhi subseksyen (1)
melakukan suatu kesalahan dan boleh, apabila disabitkan—

_(a)_ jika orang itu ialah orang perseorangan, didenda tidak

melebihi lima belas juta ringgit atau dipenjarakan selama
tempoh tidak melebihi sepuluh tahun atau kedua-duanya;
atau

_(b)_ jika orang itu ialah suatu pertubuhan perbadanan, didenda

tidak melebihi tiga puluh juta ringgit.

**Kehendak permit pelancaran**

**17. (1) Mana-mana penyedia perkhidmatan pelancaran yang**
berniat untuk melancarkan suatu objek angkasa ke angkasa dari
mana-mana kemudahan pelancar di dalam Malaysia hendaklah
memohon suatu permit pelancaran.

(2) Mana-mana orang yang tidak mematuhi subseksyen (1)
melakukan suatu kesalahan dan boleh, apabila disabitkan—

_(a)_ jika orang itu ialah orang perseorangan, didenda tidak

melebihi tiga puluh juta ringgit atau dipenjarakan selama
tempoh tidak melebihi sepuluh tahun atau kedua-duanya;
atau

_(b)_ jika orang itu ialah suatu pertubuhan perbadanan, didenda

tidak melebihi enam puluh juta ringgit.

**Kehendak perakuan pelancaran**

**18. (1) Mana-mana warganegara Malaysia atau pemastautin**
tetap yang merupakan seorang, atau mana-mana pertubuhan
perbadanan yang diperbadankan, ditubuhkan atau didaftarkan
di Malaysia yang merupakan, pemunya suatu objek angkasa dan
berniat untuk melancarkan objek angkasa itu ke angkasa dari
mana-mana kemudahan pelancar di dalam atau di luar Malaysia
hendaklah memohon suatu perakuan pelancaran.


-----

16 _Rang Undang-Undang_

(2) Mana-mana orang yang tidak mematuhi subseksyen (1)
melakukan suatu kesalahan dan boleh, apabila disabitkan—

_(a)_ jika orang itu ialah orang perseorangan, didenda tidak

melebihi tiga puluh juta ringgit atau dipenjarakan selama
tempoh tidak melebihi sepuluh tahun atau kedua-duanya;
atau

_(b)_ jika orang itu ialah suatu pertubuhan perbadanan, didenda

tidak melebihi enam puluh juta ringgit.

**Permohonan bagi lesen, dsb.**

**19. (1) Seseorang boleh memohon supaya suatu lesen, permit**
pelancaran atau perakuan pelancaran diberikan kepadanya dengan
mengemukakan kepada Lembaga suatu permohonan mengikut cara
sebagaimana yang ditetapkan.

(2) Permohonan di bawah subseksyen (1) hendaklah disertakan
dengan bayaran fi yang ditetapkan.

(3) Suatu permohonan di bawah seksyen ini boleh ditarik balik
pada bila-bila masa, secara bertulis, sebelum permohonan itu
diluluskan atau ditolak.

**Dokumen atau maklumat tambahan**

**20. (1) Lembaga boleh, pada bila-bila masa selepas menerima**
suatu permohonan di bawah seksyen 19, meminta pemohon
untuk memberi Lembaga, dalam tempoh yang dinyatakan dalam
permintaan itu, apa-apa dokumen atau maklumat tambahan
mengenai permohonan itu.

(2) Jika dokumen atau maklumat tambahan yang dikehendaki
di bawah subseksyen (1) tidak diberikan oleh pemohon itu dalam
tempoh yang dinyatakan dalam permintaan atau dalam apa-apa
pelanjutan masa yang diberikan oleh Lembaga, permohonan itu
hendaklah disifatkan telah ditarik balik dan tidak lagi boleh
diteruskan, tetapi tanpa menjejaskan hak pemohon itu untuk
membuat suatu permohonan baharu.


-----

_Lembaga Angkasa Malaysia_ 17

**Pengeluaran lesen**

**21. (1) Apabila menerima permohonan dan bayaran fi di bawah**
seksyen 19 dan apa-apa dokumen atau maklumat tambahan yang
diberikan di bawah seksyen 20, Lembaga boleh menimbangkan
permohonan bagi suatu lesen dengan mengambil kira apa-apa
kehendak sebagaimana yang ditetapkan.

(2) Jika Lembaga berpuas hati bahawa segala kehendak yang
ditetapkan bagi permohonan suatu lesen telah dipenuhi, Lembaga
boleh mengeluarkan lesen.

**Pengeluaran permit pelancaran**

**22. (1) Apabila menerima permohonan dan bayaran fi di bawah**
seksyen 19 dan apa-apa dokumen atau maklumat tambahan yang
diberikan di bawah seksyen 20, Lembaga boleh menimbangkan
permohonan bagi suatu permit pelancaran dengan mengambil kira
apa-apa kehendak sebagaimana yang ditetapkan.

(2) Jika Lembaga berpuas hati bahawa segala kehendak yang
ditetapkan bagi permohonan suatu permit pelancaran telah dipenuhi,
Lembaga boleh, melalui notis bertulis, menyampaikan kepada
pemohon niat Lembaga untuk memberikan permit pelancaran
itu tertakluk kepada pemohon memenuhi syarat bagi insurans
di bawah subseksyen (3).

(3) Pemohon bagi permit pelancaran hendaklah menyebabkan
diinsuranskan berkenaan dengan apa-apa tanggungan bagi apa-apa
kerosakan kepada pihak ketiga yang diakibatkan oleh pelancaran
objek angkasa ke angkasa yang dengannya permit pelancaran itu
berkaitan mengikut cara sebagaimana yang ditetapkan.

(4) Jika Lembaga berpuas hati bahawa kehendak insurans
di bawah subseksyen (3) telah dipenuhi, Lembaga boleh mengeluarkan
permit pelancaran.

**Pengeluaran perakuan pelancaran**

**23. (1) Apabila menerima permohonan dan bayaran fi di bawah**
seksyen 19 dan apa-apa dokumen atau maklumat tambahan yang
diberikan di bawah seksyen 20, Lembaga boleh menimbangkan
permohonan bagi suatu perakuan pelancaran dengan mengambil
kira apa-apa kehendak sebagaimana yang ditetapkan.


-----

18 _Rang Undang-Undang_

(2) Jika Lembaga berpuas hati bahawa segala kehendak yang
ditetapkan bagi permohonan suatu perakuan pelancaran telah
dipenuhi, Lembaga boleh, mengeluarkan perakuan pelancaran.

**Syarat lesen, dsb.**

**24. (1) Suatu lesen, permit pelancaran atau perakuan pelancaran**
boleh diberikan tertakluk kepada apa-apa syarat sebagaimana yang
Lembaga fikirkan patut dikenakan.

(2) Lembaga boleh pada bila-bila masa mengubah atau
membatalkan syarat-syarat yang dikenakan ke atas suatu lesen,
permit pelancaran atau perakuan pelancaran.

(3) Bagi maksud suatu permit pelancaran dan perakuan pelancaran,
syarat-syarat yang dikenakan oleh Lembaga di bawah subseksyen (1)
bolehlah termasuk syarat-syarat yang berhubungan dengan
kemasukan semula objek angkasa.

(4) Mana-mana orang yang melanggar mana-mana syarat lesen,
permit pelancaran atau perakuan pelancaran yang dikenakan oleh
Lembaga di bawah subseksyen (1) melakukan suatu kesalahan
dan boleh, apabila disabitkan—

_(a)_ jika orang itu ialah orang perseorangan, didenda tidak

melebihi satu juta ringgit atau dipenjarakan selama
tempoh tidak melebihi lima tahun atau kedua-duanya;
atau

_(b)_ jika orang itu ialah suatu pertubuhan perbadanan, didenda

tidak melebihi tiga juta ringgit.

**Syarat tambahan lesen, dsb.**

**25. (1) Lembaga boleh pada bila-bila masa—**

_(a)_ mengenakan apa-apa syarat tambahan ke atas lesen, permit

pelancaran atau perakuan pelancaran; atau

_(b)_ mengubah atau membatalkan apa-apa syarat tambahan

yang dikenakan ke atas lesen, permit pelancaran atau
perakuan pelancaran.


-----

_Lembaga Angkasa Malaysia_ 19

(2) Mana-mana orang yang melanggar apa-apa syarat tambahan
lesen, permit pelancaran atau perakuan pelancaran yang dikenakan
oleh Lembaga di bawah subseksyen (1) melakukan suatu kesalahan
dan boleh, apabila disabitkan—

_(a)_ jika orang itu ialah orang perseorangan, didenda tidak

melebihi satu juta ringgit atau dipenjarakan selama
tempoh tidak melebihi lima tahun atau kedua-duanya;
atau

_(b)_ jika orang itu ialah suatu pertubuhan perbadanan, didenda

tidak melebihi tiga juta ringgit.

**Tempoh lesen, dsb.**

**26. Suatu lesen, permit pelancaran atau perakuan pelancaran**
hendaklah menyatakan tempoh lesen, permit pelancaran atau
perakuan pelancaran itu.

**Kesalahan tambahan berhubung dengan syarat lesen, dsb.**

**27. Mana-mana orang yang melanggar apa-apa syarat lesen,**
permit pelancaran atau perakuan pelancaran yang dikenakan oleh
Lembaga di bawah seksyen 24 atau apa-apa syarat tambahan lesen,
permit pelancaran atau perakuan pelancaran yang dikenakan oleh
Lembaga di bawah seksyen 25, dan melalui perbuatan itu—

_(a)_ menyebabkan kehilangan nyawa, melakukan suatu kesalahan

dan boleh, apabila disabitkan—

(i) jika orang itu ialah orang perseorangan, didenda tidak

melebihi lima belas juta ringgit atau dipenjarakan
selama tempoh tidak melebihi dua puluh tahun
atau kedua-duanya; atau

(ii) jika orang itu ialah suatu pertubuhan perbadanan,

didenda tidak melebihi tiga puluh juta ringgit;

_(b)_ menyebabkan apa-apa kecederaan atau kecacatan kesihatan

kepada mana-mana orang, melakukan suatu kesalahan
dan boleh, apabila disabitkan—

(i) jika orang itu ialah orang perseorangan, didenda

tidak melebihi lima juta ringgit atau dipenjarakan
selama tempoh tidak melebihi sepuluh tahun atau
kedua-duanya; atau


-----

20 _Rang Undang-Undang_

(ii) jika orang itu ialah suatu pertubuhan perbadanan,

didenda tidak melebihi sepuluh juta ringgit; dan

_(c)_ menyebabkan kehilangan atau kerosakan kepada apa-apa

harta, melakukan suatu kesalahan dan boleh, apabila
disabitkan—

(i) jika orang itu ialah orang perseorangan, didenda tidak

melebihi lima ratus ribu ringgit atau dipenjarakan
selama tempoh tidak melebihi lima tahun atau
kedua-duanya; atau

(ii) jika orang itu ialah suatu pertubuhan perbadanan,

didenda tidak melebihi satu juta ringgit.

**Pembaharuan lesen**

**28. (1) Suatu lesen boleh dibaharui dari semasa ke semasa oleh**
pemegang lesen dengan mengemukakan suatu permohonan kepada
Lembaga mengikut cara sebagaimana yang ditetapkan.

(2) Lembaga boleh, selepas menimbangkan permohonan
bagi pembaharuan lesen yang dibuat di bawah subseksyen (1),
meluluskan atau menolak permohonan itu.

(3) Jika permohonan bagi pembaharuan lesen diluluskan oleh
Lembaga, lesen itu hendaklah dibaharui apabila fi yang ditetapkan
dibayar dan Lembaga boleh mengenakan apa-apa syarat sebagaimana
yang Lembaga fikirkan patut.

**Penyerahan lesen**

**29. (1) Seseorang pemegang lesen boleh, melalui notis bertulis,**
menyerahkan lesennya kepada Lembaga pada bila-bila masa dan
mengikut kehendak yang dinyatakan dalam lesen.

(2) Penyerahan itu hendaklah mula berkuat kuasa pada tarikh
Lembaga menerima lesen itu dan notis di bawah subseksyen (1),
atau jika suatu tarikh selepas itu dinyatakan dalam notis itu, pada
tarikh itu.


-----

_Lembaga Angkasa Malaysia_ 21

(3) Penyerahan lesen di bawah subseksyen (1) tidak boleh
dibatalkan melainkan jika Lembaga melalui notis bertulis kepada
pemegang lesen membenarkan penyerahan itu ditarik balik sebelum
tarikh kuat kuasa penyerahan lesen itu.

(4) Pemegang lesen hendaklah—

_(a)_ mengambil segala langkah dan memberi segala bantuan

sebagaimana yang dikehendaki oleh Lembaga menurut
penyerahan lesen itu; dan

_(b)_ mengemukakan lesen itu kepada Lembaga pada tarikh

kuat kuasa penyerahan lesen itu.

**Pemindahmilikan atau penyerahhakan lesen, dsb.**

**30. (1) Suatu lesen, permit pelancaran atau perakuan pelancaran**
tidak boleh dipindahmilikkan atau diserahhakkan kepada
mana-mana orang lain.

(2) Mana-mana pemegang lesen, pemegang permit pelancaran
atau pemegang perakuan pelancaran yang melanggar subseksyen (1)
melakukan suatu kesalahan dan boleh, apabila disabitkan—

_(a)_ jika orang itu ialah orang perseorangan, didenda

tidak melebihi satu juta lima ratus ribu ringgit atau
dipenjarakan selama tempoh tidak melebihi lima tahun atau
kedua-duanya; atau

_(b)_ jika orang itu ialah suatu pertubuhan perbadanan, didenda

tidak melebihi tiga juta ringgit.

(3) Walau apa pun subseksyen (1), suatu lesen boleh
dipindahmilikkan kepada mana-mana orang lain apabila diberi
kuasa oleh Lembaga—

_(a)_ sekiranya suatu permohonan bertulis dibuat kepada Lembaga

oleh pemegang lesen; dan

_(b)_ sekiranya Lembaga berpuas hati bahawa orang yang

kepadanya lesen itu hendak dipindahmilikkan mempunyai
sumber kewangan dan teknikal yang perlu untuk mematuhi
syarat atau syarat tambahan lesen itu.


-----

22 _Rang Undang-Undang_

**Penggantungan atau pembatalan lesen, dsb.**

**31. (1) Lembaga boleh, melalui notis bertulis kepada pemegang**
lesen, pemegang permit pelancaran atau pemegang perakuan
pelancaran, menggantung atau membatalkan suatu lesen, permit
pelancaran atau perakuan pelancaran dalam mana-mana hal keadaan
yang berikut:

_(a)_ pemegang lesen, pemegang permit pelancaran atau pemegang

perakuan pelancaran tidak mematuhi peruntukan Akta ini
atau syarat atau syarat tambahan lesen, permit pelancaran
atau perakuan pelancaran;

_(b)_ pemegang lesen, pemegang permit pelancaran atau

pemegang perakuan pelancaran telah disabitkan atas
suatu kesalahan di bawah Akta ini;

_(c)_ pemegang lesen, pemegang permit pelancaran atau

pemegang perakuan pelancaran telah disabitkan atas suatu
kesalahan yang melibatkan rasuah, fraud, ketidakjujuran
atau keburukan akhlak, atau apa-apa kesalahan lain yang
boleh dihukum dengan pemenjaraan, sama ada hukuman
penjara sahaja atau sebagai tambahan kepada atau sebagai
ganti denda, melebihi dua tahun; atau

_(d)_ penggantungan atau pembatalan itu adalah demi kepentingan

awam, keselamatan negara atau hubungan antarabangsa.

(2) Penggantungan atau pembatalan suatu lesen, permit pelancaran
atau perakuan pelancaran hendaklah mula berkuat kuasa apabila
habis tempoh empat belas hari dari tarikh notis penggantungan atau
pembatalan itu disampaikan kepada pemegang lesen, pemegang
permit pelancaran atau pemegang perakuan pelancaran itu.

**Penyiaran penggantungan atau pembatalan lesen, dsb.**

**32. (1) Apabila penggantungan atau pembatalan suatu lesen,**
permit pelancaran atau perakuan pelancaran berkuat kuasa,
Lembaga hendaklah, dengan secepat yang dapat dilaksanakan,
menyebabkan penggantungan atau pembatalan itu disiarkan dalam
laman sesawang rasmi Lembaga sekurang-kurangnya tiga hari
berturut-turut.


-----

_Lembaga Angkasa Malaysia_ 23

(2) Apa-apa kelewatan atau kegagalan untuk menyiarkan notis
penggantungan atau pembatalan itu tidak boleh dalam apa-apa
cara pun menjejaskan kesahan penggantungan atau pembatalan
itu.

**Rayuan**

**33. (1) Mana-mana orang yang terkilan—**

_(a)_ dengan keengganan Lembaga untuk mengeluarkan suatu

lesen, permit pelancaran atau perakuan pelancaran; atau

_(b)_ dengan penggantungan atau pembatalan lesen, permit

pelancaran atau perakuan pelancarannya,

boleh, dalam masa tiga puluh hari selepas dimaklumkan secara
bertulis mengenai keengganan, penggantungan atau pembatalan
itu, membuat rayuan secara bertulis terhadap keputusan itu kepada
Menteri.

(2) Menteri boleh, selepas menimbangkan rayuan yang dibuat
di bawah subseksyen (1), mengesahkan atau mengetepikan
keputusan yang dirayukan itu.

**Kajian semula lesen**

**34. (1) Penguasa Angkasa atau mana-mana pegawai diberi kuasa**
boleh, pada bila-bila masa, menjalankan kajian semula terhadap
suatu lesen untuk menentukan kepatuhan pemegang lesen—

_(a)_ kepada Akta ini atau mana-mana peraturan-peraturan yang

dibuat di bawah Akta ini; atau

_(b)_ kepada syarat dan syarat tambahan lesen.

(2) Penguasa Angkasa atau pegawai diberi kuasa yang menjalankan
kajian semula di bawah subseksyen (1) hendaklah mempunyai
segala kuasa yang perlu untuk menjalankan kajian semula di
bawah seksyen ini.

(3) Penguasa Angkasa atau pegawai diberi kuasa yang menjalankan
kajian semula di bawah subseksyen (1) hendaklah menyediakan dan
mengemukakan suatu laporan kajian semula itu kepada Lembaga
mengikut cara sebagaimana yang ditentukan oleh Lembaga.


-----

24 _Rang Undang-Undang_

**Pegawai Keselamatan Pelancaran**

**35. (1) Penguasa Angkasa hendaklah melantik dalam kalangan**
pegawai diberi kuasa seorang Pegawai Keselamatan Pelancaran
untuk menentukan kepatuhan pemegang permit pelancaran—

_(a)_ kepada Akta ini atau mana-mana peraturan-peraturan yang

dibuat di bawah Akta ini; atau

_(b)_ kepada syarat dan syarat tambahan permit pelancaran.

(2) Bagi maksud subseksyen (1), Pegawai Keselamatan Pelancaran
hendaklah mempunyai segala kuasa yang perlu bagi pelaksanaan
fungsinya dan secara khususnya dia boleh—

_(a)_ memeriksa, dengan notis bertulis terlebih dahulu kepada

pemegang permit pelancaran, suatu objek angkasa atau
kemudahan pelancar;

_(b)_ mengarahkan pemegang permit pelancaran atau mana-mana

pekerja, ejen atau kontraktor pemegang permit pelancaran
untuk memberi apa-apa maklumat atau bantuan; dan

_(c)_ memberi apa-apa arahan kepada pemegang permit

pelancaran berhubung dengan pelancaran objek angkasa
ke angkasa atau kemasukan semula objek angkasa yang
dia fikirkan perlu untuk mengelak apa-apa bahaya kepada
kesihatan awam atau kepada mana-mana orang atau
apa-apa harta, termasuk arahan untuk menghentikan
pelancaran atau kemasukan semula, atau memusnahkan,
objek angkasa itu.

Bahagian V

PENDAFTARAN OBJEK ANGKASA

**Pendaftaran objek angkasa**

**36. (1) Mana-mana warganegara Malaysia, pemastautin tetap**
atau pertubuhan perbadanan yang diperbadankan, ditubuhkan atau
didaftarkan di Malaysia, yang objek angkasa dipunyainya telah
dilancarkan ke orbit bumi atau melepasinya dari suatu kemudahan
pelancar di dalam atau di luar Malaysia hendaklah mendaftarkan
objek angkasa itu dengan Penguasa Angkasa mengikut cara
sebagaimana yang ditetapkan


-----

_Lembaga Angkasa Malaysia_ 25

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ jika orang itu ialah orang perseorangan, didenda tidak

melebihi dua puluh lima ribu ringgit; atau

_(b)_ jika orang itu ialah suatu pertubuhan perbadanan, didenda

tidak melebihi lima puluh ribu ringgit.

**Pemberitahuan perubahan berhubung dengan objek angkasa**

**37. (1) Mana-mana pemunya yang objek angkasanya telah**
didaftarkan di bawah seksyen 36 hendaklah memberitahu Penguasa
Angkasa sekiranya—

_(a) objek angkasa itu telah terhenti daripada beroperasi;_

_(b)_ objek angkasa itu telah musnah secara fizikal; atau

_(c)_ terdapat apa-apa perubahan kepada butir-butir yang diberikan

mengenai objek angkasa itu bagi maksud pendaftaran.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ jika orang itu ialah orang perseorangan, didenda tidak

melebihi dua puluh lima ribu ringgit; atau

_(b)_ jika orang itu ialah suatu pertubuhan perbadanan, didenda

tidak melebihi lima puluh ribu ringgit.

**Daftar objek angkasa**

**38. (1) Penguasa Angkasa hendaklah menyimpan dan**
menyenggara suatu daftar objek angkasa yang didaftarkan di bawah
subseksyen 36(1) mengikut cara sebagaimana yang ditetapkan.

(2) Penguasa Angkasa boleh, apabila suatu pemberitahuan
diberikan di bawah seksyen 37 atau atas kehendaknya sendiri,
memotong nama dan butir-butir objek angkasa daripada daftar
atau meminda butir-butir objek angkasa itu di dalam daftar.


-----

26 _Rang Undang-Undang_

(3) Daftar boleh dijadikan tersedia bagi orang awam untuk
diperiksa mengikut cara sebagaimana yang ditentukan oleh
Penguasa Angkasa.

Bahagian VI

TANGGUNGAN

**Tanggungan mutlak**

**39.** (1) Seseorang penyedia perkhidmatan pelancaran hendaklah
bertanggungan secara mutlak bagi apa-apa kerosakan yang
diakibatkan oleh pelancaran suatu objek angkasa dari suatu
kemudahan pelancar di dalam Malaysia.

(2) Seseorang warganegara Malaysia, pemastautin tetap atau
pertubuhan perbadanan yang diperbadankan, ditubuhkan atau
didaftarkan di Malaysia yang merupakan pemunya suatu objek
angkasa hendaklah bertanggungan secara mutlak bagi apa-apa
kerosakan yang diakibatkan oleh pelancaran objek angkasanya
dari kemudahan pelancar di luar Malaysia.

(3) Seseorang warganegara Malaysia, pemastautin tetap atau
pertubuhan perbadanan yang diperbadankan, ditubuhkan atau
didaftarkan di Malaysia yang merupakan pemunya suatu objek
angkasa hendaklah bertanggungan secara mutlak bagi apa-apa
kerosakan yang diakibatkan oleh pengendalian objek angkasanya
yang telah dilancarkan ke orbit bumi atau melepasinya.

**Obligasi untuk menanggung rugi Kerajaan**

**40.** (1) Seseorang penyedia perkhidmatan pelancaran hendaklah
menanggung rugi Kerajaan terhadap apa-apa tuntutan dan prosiding
yang dibawa terhadap Kerajaan berkenaan dengan apa-apa kerosakan
yang diakibatkan oleh pelancaran objek angkasa dari kemudahan
pelancar di dalam Malaysia.

(2) Seseorang warganegara Malaysia, pemastautin tetap atau
pertubuhan perbadanan yang diperbadankan, ditubuhkan atau
didaftarkan di Malaysia yang merupakan pemunya suatu objek
angkasa hendaklah menanggung rugi Kerajaan terhadap apa-apa
tuntutan dan prosiding yang dibawa terhadap Kerajaan berkenaan
dengan apa-apa kerosakan yang diakibatkan oleh pelancaran objek
angkasanya dari kemudahan pelancar di luar Malaysia


-----

_Lembaga Angkasa Malaysia_ 27

(3) Seseorang warganegara Malaysia, pemastautin tetap atau
pertubuhan perbadanan yang diperbadankan, ditubuhkan atau
didaftarkan di Malaysia yang merupakan pemunya suatu objek
angkasa hendaklah menanggung rugi Kerajaan terhadap apa-apa
tuntutan dan prosiding yang dibawa terhadap Kerajaan berkenaan
dengan apa-apa kerosakan yang diakibatkan oleh pengendalian
objek angkasanya yang telah dilancarkan ke orbit bumi atau
melepasinya.

(4) Apa-apa penanggungrugian yang genap masa dan kena
dibayar di bawah subseksyen (1), (2) dan (3) boleh dituntut
sebagai suatu hutang sivil yang terhutang kepada Kerajaan.

Bahagian VII

KESALAHAN LAIN

**Penemuan objek angkasa, dsb., dan personel, dsb., kapal**
**angkasa**

**41. (1) Mana-mana orang yang menemukan apa-apa objek**
yang dia mempunyai sebab untuk mempercayai bahawa objek
itu merupakan suatu objek angkasa atau objek yang berasal dari
angkasa atau orang yang dia mempunyai sebab untuk mempercayai
bahawa orang itu merupakan personel atau penumpang suatu
kapal angkasa hendaklah memberitahu Penguasa Angkasa atau
mana-mana pegawai diberi kuasa mengenai penemuannya.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ jika orang itu ialah orang perseorangan, didenda tidak

melebihi lima ribu ringgit; atau

_(b)_ jika orang itu ialah suatu pertubuhan perbadanan, didenda

tidak melebihi sepuluh ribu ringgit.

**Mengusik, dsb., objek angkasa, dsb.**

**42.** (1) Mana-mana orang yang menemukan apa-apa objek yang
dia mempunyai sebab untuk mempercayai bahawa objek itu
merupakan suatu objek angkasa atau objek yang berasal dari
angkasa tidak boleh mengusik, mengalihkan, merosakkan atau
memusnahkan objek itu kecuali jika perlu berbuat demikian bagi
mencegah bahaya terdekat kepada keselamatan nyawa atau harta.


-----

28 _Rang Undang-Undang_

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ jika orang itu ialah orang perseorangan, didenda tidak

melebihi sepuluh ribu ringgit; atau

_(b)_ jika orang itu ialah suatu pertubuhan perbadanan, didenda

tidak melebihi dua puluh ribu ringgit.

Bahagian VIII

INSIDEN DAN KEMALANGAN

**Pemberitahuan insiden dan kemalangan**

**43. (1) Seseorang pemegang lesen, pemegang permit pelancaran**
atau pemegang perakuan pelancaran hendaklah dengan segera
memberitahu Penguasa Angkasa mengenai apa-apa insiden atau
kemalangan berkenaan dengan objek angkasa atau kemudahan
pelancar yang dengannya lesen, permit pelancaran atau perakuan
pelancaran itu berkaitan.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan—

_(a)_ jika orang itu ialah orang perseorangan, didenda tidak

melebihi dua puluh lima ribu ringgit; atau

_(b)_ jika orang itu ialah suatu pertubuhan perbadanan, didenda

tidak melebihi lima puluh ribu ringgit.

**Pelantikan penyiasat**

**44. (1) Bagi maksud Bahagian ini, Menteri hendaklah melantik**
secara bertulis apa-apa bilangan penyiasat untuk menjalankan
penyiasatan tentang insiden atau kemalangan mengikut cara
sebagaimana yang ditetapkan.

(2) Penyiasat hendaklah mempunyai segala kuasa yang perlu
untuk menjalankan suatu penyiasatan di bawah Bahagian ini.


-----

_Lembaga Angkasa Malaysia_ 29

(3) Seseorang pegawai diberi kuasa boleh dilantik sebagai
seorang penyiasat tertakluk kepada syarat yang dikenakan oleh
Menteri.

(4) Penyiasat yang dilantik di bawah subseksyen (1), selain
seorang penyiasat yang dilantik dalam kalangan pegawai diberi kuasa
di bawah subseksyen (3), hendaklah disifatkan sebagai pekhidmat
awam mengikut pengertian Kanun Keseksaan [Akta 574].

(5) Penyiasatan yang dijalankan di bawah Bahagian ini hendaklah
bagi maksud mencegah suatu insiden atau kemalangan pada masa
hadapan dan bukannya bagi maksud menentukan kesalahan atau
tanggungan.

**Jagaan selamat objek angkasa, dsb.**

**45. (1) Penguasa Angkasa hendaklah, dengan seberapa segera**
setelah maklumat berkenaan suatu insiden atau kemalangan
diketahuinya, mengambil segala langkah yang munasabah untuk
mengekalkan jagaan selamat objek angkasa atau kemudahan
pelancar, yang menjadi hal perkara insiden atau kemalangan
itu, atau apa-apa keterangan lain yang berhubungan dengan
insiden atau kemalangan itu sehingga penyiasat dilantik untuk
menjalankan penyiasatan tentang insiden atau kemalangan di bawah
seksyen 44.

(2) Apabila penyiasat dilantik di bawah seksyen 44, adalah
menjadi kewajipan penyiasat untuk mengekalkan jagaan selamat
objek angkasa atau kemudahan pelancar, yang menjadi hal perkara
insiden atau kemalangan itu, atau apa-apa keterangan lain yang
berhubungan dengan insiden atau kemalangan itu.

(3) Apabila penyiasat itu menentukan bahawa objek angkasa,
kemudahan pelancar atau keterangan lain itu tidak lagi diperlukan
bagi maksud penyiasatan, penyiasat itu hendaklah melepaskan
objek angkasa, kemudahan pelancar atau keterangan lain itu
kepada pemunya atau mana-mana orang yang diberi kuasa secara
bertulis oleh pemunya untuk mengambil jagaan objek angkasa,
kemudahan pelancar atau keterangan lain itu.


-----

30 _Rang Undang-Undang_

(4) Mana-mana orang yang mengusik, mengalih, merosakkan
atau memusnahkan mana-mana objek angkasa, kemudahan
pelancar atau keterangan lain dalam jagaan Penguasa Angkasa
atau seseorang penyiasat melakukan suatu kesalahan dan boleh,
apabila disabitkan—

_(a)_ jika orang itu ialah orang perseorangan, didenda tidak

lebih daripada sepuluh ribu ringgit; atau

_(b)_ jika orang itu ialah suatu pertubuhan perbadanan, didenda

tidak lebih daripada dua puluh ribu ringgit.

**Lesen, dsb., disifatkan digantung sekiranya berlaku kemalangan**

**46. (1) Apabila berlaku suatu kemalangan, lesen, permit pelancaran**
atau perakuan pelancaran yang diberikan berkenaan dengan suatu
objek angkasa atau kemudahan pelancar, yang menjadi hal perkara
kemalangan itu, hendaklah disifatkan digantung bagi suatu tempoh
dari tarikh kemalangan sehingga tarikh Lembaga membatalkan
penggantungan itu.

(2) Jika lesen, permit pelancaran atau perakuan pelancaran
disifatkan digantung di bawah subseksyen (1), lesen, permit
pelancaran atau perakuan pelancaran tidak akan berkuat kuasa
semasa tempoh penggantungan.

(3) Penggantungan lesen, permit pelancaran atau perakuan
pelancaran di bawah subseksyen (1) tidak menjejaskan tarikh
tamat tempoh lesen, permit pelancaran atau perakuan pelancaran
sebagaimana yang dinyatakan dalam lesen, permit pelancaran atau
perakuan pelancaran itu.

(4) Lembaga boleh membatalkan atau mengubah syarat lesen,
permit pelancaran atau perakuan pelancaran yang digantung
di bawah subseksyen (1).

(5) Walau apa pun seksyen 31, Lembaga boleh membatalkan
lesen, permit pelancaran dan perakuan pelancaran yang digantung
di bawah subseksyen (1).


-----

_Lembaga Angkasa Malaysia_ 31

Bahagian IX

PENGUATKUASAAN

**Pemberikuasaan pegawai awam**

**47. Menteri boleh, secara bertulis, memberi kuasa kepada**
mana-mana pegawai awam untuk menjalankan kuasa penguatkuasaan
di bawah Akta ini.

**Kad kuasa**

**48. (1) Maka hendaklah dikeluarkan kepada setiap pegawai diberi**
kuasa suatu kad kuasa yang ditandatangani oleh Menteri.

(2) Bilamana pegawai diberi kuasa itu menjalankan mana-mana
kuasa di bawah Akta ini, pegawai diberi kuasa itu hendaklah,
apabila diminta, mengemukakan kepada orang yang terhadapnya
kuasa itu sedang dijalankan kad kuasa yang dikeluarkan kepadanya
di bawah subseksyen (1).

**Kuasa penyiasatan**

**49. (1) Seseorang pegawai diberi kuasa hendaklah mempunyai**
segala kuasa yang perlu untuk menjalankan penyiasatan di bawah
Akta ini.

(2) Dalam mana-mana hal yang berhubungan dengan pelakuan
sesuatu kesalahan di bawah Akta ini, mana-mana pegawai diberi
kuasa yang menjalankan penyiasatan boleh menjalankan segala
atau mana-mana kuasa khas berhubung dengan penyiasatan polis
dalam kes boleh tangkap yang diberikan oleh Kanun Tatacara
Jenayah [Akta 593].

**Penggeledahan dan penyitaan dengan waran**

**50. (1) Jika ternyata pada seseorang Majistret, berdasarkan**
maklumat bertulis dengan bersumpah daripada pegawai diberi
kuasa dan selepas apa-apa siasatan sebagaimana yang difikirkan
perlu oleh Majistret itu, bahawa terdapat sebab yang munasabah
untuk mempercayai bahawa—

_(a)_ mana-mana tapak, premis atau kenderaan telah digunakan

dalam; atau


-----

32 _Rang Undang-Undang_

_(b)_ terdapat keterangan di mana-mana tapak, premis atau

kenderaan yang perlu untuk menjalankan suatu penyiasatan,

pelakuan sesuatu kesalahan di bawah Akta ini atau mana-mana
peraturan-peraturan yang dibuat di bawah Akta ini, Majistret boleh
mengeluarkan suatu waran yang memberi kuasa kepada pegawai
diberi kuasa yang dinamakan dalam waran itu, pada bila-bila masa
yang munasabah pada waktu siang atau malam dan dengan atau
tanpa bantuan, untuk memasuki tapak, premis atau kenderaan itu
dan jika perlu dengan menggunakan kekerasan.

(2) Tanpa menjejaskan keluasan subseksyen (1), waran yang
dikeluarkan oleh Majistret boleh memberi kuasa untuk penggeledahan
dan penyitaan—

_(a)_ salinan mana-mana buku, akaun atau dokumen lain,

termasuk data berkomputer, yang mengandungi atau
yang semunasabahnya disyaki mengandungi maklumat
mengenai apa-apa kesalahan yang disyaki telah dilakukan;

_(b)_ mana-mana papan tanda, kad, surat, risalah, lembaran

atau notis yang menyatakan atau membayangkan bahawa
orang itu mempunyai suatu lesen, permit pelancaran atau
perakuan pelancaran yang diberikan di bawah Akta ini;

_(c)_ apa-apa objek angkasa atau kemudahan pelancar; atau

_(d)_ apa-apa dokumen, kemudahan, radas, kenderaan, kelengkapan,

peranti atau bahan lain yang semunasabahnya dipercayai dapat
memberikan keterangan mengenai pelakuan kesalahan itu.

(3) Seorang pegawai diberi kuasa yang menjalankan suatu
penggeledahan di bawah subseksyen (1) boleh, bagi maksud
menyiasat kesalahan itu, memeriksa mana-mana orang yang berada
di dalam atau di tapak, premis atau kenderaan itu.

(4) Seorang pegawai diberi kuasa yang membuat pemeriksaan
terhadap seseorang di bawah subseksyen (3) boleh menyita atau
mengambil milik, dan menyimpan dalam jagaan selamat semua
benda, selain pakaian yang perlu dipakai, yang dijumpai pada
orang itu, dan apa-apa benda lain, yang baginya ada sebab untuk
mempercayai bahawa benda-benda itu merupakan peralatan atau
keterangan lain bagi jenayah itu, dan benda-benda itu boleh
ditahan sehingga orang itu dilepaskan atau dibebaskan.


-----

_Lembaga Angkasa Malaysia_ 33

(5) Tiada seorang pun boleh diperiksa kecuali oleh seorang
lain yang sama jantina, dan pemeriksaan sedemikian hendaklah
dijalankan dengan penuh kesopanan.

(6) Jika, oleh sebab sifat, saiz atau amaunnya, pemindahan
mana-mana objek angkasa, kemudahan pelancar, buku, akaun,
dokumen, data berkomputer, papan tanda, kad, surat, risalah,
lembaran, notis, kemudahan, radas, kenderaan, kelengkapan, peranti,
benda atau bahan yang disita di bawah seksyen ini tidak boleh
dilaksanakan, pegawai yang menyita hendaklah, dengan apa-apa
cara, mengelak objek angkasa, kemudahan pelancar, buku, akaun,
dokumen, data berkomputer, papan tanda, kad, surat, risalah,
lembaran, notis, kemudahan, radas, kenderaan, kelengkapan, peranti,
benda atau bahan itu di dalam tapak, premis atau kenderaan yang
di dalamnya ia dijumpai.

(7) Mana-mana orang yang, tanpa kuasa yang sah, memecahkan,
mengusik atau merosakkan lak yang disebut dalam subseksyen (6)
atau mengalihkan mana-mana objek angkasa, kemudahan pelancar,
buku, akaun, dokumen, data berkomputer, papan tanda, kad,
surat, risalah, lembaran, notis, kemudahan, radas, kenderaan,
kelengkapan, peranti, benda atau bahan yang dilak atau cuba
untuk berbuat demikian melakukan suatu kesalahan dan boleh,
apabila disabitkan, didenda tidak melebihi lima puluh ribu ringgit
atau dipenjarakan selama tempoh tidak melebihi satu tahun atau
kedua-duanya.

**Penggeledahan dan penyitaan tanpa waran**

**51. Jika seseorang pegawai diberi kuasa dalam mana-mana hal**
keadaan yang disebut dalam seksyen 50 mempunyai sebab yang
munasabah untuk mempercayai bahawa oleh sebab kelengahan
dalam memperoleh suatu waran geledah di bawah seksyen itu
penyiasatan akan terjejas atau keterangan mengenai pelakuan
suatu kesalahan mungkin diganggu, dipindahkan, dirosakkan atau
dimusnahkan, pegawai diberi kuasa itu boleh memasuki tapak,
premis atau kenderaan itu dan menjalankan di dalam, pada dan
berkenaan dengan tapak, premis atau kenderaan itu segala kuasa
yang disebut dalam seksyen 50 dengan cara yang sepenuhnya dan
secukupnya seolah-olah dia diberi kuasa untuk berbuat demikian
oleh suatu waran yang dikeluarkan di bawah seksyen itu.


-----

34 _Rang Undang-Undang_

**Senarai objek angkasa, dsb., yang disita**

**52. (1) Jika apa-apa penyitaan dibuat di bawah Akta ini, pegawai**
diberi kuasa yang membuat penyitaan itu hendaklah menyediakan
suatu senarai objek angkasa, kemudahan pelancar, buku, akaun,
dokumen, data berkomputer, papan tanda, kad, surat, risalah,
lembaran, notis, kemudahan, radas, kenderaan, kelengkapan, peranti,
benda atau bahan yang disita dan hendaklah menandatangani
senarai itu.

(2) Senarai yang disediakan mengikut subseksyen (1) hendaklah
diserahkan dengan serta-merta kepada pemunya atau orang yang
mengawal atau menjaga tapak, premis atau kenderaan yang telah
digeledah atau kepada ejen atau pekerja pemunya atau orang itu,
di tapak, premis atau kenderaan.

**Kos bagi memegang objek angkasa, dsb., yang disita**

**53. Jika apa-apa objek angkasa, kemudahan pelancar, buku, akaun,**
dokumen, data berkomputer, papan tanda, kad, surat, risalah,
lembaran, notis, kemudahan, radas, kenderaan, kelengkapan,
peranti, benda atau bahan yang disita di bawah Akta ini dipegang
dalam jagaan Kerajaan sementara menunggu penyelesaian apa-apa
prosiding yang berkenaan dengan suatu kesalahan di bawah Akta
ini, kos bagi memegangnya dalam jagaan hendaklah, sekiranya
mana-mana orang didapati bersalah atas kesalahan itu, menjadi
hutang yang kena dibayar kepada Kerajaan oleh orang itu dan
hendaklah didapatkan kembali dengan sewajarnya.

**Pelepasan objek angkasa, dsb., yang disita**

**54. (1) Jika apa-apa objek angkasa, kemudahan pelancar, buku,**
akaun, dokumen, data berkomputer, papan tanda, kad, surat, risalah,
lembaran, notis, kemudahan, radas, kenderaan, kelengkapan, peranti,
benda atau bahan yang telah disita di bawah Akta ini, mana-mana
pegawai diberi kuasa, boleh pada bila-bila masa, selepas merujuk
kepada Penguasa Angkasa, melepaskan objek angkasa, kemudahan
pelancar, buku, akaun, dokumen, data berkomputer, papan tanda,
kad, surat, risalah, lembaran, notis, kemudahan, radas, kenderaan,
kelengkapan, peranti, benda atau bahan itu kepada orang yang
diputuskannya sebagai berhak secara sah kepada objek angkasa,
kemudahan pelancar, buku, akaun, dokumen, data berkomputer,


-----

_Lembaga Angkasa Malaysia_ 35

papan tanda, kad, surat, risalah, lembaran, notis, kemudahan,
radas, kenderaan, kelengkapan, peranti, benda atau bahan itu jika
dia berpuas hati bahawa objek angkasa, kemudahan pelancar,
buku, akaun, dokumen, data berkomputer, papan tanda, kad, surat,
risalah, lembaran, notis, kemudahan, radas, kenderaan, kelengkapan,
peranti, benda atau bahan itu tidak boleh dilucuthakkan di bawah
Akta ini dan tidak dikehendaki selainnya bagi maksud mana-mana
prosiding di bawah Akta ini, atau bagi maksud apa-apa pendakwaan
di bawah mana-mana undang-undang lain, dan dalam hal sedemikian
pegawai diberi kuasa yang membuat penyitaan itu, atau Kerajaan
atau mana-mana orang yang bertindak bagi pihak Kerajaan, tidak
boleh dikenakan apa-apa prosiding oleh mana-mana orang jika
penyitaan dan pelepasan objek angkasa, kemudahan pelancar,
buku, akaun, dokumen, data berkomputer, papan tanda, kad, surat,
risalah, lembaran, notis, kemudahan, radas, kenderaan, kelengkapan,
peranti, benda atau bahan itu telah dibuat dengan suci hati.

(2) Suatu rekod bertulis hendaklah dibuat oleh pegawai diberi
kuasa yang membuat pelepasan objek angkasa, kemudahan
pelancar, buku, akaun, dokumen, data berkomputer, papan tanda,
kad, surat, risalah, lembaran, notis, kemudahan, radas, kenderaan,
kelengkapan, peranti, benda atau bahan di bawah subseksyen (1)
yang menyatakan secara terperinci hal keadaan, dan sebab bagi
pelepasan itu, dan dia hendaklah menghantarkan satu salinan rekod
itu kepada Penguasa Angkasa secepat yang dapat dilaksanakan.

**Pelucuthakan objek angkasa, dsb., yang disita**

**55. (1) Apa-apa objek angkasa, kemudahan pelancar, buku, akaun,**
dokumen, data berkomputer, papan tanda, kad, surat, risalah,
lembaran, notis, kemudahan, radas, kenderaan, kelengkapan, peranti,
benda atau bahan yang disita dalam penjalanan mana-mana kuasa
yang diberikan di bawah Akta ini boleh dilucuthakkan.

(2) Suatu perintah bagi pelucuthakan mana-mana objek angkasa,
kemudahan pelancar, buku, akaun, dokumen, data berkomputer,
papan tanda, kad, surat, risalah, lembaran, notis, kemudahan, radas,
kenderaan, kelengkapan, peranti, benda atau bahan hendaklah
dibuat jika dibuktikan sehingga memuaskan hati mahkamah bahawa
suatu kesalahan di bawah Akta ini telah dilakukan dan bahawa
objek angkasa, kemudahan pelancar, buku, akaun, dokumen, data


-----

36 _Rang Undang-Undang_

berkomputer, papan tanda, kad, surat, risalah, lembaran, notis,
kemudahan, radas, kenderaan, kelengkapan, peranti, benda atau
bahan itu adalah hal perkara atau telah digunakan dalam pelakuan
kesalahan itu, walaupun tiada seorang pun telah disabitkan atas
kesalahan itu.

(3) Jika tiada pendakwaan berkenaan dengan apa-apa objek
angkasa, kemudahan pelancar, buku, akaun, dokumen, data
berkomputer, papan tanda, kad, surat, risalah, lembaran, notis,
kemudahan, radas, kenderaan, kelengkapan, peranti, benda atau
bahan yang disita di bawah Akta ini, objek angkasa, kemudahan
pelancar, buku, akaun, dokumen, data berkomputer, papan tanda,
kad, surat, risalah, lembaran, notis, kemudahan, radas, kenderaan,
kelengkapan, peranti, benda atau bahan itu hendaklah diambil
kira dan disifatkan terlucut hak apabila habis tempoh satu bulan
kalendar dari tarikh penyampaian notis kepada alamat yang terakhir
diketahui orang yang daripadanya objek angkasa, kemudahan
pelancar, buku, akaun, dokumen, data berkomputer, papan tanda,
kad, surat, risalah, lembaran, notis, kemudahan, radas, kenderaan,
kelengkapan, peranti, benda atau bahan itu telah disita yang
menyatakan bahawa tidak ada pendakwaan berkenaan dengan
objek angkasa, kemudahan pelancar, buku, akaun, dokumen,
data berkomputer, papan tanda, kad, surat, risalah, lembaran,
notis, kemudahan, radas, kenderaan, kelengkapan, peranti, benda
atau bahan itu melainkan jika sebelum habis tempoh itu suatu
tuntutan baginya telah dibuat mengikut cara yang dinyatakan
dalam subseksyen (4), (5), (6) dan (7).

(4) Mana-mana orang yang menuntut bahawa dia ialah pemunya
objek angkasa, kemudahan pelancar, buku, akaun, dokumen, data
berkomputer, papan tanda, kad, surat, risalah, lembaran, notis,
kemudahan, radas, kenderaan, kelengkapan, peranti, benda atau
bahan yang disebut dalam subseksyen (3) dan bahawa ia tidak
boleh dilucuthakkan boleh secara sendiri atau melalui ejennya yang
diberi kuasa secara bertulis, memberikan notis bertulis kepada
pegawai diberi kuasa yang dalam milikannya objek angkasa,
kemudahan pelancar, buku, akaun, dokumen, data berkomputer,
papan tanda, kad, surat, risalah, lembaran, notis, kemudahan, radas,
kenderaan, kelengkapan, peranti, benda atau bahan itu dipegang
bahawa dia menuntut objek angkasa, kemudahan pelancar, buku,
akaun, dokumen, data berkomputer, papan tanda, kad, surat, risalah,
lembaran, notis, kemudahan, radas, kenderaan, kelengkapan,
peranti, benda atau bahan itu.


-----

_Lembaga Angkasa Malaysia_ 37

(5) Apabila notis yang disebut dalam subseksyen (4) diterima,
pegawai diberi kuasa itu hendaklah merujukkan tuntutan itu kepada
seorang Majistret bagi keputusannya.

(6) Majistret yang kepadanya sesuatu perkara dirujuk
di bawah subseksyen (5) hendaklah mengeluarkan suatu saman
yang menghendaki orang yang menuntut bahawa dia ialah pemunya
objek angkasa, kemudahan pelancar, buku, akaun, dokumen, data
berkomputer, papan tanda, kad, surat, risalah, lembaran, notis,
kemudahan, radas, kenderaan, kelengkapan, peranti, benda atau
bahan itu dan orang yang daripadanya ia disita hadir untuk hadir
di hadapannya, dan apabila mereka hadir atau mereka tidak hadir,
setelah dibuktikan bahawa saman itu telah disampaikan dengan
sewajarnya, Majistret itu hendaklah meneruskan pemeriksaan
perkara itu.

(7) Jika dibuktikan bahawa suatu kesalahan di bawah Akta ini
atau mana-mana peraturan-peraturan yang dibuat di bawah Akta
ini telah dilakukan dan bahawa objek angkasa, kemudahan
pelancar, buku, akaun, dokumen, data berkomputer, papan tanda,
kad, surat, risalah, lembaran, notis, kemudahan, radas, kenderaan,
kelengkapan, peranti, benda atau bahan yang disebut dalam
subseksyen (6) ialah hal perkara bagi atau telah digunakan dalam
pelakuan kesalahan itu, Majistret itu hendaklah memerintahkan
supaya objek angkasa, kemudahan pelancar, buku, akaun, dokumen,
data berkomputer, papan tanda, kad, surat, risalah, lembaran,
notis, kemudahan, radas, kenderaan, kelengkapan, peranti, benda
atau bahan itu dilucuthakkan, dan hendaklah, jika tiada bukti
sedemikian, memerintahkan pelepasannya.

(8) Mana-mana objek angkasa, kemudahan pelancar, buku,
akaun, dokumen, data berkomputer, papan tanda, kad, surat, risalah,
lembaran, notis, kemudahan, radas, kenderaan, kelengkapan, peranti,
benda atau bahan yang dilucuthakkan atau disifatkan terlucut hak
hendaklah diserahkan kepada Penguasa Angkasa dan hendaklah
dilupuskan mengikut apa-apa cara sebagaimana yang difikirkan
patut oleh Penguasa Angkasa.

**Hak harta mengenai objek angkasa, dsb., yang dilucuthakkan**

**56. Apa-apa objek angkasa, kemudahan pelancar, buku, akaun,**
dokumen, data berkomputer, papan tanda, kad, surat, risalah,
lembaran, notis, kemudahan, radas, kenderaan, kelengkapan, peranti,
benda atau bahan yang dilucuthakkan atau disifatkan terlucut hak
di bawah Akta ini hendaklah menjadi harta Kerajaan.


-----

38 _Rang Undang-Undang_

**Akses kepada data berkomputer**

**57. (1) Mana-mana pegawai diberi kuasa yang menjalankan suatu**
penggeledahan di bawah Akta ini hendaklah diberi akses kepada
data berkomputer sama ada disimpan dalam suatu komputer atau
selainnya.

(2) Bagi maksud seksyen ini, pegawai diberi kuasa hendaklah
diberi kata laluan, kod penyulitan, kod penyahsulitan, perisian atau
perkakasan yang perlu dan apa-apa cara lain yang dikehendaki
untuk membolehkan data berkomputer itu difahami.

**Tiada kos atau ganti rugi yang berbangkit daripada penyitaan**
**boleh didapatkan**

**58. Tiada seorang pun boleh, dalam apa-apa prosiding di hadapan**
mana-mana mahkamah berkenaan dengan penyitaan apa-apa
objek angkasa, kemudahan pelancar, buku, akaun, dokumen, data
berkomputer, papan tanda, kad, surat, risalah, lembaran, notis,
kemudahan, radas, kenderaan, kelengkapan, peranti, benda atau
bahan yang disita dalam menjalankan atau yang berupa sebagai
menjalankan mana-mana kuasa yang diberikan di bawah Akta
ini, berhak kepada kos prosiding itu atau apa-apa ganti rugi atau
relief lain melainkan jika penyitaan itu dibuat tanpa sebab yang
munasabah.

**Kuasa untuk menghendaki kehadiran orang yang mempunyai**
**pengetahuan tentang kes**

**59. (1) Seorang pegawai diberi kuasa yang membuat suatu**
penyiasatan di bawah Bahagian ini boleh, melalui perintah secara
bertulis, menghendaki mana-mana orang yang pada pendapat
pegawai diberi kuasa itu mempunyai pengetahuan tentang fakta
dan hal keadaan kes itu supaya hadir di hadapannya, dan orang
itu hendaklah hadir sebagaimana yang dikehendaki.

(2) Jika mana-mana orang enggan atau tidak hadir sebagaimana yang
dikehendaki oleh suatu perintah yang dibuat di bawah subseksyen (1),
pegawai diberi kuasa itu boleh melaporkan keengganan atau
ketidakhadiran itu kepada Majistret yang hendaklah mengeluarkan
suatu waran untuk memastikan kehadiran orang itu sebagaimana
yang dikehendaki oleh perintah itu.


-----

_Lembaga Angkasa Malaysia_ 39

**Pemeriksaan orang yang mempunyai pengetahuan tentang kes**

**60. (1) Seorang pegawai diberi kuasa yang membuat suatu**
penyiasatan di bawah Akta ini boleh memeriksa secara lisan
mana-mana orang yang dikatakan mempunyai pengetahuan tentang
fakta dan hal keadaan kes itu.

(2) Orang itu adalah terikat untuk menjawab segala soalan
yang berhubungan dengan kes itu yang dikemukakan kepadanya
oleh pegawai diberi kuasa itu, tetapi dia boleh enggan menjawab
apa-apa soalan yang jawapannya mungkin mendedahkannya kepada
suatu pertuduhan jenayah atau penalti atau pelucuthakan.

(3) Seorang yang membuat pernyataan di bawah seksyen ini
adalah terikat di sisi undang-undang untuk menyatakan yang benar,
sama ada pernyataan itu dibuat keseluruhannya atau sebahagiannya
bagi menjawab soalan-soalan atau tidak.

(4) Pegawai diberi kuasa yang memeriksa seseorang
di bawah subseksyen (1) hendaklah terlebih dahulu memaklumkan
orang itu mengenai peruntukan subseksyen (2) dan (3).

(5) Suatu pernyataan yang dibuat oleh mana-mana orang
di bawah seksyen ini hendaklah, bilamana mungkin, diubah
ke dalam bentuk bertulis dan ditandatangani oleh orang yang
membuatnya atau dilekatkan dengan cap jarinya, mengikut
mana-mana yang berkenaan—

_(a)_ selepas pernyataan itu dibacakan kepadanya dalam bahasa

yang dalamnya pernyataan itu dibuat olehnya; dan

_(b)_ selepas dia diberi peluang untuk membuat apa-apa

pembetulan yang ingin dibuat olehnya.

**Kebolehterimaan pernyataan sebagai keterangan**

**61. (1) Kecuali sebagaimana yang diperuntukkan dalam seksyen**
ini, tiada pernyataan yang dibuat oleh mana-mana orang kepada
pegawai diberi kuasa dalam penjalanan suatu penyiasatan yang
dibuat di bawah Akta ini boleh digunakan sebagai keterangan.


-----

40 _Rang Undang-Undang_

(2) Apabila mana-mana saksi dipanggil bagi pendakwaan
atau bagi pembelaan, selain tertuduh, mahkamah hendaklah,
atas permintaan orang tertuduh atau pendakwa, merujuk kepada
mana-mana pernyataan yang dibuat oleh saksi itu kepada pegawai
diberi kuasa dalam penjalanan penyiasatan di bawah Akta ini dan
boleh kemudian, jika mahkamah fikirkan patut demi kepentingan
keadilan, mengarahkan supaya tertuduh diberikan suatu salinan
pernyataan itu dan pernyataan itu boleh digunakan untuk mencabar
kebolehpercayaan saksi itu mengikut cara yang diperuntukkan
oleh Akta Keterangan 1950 [Akta 56].

(3) Jika tertuduh telah membuat suatu pernyataan semasa
penjalanan suatu penyiasatan, pernyataan itu boleh diterima sebagai
keterangan untuk menyokong pembelaannya semasa penjalanan
perbicaraan.

(4) Tiada apa-apa jua dalam seksyen ini boleh disifatkan
terpakai bagi apa-apa pernyataan yang dibuat dalam penjalanan
suatu kawad cam atau tergolong dalam seksyen 27 atau
perenggan 32(1)(a), _(i)_ dan _(j) Akta Keterangan 1950._

(5) Apabila mana-mana orang dipertuduh atas mana-mana
kesalahan berhubung dengan pembuatan atau kandungan apa-apa
pernyataan yang dibuat olehnya kepada seorang pegawai diberi
kuasa dalam penjalanan suatu penyiasatan yang dibuat di bawah
Akta ini, pernyataan itu boleh digunakan sebagai keterangan
dalam kes pendakwaan.

**Kuasa tambahan**

**62. (1) Seorang pegawai diberi kuasa hendaklah, bagi maksud**
melaksanakan Akta ini, mempunyai kuasa untuk melakukan segala
atau mana-mana daripada perkara yang berikut:

_(a)_ menghendaki pengemukaan apa-apa komputer, buku, rekod,

data berkomputer, dokumen atau benda lain dan untuk
meneliti, memeriksa dan menyalin apa-apa daripadanya;

_(b)_ menghendaki pengemukaan apa-apa dokumen pengenalan

daripada mana-mana orang berhubung dengan mana-mana
perbuatan atau kesalahan di bawah Akta ini; dan

_(c)_ membuat apa-apa siasatan sebagaimana yang perlu untuk

menentukan sama ada peruntukan Akta ini telah dipatuhi.


-----

_Lembaga Angkasa Malaysia_ 41

(2) Mana-mana orang yang tidak mematuhi permintaan yang
dibuat di bawah subseksyen (1) melakukan suatu kesalahan dan
boleh, apabila disabitkan, didenda tidak melebihi lima puluh ribu
ringgit atau dipenjarakan selama tempoh tidak melebihi satu tahun
atau kedua-duanya.

**Halangan**

**63. Mana-mana orang yang mengamang, menghalang, merintangi**
atau mengganggu, atau enggan memberi akses ke mana-mana
tapak, premis, kenderaan atau data berkomputer kepada, Penguasa
Angkasa, pegawai diberi kuasa, Pegawai Keselamatan Pelancaran
atau penyiasat dalam pelaksanaan kewajipannya di bawah Akta
ini atau mana-mana peraturan-peraturan yang dibuat di bawah
Akta ini melakukan suatu kesalahan dan boleh, apabila disabitkan,
didenda tidak melebihi lima puluh ribu ringgit atau dipenjarakan
selama tempoh tidak melebihi satu tahun atau kedua-duanya.

Bahagian X

AM

**Perlindungan daripada tindakan guaman dan prosiding**
**undang-undang**

**64. Tiada tindakan, guaman, pendakwaan atau prosiding lain boleh**
dibawa, dimulakan atau dikekalkan dalam mana-mana mahkamah
terhadap—

_(a)_ anggota Lembaga, anggota jawatankuasa, Penguasa Angkasa,

pegawai diberi kuasa, Pegawai Keselamatan Pelancaran
dan penyiasat bagi atau atas sebab atau berkenaan dengan
apa-apa pelakuan yang diarahkan atau dilakukan bagi
tujuan menguatkuasakan Akta ini; dan

_(b)_ mana-mana orang lain bagi atau atas sebab atau berkenaan

dengan apa-apa perbuatan yang dilakukan atau berupa
dilakukan olehnya di bawah perintah, arahan atau suruhan
mana-mana anggota Lembaga, anggota jawatankuasa,
Penguasa Angkasa, pegawai diberi kuasa, Pegawai
Keselamatan Pelancaran dan penyiasat atau mana-mana
pegawai yang diberi kuasa sewajarnya di bawah Akta
ini,


-----

42 _Rang Undang-Undang_

jika perbuatan itu dilakukan dengan suci hati dan dengan
mempercayai semunasabahnya bahawa perbuatan itu perlu bagi
maksud yang diniatkan untuk dicapai olehnya.

**Pendakwaan**

**65. Tiada pendakwaan bagi atau berhubung dengan apa-apa**
kesalahan di bawah Akta ini boleh atau mana-mana
peraturan-peraturan yang dibuat di bawah Akta ini dimulakan
kecuali oleh atau dengan keizinan bertulis Pendakwa Raya.

**Penyampaian dokumen**

**66. (1) Penyampaian suatu dokumen kepada mana-mana orang**
hendaklah dilaksanakan—

_(a)_ dengan menghantar serah dokumen itu kepada orang

itu atau dengan menghantar serah dokumen itu kepada
seorang anggota keluarganya yang dewasa; di tempat
kediaman orang itu yang terakhir diketahui;

_(b)_ dengan meninggalkan dokumen itu di tempat kediaman

atau tempat perniagaan orang itu yang lazim atau yang
terakhir diketahui dalam suatu sampul yang dialamatkan
kepada orang itu; atau

_(c)_ dengan menghantar dokumen itu melalui pos berdaftar

yang dialamatkan kepada orang itu di tempat kediamannya
atau tempat perniagaannya yang lazim atau yang terakhir
diketahui.

(2) Sesuatu dokumen yang dikehendaki disampaikan kepada
pemunya atau penghuni mana-mana premis—

_(a)_ hendaklah disifatkan telah dialamatkan dengan sepatutnya

jika dialamatkan dengan perihalan “pemunya” atau
“penghuni” premis itu; dan

_(b)_ boleh disampaikan—

(i) dengan menyerahkan dokumen itu kepada seorang

dewasa yang berada di premis itu; atau

(ii) jika tiada orang sedemikian di premis itu yang

kepadanya dokumen itu boleh dengan usaha yang
munasabah dihantarserahkan, dengan pengiklanan
sekurang-kurangnya dalam satu akhbar tempatan.


-----

_Lembaga Angkasa Malaysia_ 43

**Percubaan dan persubahatan**

**67. Mana-mana orang yang cuba untuk melakukan apa-apa**
kesalahan yang boleh dihukum di bawah Akta ini atau mana-mana
peraturan-peraturan yang dibuat di bawah Akta ini atau bersubahat
dalam pelakuan kesalahan itu, boleh dihukum dengan hukuman
yang diperuntukkan bagi kesalahan itu.

**Tanggungan pengarah, dsb. pertubuhan perbadanan**

**68. Jika mana-mana orang yang melakukan kesalahan**
di bawah Akta ini atau mana-mana peraturan-peraturan yang dibuat
di bawah Akta ini ialah suatu pertubuhan perbadanan, seseorang
yang pada masa kelakuan kesalahan itu ialah seorang pengarah,
pegawai pematuhan, pekongsi, pengurus, setiausaha atau pegawai
lain yang seumpamanya bagi pertubuhan perbadanan itu atau
yang berupa sebagai bertindak atas sifat itu atau yang dengan
apa-apa cara atau sehingga apa-apa takat bertanggungjawab bagi
pengurusan apa-apa hal ehwal pertubuhan perbadanan itu atau
yang membantu dalam pengurusannya—

_(a)_ boleh dipertuduh secara berasingan atau bersesama dalam

prosiding yang sama bersekali dengan pertubuhan
perbadanan itu; dan

_(b)_ jika pertubuhan perbadanan itu didapati bersalah atas

kesalahan itu, hendaklah disifatkan bersalah atas kesalahan
itu dan boleh dikenakan hukuman atau penalti yang sama
sebagaimana seorang individu melainkan jika, dengan
mengambil kira jenis fungsinya atas sifat itu dan segala
hal keadaan, dia membuktikan—

(i) bahawa kesalahan itu telah dilakukan tanpa

pengetahuannya; dan

(ii) bahawa kesalahan itu telah dilakukan tanpa

persetujuan atau pembiarannya dan bahawa dia
telah mengambil segala langkah yang munasabah
dan menjalankan segala usaha yang wajar untuk
menghalang pelakuan kesalahan itu.


-----

44 _Rang Undang-Undang_

**Tanggungan seseorang bagi perbuatan, dsb., pekerja, dsb.**

**69. Jika mana-mana orang boleh dikenakan apa-apa hukuman atau**
penalti di bawah Akta ini atau mana-mana peraturan-peraturan yang
dibuat di bawah Akta ini bagi apa-apa perbuatan, peninggalan,
pengabaian atau keingkaran yang dilakukan—

_(a)_ oleh pekerja orang itu dalam penjalanan pekerjaannya;

_(b)_ oleh ejen orang itu apabila bertindak bagi pihak orang

itu; atau

_(c)_ oleh pekerja ejen orang itu semasa bertindak dalam

penjalanan pekerjaannya dengan ejen orang itu atau
selainnya bagi pihak ejen orang itu yang bertindak bagi
pihak orang itu,

orang itu boleh dikenakan hukuman atau penalti yang sama bagi
tiap-tiap perbuatan, peninggalan, pengabaian atau keingkaran oleh
pekerja atau ejen orang itu, atau oleh pekerja ejen orang itu.

**Pengkompaunan kesalahan**

**70.** (1) Menteri boleh, dengan kelulusan Pendakwa Raya, membuat
peraturan-peraturan bagi menetapkan—

_(a)_ mana-mana kesalahan di bawah Akta ini dan mana-mana

peraturan-peraturan yang dibuat di bawah Akta ini yang
boleh dikompaun;

_(b)_ kriteria bagi mengkompaun kesalahan itu; dan

_(c)_ kaedah dan tatacara mengkompaun kesalahan itu.

(2) Pengerusi boleh, dengan keizinan bertulis Pendakwa Raya,
mengkompaun apa-apa kesalahan yang dilakukan oleh mana-mana
orang di bawah Akta ini atau mana-mana peraturan-peraturan yang
dibuat di bawah Akta ini yang ditetapkan sebagai suatu kesalahan
yang boleh dikompaun dengan membuat suatu tawaran bertulis
kepada orang yang disyaki telah melakukan kesalahan itu untuk
mengkompaun kesalahan itu apabila dibayar kepada Pengerusi
suatu amaun yang tidak melebihi lima puluh peratus amaun denda
maksimum bagi kesalahan itu dalam masa yang dinyatakan dalam
tawaran bertulisnya.


-----

_Lembaga Angkasa Malaysia_ 45

(3) Suatu tawaran di bawah subseksyen (2) boleh dibuat pada
bila-bila masa selepas kesalahan itu dilakukan tetapi sebelum
apa-apa pendakwaan baginya dimulakan.

(4) Jika amaun yang dinyatakan dalam tawaran itu tidak dibayar
dalam masa yang dinyatakan dalam tawaran itu atau dalam apa-apa
masa lanjutan yang diberikan oleh Pengerusi, pendakwaan bagi
kesalahan itu boleh dimulakan pada bila-bila masa selepas itu
terhadap orang yang kepadanya tawaran itu dibuat.

(5) Jika suatu kesalahan telah dikompaun di bawah subseksyen (2),
tiada pendakwaan boleh dimulakan berkenaan dengan kesalahan
itu terhadap orang yang kepadanya tawaran untuk mengkompaun
itu dibuat, dan apa-apa barang yang disita berkaitan dengan
kesalahan itu boleh dilucuthakkan atau dilepaskan oleh Pengerusi,
tertakluk kepada apa-apa terma dan syarat yang difikirkan patut
oleh Pengerusi.

**Pengecualian**

**71. Menteri boleh, melalui perintah dalam Warta, tertakluk kepada**
apa-apa syarat atau sekatan yang difikirkannya perlu atau suai
manfaat dikenakan, mengecualikan mana-mana orang atau mana-mana
golongan orang daripada mana-mana atau semua peruntukan
Akta ini.

**Peraturan-peraturan**

**72. (1) Menteri boleh membuat apa-apa peraturan-peraturan yang**
suai manfaat atau perlu bagi melaksanakan peruntukan Akta ini
dengan lebih baik.

(2) Tanpa menjejaskan keluasan subseksyen (1),
peraturan-peraturan boleh dibuat bagi maksud yang berikut:

_(a)_ untuk menetapkan cara bagi permohonan lesen, permit

pelancaran dan perakuan pelancaran;

_(b)_ untuk menetapkan kehendak bagi pengeluaran lesen, permit

pelancaran dan perakuan pelancaran termasuk kehendak
yang berhubungan dengan dengan sumber kewangan dan
teknikal;

_(c)_ untuk menetapkan fi yang perlu dibayar di bawah Akta

ini;


-----

46 _Rang Undang-Undang_

_(d)_ untuk menetapkan cara permohonan pembaharuan lesen;

_(e)_ untuk menetapkan cara pendaftaran objek angkasa;

_(f)_ untuk menetapkan cara bagi tanggungan untuk apa-apa

kerosakan yang berbangkit daripada pelancaran suatu
objek angkasa diinsuranskan;

_(g)_ untuk menetapkan cara penyiasatan tentang insiden dan

kemalangan dijalankan.

(3) Mana-mana peraturan-peraturan yang dibuat di bawah
Akta ini boleh menetapkan suatu perbuatan yang melanggar
peraturan-peraturan itu menjadi suatu kesalahan dan boleh
menetapkan penalti—

_(a)_ jika orang itu ialah orang perseorangan, didenda tidak

melebihi lima ratus ribu ringgit atau dipenjarakan selama
tempoh tidak melebihi lima tahun atau kedua-duanya;
atau

_(b)_ jika orang itu ialah suatu pertubuhan perbadanan, didenda

tidak melebihi satu juta ringgit.

**Peruntukan peralihan**

**73. (1) Mana-mana orang yang, pada tarikh permulaan kuat kuasa**
Akta ini, sedang menjalankan aktiviti yang baginya kehendak
lesen di bawah Akta ini terpakai hendaklah, dalam tempoh enam
bulan dari tarikh permulaan kuat kuasa Akta ini, memohon untuk
mendapatkan suatu lesen di bawah Akta ini.

(2) Sementara menunggu penentuan permohonan itu, orang itu
boleh terus menjalankan aktiviti itu.

(3) Mana-mana warganegara Malaysia, pemastautin tetap atau
pertubuhan perbadanan yang diperbadankan, ditubuhkan atau
didaftarkan di Malaysia, yang objek angkasa kepunyaannya telah
dilancarkan ke dalam orbit bumi atau melepasinya daripada
kemudahan pelancar di dalam atau di luar Malaysia sebelum tarikh
permulaan kuat kuasa Akta ini hendaklah, dalam masa enam bulan
dari tarikh permulaan kuat kuasa Akta ini, mendaftarkan objek
angkasa itu dengan Penguasa Angkasa mengikut Akta ini.


-----

_Lembaga Angkasa Malaysia_ 47

HURAIAN

Rang Undang-Undang ini (“Akta yang dicadangkan”) bertujuan untuk
menubuhkan Lembaga Angkasa Malaysia (“Lembaga”) untuk mengawal
selia aktiviti berkaitan angkasa yang tertentu bagi tujuan keselamatan, untuk
mengawal selia pendaftaran objek angkasa dan untuk mengadakan peruntukan
bagi kesalahan berkaitan angkasa yang tertentu dan perkara yang berkaitan.

Bahagian I

2. Bahagian I Akta yang dicadangkan memperkatakan perkara permulaan.

3. _Fasal 1 mengandungi tajuk ringkas Akta yang dicadangkan dan bertujuan_
untuk memberi Menteri kuasa untuk menetapkan tarikh permulaan kuat kuasa
Akta yang dicadangkan.

4. _Fasal 2 mengandungi takrif bagi perkataan dan ungkapan tertentu yang_
digunakan dalam Akta yang dicadangkan.

5. _Fasal 3_ bertujuan untuk mengadakan peruntukan bagi skop wilayah
kesalahan di bawah Akta yang dicadangkan.

6. _Fasal 4 bertujuan untuk mengadakan peruntukan bahawa Akta yang_
dicadangkan hendaklah dibaca bersama-sama dengan undang-undang bertulis
lain dan bahawa Akta yang dicadangkan ini hendaklah menjadi tambahan
kepada, dan tidak mengurangkan, peruntukan mana-mana undang-undang
bertulis yang lain. Pada masa kini, terdapat aktiviti berkaitan angkasa yang
tertakluk di bawah undang-undang bertulis lain seperti Akta Komunikasi
dan Multimedia 1998 [Akta 588] iaitu pelesenan kemudahan rangkaian,
termasuk hub satelit dan perkhidmatan rangkaian dan perkhidmatan angkasa.
Di bawah Peraturan-Peraturan Komunikasi dan Multimedia (Pelesenan) 2000

[P.U.(A) 129/2000], “perkhidmatan angkasa” ditakrifkan sebagai suatu
perkhidmatan radio komunikasi menggunakan suatu stesen angkasa atau
apa-apa stesen lain yang terletak melepasi, atau diniatkan untuk melepasi,
atau yang telah melepasi, sebahagian besar atmosfera bumi. _Fasal ini juga_
memperuntukkan bahawa jika undang-undang bertulis lain mengandungi apa-apa
peruntukan yang berhubungan dengan aktiviti berkaitan angkasa yang dikawal
selia di bawah Akta yang dicadangkan, peruntukan Akta yang dicadangkan ini
hendaklah dipakai dan peruntukan undang-undang bertulis lain itu hendaklah
disifatkan digantikan.

Bahagian II

7. Bahagian II Akta yang dicadangkan memperkatakan penubuhan Lembaga.

8. _Fasal 5 bertujuan untuk mengadakan peruntukan bagi penubuhan dan_
keanggotaan Lembaga.

9. _Fasal 6_ bertujuan untuk mengadakan peruntukan bagi fungsi Lembaga.


-----

48 _Rang Undang-Undang_

10. _Fasal 7 bertujuan untuk mengadakan peruntukan bagi penjalanan sementara_

fungsi Pengerusi Lembaga (“Pengerusi”) oleh Timbalan Pengerusi Lembaga.

11. _Fasal 8 bertujuan untuk memperuntukkan bahawa Penguasa Angkasa_

hendaklah menjadi Setiausaha Eksekutif Lembaga.

12. _Fasal 9 bertujuan untuk mengadakan peruntukan yang berhubungan_

dengan mesyuarat Lembaga. Fasal ini juga memperuntukkan bahawa Lembaga
boleh menentukan tatacaranya sendiri.

13. _Fasal 10_ bertujuan untuk memberi Lembaga kuasa untuk mengundang

mana-mana orang untuk menghadiri apa-apa mesyuarat Lembaga bagi tujuan
menasihati Lembaga mengenai apa-apa perkara yang sedang dibincangkan.

14. _Fasal 11 bertujuan untuk memberi Lembaga kuasa untuk melantik_

jawatankuasa untuk membantu Lembaga dalam pelaksanaan fungsinya.

15. _Fasal 12 bertujuan untuk memperuntukkan bahawa Lembaga boleh_

mewakilkan apa-apa fungsinya kecuali kuasa perwakilan, kepada Penguasa
Angkasa tertakluk kepada apa-apa syarat dan sekatan yang dikenakan oleh
Lembaga.

16. _Fasal 13 bertujuan untuk memberi Menteri kuasa untuk memberi arahan_

kepada Lembaga dan Lembaga hendaklah melaksanakan arahan itu.

17. _Fasal 14 bertujuan untuk mengadakan peruntukan bagi pelantikan Penguasa_

Angkasa.

Bahagian III

18. Bahagian III Akta yang dicadangkan mengandungi suatu peruntukan

mengenai aktiviti yang dilarang.

19. _Fasal 15 bertujuan untuk mengadakan peruntukan bagi aktiviti berkaitan_

angkasa yang dilarang menurut triti antarabangsa yang mentadbir aktiviti
di angkasa bagi memastikan angkasa digunakan untuk tujuan keamanan.
Aktiviti yang dilarang ini termasuk aktiviti yang melibatkan penggunaan senjata
pemusnah besar-besaran dan penubuhan pangkalan tentera, pepasangan dan
kubu, pengujian apa-apa jenis senjata dan penjalanan apa-apa manuver tentera
di angkasa. Memandangkan angkasa hanya boleh digunakan untuk tujuan
keamanan, apa-apa aktiviti yang melibatkan penggunaan personel tentera bagi
penyelidikan saintifik atau apa-apa tujuan keamanan yang lain tidak menjadi
suatu kesalahan.

Bahagian IV

20. Bahagian IV Akta yang dicadangkan memperkatakan peruntukan yang

berhubungan dengan lesen, permit pelancaran dan perakuan pelancaran.


-----

_Lembaga Angkasa Malaysia_ 49

21. _Fasal 16 bertujuan untuk mengadakan peruntukan bagi aktiviti berkaitan_

angkasa yang memerlukan lesen untuk diberikan di bawah Akta yang
dicadangkan. Memandangkan terdapat aktiviti berkaitan angkasa tertentu yang
pada masa kini dikawal selia di bawah undang-undang bertulis lain, sekiranya
suatu aktiviti memerlukan suatu lesen di bawah Akta yang dicadangkan,
orang yang menjalankan aktiviti itu hendaklah memastikan bahawa kehendak
di bawah Akta yang dicadangkan dan undang-undang bertulis lain itu
dipatuhi. Sebagai contoh, mana-mana orang yang berniat untuk memiliki atau
mengendalikan apa-apa kemudahan pelancar hendaklah memohon suatu lesen
di bawah Akta yang dicadangkan dan juga apa-apa lesen di bawah
Akta Komunikasi dan Multimedia 1998 berhubung dengan apa-apa kemudahan
rangkaian di kemudahan pelancar itu.

22. _Fasal 17 bertujuan untuk menghendaki mana-mana orang yang berniat_

untuk melancarkan suatu objek angkasa ke angkasa dari mana-mana kemudahan
pelancar di dalam Malaysia untuk memohon suatu permit pelancaran.

23. _Fasal 18 bertujuan untuk menghendaki mana-mana warganegara_

Malaysia atau pemastautin tetap atau mana-mana pertubuhan perbadanan yang
diperbadankan, ditubuhkan atau didaftarkan di Malaysia yang berniat untuk
melancarkan objek angkasanya ke angkasa dari mana-mana kemudahan pelancar
di dalam atau di luar Malaysia untuk memohon suatu perakuan pelancaran.

24. _Fasal 19 bertujuan untuk mengadakan peruntukan bagi permohonan bagi_

suatu lesen, permit pelancaran dan perakuan pelancaran yang hendaklah dibuat
kepada Lembaga.

25. _Fasal 20 bertujuan untuk memperuntukkan bahawa Lembaga boleh meminta_

maklumat atau dokumen tambahan yang berhubungan dengan permohonan bagi
suatu lesen, permit pelancaran atau perakuan pelancaran.

26. _Fasal 21 bertujuan untuk mengadakan peruntukan bagi pemberian suatu_

lesen oleh Lembaga.

27. _Fasal 22 bertujuan untuk mengadakan peruntukan bagi pemberian suatu_

permit pelancaran oleh Lembaga.

28. _Fasal 23 bertujuan untuk mengadakan peruntukan bagi pemberian suatu_

perakuan pelancaran oleh Lembaga.

29. _Fasal 24 memberi Lembaga kuasa untuk mengenakan syarat ke atas_

lesen, permit pelancaran dan perakuan pelancaran dan untuk mengubah atau
membatalkan syarat itu.

30. _Fasal 25 memberi Lembaga kuasa untuk mengenakan syarat tambahan_

ke atas lesen, permit pelancaran dan perakuan pelancaran dan untuk mengubah
atau membatalkan syarat tambahan itu.

31. _Fasal 26 bertujuan untuk menghendaki bahawa lesen, permit pelancaran_

dan perakuan pelancaran hendaklah menyatakan tempoh lesen, permit pelancaran
dan perakuan pelancaran itu.


-----

50 _Rang Undang-Undang_

32. _Fasal 27 bertujuan untuk mengadakan peruntukan bagi kesalahan tambahan_

yang berhubungan dengan syarat lesen, permit pelancaran dan perakuan
pelancaran.

33. _Fasal 28 bertujuan untuk mengadakan peruntukan bagi pembaharuan_

lesen.

34. _Fasal 29 bertujuan untuk mengadakan peruntukan bagi penyerahan lesen._

35. _Fasal 30 bertujuan untuk memperuntukkan bahawa suatu lesen yang_

diberikan di bawah Akta yang dicadangkan tidak boleh dipindahmilikkan atau
diserahhakkan kepada mana-mana orang lain. Walau bagaimanapun, apabila
menerima permohonan bertulis daripada seorang pemegang lesen, Lembaga
boleh membenarkan pemindahmilikkan lesen kepada mana-mana orang lain
sekiranya Lembaga berpuas hati bahawa seseorang yang kepadanya lesen itu
dipindahmilikkan mempunyai sumber kewangan dan teknikal yang perlu untuk
mematuhi syarat yang dikenakan ke atas lesen itu.

36. _Fasal 31 bertujuan untuk mengadakan peruntukan bagi hal keadaan yang_

suatu lesen, permit pelancaran dan perakuan pelancaran boleh digantung atau
dibatalkan oleh Lembaga.

37. _Fasal 32 bertujuan untuk mengadakan peruntukan bagi penyiaran_

penggantungan atau pembatalan lesen, permit pelancaran dan perakuan
pelancaran.

38. _Fasal 33 bertujuan untuk membenarkan mana-mana orang yang terkilan_

dengan keputusan Lembaga di bawah Akta yang dicadangkan untuk membuat
rayuan terhadap keputusan itu kepada Menteri.

39. _Fasal 34 bertujuan untuk memberikan kuasa kepada Penguasa Angkasa_

atau mana-mana pegawai diberi kuasa untuk menjalankan kajian semula
terhadap lesen bagi menentukan pematuhan pemegang lesen kepada Akta yang
dicadangkan atau mana-mana peraturan-peraturan yang dibuat di bawah Akta
yang dicadangkan, atau kepada syarat atau syarat tambahan lesen.

40. _Fasal 35 bertujuan untuk mengadakan peruntukan bagi pelantikan Pegawai_

Keselamatan Pelancaran oleh Penguasa Angkasa untuk menentukan pematuhan
pemegang permit pelancaran kepada Akta yang dicadangkan atau mana-mana
peraturan-peraturan yang dibuat di bawah Akta yag dicadangkan, atau kepada
syarat atau syarat tambahan permit pelancaran.

Bahagian V

41. Bahagian V Akta yang dicadangkan memperkatakan pendaftaran suatu

objek angkasa.

42. _Fasal 36 bertujuan untuk menghendaki mana-mana warganegara Malaysia,_

pemastautin tetap atau pertubuhan perbadanan yang diperbadankan, ditubuhkan
atau didaftarkan di Malaysia, yang objek angkasanya telah dilancarkan ke orbit
bumi atau melepasinya dari suatu kemudahan pelancar di dalam atau di luar
Malaysia untuk mendaftarkan objek angkasa itu dengan Penguasa Angkasa.


-----

_Lembaga Angkasa Malaysia_ 51

43. _Fasal 37 bertujuan untuk menghendaki mana-mana pemunya yang objek_

angkasanya telah didaftarkan di bawah _fasal_ _36 untuk memberitahu Penguasa_
Angkasa mengenai, apa-apa perubahan berkaitan dengan objek angkasa itu.
Perubahan itu termasuk perubahan mengenai pemunyaan dan parameter orbit
objek angkasa itu.

44. _Fasal 38 bertujuan untuk mengadakan peruntukan bagi kewajipan Penguasa_

Angkasa untuk menyimpan dan menyenggara daftar objek angkasa di bawah
Akta yang dicadangkan.

Bahagian VI

45. Bahagian VI Akta yang dicadangkan memperkatakan tanggungan bagi

kerosakan yang diakibatkan oleh pelancaran dan pengendalian suatu objek
angkasa.

46. _Fasal 39 bertujuan untuk memperuntukkan bahawa penyedia perkhidmatan_

pelancaran atau pemunya objek angkasa, mengikut mana-mana yang berkenaan,
itu hendaklah bertanggungan secara mutlak bagi kerosakan yang diakibatkan
oleh pelancaran suatu objek angkasa.

47. _Fasal 40 bertujuan untuk memperuntukkan bahawa penyedia_

perkhidmatan pelancaran atau pemunya suatu objek angkasa hendaklah
menanggung rugi Kerajaan bagi apa-apa tuntutan dan prosiding yang
dibawa terhadap Kerajaan berkenaan dengan kerosakan yang diakibatkan
oleh pelancaran objek angkasa. _Fasal ini juga memperuntukkan bahawa_
pemunya suatu objek angkasa hendaklah menanggung rugi Kerajaan bagi
apa-apa tuntutan dan prosiding yang dibawa terhadap Kerajaan berkenaan
dengan kerosakan yang diakibatkan oleh pengendalian objek angkasa yang telah
dilancarkan ke orbit bumi atau melepasinya. Konvensyen Liabiliti Antarabangsa
bagi Kerosakan Disebabkan oleh Objek Angkasa memperuntukkan bahawa
negara pelancar, termasuk negara yang melancarkan atau memperoleh pelancaran
suatu objek angkasa dan negara dari wilayahnya atau kemudahannya suatu
objek angkasa dilancarkan, hendaklah bertanggungan bagi apa-apa kerosakan
yang disebabkan oleh pelancaran suatu objek angkasa.

Bahagian VII

48. Bahagian VII Akta yang dicadangkan memperkatakan kesalahan lain.

49. _Fasal 41 bertujuan untuk menghendaki mana-mana orang yang menemukan_

apa-apa objek atau orang yang dia mempunyai sebab untuk mempercayai ialah
suatu objek angkasa atau objek yang berasal dari angkasa atau personel atau
penumpang suatu kapal angkasa untuk memberitahu Penguasa Angkasa atau
mana-mana pegawai diberi kuasa mengenai penemuannya. Mana-mana orang
yang melanggar _fasal ini melakukan suatu kesalahan._

50. _Fasal 42 bertujuan untuk memperuntukkan bahawa adalah menjadi suatu_

kesalahan bagi mana-mana orang yang menemukan apa-apa objek yang dia
mempunyai sebab untuk mempercayai bahawa objek itu ialah objek angkasa
atau objek yang berasal dari angkasa untuk mengusik, mengalihkan, merosakkan
atau memusnahkan objek itu kecuali jika perlu berbuat demikian bagi mencegah
bahaya terdekat kepada keselamatan nyawa dan harta benda


-----

52 _Rang Undang-Undang_

Bahagian VIII

51. Bahagian VIII Akta yang dicadangkan memperkatakan perkara yang

berhubungan dengan insiden dan kemalangan.

52. _Fasal 43 bertujuan untuk menghendaki pemegang lesen, pemegang permit_

pelancaran atau pemegang perakuan pelancaran untuk memberitahu Penguasa
Angkasa dengan segera mengenai apa-apa insiden atau kemalangan berkenaan
dengan objek angkasa atau kemudahan pelancar yang lesen, permit pelancaran
atau perakuan pelancaran yang diberikan berkaitan.

53. _Fasal 44_ bertujuan untuk mengadakan peruntukan bagi pelantikan

penyiasat untuk menyiasat tentang insiden atau kemalangan. Penyiasatan
yang dijalankan oleh penyiasat hendaklah bagi maksud mencegah insiden dan
kemalangan di masa hadapan dan bukannya bagi maksud menentukan kesalahan.

54. _Fasal 45 bertujuan untuk mengadakan peruntukan bagi menentukan jagaan_

selamat suatu objek angkasa atau kemudahan pelancar dan apa-apa keterangan
lain semasa penyiasatan tentang insiden atau kemalangan dijalankan.

55. _Fasal 46 bertujuan untuk mengadakan peruntukan bagi penggantungan_

lesen, permit pelancaran atau perakuan pelancaran sekiranya berlaku kemalangan.

Bahagian IX

56. Bahagian IX Akta yang dicadangkan memperkatakan peruntukan yang

berhubungan dengan penguatkuasaan.

57. _Fasal 47 bertujuan untuk memberikan kuasa kepada Menteri untuk_

memberi kuasa kepada mana-mana pegawai awam untuk menjalankan kuasa
penguatkuasaan di bawah Akta yang dicadangkan.

58. _Fasal 48_ bertujuan untuk mengadakan peruntukan bagi mengenai

pengeluaran kad kuasa kepada pegawai diberi kuasa.

59. _Fasal 49 bertujuan untuk mengadakan peruntukan bagi kuasa penyiasatan_

pegawai diberi kuasa.

60. _Fasal 50 memperkatakan peruntukan yang berhubungan dengan_

penggeledahan dan penyitaan dengan waran.

61. _Fasal 51 memperkatakan peruntukan yang berhubungan dengan_

penggeledahan dan penyitaan tanpa waran.

62. _Fasal 52 bertujuan untuk menghendaki pegawai diberi kuasa untuk_

menyediakan senarai barang yang disita.

63. _Fasal 53 bertujuan untuk memperuntukkan bahawa kos bagi memegang_

apa-apa barang yang disita di bawah Akta yang dicadangkan hendaklah menjadi
hutang yang kena dibayar kepada Kerajaan dan boleh didapatkan kembali
sewajarnya.


-----

_Lembaga Angkasa Malaysia_ 53

64. _Fasal 54 bertujuan untuk mengadakan peruntukan bagi pelepasan apa-apa_

barang yang disita di bawah Akta yang dicadangkan.

65. _Fasal 55 memperkatakan peruntukan yang berhubungan dengan pelucuthakan_

apa-apa barang yang disita di bawah Akta yang dicadangkan.

66. _Fasal 56 bertujuan untuk memperuntukkan bahawa apa-apa barang yang_

dilucuthakkan atau disifatkan terlucut hak di bawah Akta yang dicadangkan
hendaklah menjadi harta Kerajaan.

67. _Fasal 57_ bertujuan untuk mengadakan peruntukan bagi akses kepada

data berkomputer oleh pegawai diberi kuasa.

68. _Fasal 58 bertujuan untuk memperuntukkan bahawa tiada kos atau gantirugi_

yang berbangkit daripada apa-apa barang yang disita di bawah Akta yang
dicadangkan boleh didapatkan kembali dalam mana-mana prosiding di hadapan
mana-mana mahkamah melainkan jika penyitaan itu dibuat tanpa sebab yang
munasabah.

69. _Fasal 59 bertujuan untuk memberikan kuasa kepada pegawai diberi kuasa_

untuk menghendaki kehadiran mana-mana orang yang mempunyai pengetahuan
tentang fakta dan hal keadaan kes yang disiasat oleh pegawai diberi kuasa.

70. _Fasal 60 bertujuan untuk memberikan kuasa kepada pegawai diberi kuasa_

untuk memeriksa secara lisan mana-mana orang yang dikatakan mempunyai
pengetahuan tentang fakta dan hal keadaan kes yang disiasat oleh pegawai
diberi kuasa.

71. _Fasal 61 bertujuan untuk mengadakan peruntukan bagi kebolehterimaan_

suatu pernyataan yang dibuat oleh seseorang kepada pegawai diberi kuasa
dalam penjalanan penyiasatan yang dibuat di bawah Akta yang dicadangkan.

72. _Fasal 62 memperkatakan kuasa tambahan kepada pegawai diberi kuasa_

bagi tujuan melaksanakan Akta yang dicadangkan.

73. _Fasal 63 bertujuan untuk memperuntukkan bahawa adalah menjadi suatu_

kesalahan bagi mana-mana orang yang menghalang mana-mana Penguasa
Angkasa, pegawai diberi kuasa, Pegawai Keselamatan Pelancaran dan
mana-mana penyiasat dalam pelaksanaan kewajipannya di bawah Akta yang
dicadangkan.

Bahagian X

74. Bahagian X Akta yang dicadangkan memperkatakan peruntukan am.

75. _Fasal 64 bertujuan untuk mengadakan peruntukan bagi perlindungan_

kepada mana-mana anggota Lembaga, anggota jawatankuasa, Penguasa Angkasa,
mana-mana pegawai diberi kuasa, Pegawai Keselamatan Pelancaran dan
mana-mana penyiasat daripada tindakan guaman dan prosiding undang-undang.


-----

54 _Rang Undang-Undang_

76. _Fasal 65_ memperuntukkan bahawa tiada pendakwaan bagi atau

berhubung dengan apa-apa kesalahan di bawah Akta yang dicadangkan atau
mana-mana peraturan-peraturan yang dibuat di bawah Akta yang dicadangkan
boleh dimulakan tanpa keizinan bertulis Pendakwa Raya.

77. _Fasal 66 memperkatakan penyampaian dokumen di bawah Akta yang_

dicadangkan.

78. _Fasal 67 memperkatakan percubaan untuk dan persubahatan dalam_

melakukan kesalahan di bawah Akta yang dicadangkan.

79. _Fasal 68 memperkatakan tanggungan seorang pengarah, pegawai pematuhan,_

pekongsi, pengurus, setiausaha atau pegawai lain yang seumpamanya berkenaan
dengan kesalahan oleh pertubuhan perbadanan.

80. _Fasal 69 memperkatakan tanggunggan seseorang bagi apa-apa perbuatan,_

peninggalan, pengabaian atau keingkaran yang dilakukan oleh pekerja orang itu,
ejen orang itu atau pekerja ejen orang itu di bawah Akta yang dicadangkan atau
mana-mana peraturan-peraturan yang dibuat di bawah Akta yang dicadangkan.

81. _Fasal 70 bertujuan untuk mengadakan peruntukan bagi pengkompaunan_

kesalahan di bawah Akta yang dicadangkan dan mana-mana peraturan-peraturan
yang dibuat di bawah Akta yang dicadangkan.

82. _Fasal 71_ bertujuan untuk memberikan kuasa kepada Menteri untuk

mengecualikan mana-mana orang atau mana-mana golongan orang daripada
mana-mana atau semua peruntukan Akta yang dicadangkan.

83. _Fasal 72 bertujuan untuk memberikan kuasa kepada Menteri untuk_

membuat peraturan-peraturan di bawah Akta yang dicadangkan.

84. _Fasal 73 memperkatakan peruntukan peralihan._

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3226]


-----

