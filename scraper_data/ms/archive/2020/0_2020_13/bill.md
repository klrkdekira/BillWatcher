---
Year: 2020
Bill: D.R.14/2020 - RUU Kilang dan Jentera (Pemansuhan) 2020 (Lulus)
Title: D.R.14/2020 - RUU Kilang dan Jentera (Pemansuhan) 2020 (Lulus)
Download URL: https://www.parlimen.gov.my/files/billindex/pdf/2020/DR%2014%20BM.pdf
URL: https://www.parlimen.gov.my/files/billindex/pdf/2020/DR%2014%20BM.pdf
---
---
Reading:
D.R.14/2020
Bacaan Pertama Pada:02/11/2020
Bacaan Kedua Pada:27/10/2021
Dibentang Oleh:YB Datuk Seri Saravanan A/L Murugan – Menteri Sumber Manusia
Diluluskan Pada:27/10/2021
Dibentang Oleh:YB Datuk Seri Saravanan A/L Murugan – Menteri Sumber Manusia
---

_Kilang dan Jentera (Pemansuhan)_

**D.R. 14/2020**

RANG UNDANG-UNDANG KILANG DAN JENTERA

(PEMANSUHAN) 2020

SUSUNAN FASAL

_Fasal_

1. Tajuk ringkas dan permulaan kuat kuasa

2. Takrif

3. Pemansuhan Akta Kilang dan Jentera 1967

4. Tindakan, dsb., yang dibuat di bawah Akta yang dimansuhkan

5. Permohonan yang belum selesai, dsb.

6. Penerusan prosiding undang-undang, dsb.


-----

_Rang Undang-Undang_


-----

_Kilang dan Jentera (Pemansuhan)_ 3

RANG UNDANG-UNDANG

_b e r n a m a_

Suatu Akta untuk memansuhkan Akta Kilang dan Jentera 1967.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Kilang dan Jentera**
(Pemansuhan) 2020.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Tafsiran**

**2. Dalam Akta ini, “Akta yang dimansuhkan” ertinya Akta Kilang**
dan Jentera 1967 [Akta 139].

**Pemansuhan Akta Kilang dan Jentera 1967**

**3. Akta Kilang dan Jentera 1967 dimansuhkan.**


-----

4 _Rang Undang-Undang_

**Tindakan, dsb., yang dibuat di bawah Akta yang dimansuhkan**

**4. (1) Apa-apa pendaftaran yang dibuat, atau perintah, notis,**
arahan, kuasa bertulis, kebenaran, perakuan kelayakan, skim
pemeriksaan khas atau perakuan kekompetenan yang diberikan
atau dikeluarkan, di bawah Akta yang dimansuhkan hendaklah,
pada permulaan kuat kuasa Akta ini, diuruskan di bawah Akta
Keselamatan dan Kesihatan Pekerjaan 1994 [Akta 514].

(2) Walau apa pun subseksyen (1), apa-apa notis yang
dikeluarkan di bawah subseksyen 19(2), 39(3) atau 40(4) Akta
yang dimansuhkan hendaklah, pada permulaan kuat kuasa Akta
ini, diuruskan di bawah Akta yang dimansuhkan seolah-olah Akta
yang dimansuhkan tidak dimansuhkan.

**Permohonan yang belum selesai, dsb.**

**5. Perkara yang berikut hendaklah, pada permulaan kuat kuasa**
Akta ini, diuruskan di bawah Akta yang dimansuhkan seolah-olah
Akta yang dimansuhkan tidak dimansuhkan:

_(a)_ apa-apa permohonan yang belum selesai yang dibuat

berhubung dengan suatu perakuan kekompetenan atau
kuasa bertulis di bawah subseksyen 29(2) Akta yang
dimansuhkan;

_(b)_ apa-apa permohonan bagi kebenaran bertulis yang belum

selesai berhubung dengan penggunaan mana-mana premis
sebagai kilang di bawah subseksyen 34(2) Akta yang
dimansuhkan;

_(c)_ apa-apa permohonan bagi kebenaran bertulis yang

belum selesai berhubung dengan pemasangan jentera
di bawah subseksyen 36(1) Akta yang dimansuhkan;

_(d)_ apa-apa pemeriksaan yang belum selesai di bawah

subseksyen 36(3) Akta yang dimansuhkan;

_(e)_ apa-apa rayuan yang belum selesai di bawah

subseksyen 36(6) Akta yang dimansuhkan;

_(f)_ apa-apa pemeriksaan berkala yang belum selesai di bawah

seksyen 40 Akta yang dimansuhkan; atau

_(g)_ apa-apa permohonan bagi kebenaran yang belum selesai

berhubung dengan suatu skim pemeriksaan khas di bawah
subseksyen 40(5) Akta yang dimansuhkan.


-----

_Kilang dan Jentera (Pemansuhan)_ 5

**Penerusan prosiding undang-undang, dsb.**

**6. Apa-apa prosiding undang-undang, pendakwaan jenayah atau**
penyiasatan yang belum selesai, atau apa-apa hukuman yang
dikenakan atau tindakan yang diambil, sebelum permulaan kuat
kuasa Akta ini berkenaan dengan suatu kesalahan atau kemungkiran
di bawah Akta yang dimansuhkan, boleh dimulakan, diteruskan
atau dikuatkuasakan seolah-olah Akta yang dimansuhkan tidak
dimansuhkan.

HURAIAN

Rang Undang-Undang ini bertujuan untuk memansuhkan Akta Kilang dan
Jentera 1967 (“Akta 139”).

2. Fasal 1 mengandungi tajuk ringkas Akta yang dicadangkan dan kuasa
Menteri untuk menetapkan tarikh permulaan kuat kuasa Akta yang dicadangkan.

3. Fasal 2 bertujuan untuk memperuntukkan takrif bagi “Akta yang dimansuhkan”
bagi maksud Akta yang dicadangkan.

4. Fasal 3 bertujuan untuk memansuhkan Akta 139.

5. _Fasal 4 bertujuan untuk mengadakan peruntukan bahawa apa-apa pendaftaran_
yang dibuat, atau perintah, dsb., yang diberikan atau dikeluarkan, di bawah
Akta yang dimansuhkan, hendaklah diuruskan di bawah Akta Keselamatan
dan Kesihatan Pekerjaan 1994. Walau bagaimanapun, apa-apa notis yang
dikeluarkan di bawah subseksyen 19(2), 39(3) atau 40(4) Akta yang dimansuhkan
hendaklah diuruskan di bawah Akta yang dimansuhkan seolah-olah Akta yang
dimansuhkan tidak dimansuhkan.

6. Fasal 5 bertujuan untuk memperuntukkan bagi perkara-perkara yang belum
selesai di bawah Akta yang dimansuhkan. Semua permohonan, rayuan atau
pemeriksaan di bawah Akta yang dimansuhkan yang belum selesai sebelum
permulaan kuat kuasa Akta yang dicadangkan hendaklah pada permulaan kuat
kuasa Akta ini, diuruskan di bawah Akta yang dimansuhkan seolah-olah Akta
yang dimansuhkan tidak dimansuhkan.

7. Fasal 6 bertujuan untuk memperuntukkan bagi penerusan prosiding
undang-undang, pendakwaan jenayah atau penyiasatan, atau apa-apa hukuman
yang dikenakan atau tindakan yang diambil, sebelum permulaan kuat kuasa
Akta yang dicadangkan.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3170]


-----

