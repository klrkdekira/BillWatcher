---
Year: 2020
Bill: D.R.25/2020 - RUU Cukai Pelancongan (Pindaan) 2020 (Lulus)
Title: D.R.25/2020 - RUU Cukai Pelancongan (Pindaan) 2020 (Lulus)
Download URL: https://www.parlimen.gov.my/files/billindex/pdf/2020/D.R%2025_2020%20-%20bm.pdf
URL: https://www.parlimen.gov.my/files/billindex/pdf/2020/D.R%2025_2020%20-%20bm.pdf
---
---
Reading:
D.R.25/2020
Bacaan Pertama Pada:10/12/2020
Bacaan Kedua Pada:17/12/2020
Dibentang Oleh:YB Tuan Mohd Shahar Bin Abdullah - Timbalan Menteri Kewangan II
Diluluskan Pada:17/12/2020
Dibentang Oleh:YB Tuan Mohd Shahar Bin Abdullah - Timbalan Menteri Kewangan II
---

_Cukai Pelancongan (Pindaan)_ 1

**D.R. 25/2020**

RANG UNDANG-UNDANG

_b e r n a m a_

Suatu Akta untuk meminda Akta Cukai Pelancongan 2017.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Cukai Pelancongan
(Pindaan) 2020.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan kuat
kuasa Bahagian yang berlainan atau peruntukan yang berlainan
Akta ini.

(3) Walau apa pun subseksyen (2), Menteri boleh, melalui
pemberitahuan dalam _Warta, menetapkan tarikh efektif bagi_
mengenakan dan melevikan cukai pelancongan ke atas premis
penginapan yang disediakan melalui perkhidmatan yang berhubungan
dengan tempahan premis penginapan dalam talian di bawah Akta
ini.


-----

2 _Rang Undang-Undang_

**Seksyen baharu 1a**

**2.** Akta Cukai Pelancongan 2017 [Akta 791], yang disebut
“Akta ibu” dalam Akta ini, dipinda dengan memasukkan selepas
seksyen 1 seksyen yang berikut:

“Pemakaian wilayah dan luar wilayah

**1a. (1) Akta ini dan perundangan subsidiarinya hendaklah**
terpakai kedua-duanya di dalam dan di luar Malaysia.

(2) Walau apa pun subseksyen (1), Akta ini dan perundangan
subsidiarinya hendaklah terpakai bagi mana-mana orang
walau apa pun kerakyatan atau kewarganegaraan, di luar had
geografi Malaysia dan perairan wilayah Malaysia, jika orang
itu ialah seorang pemberi perkhidmatan platform digital yang
berdaftar di bawah seksyen 20d.”.

**Pindaan seksyen 2**

**3.** Seksyen 2 Akta ibu dipinda—

_(a)_ dengan memasukkan selepas takrif “pengendali” takrif

yang berikut:

‘ “pemberi perkhidmatan platform digital” ertinya
mana-mana orang yang memberikan perkhidmatan
yang berhubungan dengan tempahan premis penginapan
dalam talian kepada seseorang pelancong sama ada
orang itu di dalam atau di luar Malaysia;’; dan

_(b) dengan memasukkan selepas takrif “premis penginapan”_

takrif yang berikut:

‘ “perkhidmatan yang berhubungan dengan tempahan
premis penginapan dalam talian” ertinya apa-apa
perkhidmatan dalam talian yang berhubungan dengan
tempahan premis penginapan yang dihantar secara
automatik melalui internet atau apa-apa rangkaian
elektronik yang lain;’.


-----

_Cukai Pelancongan (Pindaan)_ 3

**Pindaan seksyen 9**

**4.** Subseksyen 9(1) Akta ibu dipinda—

_(a)_ dalam perenggan (b), dengan menggantikan perkataan “atau

golongan pengendali” dengan perkataan “, golongan

pengendali, pemberi perkhidmatan platform digital atau
golongan pemberi perkhidmatan platform digital”; dan

_(b)_ dalam perenggan _(c)—_

(i) dengan menggantikan perkataan “atau golongan

pengendali” dengan perkataan “, golongan
pengendali, pemberi perkhidmatan platform digital
atau golongan pemberi perkhidmatan platform
digital”; dan

(ii) dengan memasukkan selepas perkataan “Bahagian IV”

perkataan “atau Bahagian Va”.

**Pindaan seksyen 13**

**5.** Seksyen 13 Akta ibu dipinda dengan memasukkan selepas
subseksyen (2) subseksyen yang berikut:

“(3) Jika tiada pemberitahuan dibuat di bawah subseksyen (1)
dan Ketua Pengarah berpuas hati bahawa pengendali itu telah
berhenti mengendalikan premis penginapan atau dikecualikan
di bawah seksyen 9, Ketua Pengarah boleh membatalkan
pendaftaran pengendali itu dari tarikh pengendali itu berhenti
mengendalikan premis penginapan atau dari tarikh pengendali
itu dikecualikan atau dari tarikh kemudian sedemikian
sebagaimana yang ditentukan oleh Ketua Pengarah, mengikut
mana-mana yang berkenaan.”.

**Pindaan seksyen 14**

**6.** Subseksyen 14(1) Akta ibu dipinda dengan memasukkan
selepas perkataan “pengendali hendaklah” perkataan “, dalam
tempoh tiga puluh hari dari tarikh penginapan itu disediakan atau
apa-apa tempoh lanjutan sebagaimana yang diluluskan oleh Ketua
Pengarah,”.


-----

4 _Rang Undang-Undang_

**Pindaan seksyen 15**

**7.** Seksyen 15 Akta ibu dipinda dengan memasukkan selepas
perkataan “pengendali” perkataan “atau pemberi perkhidmatan
platform digital”.

**Pindaan seksyen 18**

**8.** Seksyen 18 Akta ibu dipinda dengan memasukkan selepas
subseksyen (2) subseksyen yang berikut:

“(3) Walau apa pun subseksyen (1), seseorang pengendali
boleh memohon secara bertulis kepada Ketua Pengarah untuk
suatu tempoh bercukai yang lain.

(4) Ketua Pengarah boleh, apabila apa-apa permohonan
di bawah subseksyen (3) diterima—

_(a)_ membenarkan permohonan itu dan tempoh bercukai

hendaklah tempoh sebagaimana yang dipohon;

_(b)_ menolak permohonan itu dan tempoh bercukai

hendaklah kekal sebagaimana yang ditentukan
di bawah subseksyen (1); atau

_(c)_ mengubah tempoh bagi tempoh bercukai atau tarikh

tempoh bercukai itu bermula atau berakhir.

(5) Walau apa pun subseksyen (1) atau (4), Ketua Pengarah
boleh, sebagaimana yang difikirkan patut, menetapkan semula
apa-apa tempoh bercukai lain untuk pengendali itu.”.

**Pindaan seksyen 20**

**9. Seksyen 20 Akta ibu dipinda—**

_(a)_ dalam subseksyen (1)—

(i) dalam perenggan (a), dengan menggantikan perkataan

“atau 11” dengan perkataan “, 11 atau 20c”;


-----

_Cukai Pelancongan (Pindaan)_ 5

(ii) dalam perenggan (b), dengan memasukkan selepas

perkataan “19” perkataan “atau 20i”; dan

(iii) dengan memasukkan selepas perkataan “19(8)”

perkataan “atau 20i(6)”; dan

_(b)_ dengan memasukkan selepas perkataan “pengendali”

di mana-mana jua terdapat perkataan “atau pemberi
perkhidmatan platform digital”.

**Bahagian baharu Va**

**10.** Akta ibu dipinda dengan memasukkan selepas Bahagian V
bahagian yang berikut:

“Bahagian Va

PEMBERI PERKHIDMATAN PLATFORM DIGITAL

**Pengenaan cukai pelancongan**

**20a.** (1) Walau apa pun seksyen 6, cukai pelancongan
hendaklah dikenakan dan dilevikan ke atas pelancong yang
menginap di mana-mana premis penginapan yang disediakan
melalui perkhidmatan yang berhubungan dengan tempahan
premis penginapan dalam talian yang diberikan oleh pemberi
perkhidmatan platform digital pada kadar yang ditetapkan
mengikut seksyen 8.

(2) Adalah menjadi kewajipan pelancong itu untuk membayar
cukai pelancongan kepada pemberi perkhidmatan platform
digital.

(3) Jika cukai pelancongan bagi premis penginapan yang
disediakan melalui perkhidmatan yang berhubungan dengan
tempahan premis penginapan dalam talian telah dibayar oleh
pelancong kepada pemberi perkhidmatan platform digital,
pengendali tidak boleh memungut cukai pelancongan daripada
pelancong itu, dengan syarat bahawa pelancong itu hendaklah
mengemukakan bukti pembayaran.


-----

_Rang Undang-Undang_

**Kewajipan pemberi perkhidmatan platform digital untuk**
**memungut cukai pelancongan dan membayar cukai**
**pelancongan yang dipungut kepada Ketua Pengarah**

**20b.** (1) Tiap-tiap pemberi perkhidmatan platform digital yang
menyediakan premis penginapan melalui perkhidmatan yang
berhubungan dengan tempahan premis penginapan dalam talian
hendaklah memungut cukai pelancongan daripada pelancong.

(2) Tiap-tiap pemberi perkhidmatan platform digital
hendaklah membayar cukai pelancongan yang dipungut atau
kena dipungut di bawah Akta ini kepada Ketua Pengarah.

**Tanggungan pemberi perkhidmatan platform digital untuk**
**mendaftar**

**20c. (1) Tiap-tiap pemberi perkhidmatan platform digital**
hendaklah bertanggungan untuk mendaftar di bawah Bahagian
ini dan bagi maksud itu hendaklah memohon kepada Ketua
Pengarah untuk didaftarkan, mengikut cara sebagaimana
yang ditetapkan.

(2) Permohonan untuk pendaftaran yang disebut dalam
subseksyen (1) hendaklah dibuat dalam tempoh tiga puluh
hari dari tarikh pemberi perkhidmatan platform digital itu
memberikan perkhidmatan yang berhubungan dengan tempahan
premis penginapan dalam talian yang premis penginapan itu
di dalam Malaysia.

(3) Tiap-tiap pemberi perkhidmatan platform digital yang
memberikan perkhidmatan yang berhubungan dengan tempahan
premis penginapan dalam talian yang premis penginapan itu
di dalam Malaysia sebelum Bahagian ini mula berkuat kuasa,
hendaklah tidak lewat daripada tiga bulan sebelum tarikh
Bahagian ini mula berkuat kuasa, memohon kepada Ketua
Pengarah untuk didaftarkan mengikut cara sebagaimana yang
ditetapkan.

(4) Mana-mana pemberi perkhidmatan platform digital yang
melanggar subseksyen (1) atau (3) melakukan suatu kesalahan
dan boleh, apabila disabitkan, didenda tidak melebihi tiga
puluh ribu ringgit atau dipenjarakan selama tempoh tidak
melebihi satu tahun atau kedua-duanya.


-----

_Cukai Pelancongan (Pindaan)_ 7

**Pendaftaran pemberi perkhidmatan platform digital**

**20d.** (1) Ketua Pengarah hendaklah mendaftarkan mana-mana
pemberi perkhidmatan platform digital yang membuat
permohonan untuk didaftarkan di bawah subseksyen 20c(1)
atau (3) berkuat kuasa dari hari pertama bulan yang berikutnya
selepas permohonan itu dikemukakan kepada Ketua Pengarah.

(2) Walau apa pun subseksyen (1), Ketua Pengarah
hendaklah mempunyai kuasa untuk mendaftarkan mana-mana
pemberi perkhidmatan platform digital yang tidak berdaftar
di bawah subseksyen (1) berkuat kuasa dari hari pertama
bulan yang berikutnya selepas maklumat yang berhubungan
dengan pengendalian pemberi perkhidmatan platform digital
diketahui atau diberitahu kepada Ketua Pengarah.

**Pembatalan pendaftaran**

**20e. (1) Mana-mana pemberi perkhidmatan platform digital**
yang berhenti memberikan perkhidmatan yang berhubungan
dengan tempahan premis penginapan dalam talian di dalam
Malaysia atau dikecualikan di bawah seksyen 9 daripada
kehendak untuk mendaftar di bawah Bahagian Va hendaklah
memberitahu Ketua Pengarah secara bertulis tentang hakikat
itu dan tarikhnya dalam tempoh tiga puluh hari dari tarikh
pemberhentian.

(2) Apabila pemberitahuan di bawah subseksyen (1)
diterima, Ketua Pengarah boleh membatalkan pendaftaran
pemberi perkhidmatan platform digital itu dari tarikh yang
ditentukan oleh Ketua Pengarah.

(3) Jika tiada pemberitahuan dibuat di bawah subseksyen (1)
dan Ketua Pengarah berpuas hati bahawa pemberi perkhidmatan
platform digital telah berhenti memberikan perkhidmatan yang
berhubungan dengan tempahan premis penginapan dalam talian
di dalam Malaysia atau dikecualikan di bawah seksyen 9
daripada kehendak untuk mendaftar di bawah Bahagian Va,
Ketua Pengarah boleh membatalkan pendaftarannya dari tarikh
pemberi perkhidmatan platform digital berhenti memberikan
perkhidmatan yang berhubungan dengan tempahan premis
penginapan dalam talian di dalam Malaysia atau dari tarikh
pemberi perkhidmatan platform digital dikecualikan daripada
kehendak untuk mendaftar atau dari tarikh yang terkemudian
sedemikian sebagaimana yang ditentukan oleh Ketua Pengarah,
mengikut mana-mana yang berkenaan.


-----

_Rang Undang-Undang_

**Invois, resit atau dokumen lain**

**20f. (1) Tiap-tiap pemberi perkhidmatan platform digital**
hendaklah, dalam tempoh tiga puluh hari dari tarikh premis
penginapan yang disediakan atau tempoh lanjutan sebagaimana
yang diluluskan oleh Ketua Pengarah, mengeluarkan suatu
invois, resit atau dokumen lain dalam bahasa kebangsaan atau
dalam bahasa Inggeris kepada pelancong berkenaan dengan
premis penginapan yang disediakan melalui perkhidmatan
yang berhubungan dengan tempahan premis penginapan dalam
talian dan hendaklah menyatakan amaun cukai pelancongan
yang kena dibayar secara berasingan daripada apa-apa caj
lain yang dikenakan ke atas pelancong itu.

(2) Invois, resit atau dokumen lain yang disebut dalam
subseksyen (1) boleh dikeluarkan secara elektronik atau
dalam bentuk fizikal.

(3) Mana-mana pemberi perkhidmatan platform digital
yang melanggar subseksyen (1) melakukan suatu kesalahan
dan boleh, apabila disabitkan, didenda tidak melebihi tiga
puluh ribu ringgit atau dipenjarakan selama tempoh tidak
melebihi satu tahun atau kedua-duanya.

**Nota kredit dan nota debit**

**20g.** Jika seseorang pemberi perkhidmatan platform digital
mengeluarkan nota kredit atau nota debit yang mengandungi
butir-butir yang ditetapkan dalam hal keadaan dan mengikut
syarat yang ditetapkan, pemberi perkhidmatan platform digital
itu hendaklah membuat pelarasan dalam penyatanya dengan
sewajarnya.

**Tempoh bercukai**

**20** **h. (1) Tempoh bercukai bagi seseorang pemberi**
perkhidmatan platform digital hendaklah suatu tempoh tiga
bulan yang berakhir pada hari terakhir mana-mana bulan bagi
mana-mana tahun kalendar.


-----

_Cukai Pelancongan (Pindaan)_ 9

(2) Pemberi perkhidmatan platform digital itu boleh
memohon secara bertulis kepada Ketua Pengarah untuk suatu
tempoh bercukai selain tempoh yang sebagaimana ditentukan
di bawah subseksyen (1).

(3) Ketua Pengarah boleh, apabila apa-apa permohonan
di bawah subseksyen (2) diterima—

_(a)_ membenarkan permohonan itu dan tempoh bercukai

hendaklah tempoh sebagaimana yang dipohon;

_(b)_ menolak permohonan itu dan tempoh bercukai

hendaklah kekal sebagaimana yang ditentukan
di bawah subseksyen (1); atau

_(c)_ mengubah tempoh bagi tempoh bercukai atau tarikh

tempoh bercukai bermula atau berakhir.

(4) Ketua Pengarah boleh, jika difikirkan patut, menetapkan
semula pemberi perkhidmatan platform digital itu kepada
apa-apa tempoh bercukai selain tempoh yang telah ditentukan
sebelum itu di bawah subseksyen (1) atau (3).

**Pengemukaan penyata dan pembayaran cukai pelancongan**

**20i. (1) Tiap-tiap pemberi perkhidmatan platform digital**
hendaklah, berkenaan dengan tempoh bercukainya,
mengakaunkan cukai pelancongan yang diterima dalam
suatu penyata sebagaimana yang ditetapkan dan penyata itu
hendaklah dikemukakan kepada Ketua Pengarah mengikut
cara yang ditetapkan tidak lewat daripada hari terakhir bulan
berikutnya selepas berakhirnya tempoh bercukai pemberi
perkhidmatan platform digital itu yang berkaitan dengan
penyata itu.

(2) Mana-mana pemberi perkhidmatan platform digital yang
dikehendaki untuk mengemukakan suatu penyata di bawah
seksyen ini hendaklah membayar kepada Ketua Pengarah
amaun cukai pelancongan yang genap masa dan kena dibayar
oleh pemberi perkhidmatan platform digital berkenaan dengan
tempoh bercukai yang berkaitan dengan penyata itu tidak lewat
daripada hari terakhir yang pemberi perkhidmatan platform
digital itu dikehendaki untuk mengemukakan penyata itu.


-----

10 _Rang Undang-Undang_

(3) Mana-mana pemberi perkhidmatan platform digital
yang terhenti daripada berdaftar di bawah seksyen 20d
hendaklah, tidak lewat daripada tiga puluh hari selepas
terhenti daripada berdaftar atau apa-apa tarikh yang kemudian
dari itu sebagaimana yang dibenarkan oleh Ketua Pengarah,
mengemukakan suatu penyata yang mengandungi butir-butir
sebagaimana yang ditentukan oleh Ketua Pengarah berkenaan
dengan bahagian tempoh bercukai yang terakhir yang pemberi
perkhidmatan platform digital itu berdaftar.

(4) Penyata yang disebut dalam subseksyen (1) hendaklah
dikemukakan sama ada atau tidak terdapat cukai pelancongan
yang kena dibayar.

(5) Mana-mana pemberi perkhidmatan platform digital
yang gagal mengemukakan penyata yang dikehendaki
di bawah subseksyen (1) melakukan suatu kesalahan dan
boleh, apabila disabitkan, didenda tidak melebihi tiga puluh
ribu ringgit atau dipenjarakan selama tempoh tidak melebihi
satu tahun atau kedua-duanya.

(6) Mana-mana pemberi perkhidmatan platform digital
yang gagal membayar kepada Ketua Pengarah amaun cukai
pelancongan yang genap masa dan kena dibayar di bawah
subseksyen (2) melakukan suatu kesalahan dan boleh, apabila
disabitkan, didenda tidak melebihi tiga puluh ribu ringgit
atau dipenjarakan selama tempoh tidak melebihi satu tahun
atau kedua-duanya.

(7) Jika apa-apa cukai pelancongan yang genap masa dan
kena dibayar tidak dibayar sepenuhnya atau sebahagiannya
oleh mana-mana pemberi perkhidmatan platform digital selepas
hari terakhir yang ia genap masa dan kena dibayar di bawah
subseksyen (2) dan tiada pendakwaan dimulakan, pemberi
perkhidmatan platform digital itu hendaklah membayar—

_(a)_ bagi tempoh tiga puluh hari yang pertama yang cukai

pelancongan itu tidak dibayar sepenuhnya atau
sebahagiannya selepas tamat tempoh yang dinyatakan
di bawah subseksyen (2), penalti sebanyak sepuluh
peratus daripada amaun cukai pelancongan itu yang
masih belum dibayar;


-----

_Cukai Pelancongan (Pindaan)_ 11

_(b)_ bagi tempoh tiga puluh hari yang kedua yang cukai

pelancongan itu tidak dibayar sepenuhnya atau
sebahagiannya selepas tamat tempoh yang dinyatakan
di bawah subseksyen (2), penalti tambahan sebanyak
sepuluh peratus daripada amaun cukai pelancongan
itu yang masih belum dibayar; dan

_(c)_ bagi tempoh tiga puluh hari yang ketiga yang cukai

pelancongan itu tidak dibayar sepenuhnya atau
sebahagiannya selepas tamat tempoh yang dinyatakan
di bawah subseksyen (2), penalti tambahan sebanyak
sepuluh peratus daripada amaun cukai pelancongan
itu yang masih belum dibayar.

(8) Tertakluk kepada subseksyen (10), pendakwaan bagi
suatu kesalahan di bawah subseksyen (6) boleh dimulakan
selepas tamat tempoh yang dinyatakan dalam perenggan (7)(c).

(9) Mahkamah boleh memerintahkan seorang pemberi
perkhidmatan platform digital yang disabitkan bagi suatu
kesalahan di bawah subseksyen (6) membayar penalti yang
dinyatakan dalam subseksyen (7).

(10) Tiada pendakwaan bagi kesalahan di bawah subseksyen
(6) boleh dimulakan terhadap pemberi perkhidmatan platform
digital yang telah membayar amaun cukai pelancongan yang
genap masa dan kena dibayar dan penalti yang dinyatakan
dalam subseksyen (7) dalam tempoh yang dinyatakan dalam
subseksyen (7).

**Kewajipan untuk menyimpan rekod**

**20j. (1) Tiap-tiap pemberi perkhidmatan platform digital**
hendaklah menyimpan rekod yang lengkap, benar dan kemas
kini bagi segala transaksi yang menyentuh atau mungkin
menyentuh tanggungannya untuk memungut cukai pelancongan
dalam buku akaun atau rekod lain sebagaimana yang diarahkan
oleh Ketua Pengarah.

(2) Apa-apa rekod yang disimpan di bawah seksyen ini
hendaklah dipelihara bagi tempoh tujuh tahun dari tarikh
terakhir yang berkaitan dengan rekod itu dan hendaklah
tersedia untuk pemeriksaan oleh mana-mana pegawai kanan
kastam.


-----

12 _Rang Undang-Undang_

(3) Jika rekod itu adalah dalam bentuk yang boleh dibaca
secara elektronik, rekod itu hendaklah disimpan mengikut
apa-apa cara yang membolehkan rekod itu menjadi tersedia
boleh diakses dan ditukar ke dalam tulisan.

(4) Mana-mana pemberi perkhidmatan platform digital
yang melanggar seksyen ini melakukan suatu kesalahan dan
boleh, apabila disabitkan, didenda tidak melebihi tiga puluh
ribu ringgit atau dipenjarakan selama tempoh tidak melebihi
satu tahun atau kedua-duanya.

**Penyampaian notis, dsb**

**20k. Tiap-tiap notis, arahan atau apa-apa dokumen lain**
yang dikehendaki oleh Akta ini untuk disampaikan kepada
pemberi perkhidmatan platform digital boleh disampaikan
melalui perkhidmatan elektronik di bawah seksyen 62.”.

**Pindaan seksyen 24**

**11.** Seksyen 24 Akta ibu dipinda—

_(a)_ dalam subseksyen (1)—

(i) dengan memasukkan selepas perkataan “pengendali”

perkataan “atau pemberi perkhidmatan platform
digital”;

(ii) dengan memasukkan selepas perkataan “penyata

cukai pengendali” perkataan “atau penyata cukai
pemberi perkhidmatan platform digital”; dan

(iii) dengan memasukkan selepas perkataan

“ s u b s e k s y e n 1 9 ( 1 ) ” p e r k a t a a n “ a t a u
subseksyen 20i(1)”; dan

_(b)_ dalam subseksyen (2), dengan memasukkan selepas perkataan

“pengendali” perkataan “atau pemberi perkhidmatan
platform digital”.


-----

_Cukai Pelancongan (Pindaan)_ 13

**Pindaan seksyen 25**

**12.** Seksyen 25 Akta ibu dipinda—

_(a)_ dalam nota bahu, dengan memasukkan selepas perkataan

“pengendali” perkataan “atau pemberi perkhidmatan
**platform digital”;**

_(b)_ dalam teks bahasa Inggeris, dalam subseksyen (1), dengan

memasukkan selepas perkataan “an operator” perkataan
“or a digital platform service provider”;

_(c)_ dalam subseksyen (3), dengan menggantikan perkataan

“kebenaran pengendali” dengan perkataan “kebenaran
pengendali atau pemberi perkhidmatan platform digital”;

_(d)_ dalam teks bahasa kebangsaan, dalam subseksyen (1), (2)

dan (3), dengan memasukkan selepas perkataan
“pengendali” di mana-mana jua terdapat perkataan “atau
pemberi perkhidmatan platform digital”; dan

_(e)_ dalam teks bahasa Inggeris, dengan memasukkan selepas

perkataan “the operator” di mana-mana jua terdapat
perkataan “or digital platform service provider”.

**Pindaan seksyen 29**

**13.** Seksyen 29 Akta ibu dipinda—

_(a)_ dalam teks bahasa Inggeris, dalam subseksyen (1), dengan

memasukkan selepas perkataan “an operator” perkataan
“or a digital platform service provider”;

_(b)_ dalam teks bahasa kebangsaan, dengan memasukkan

selepas perkataan “pengendali” di mana-mana jua terdapat
perkataan “atau pemberi perkhidmatan platform digital”;
dan

_(c)_ dalam teks bahasa Inggeris, dalam subseksyen (2), dengan

memasukkan selepas perkataan “the operator” di mana-mana
jua terdapat perkataan “or digital platform service
provider”.


-----

14 _Rang Undang-Undang_

**Pindaan seksyen 30**

**14.** Subseksyen 30(2) Akta ibu dipinda—

_(a)_ dalam perenggan (a), dengan memasukkan selepas perkataan

“seksyen 14” perkataan “atau seksyen 20f”; dan

_(b)_ dengan menggantikan perenggan _(b) dengan perenggan_

yang berikut:

“(b) invois, resit dan dokumen lain itu telah dikeluarkan

oleh seseorang yang bukan—

(i) pengendali yang berdaftar di bawah

seksyen 12; atau

(ii) pemberi perkhidmatan platform digital yang

berdaftar di bawah seksyen 20d,

yang baginya suatu amaun yang berupa sebagai

cukai pelancongan boleh dikenakan; atau”.

**Pindaan seksyen 33**

**15.** Seksyen 33 Akta ibu dipinda—

_(a)_ dalam subseksyen (1), dengan memasukkan selepas

perkataan “premis penginapan” perkataan “atau penyediaan
perkhidmatan yang berhubungan dengan tempahan premis
penginapan dalam talian”;

_(b)_ dalam subseksyen (2), dengan memasukkan selepas

perkataan “premis penginapan” perkataan “, memberikan
perkhidmatan yang berhubungan dengan tempahan premis
penginapan dalam talian”; dan

_(c)_ dalam perenggan (3)(a)—

(i) dengan memasukkan selepas perkataan “pengendali”

perkataan “, pemberi perkhidmatan platform
digital”;


-----

_Cukai Pelancongan (Pindaan)_ 15

(ii) dengan menggantikan perkataan “perniagaan

pengendali” dengan perkataan “perniagaan
pengendali atau pemberi perkhidmatan platform
digital”; dan

(iii) dengan memasukkan selepas perkataan

“seksyen 17” perkataan “atau 20j”.

**Pindaan seksyen 41**

**16.** Subseksyen 41(1) Akta ibu dipinda dengan memasukkan selepas
perkataan “bagi pihaknya” perkataan “atau mana-mana penginapan
yang disediakan melalui perkhidmatan yang berhubungan dengan
tempahan premis penginapan dalam talian”.

**Pemotongan seksyen 64**

**17.** Akta ibu dipinda dengan memotong seksyen 64.

**Pindaan seksyen 65**

**18.** Seksyen 65 Akta ibu dipinda—

_(a)_ dalam nota bahu, dengan memasukkan selepas perkataan

“pengendali” perkataan “atau pemberi perkhidmatan
**platform digital”;**

_(b)_ dalam teks bahasa Inggeris, dengan memasukkan selepas

perkataan “an operator” di mana-mana jua terdapat
perkataan “or a digital platform service provider”;

_(c)_ dalam teks bahasa Inggeris, dalam subseksyen (2), dengan

memasukkan selepas perkataan “the operator” di manamana jua terdapat perkataan “or digital platform service
provider”; dan

_(d)_ dalam teks bahasa kebangsaan, dalam subseksyen (1) dan (2),

dengan memasukkan selepas perkataan “pengendali”
di mana-mana jua terdapat perkataan “pemberi perkhidmatan
platform digital”.


-----

16 _Rang Undang-Undang_

**Pindaan seksyen 69**

**19.** Subseksyen 69(1) Akta ibu dipinda—

_(a)_ dengan memasukkan selepas perkataan “di bawah

seksyen 12” perkataan “atau seseorang pemberi
perkhidmatan platform digital yang berdaftar di bawah
seksyen 20d”; dan

_(b)_ dengan memasukkan selepas perkataan “pengendali itu”

di mana-mana jua terdapat perkataan “atau pemberi
perkhidmatan platform digital”.

**Pindaan seksyen 70**

**20.** Subseksyen 70(2) Akta ibu dipinda—

_(a)_ dalam perenggan (d), dengan memotong perkataan “dan”

di hujung perenggan;

_(b)_ dalam perenggan _(e), dengan menggantikan noktah_

di hujung perenggan dengan perkataan “; dan”; dan

_(c)_ dengan memasukkan selepas perenggan _(e) perenggan_

yang berikut:

“(f) untuk menetapkan perkara yang berhubungan dengan

pemberi perkhidmatan platform digital.”.

**Tempahan premis penginapan dalam talian sebelum tarikh**
**efektif**

**21. Jika apa-apa tempahan premis penginapan dibuat oleh**
pelancong dengan pemberi perkhidmatan platform digital melalui
perkhidmatan yang berhubungan dengan tempahan premis penginapan
dalam talian sebelum tarikh efektif yang dinyatakan dalam
subseksyen 1(3) dan pelancong itu menginap di premis penginapan
itu pada atau selepas tarikh efektif itu, tiada cukai pelancongan
boleh dikenakan ke atas pelancong itu.


-----

_Cukai Pelancongan (Pindaan)_ 17

HURAIAN

Rang undang-undang ini bertujuan untuk meminda Akta Cukai Pelancongan
2017 (“Akta 791”).

2. _Fasal 1 mengandungi tajuk ringkas Akta yang dicadangkan dan kuasa_
Menteri untuk menetapkan tarikh permulaan kuat kuasa Akta yang dicadangkan.
_Fasal 1 juga memberi Menteri kuasa untuk menetapkan tarikh efektif bagi_
mengenakan dan melevikan cukai pelancongan ke atas premis penginapan yang
disediakan melalui perkhidmatan yang berhubungan dengan tempahan premis
penginapan dalam talian di bawah Akta yang dicadangkan.

3. _Fasal 2 bertujuan untuk memasukkan seksyen baharu_ 1a ke dalam
Akta 791 untuk mengadakan peruntukan bagi pemakaian Akta yang dicadangkan
dan perundangan subsidiarinya di dalam dan di luar Malaysia termasuk ke
atas pemberi perkhidmatan platform digital walau apa pun kerakyatan atau
kewarganegaraannya.

4. _Fasal 3 bertujuan untuk mengadakan peruntukan bagi takrif baharu “pemberi_
perkhidmatan platform digital” dan “perkhidmatan yang berhubungan dengan
tempahan premis penginapan dalam talian”.

5. _Fasal 4 bertujuan untuk meminda seksyen 9 Akta 791 untuk memberi_
Menteri kuasa untuk mengecualikan mana-mana pemberi perkhidmatan platform
digital atau golongan pemberi perkhidmatan platform digital daripada memungut
keseluruhan atau apa-apa bahagian daripada cukai pelancongan atau kehendak
untuk mendaftar di bawah Bahagian baharu Va Akta 791.

6. _Fasal 5 bertujuan untuk meminda seksyen 13 Akta 791 untuk memasukkan_
subseksyen baharu (3) untuk memberi Ketua Pengarah kuasa untuk membatalkan
pendaftaran pengendali sekiranya Ketua Pengarah berpuas hati pengendali
itu telah berhenti mengendalikan suatu premis penginapan atau dikecualikan
di bawah seksyen 9.

7. _Fasal 6 bertujuan untuk meminda seksyen 14 Akta 791 untuk memperuntukkan_
bahawa pengendali hendaklah mengeluarkan suatu invois, resit atau dokumen
lain kepada pelancong dalam tempoh tiga puluh hari dari tarikh penginapan
disediakan kepada pelancong atau tempoh lanjutan yang diluluskan oleh Ketua
Pengarah.

8. _Fasal 7 bertujuan untuk meminda seksyen 15 Akta 791 untuk memperuntukkan_
bahawa pemberi perkhidmatan platform digital hendaklah dikira sebagai telah
mengeluarkan invois, resit atau dokumen lain kepada pelancong sekiranya
butir-butir yang dikehendaki direkodkan dalam komputer dan dikemukakan
kepada pelancong itu.

9. _Fasal 8 bertujuan untuk meminda seksyen 18 Akta 791 untuk memasukkan_
subseksyen baharu (3), (4) dan (5) untuk memberi Ketua Pengarah kuasa untuk
mengubah tempoh bercukai sebagaimana yang dimohon oleh pengendali. Fasal
ini juga memberi Ketua Pengarah kuasa untuk menentukan apa-apa tempoh
bercukai lain untuk pengendali.


-----

18 _Rang Undang-Undang_

10. _Fasal 9 bertujuan untuk meminda seksyen 20 Akta 791 untuk memberi_

Ketua Pengarah kuasa untuk menaksir amaun cukai pelancongan yang genap
masa daripada dan kena dibayar oleh dan penalti yang kena dibayar oleh pemberi
perkhidmatan platform digital dan untuk memberitahu pemberi perkhidmatan
platform digital itu tentang taksiran secara bertulis.

11. _Fasal 10_ bertujuan untuk memasukkan Bahagian baharu Va ke dalam

Akta 791 yang mengandungi seksyen baharu 20a, 20b, 20c, 20d, 20e, 20f,
20g, 20h, 20i, 20j dan 20k.

Seksyen 20a yang dicadangkan bertujuan untuk memperuntukkan bahawa

cukai pelancongan hendaklah dikenakan dan dilevikan ke atas pelancong
yang menginap di mana-mana premis penginapan yang disediakan melalui
perkhidmatan yang berhubungan dengan tempahan premis penginapan dalam
talian yang disediakan oleh pemberi perkhidmatan platform digital.

Seksyen 20b yang dicadangkan bertujuan untuk memperuntukkan bahawa

pemberi perkhidmatan platform digital yang menyediakan premis penginapan
melalui perkhidmatan yang berhubungan dengan tempahan premis penginapan
dalam talian hendaklah memungut cukai pelancongan daripada pelancong dan
membayar cukai pelancongan yang dipungut itu kepada Ketua Pengarah.

Seksyen 20c yang dicadangkan bertujuan untuk menghendaki setiap pemberi

perkhidmatan platform digital yang memberikan perkhidmatan yang berhubungan
dengan tempahan premis penginapan dalam talian yang premis penginapan itu
di dalam Malaysia untuk memohon kepada Ketua Pengarah untuk pendaftaran
dalam bentuk yang ditetapkan. Seksyen yang dicadangkan juga bertujuan
untuk menghendaki pemberi perkhidmatan platform digital itu untuk memohon
kepada Ketua Pengarah untuk didaftarkan dalam tempoh tiga puluh hari dari
tarikh pemberi perkhidmatan platform digital itu memberikan perkhidmatan.
Seksyen yang dicadangkan selanjutnya juga bertujuan untuk menghendaki
pemberi perkhidmatan platform digital yang memberikan perkhidmatan yang
berhubungan dengan tempahan premis penginapan dalam talian yang premis
penginapan itu di dalam Malaysia sebelum kuat kuasa Bahagian baharu Va
untuk memohon kepada Ketua Pengarah untuk didaftarkan tidak lewat daripada
tiga bulan sebelum tarikh permulaan kuat kuasa Bahagian ini.

Seksyen 20d yang dicadangkan bertujuan untuk memperuntukkan bahawa

Ketua Pengarah hendaklah mendaftarkan mana-mana pemberi perkhidmatan
platform digital yang membuat permohonan untuk didaftarkan di bawah
subseksyen 20c(1) atau (3). Seksyen yang dicadangkan juga memberi Ketua
Pengarah kuasa untuk mendaftarkan mana-mana pemberi perkhidmatan platform
digital yang tidak berdaftar di bawah subseksyen (1) selepas maklumat yang
berhubungan dengan pengendalian pemberi perkhidmatan platform digital
diketahui atau diberitahu kepada Ketua Pengarah.

Seksyen 20e yang dicadangkan memperkatakan pembatalan pendaftaran

pemberi perkhidmatan platform digital dan tarikh efektif pembatalan itu
sebagaimana yang ditentukan oleh Ketua Pengarah.


-----

_Cukai Pelancongan (Pindaan)_ 19

Seksyen 20f yang dicadangkan bertujuan untuk menghendaki mana-mana

pemberi perkhidmatan platform digital yang memberikan perkhidmatan
yang berhubungan dengan tempahan premis penginapan dalam talian untuk
mengeluarkan suatu invois, resit atau dokumen lain kepada pelancong berkenaan
dengan transaksi itu.

Seksyen 20g yang dicadangkan bertujuan untuk memperuntukkan bahawa

jika pemberi perkhidmatan platform digital mengeluarkan nota kredit atau nota
debit, pemberi perkhidmatan platform digital itu hendaklah membuat pelarasan
dalam penyata cukainya dengan sewajarnya.

Seksyen 20h yang dicadangkan bertujuan untuk memperuntukkan bagi

tempoh bercukai pemberi perkhidmatan platform digital dan kuasa Ketua
Pengarah untuk mengubah tempoh bercukai itu.

Seksyen 20i yang dicadangkan bertujuan untuk menghendaki pemberi

perkhidmatan platform digital untuk mengakaunkan cukai pelancongan yang
diterima dalam penyata cukai yang ditetapkan. Seksyen yang dicadangkan juga
menghendaki pemberi perkhidmatan platform digital untuk membayar kepada
Ketua Pengarah amaun cukai pelancongan yang genap masa dan kena dibayar
berkenaan dengan tempoh bercukai yang penyata itu berkaitan.

Seksyen 20j yang dicadangkan bertujuan untuk mengenakan kewajipan

ke atas pemberi perkhidmatan platform digital untuk menyimpan rekod yang
lengkap, benar dan kemas kini bagi segala transaksi yang menyentuh atau
mungkin menyentuh tanggungannya untuk memungut cukai pelancongan.

Seksyen 20k yang dicadangkan bertujuan untuk memperuntukkan bagi

penyampaian secara elektronik notis, arahan atau dokumen lain yang dikehendaki
di bawah Akta 791 kepada pemberi perkhidmatan platform digital.

12. _Fasal 11 bertujuan untuk meminda seksyen 24 Akta 791 untuk_

memperuntukkan bahawa Ketua Pengarah boleh meluluskan suatu permohonan
yang dibuat oleh pemberi perkhidmatan platform digital untuk memotong dari
semasa ke semasa daripada penyata cukainya amaun cukai pelancongan yang
telah dibayar tetapi kemudiannya dibayar balik kepada pelancong.

13. _Fasal 12_ bertujuan untuk meminda seksyen 25 Akta 791 yang memberi

Ketua Pengarah kuasa untuk memungut cukai pelancongan, penalti, surcaj atau
wang lain daripada mana-mana orang yang berhutang wang kepada pemberi
perkhidmatan platform digital.

14. _Fasal 13 bertujuan untuk meminda seksyen 29 Akta 791 untuk_

memperuntukkan bahawa apa-apa cukai pelancongan, penalti, surcaj atau wang
yang lain yang kena dibayar oleh pemberi perkhidmatan platform digital boleh
didapatkan balik sebagai hutang sivil yang kena dibayar kepada Kerajaan.

15. _Fasal 14_ bertujuan untuk meminda seksyen 30 Akta 791 untuk

memperuntukkan bagi mendapatkan balik cukai pelancongan dalam hal keadaan
lain jika invois, resit atau dokumen lain menunjukkan penyediaan penginapan
sebagai telah berlaku dengan cukai pelancongan yang boleh dikenakan
ke atasnya dan invois, resit atau dokumen lain telah dikeluarkan oleh seseorang
yang bukan pemberi perkhidmatan platform digital.


-----

20 _Rang Undang-Undang_

16. _Fasal 15 bertujuan untuk meminda seksyen 33 Akta 791 untuk memberi_

mana-mana pegawai kanan kastam kuasa pada setiap masa mempunyai akses penuh
dan bebas kepada mana-mana tempat atau premis yang pemberi perkhidmatan
platform digital memberikan perkhidmatan yang berhubungan dengan tempahan
premis penginapan dalam talian dan menghendaki pemberi perkhidmatan
platform digital mengemukakan mana-mana buku, data, dokumen atau rekod
atau benda lain yang dikehendaki disimpan di bawah seksyen baharu 20j.

17. _Fasal 16_ bertujuan untuk meminda seksyen 41 Akta 791 untuk

memperuntukkan bahawa tiada orang boleh memungut daripada mana-mana
orang apa-apa jumlah wang bagi maksud membayar cukai pelancongan yang
dikenakan dan dilevikan di bawah Akta 791 berkenaan dengan apa-apa penginapan
yang disediakan olehnya atau bagi pihaknya atau apa-apa penginapan yang
disediakan melalui perkhidmatan yang berhubungan dengan tempahan premis
penginapan dalam talian melainkan dia bertanggungan untuk memungut cukai
pelancongan.

18. _Fasal 17_ bertujuan untuk memotong seksyen 64.

19. _Fasal 18_ bertujuan untuk meminda seksyen 65 Akta 791 untuk

memperuntukkan bahawa tiada orang boleh menjalankan apa-apa urusan
berhubung dengan Akta 791 bagi pihak seseorang pemberi perkhidmatan
platform digital, kecuali tentang perkara yang berkaitan dengan pembayaran
balik, peremitan, pengecualian atau apa-apa perkara lain sebagaimana yang
diluluskan oleh Ketua Pengarah.

20. _Fasal 19 bertujuan untuk meminda seksyen 69 Akta 791 yang memperuntukkan_

bahawa jika seseorang penerima dilantik bagi harta seseorang pemberi
perkhidmatan platform digital yang berdaftar di bawah seksyen baharu 20d,
penerima tersebut hendaklah memberikan notis kepada Ketua Pengarah dalam
tempoh empat belas hari selepas pelantikan.

21. _Fasal 20 bertujuan untuk meminda seksyen 70 Akta 791 untuk memberi_

Menteri kuasa untuk menetapkan apa-apa perkara yang berhubungan dengan
pemberi perkhidmatan platform digital.

22. _Fasal 21_ memperkatakan peruntukan peralihan berbangkit daripada

pelaksanaan cukai pelancongan ke atas penginapan yang disediakan melalui
perkhidmatan yang berhubungan dengan tempahan premis penginapan dalam
talian.

23. Pindaan lain yang tidak diperkatakan secara khusus dalam Huraian ini

adalah pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3241]


-----

