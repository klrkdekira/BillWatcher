---
Year: 2020
Bill: D.R 6/2020 - RUU Langkah-Langkah Sementara bagi Mengurangkan Kesan Penyakit Koronavirus 2019 (COVID-19) 2020 (Lulus)
Title: D.R 6/2020 - RUU Langkah-Langkah Sementara bagi Mengurangkan Kesan Penyakit Koronavirus 2019 (COVID-19) 2020 (Lulus)
Download URL: https://www.parlimen.gov.my/files/billindex/pdf/2020/D.R%206_2020%20-%20bm.pdf
URL: https://www.parlimen.gov.my/files/billindex/pdf/2020/D.R%206_2020%20-%20bm.pdf
---
---
Reading:
D.R 6/2020
Bacaan Pertama Pada:12/08/2020
Bacaan Kedua Pada:25/08/2020
Dibentang Oleh:YB Dato' Takiyuddin Bin Hassan - Menteri di JPM (Parlimen dan Undang-Undang)
Diluluskan Pada:25/08/2020
Dibentang Oleh:YB Dato' Takiyuddin Bin Hassan - Menteri di JPM (Parlimen dan Undang-Undang)
---

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_

**D.R. 6/2020**

RANG UNDANG-UNDANG LANGKAH-LANGKAH

SEMENTARA BAGI MENGURANGKAN KESAN

PENYAKIT KORONAVIRUS 2019 (COVID-19) 2020

SUSUNAN FASAL

Bahagian I

PERMULAAN

_Fasal_

1. Tajuk ringkas dan permulaan kuat kuasa

2. Pengubahsuaian kepada Akta dan Ordinan

3. Undang-undang yang mengatasi

4. Sebutan mengenai COVID-19

Bahagian II

KETIDAKUPAYAAN UNTUK MELAKSANAKAN OBLIGASI

KONTRAKTUAL

5. Permulaan kuat kuasa Bahagian ini

6. Tafsiran

7. Ketidakupayaan untuk melaksanakan obligasi kontraktual

8. Kuasa untuk meminda Jadual

9. Pengantaraan

10. Kecualian

JADUAL

Bahagian III

PENGUBAHSUAIAN KEPADA AKTA HAD MASA 1953

11. Permulaan kuat kuasa pengubahsuaian kepada Akta Had Masa 1953

12. Tempoh had masa dalam seksyen 6 dilanjutkan


-----

_Rang Undang-Undang_

Bahagian IV

PENGUBAHSUAIAN KEPADA ORDINAN HAD MASA SABAH

_Fasal_

13. Permulaan kuat kuasa pengubahsuaian kepada Ordinan Had Masa Sabah

14. Tempoh had masa dilanjutkan

Bahagian V

PENGUBAHSUAIAN KEPADA ORDINAN HAD MASA SARAWAK

15. Permulaan kuat kuasa pengubahsuaian kepada Ordinan Had Masa Sarawak

16. Tempoh had masa dilanjutkan

Bahagian VI

PENGUBAHSUAIAN KEPADA AKTA PERLINDUNGAN PIHAK

BERKUASA AWAM 1948

17. Permulaan kuat kuasa pengubahsuaian kepada Akta Perlindungan Pihak
Berkuasa Awam 1948

18. Tempoh had masa dalam seksyen 2 dilanjutkan

Bahagian VII

PENGUBAHSUAIAN KEPADA AKTA INSOLVENSI 1967

19. Permulaan kuat kuasa pengubahsuaian kepada Akta Insolvensi 1967

20. Pengubahsuaian kepada amaun keterhutangan

21. Kecualian

Bahagian VIII

PENGUBAHSUAIAN KEPADA AKTA SEWA BELI 1967

22. Permulaan kuat kuasa pengubahsuaian kepada Akta Sewa Beli 1967

23. Mengambil milikan barangan yang terkandung dalam perjanjian sewa
beli di bawah seksyen 16

24. Kecualian


-----

_Langkah-Langkah Sementara bagi Mengurangkan_ 3

_Kesan Penyakit Koronavirus 2019 (COVID-19)_

Bahagian IX

PENGUBAHSUAIAN KEPADA AKTA PERLINDUNGAN PENGGUNA 1999

_Fasal_

25. Permulaan kuat kuasa pengubahsuaian kepada Akta Perlindungan
Pengguna 1999

26. Pengubahsuaian kepada seksyen 24v

27. Kecualian

28. Pengubahsuaian kepada seksyen 99

Bahagian X

PENGUBAHSUAIAN KEPADA AKTA DISTRES 1951

29. Permulaan kuat kuasa pengubahsuaian kepada Akta Distres 1951

30. Pengubahsuaian kepada seksyen 5

31. Kecualian

Bahagian XI

PENGUBAHSUAIAN KEPADA AKTA PEMAJUAN PERUMAHAN

(KAWALAN DAN PELESENAN) 1966

32. Permulaan kuat kuasa pengubahsuaian kepada Akta Pemajuan Perumahan
(Kawalan dan Pelesenan) 1966

33. Tafsiran

34. Caj pembayaran lewat

35. Penyerahan pemilikan kosong dan ganti rugi jumlah tertentu

36. Tempoh liabiliti kecacatan

37. Kecualian

38. Pengubahsuaian kepada seksyen 16n

Bahagian XII

PENGUBAHSUAIAN KEPADA AKTA PERHUBUNGAN PERUSAHAAN 1967

39. Permulaan kuat kuasa pengubahsuaian kepada Akta Perhubungan
Perusahaan 1967

40. Tempoh bagi pemberian pengiktirafan, membuat laporan dan pemfailan
representasi


-----

_Rang Undang-Undang_

Bahagian XIII

PENGUBAHSUAIAN KEPADA AKTA AGENSI PEKERJAAN SWASTA 1981

_Fasal_

41. Permulaan kuat kuasa pengubahsuaian kepada Akta Agensi Pekerjaan
Swasta 1981

42. Tempoh masa bagi pembaharuan lesen di bawah seksyen 11

Bahagian XIV

PENGUBAHSUAIAN KEPADA AKTA PENGANGKUTAN AWAM DARAT 2010

43. Permulaan kuat kuasa pengubahsuaian kepada Akta Pengangkutan Awam
Darat 2010

44. Pengubahsuaian kepada seksyen 21

45. Pengubahsuaian kepada seksyen 56

Bahagian XV

PENGUBAHSUAIAN KEPADA AKTA LEMBAGA PELESENAN

KENDERAAN PERDAGANGAN 1987

46. Permulaan kuat kuasa pengubahsuaian kepada Akta Lembaga Pelesenan
Kenderaan Perdagangan 1987

47. Pengubahsuaian kepada seksyen 23

48. Pengubahsuaian kepada seksyen 24

Bahagian XVI

PENGUBAHSUAIAN KEPADA AKTA MAHKAMAH KEHAKIMAN 1964

49. Permulaan kuat kuasa pengubahsuaian kepada Akta Mahkamah
Kehakiman 1964

50. Seksyen baharu 16a

51. Pengubahsuaian kepada seksyen 17

52. Pengubahsuaian kepada seksyen 17a


-----

_Langkah-Langkah Sementara bagi Mengurangkan_ 5

_Kesan Penyakit Koronavirus 2019 (COVID-19)_

Bahagian XVII

PENGUBAHSUAIAN KEPADA AKTA MAHKAMAH RENDAH 1948

_Fasal_

53. Permulaan kuat kuasa pengubahsuaian kepada Akta Mahkamah
Rendah 1948

54. Seksyen baharu 3a

Bahagian XVIII

PENGUBAHSUAIAN KEPADA AKTA KAEDAH-KAEDAH

MAHKAMAH RENDAH 1955

55. Permulaan kuat kuasa pengubahsuaian kepada Akta Kaedah-Kaedah
Mahkamah Rendah 1955

56. Pengubahsuaian kepada seksyen 3

Bahagian XIX

PELBAGAI

57. Permulaan kuat kuasa Bahagian ini

58. Pelanjutan masa untuk melaksanakan kewajipan atau obligasi
statutori

59. Perkiraan alternatif bagi mesyuarat statutori


-----

_Rang Undang-Undang_


-----

_Langkah-Langkah Sementara bagi Mengurangkan_ 7

_Kesan Penyakit Koronavirus 2019 (COVID-19)_

RANG UNDANG-UNDANG

_b e r n a m a_

Suatu Akta untuk mengadakan peruntukan bagi langkah-langkah
sementara untuk mengurangkan kesan Penyakit Koronavirus 2019
(COVID-19) termasuklah mengubah suai peruntukan yang berkaitan
dalam Akta Had Masa 1953, Ordinan Had Masa Sabah, Ordinan
Had Masa Sarawak, Akta Perlindungan Pihak Berkuasa Awam 1948,
Akta Insolvensi 1967, Akta Sewa Beli 1967, Akta Perlindungan
Pengguna 1999, Akta Distres 1951, Akta Pemajuan Perumahan
(Kawalan dan Pelesenan) 1966, Akta Perhubungan Perusahaan 1967,
Akta Agensi Pekerjaan Swasta 1981, Akta Pengangkutan Awam
Darat 2010, Akta Lembaga Pelesenan Kenderaan Perdagangan 1987,
Akta Mahkamah Kehakiman 1964, Akta Mahkamah Rendah 1948
dan Akta Kaedah-Kaedah Mahkamah Rendah 1955.

[ ]

**DIPERBUAT** oleh Parlimen Malaysia seperti yang berikut:

Bahagian I

PERMULAAN

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Langkah-Langkah
Sementara bagi Mengurangkan Kesan Penyakit Koronavirus 2019
(COVID-19) 2020.


-----

8 _Rang Undang-Undang_

(2) Kecuali jika tarikh permulaan kuat kuasa dan tempoh kuat
kuasa telah diperuntukkan berkenaan dengan Bahagian yang
berkaitan dalam Akta ini, Akta ini hendaklah mula berkuat kuasa
pada tarikh penyiaran Akta ini dan hendaklah terus kekal berkuat
kuasa bagi tempoh dua tahun dari tarikh penyiaran itu.

(3) Walau apa pun subseksyen (2), Perdana Menteri boleh,
melalui perintah yang disiarkan dalam _Warta, melanjutkan kuat_
kuasa Akta ini dan perintah bagi pelanjutan itu boleh dibuat lebih
daripada sekali.

(4) Suatu perintah yang dibuat di bawah subseksyen (3)
hendaklah dibentangkan di hadapan Dewan Rakyat dengan secepat
yang dapat dilaksanakan selepas penyiarannya dalam _Warta._

**Pengubahsuaian kepada Akta dan Ordinan**

**2.** Akta Had Masa 1953 [Akta 254], Ordinan Had Masa Sabah

[Bab 72 (1952)], Ordinan Had Masa Sarawak [Bab 49 (Ed.
_1958)], Akta Perlindungan Pihak Berkuasa Awam 1948 [Akta 198],_
Akta Insolvensi 1967 [Akta 360], Akta Sewa Beli 1967 [Akta 212],
Akta Perlindungan Pengguna 1999 [Akta 599], Akta Distres 1951

[Akta 255], Akta Pemajuan Perumahan (Kawalan dan Pelesenan) 1966

[Akta 118], Akta Perhubungan Perusahaan 1967 [Akta 177],
Akta Agensi Pekerjaan Swasta 1981 [Akta 246], Akta Pengangkutan
Awam Darat 2010 [Akta 715], Akta Lembaga Pelesenan Kenderaan
Perdagangan 1987 [Akta 334], Akta Mahkamah Kehakiman
1964 [Akta 91], Akta Mahkamah Rendah 1948 [Akta 92] dan
Akta Kaedah-Kaedah Mahkamah Rendah 1955 [Akta 55]
diubah suai mengikut cara yang dinyatakan masing-masing dalam
Bahagian III, IV, V, VI, VII, VIII, IX, X, XI, XII, XIII, XIV,
XV, XVI, XVII dan XVIII.

**Undang-undang yang mengatasi**

**3.** Sekiranya terdapat apa-apa percanggahan atau ketidakselarasan
antara peruntukan Akta ini dengan mana-mana undang-undang
bertulis lain, peruntukan Akta ini hendaklah mengatasi dan
peruntukan undang-undang bertulis lain yang bercanggah atau tidak
selaras itu hendaklah disifatkan digantikan setakat percanggahan
atau ketidakselarasan itu.


-----

_Langkah-Langkah Sementara bagi Mengurangkan_ 9

_Kesan Penyakit Koronavirus 2019 (COVID-19)_

**Sebutan mengenai COVID-19**

**4.** Dalam Akta ini, apa-apa sebutan mengenai “COVID-19”
ialah sebutan mengenai “Penyakit Koronavirus 2019 (COVID-19)”.

Bahagian II

KETIDAKUPAYAAN UNTUK MELAKSANAKAN OBLIGASI

KONTRAKTUAL

**Permulaan kuat kuasa Bahagian ini**

**5.** (1) Bahagian ini disifatkan telah mula berkuat kuasa
pada 18 Mac 2020 dan hendaklah terus kekal berkuat kuasa
hingga 31 Disember 2020.

(2) Menteri boleh, melalui perintah yang disiarkan dalam Warta,
melanjutkan kuat kuasa Bahagian ini, yang pelanjutannya tidak
boleh melebihi tempoh kuat kuasa Akta ini yang diperuntukkan
dalam subseksyen 1(2) atau apa-apa tempoh yang dilanjutkan
di bawah subseksyen 1(3), mengikut mana-mana yang berkenaan.

(3) Suatu perintah di bawah subseksyen (2)—

_(a)_ tidak boleh dibuat selepas habis tempoh kuat kuasa atau

kuat kuasa yang dilanjutkan Bahagian ini, mengikut
mana-mana yang berkenaan; dan

_(b)_ boleh dibuat lebih daripada sekali.

(4) Suatu perintah yang dibuat di bawah subseksyen (2)
hendaklah dibentangkan di hadapan Dewan Rakyat dengan secepat
yang dapat dilaksanakan selepas penyiarannya dalam _Warta._

**Tafsiran**

**6.** Dalam Bahagian ini, “Menteri” ertinya Menteri yang
dipertanggungkan dengan tanggungjawab bagi undang-undang.


-----

10 _Rang Undang-Undang_

**Ketidakupayaan untuk melaksanakan obligasi kontraktual**

**7.** Ketidakupayaan mana-mana pihak atau pihak-pihak untuk
melaksanakan apa-apa obligasi kontraktual yang timbul daripada
mana-mana kategori kontrak yang dinyatakan dalam Jadual
kepada Bahagian ini yang disebabkan oleh langkah-langkah yang
ditetapkan, dibuat atau diambil di bawah Akta Pencegahan dan
Pengawalan Penyakit Berjangkit 1988 [Akta 342] untuk mengawal
atau mencegah merebaknya COVID-19 tidak membolehkan pihak
atau pihak-pihak lain untuk menjalankan haknya atau hak
mereka di bawah kontrak.

**Kuasa untuk meminda Jadual**

**8.** Menteri boleh, melalui perintah yang disiarkan dalam _Warta,_
meminda Jadual kepada Bahagian ini.

**Pengantaraan**

**9.** (1) Apa-apa pertikaian berkenaan dengan apa-apa
ketidakupayaan mana-mana pihak atau pihak-pihak untuk
melaksanakan apa-apa obligasi kontraktual yang timbul daripada
mana-mana kategori kontrak yang dinyatakan dalam Jadual
kepada Bahagian ini yang disebabkan oleh langkah-langkah
yang ditetapkan, dibuat atau diambil di bawah Akta Pencegahan
dan Pengawalan Penyakit Berjangkit 1988 untuk mengawal atau
mencegah merebaknya COVID-19 boleh diselesaikan melalui
pengantaraan.

(2) Menteri boleh menentukan proses pengantaraan yang
termasuklah pelantikan pengantara, peranan pengantara, penjalanan
pengantaraan dan pengakhiran pengantaraan.

(3) Apabila pengantaraan berakhir dan pihak-pihak mencapai
persetujuan berkenaan dengan sesuatu pertikaian, pihak-pihak
itu hendaklah membuat suatu perjanjian penyelesaian
yang hendaklah secara bertulis dan ditandatangani oleh
pihak-pihak itu.

(4) Pengantara hendaklah mengesahkan perjanjian penyelesaian
itu dan memberikan suatu salinan perjanjian itu kepada
pihak-pihak.


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_


11


(5) Perjanjian penyelesaian itu hendaklah mengikat pihak-pihak.

**Kecualian**

**10.** Walau apa pun seksyen 7, mana-mana kontrak yang
ditamatkan, mana-mana deposit atau bon pelaksanaan yang
dilucut hak, mana-mana ganti rugi yang diterima, mana-mana
prosiding undang-undang, timbang tara atau pengantaraan yang
dimulakan, mana-mana penghakiman atau award yang diberikan
dan mana-mana pelaksanaan yang dijalankan bagi tempoh
dari 18 Mac 2020 hingga tarikh penyiaran Akta ini hendaklah
disifatkan telah ditamatkan, dilucut hak, diterima, dimulakan,
diberikan atau dijalankan dengan sah.

JADUAL

[Seksyen 7]

SENARAI KATEGORI KONTRAK

1. Kontrak kerja pembinaan atau kontrak perundingan pembinaan dan

apa-apa kontrak lain yang berhubungan dengan pembekalan bahan,
kelengkapan atau pekerja pembinaan yang berkaitan dengan suatu
kontrak pembinaan

2. Bon pelaksanaan atau yang setara yang diberikan menurut suatu kontrak

pembinaan atau kontrak pembekalan

3. Kontrak perkhidmatan profesional

4. Pajakan atau sewaan harta tak alih bukan kediaman

5. Kontrak acara bagi penyediaan mana-mana tempat, penginapan, kemudahan,

pengangkutan, hiburan, katering atau barangan atau perkhidmatan
lain termasuklah, bagi mana-mana mesyuarat perniagaan, perjalanan
insentif, persidangan, pameran, acara jualan, konsert, pertunjukan,
perkahwinan, parti atau perhimpunan sosial lain atau acara sukan,
bagi peserta, orang yang hadir, tetamu, penaung atau penonton bagi
perhimpunan atau acara itu

6. Kontrak oleh pengusahaan pelancongan sebagaimana yang ditakrifkan

di bawah Akta Industri Pelancongan 1992 [Akta 482] dan kontrak bagi
penggalakan pelancongan di Malaysia

7. Kontrak yang berhubungan dengan ziarah keagamaan


-----

12 _Rang Undang-Undang_

Bahagian III

PENGUBAHSUAIAN KEPADA AKTA HAD MASA 1953

**Permulaan kuat kuasa pengubahsuaian kepada Akta Had**
**Masa 1953**

**11.** Bahagian ini disifatkan telah mula berkuat kuasa

pada 18 Mac 2020 dan hendaklah terus kekal berkuat kuasa
hingga 31 Disember 2020.

**Tempoh had masa dalam seksyen 6 dilanjutkan**

**12.** Apa-apa tempoh had masa yang dinyatakan dalam seksyen 6
Akta Had Masa 1953 yang habis tempoh semasa tempoh
dari 18 Mac 2020 hingga 31 Ogos 2020 hendaklah dilanjutkan
hingga 31 Disember 2020.

Bahagian IV

PENGUBAHSUAIAN KEPADA ORDINAN HAD MASA SABAH

**Permulaan kuat kuasa pengubahsuaian kepada Ordinan Had**
**Masa Sabah**

**13. Bahagian ini disifatkan telah mula berkuat kuasa**
pada 18 Mac 2020 dan hendaklah terus kekal berkuat kuasa
hingga 31 Disember 2020.

**Tempoh had masa dilanjutkan**

**14. Apa-apa tempoh had masa yang dinyatakan dalam**
perenggan 1 hingga 4, subperenggan 5(a), perenggan 8, perenggan 10
hingga 33, perenggan 35 hingga 79, perenggan 83 hingga 88,
perenggan 90 hingga 95 dan perenggan 98, 100, 106, 107, 111 dan 113
dalam Jadual kepada Ordinan Had Masa Sabah yang habis
tempoh semasa tempoh dari 18 Mac 2020 hingga 31 Ogos 2020
hendaklah dilanjutkan hingga 31 Disember 2020.

Bahagian V

PENGUBAHSUAIAN KEPADA ORDINAN HAD MASA SARAWAK

**Permulaan kuat kuasa pengubahsuaian kepada Ordinan Had**
**Masa Sarawak**

**15.** Bahagian ini disifatkan telah mula berkuat kuasa
pada 18 Mac 2020 dan hendaklah terus kekal berkuat kuasa
hingga 31 Disember 2020.


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_

**Tempoh had masa dilanjutkan**


13


**16. Apa-apa tempoh had masa yang dinyatakan dalam**
perenggan 1 hingga 4, subperenggan 5(a), perenggan 8 hingga 29,
perenggan 31 dan 32, perenggan 34 hingga 78, perenggan 82 hingga 94
dan perenggan 96, 98, 100, 106, 107, 111 dan 113 dalam
Jadual kepada Ordinan Had Masa Sarawak yang habis tempoh
semasa tempoh dari 18 Mac 2020 hingga 31 Ogos 2020 hendaklah
dilanjutkan hingga 31 Disember 2020.

Bahagian VI

PENGUBAHSUAIAN KEPADA AKTA PERLINDUNGAN PIHAK

BERKUASA AWAM 1948

**Permulaan kuat kuasa pengubahsuaian kepada Akta Perlindungan**
**Pihak Berkuasa Awam 1948**

**17.** Bahagian ini disifatkan telah mula berkuat kuasa
pada 18 Mac 2020 dan hendaklah terus kekal berkuat kuasa
hingga 31 Disember 2020.

**Tempoh had masa dalam seksyen 2 dilanjutkan**

**18.** Tempoh had masa yang dinyatakan dalam perenggan 2(a)
Akta Perlindungan Pihak Berkuasa Awam 1948 yang habis tempoh
semasa tempoh dari 18 Mac 2020 hingga 31 Ogos 2020 hendaklah
dilanjutkan hingga 31 Disember 2020.

Bahagian VII

PENGUBAHSUAIAN KEPADA AKTA INSOLVENSI 1967

**Permulaan kuat kuasa pengubahsuaian kepada Akta**
**Insolvensi 1967**

**19.** (1) Bahagian ini mula berkuat kuasa pada tarikh
penyiaran Akta ini dan hendaklah terus kekal berkuat kuasa
hingga 31 Ogos 2021.


-----

14 _Rang Undang-Undang_

(2) Menteri boleh, melalui perintah yang disiarkan dalam Warta,
melanjutkan kuat kuasa Bahagian ini, yang pelanjutannya tidak
boleh melebihi tempoh kuat kuasa Akta ini yang diperuntukkan
dalam subseksyen 1(2) atau apa-apa tempoh yang dilanjutkan
di bawah subseksyen 1(3), mengikut mana-mana yang berkenaan.

(3) Suatu perintah di bawah subseksyen (2)—

_(a)_ tidak boleh dibuat selepas habis tempoh kuat kuasa atau

kuat kuasa yang dilanjutkan Bahagian ini, mengikut
mana-mana yang berkenaan; dan

_(b)_ boleh dibuat lebih daripada sekali.

(4) Suatu perintah yang dibuat di bawah subseksyen (2)
hendaklah dibentangkan di hadapan Dewan Rakyat dengan secepat
yang dapat dilaksanakan selepas penyiarannya dalam _Warta._

**Pengubahsuaian kepada amaun keterhutangan**

**20.** Semasa tempoh kuat kuasa Bahagian ini, pemiutang atau
pemiutang-pemiutang tidak berhak untuk memfailkan suatu petisyen
kebankrapan terhadap penghutang di bawah seksyen 2o atau 5
Akta Insolvensi 1967, melainkan jika hutang yang terhutang oleh
penghutang kepada pempetisyen pemiutang, atau jika dua atau
lebih pemiutang bersesama dalam petisyen itu jumlah amaun
hutang yang terhutang kepada beberapa pempetisyen pemiutang
itu, terjumlah kepada satu ratus ribu ringgit.

**Kecualian**

**21.** Mana-mana prosiding, tindakan atau perkara lain yang
dikehendaki supaya dilakukan di bawah Akta Insolvensi 1967
yang belum selesai sebaik sebelum tarikh penyiaran Akta ini
hendaklah diuruskan di bawah Akta Insolvensi 1967 seolah-olah
Akta Insolvensi 1967 tidak diubah suai oleh Akta ini.


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_

Bahagian VIII

PENGUBAHSUAIAN KEPADA AKTA SEWA BELI 1967


15


**Permulaan kuat kuasa pengubahsuaian kepada**
**Akta Sewa Beli 1967**

**22.** (1) Bahagian ini disifatkan telah mula berkuat kuasa
pada 1 April 2020 dan hendaklah terus kekal berkuat kuasa
hingga 31 Disember 2020.

(2) Menteri boleh, melalui perintah yang disiarkan dalam Warta,
melanjutkan kuat kuasa Bahagian ini, yang pelanjutannya tidak
boleh melebihi tempoh kuat kuasa Akta ini yang diperuntukkan
dalam subseksyen 1(2) atau apa-apa tempoh yang dilanjutkan
di bawah subseksyen 1(3), mengikut mana-mana yang berkenaan.

(3) Suatu perintah di bawah subseksyen (2)—

_(a)_ tidak boleh dibuat selepas habis tempoh kuat kuasa atau

kuat kuasa yang dilanjutkan Bahagian ini, mengikut
mana-mana yang berkenaan; dan

_(b)_ boleh dibuat lebih daripada sekali.

(4) Suatu perintah yang dibuat di bawah subseksyen (2)
hendaklah dibentangkan di hadapan Dewan Rakyat dengan secepat
yang dapat dilaksanakan selepas penyiarannya dalam _Warta._

**Mengambil milikan barangan yang terkandung dalam perjanjian**
**sewa beli di bawah seksyen 16**

**23.** Tiada pemunya boleh menjalankan apa-apa kuasa untuk
mengambil milikan barangan yang terkandung dalam suatu
perjanjian sewa beli di bawah seksyen 16 Akta Sewa Beli 1967
bagi apa-apa kemungkiran pembayaran ansuran semasa tempoh
dari 1 April 2020 hingga 30 September 2020.


-----

16 _Rang Undang-Undang_

**Kecualian**

**24.** Walau apa pun seksyen 19, mana-mana pemunya yang telah
menjalankan kuasanya untuk mengambil milikan barangan yang
terkandung dalam suatu perjanjian sewa beli di bawah seksyen 16
Akta Sewa Beli 1967 sebelum tarikh penyiaran Akta ini, hendaklah
disifatkan telah menjalankan dengan sah kuasa untuk mengambil
milikan barangan itu seolah-olah Akta Sewa Beli 1967 tidak
diubah suai oleh Akta ini.

Bahagian IX

PENGUBAHSUAIAN KEPADA AKTA PERLINDUNGAN

PENGGUNA 1999

**Permulaan kuat kuasa pengubahsuaian kepada Akta Perlindungan**
**Pengguna 1999**

**25.** Bahagian ini disifatkan telah mula berkuat kuasa
pada 18 Mac 2020 dan hendaklah terus kekal berkuat kuasa
hingga 31 Disember 2020.

**Pengubahsuaian kepada seksyen** **24v**

**26.** (1) Akta Perlindungan Pengguna 1999 diubah suai dengan
menggantikan seksyen 24v dengan seksyen yang berikut:

“Kemungkiran pembayaran ansuran oleh pembeli

**24v. (1) Sekiranya berlaku kemungkiran pembayaran**
dua ansuran berturut-turut oleh pembeli di bawah suatu
perjanjian jualan kredit, pemberi kemudahan kredit
hendaklah mengeluarkan notis kepada pembeli mengenai
penyelesaian ansuran lampau tempoh di bawah perjanjian
itu.

(2) Apabila notis di bawah subseksyen (1) diterima,
pembeli boleh dalam masa dua puluh satu hari memilih
untuk—

_(a)_ membayar ansuran lampau tempoh itu kepada

pemberi kemudahan kredit;


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_


17


_(b)_ membuat penyelesaian awal bagi perjanjian

jualan kredit itu dengan membayar jumlah
amaun yang kena dibayar di bawah perjanjian
itu kepada pemberi kemudahan kredit; atau

_(c)_ menamatkan perjanjian jualan kredit itu dan

menyerahkan balik barangan yang dibeli
kepada pemberi kemudahan kredit mengikut
seksyen 24w.

(3) Jika pembeli memilih untuk membuat penyelesaian
awal di bawah perenggan (2)(b), pemberi kemudahan kredit
hendaklah memberi rebat berkanun kepada pembeli itu.

(4) Walau apa pun kegagalan pembeli membuat pemilihan
di bawah subseksyen (2), pemberi kemudahan kredit tidak
boleh memulakan apa-apa prosiding undang-undang untuk
mendapatkan amaun keseluruhan yang belum dijelaskan
yang kena dibayar oleh pembeli itu di bawah perjanjian
jualan kredit.”.

(2) Seksyen 24 v sebagaimana yang diubah suai dalam
subseksyen (1) hendaklah hanya terpakai—

_(a)_ jika perjanjian jualan kredit itu telah dibuat

sebelum 18 Mac 2020; dan

_(b)_ jika pembeli itu tiada ansuran lampau tempoh

sebelum 18 Mac 2020.

**Kecualian**

**27.** Pengubahsuaian berhubung dengan subseksyen 24v(4)
Akta Perlindungan Pengguna 1999 dalam subseksyen 26(1)
tidak boleh menjejaskan apa-apa prosiding undang-undang yang
dimulakan untuk mendapatkan, atau apa-apa penghakiman atau
award yang diperoleh bagi, amaun yang belum dijelaskan yang
kena dibayar oleh pembeli di bawah perjanjian jualan kredit semasa
tempoh dari 18 Mac 2020 hingga tarikh penyiaran Akta ini.


-----

18 _Rang Undang-Undang_

**Pengubahsuaian kepada seksyen 99**

**28.** Tempoh pengehadan yang dinyatakan dalam subseksyen 99(2)
Akta Perlindungan Pengguna 1999 yang habis tempoh semasa
tempoh dari 18 Mac 2020 hingga 15 Jun 2020 hendaklah dilanjutkan
hingga 31 Disember 2020.

Bahagian X

PENGUBAHSUAIAN KEPADA AKTA DISTRES 1951

**Permulaan kuat kuasa pengubahsuaian kepada Akta Distres 1951**

**29.** Bahagian ini disifatkan telah mula berkuat kuasa
pada 18 Mac 2020 dan hendaklah terus kekal berkuat kuasa
hingga 31 Disember 2020.

**Pengubahsuaian kepada seksyen 5**

**30.** Bagi maksud mendapat kembali sewa yang kena dibayar
atau harus dibayar kepada tuan tanah oleh seorang penyewa
mana-mana premis, suatu waran distres yang dikeluarkan
di bawah subseksyen 5(1) Akta Distres 1951, tidak boleh
termasuk tahanan harta untuk tunggakan sewa bagi tempoh
dari 18 Mac 2020 hingga 31 Ogos 2020.

**Kecualian**

**31.** Apa-apa pelaksanaan waran distres bagi mendapat kembali
sewa yang kena dibayar atau harus dibayar kepada tuan tanah
oleh seorang penyewa mana-mana premis yang telah dikeluarkan
sebelum tarikh penyiaran Akta ini hendaklah diuruskan di bawah
Akta Distres 1951 seolah-olah Akta Distres 1951 tidak diubah suai
oleh Akta ini.


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_

Bahagian XI

PENGUBAHSUAIAN KEPADA AKTA PEMAJUAN PERUMAHAN

(KAWALAN DAN PELESENAN) 1966


19


**Permulaan kuat kuasa pengubahsuaian kepada Akta Pemajuan**
**Perumahan (Kawalan dan Pelesenan) 1966**

**32.** Bahagian ini disifatkan telah mula berkuat kuasa
pada 18 Mac 2020.

**Tafsiran**

**33.** Dalam Bahagian ini, “perjanjian” ertinya perjanjian bagi kontrak
jualan bagi jual dan beli kediaman perumahan dalam borang yang
ditetapkan dalam Jadual G, H, I dan J Peraturan-Peraturan Pemajuan
Perumahan (Kawalan dan Pelesenan) 1989 [P.U. (A) 58/1989]
yang dibuat sebelum 18 Mac 2020.

**Caj pembayaran lewat**

**34.** (1) Walau apa pun apa-apa perjanjian yang dibuat antara
pembeli dengan pemaju, jika disebabkan oleh langkah-langkah
yang ditetapkan, dibuat atau diambil di bawah Akta Pencegahan
dan Pengawalan Penyakit Berjangkit 1988 untuk mengawal
atau mencegah merebaknya COVID-19 pembeli gagal untuk
membayar apa-apa ansuran bagi tempoh dari 18 Mac 2020
hingga 31 Ogos 2020, pemaju tidak boleh mengenakan apa-apa caj
pembayaran lewat berkenaan dengan ansuran yang tidak berbayar
itu ke atas pembeli itu.

(2) Pembeli boleh memohon kepada Menteri bagi suatu pelanjutan
tempoh yang disebut dalam subseksyen (1).

(3) Apabila mempertimbangkan permohonan di bawah
subseksyen (2), Menteri boleh, jika Menteri berpuas hati bahawa
pelanjutan tempoh dikehendaki oleh pembeli, melalui arahan
bertulis kepada pemaju, melanjutkan tempoh yang pemaju tidak
boleh mengenakan apa-apa caj pembayaran lewat terhadap
pembeli berkenaan dengan ansuran yang tidak berbayar itu
sehingga 31 Disember 2020.


-----

20 _Rang Undang-Undang_

**Penyerahan pemilikan kosong dan ganti rugi jumlah tertentu**

**35.** (1) Walau apa pun apa-apa perjanjian yang dibuat
antara pembeli dengan pemaju, tempoh dari 18 Mac 2020
hingga 31 Ogos 2020 hendaklah dikecualikan daripada pengiraan—

_(a)_ masa bagi penyerahan pemilikan kosong suatu kediaman

perumahan; dan

_(b)_ ganti rugi jumlah tertentu atas kegagalan pemaju

untuk menyerahkan pemilikan kosong suatu kediaman
perumahan.

(2) Pemaju boleh memohon kepada Menteri bagi suatu
pelanjutan tempoh yang disebut dalam subseksyen (1).

(3) Apabila mempertimbangkan permohonan di bawah
subseksyen (2), Menteri boleh, jika Menteri berpuas hati
bahawa masa tambahan dikehendaki oleh pemaju itu untuk
menyerahkan pemilikan kosong, melalui arahan bertulis
memberikan kepada pemaju itu suatu tempoh pelanjutan
sehingga 31 Disember 2020 untuk menyerahkan pemilikan kosong
dan pelanjutan itu hendaklah mempunyai kesan yang sama
sebagaimana tempoh yang dikecualikan dalam subseksyen (1).

(4) Walau apa pun apa-apa perjanjian yang dibuat antara pembeli
dengan pemaju, sekiranya pembeli itu tidak boleh mengambil
pemilikan untuk menduduki suatu kediaman perumahan dari
tarikh penyampaian suatu notis untuk mengambil pemilikan
kosong daripada pemaju itu semasa tempoh dari 18 Mac 2020
hingga 31 Ogos 2020 atau apa-apa tempoh pelanjutan yang diberikan
di bawah subseksyen (3), pembeli itu tidak boleh disifatkan telah
mengambil pemilikan kosong itu.

**Tempoh liabiliti kecacatan**

**36.** (1) Walau apa pun apa-apa perjanjian yang dibuat
antara pembeli dengan pemaju, tempoh dari 18 Mac 2020
hingga 31 Ogos 2020 hendaklah dikecualikan daripada pengiraan—

_(a)_ tempoh liabiliti kecacatan selepas tarikh pembeli

mengambil pemilikan kosong kediaman perumahan; dan


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_


21


_(b)_ masa bagi pemaju untuk menjalankan kerja-kerja membaiki

dan menyempurnakan kecacatan, pengecilan dan
kekurangan lain pada kediaman perumahan.

(2) Pembeli boleh memohon kepada Menteri bagi suatu
pelanjutan tempoh yang disebut dalam subseksyen (1).

(3) Apabila mempertimbangkan permohonan di bawah
subseksyen (2), Menteri boleh, jika Menteri berpuas hati bahawa
masa tambahan dikehendaki oleh pembeli, melalui arahan bertulis,
mengecualikan tempoh sehingga 31 Disember 2020 daripada
pengiraan—

_(a)_ tempoh liabiliti kecacatan selepas tarikh pembeli mengambil

pemilikan kosong kediaman perumahan; dan

_(b) masa bagi pemaju untuk menjalankan kerja-kerja_

membaiki dan menyempurnakan kecacatan, pengecilan
dan kekurangan lain pada kediaman perumahan.

**Kecualian**

**37.** (1) Pengubahsuaian dalam seksyen 34, 35 dan 36 tidak boleh
menjejaskan apa-apa prosiding undang-undang yang dimulakan,
atau apa-apa penghakiman atau award yang diperoleh, untuk
mendapatkan caj pembayaran lewat yang kena dibayar oleh
pembeli atau ganti rugi jumlah tertentu yang kena dibayar oleh
pemaju atau apa-apa wang lain semasa tempoh dari 18 Mac 2020
hingga tarikh penyiaran Akta ini.

(2) Walau apa pun seksyen 34 dan 35, apa-apa caj pembayaran
lewat yang telah dibayar oleh pembeli atau ganti rugi jumlah tertentu
yang telah dibayar oleh pemaju sebelum tarikh penyiaran
Akta ini hendaklah disifatkan telah dibayar dengan sah di bawah
Akta Pemajuan Perumahan (Kawalan dan Pelesenan) 1966 dan
peraturan-peraturannya, dan pembayaran itu tidak boleh dibayar
balik kepada pembayar.


-----

22 _Rang Undang-Undang_

**Pengubahsuaian kepada seksyen** **16n**

**38.** Walau apa pun subseksyen 16n(2) Akta Pemajuan Perumahan
(Kawalan dan Pelesenan) 1966, jika tempoh had masa bagi pembeli
rumah untuk memfailkan suatu tuntutan telah habis tempoh
semasa tempoh dari 18 Mac 2020 hingga 9 Jun 2020, pembeli
rumah itu berhak untuk memfailkan tuntutan itu dari 4 Mei 2020
hingga 31 Disember 2020 dan Tribunal Tuntutan Pembeli Rumah
hendaklah mempunyai bidang kuasa untuk mendengar tuntutan itu.

Bahagian XII

PENGUBAHSUAIAN KEPADA AKTA PERHUBUNGAN

PERUSAHAAN 1967

**Permulaan kuat kuasa pengubahsuaian kepada Akta Perhubungan**
**Perusahaan 1967**

**39.** Bahagian ini disifatkan telah mula berkuat kuasa
pada 18 Mac 2020.

**Tempoh bagi pemberian pengiktirafan, membuat laporan dan**
**pemfailan representasi**

**40.** Tempoh dari 18 Mac 2020 hingga 9 Jun 2020 hendaklah
dikecualikan daripada pengiraan tempoh di bawah Akta
Perhubungan Perusahaan 1967 bagi pemberian pengiktirafan
atau pemberitahuan secara bertulis kepada kesatuan sekerja
pekerja alasan-alasan untuk tidak memberi pengiktirafan yang
berkenaan di bawah subseksyen 9(3), membuat suatu laporan
secara bertulis kepada Ketua Pengarah Perhubungan Perusahaan
di bawah subseksyen 9(4) dan pemfailan representasi di bawah
subseksyen 20(1a).

Bahagian XIII

PENGUBAHSUAIAN KEPADA AKTA AGENSI PEKERJAAN

SWASTA 1981

**Permulaan kuat kuasa pengubahsuaian kepada Akta Agensi**
**Pekerjaan Swasta 1981**

**41.** Bahagian ini disifatkan telah mula berkuat kuasa
pada 18 Mac 2020.


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_


23


**Tempoh masa bagi pembaharuan lesen di bawah seksyen 11**

**42.** Tempoh dari 18 Mac 2020 hingga 9 Jun 2020 hendaklah
dikecualikan daripada pengiraan tempoh bagi permohonan untuk
membaharui lesen di bawah subseksyen 11(1) Akta Agensi
Pekerjaan Swasta 1981.

Bahagian XIV

PENGUBAHSUAIAN KEPADA AKTA PENGANGKUTAN

AWAM DARAT 2010

**Permulaan kuat kuasa pengubahsuaian kepada**
**Akta Pengangkutan Awam Darat 2010**

**43.** (1) Bahagian ini disifatkan telah mula berkuat kuasa
pada 1 Ogos 2020 dan hendaklah terus kekal berkuat kuasa
hingga 31 Disember 2021.

(2) Menteri boleh, melalui perintah yang disiarkan dalam Warta,
melanjutkan kuat kuasa Bahagian ini, yang pelanjutannya tidak
boleh melebihi tempoh kuat kuasa Akta ini yang diperuntukkan
dalam subseksyen 1(2) atau apa-apa tempoh yang dilanjutkan
di bawah subseksyen 1(3), mengikut mana-mana yang berkenaan.

(3) Suatu perintah di bawah subseksyen (2)—

_(a)_ tidak boleh dibuat selepas habis tempoh kuat kuasa atau

kuat kuasa yang dilanjutkan Bahagian ini, mengikut
mana-mana yang berkenaan; dan

_(b)_ boleh dibuat lebih daripada sekali.

(4) Suatu perintah yang dibuat di bawah subseksyen (2)
hendaklah dibentangkan di hadapan Dewan Rakyat dengan secepat
yang dapat dilaksanakan selepas penyiarannya dalam _Warta._


-----

24 _Rang Undang-Undang_

**Pengubahsuaian kepada seksyen 21**

**44.** Akta Pengangkutan Awam Darat 2010 diubah suai dengan
menggantikan seksyen 21 dengan seksyen yang berikut:

“Perubahan sementara penggunaan kenderaan

**perkhidmatan awam atau kenderaan pelancongan**

**21.** (1) Tertakluk kepada subseksyen (2), Ketua Pengarah
Pengangkutan Awam Darat boleh, apabila suatu permohonan
dibuat oleh seseorang pengendali berlesen bagi suatu
kenderaan perkhidmatan awam atau kenderaan pelancongan,
membenarkan bagi suatu tempoh yang tidak melebihi
dua belas bulan untuk pengendali berlesen itu menggunakan
kenderaan itu bagi maksud kenderaan perkhidmatan awam,
kenderaan pelancongan atau kenderaan barangan daripada
mana-mana kelas lain.

(2) Permohonan yang dibuat di bawah subseksyen (1)
hendaklah disertai dengan yang berikut:

_(a)_ maklumat mengenai apa-apa perubahan spesifikasi

teknikal kenderaan itu, maklumat mengenai
penggunaan sementara kenderaan itu dan
apa-apa maklumat lain sebagaimana yang
ditentukan oleh Ketua Pengarah Pengangkutan
Awam Darat; dan

_(b)_ perlindungan insurans tambahan bagi kenderaan

itu.

(3) Ketua Pengarah Pengangkutan Awam Darat boleh
mengenakan apa-apa syarat ke atas kebenaran yang
diberikan di bawah subseksyen (1).”.

**Pengubahsuaian kepada seksyen 56**

**45.** Akta Pengangkutan Awam Darat 2010 diubah suai dengan
menggantikan seksyen 56 dengan seksyen yang berikut:

“Perubahan sementara penggunaan kenderaan barangan

**56. (1) Tertakluk kepada subseksyen (2) dan (4), Ketua**
Pengarah Pengangkutan Awam Darat boleh, atas suatu
permohonan oleh seseorang pengendali berlesen bagi
kenderaan barangan, membenarkan bagi suatu tempoh


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_


25


yang tidak melebihi dua belas bulan untuk pengendali
berlesen bagi kelas kenderaan barangan yang tertentu
itu menggunakan kenderaan itu bagi maksud kenderaan
perkhidmatan awam, kenderaan pelancongan atau kenderaan
barangan daripada mana-mana kelas lain.

(2) Permohonan yang dibuat di bawah subseksyen (1)
hendaklah disertai dengan yang berikut:

_(a)_ maklumat mengenai apa-apa perubahan spesifikasi

teknikal kenderaan itu, maklumat mengenai
penggunaan sementara kenderaan itu dan apa-apa
maklumat lain sebagaimana yang ditentukan oleh
Ketua Pengarah Pengangkutan Awam Darat; dan

_(b)_ perlindungan insurans tambahan bagi kenderaan

itu.

(3) Ketua Pengarah Pengangkutan Awam Darat boleh
mengenakan apa-apa syarat ke atas kebenaran yang
diberikan di bawah subseksyen (1).

(4) Apa-apa kenderaan barangan yang dibenarkan untuk
digunakan bagi maksud kenderaan pelancongan hendaklah
dikendalikan oleh pengendali pelancongan berlesen
di bawah Akta Industri Pelancongan 1992 [Akta 482].”.

Bahagian XV

PENGUBAHSUAIAN KEPADA AKTA LEMBAGA PELESENAN

KENDERAAN PERDAGANGAN 1987

**Permulaan kuat kuasa pengubahsuaian kepada Akta Lembaga**
**Pelesenan Kenderaan Perdagangan 1987**

**46.** (1) Bahagian ini disifatkan telah mula berkuat kuasa
pada 1 Ogos 2020 dan hendaklah terus kekal berkuat kuasa
hingga 31 Disember 2021.

(2) Menteri boleh, melalui perintah yang disiarkan dalam Warta,
melanjutkan kuat kuasa Bahagian ini, yang pelanjutannya tidak
boleh melebihi tempoh kuat kuasa Akta ini yang diperuntukkan
dalam subseksyen 1(2) atau apa-apa tempoh yang dilanjutkan
di bawah subseksyen 1(3), mengikut mana-mana yang berkenaan.


-----

26 _Rang Undang-Undang_

(3) Suatu perintah di bawah subseksyen (2)—

_(a)_ tidak boleh dibuat selepas habis tempoh kuat kuasa atau

kuat kuasa yang dilanjutkan Bahagian ini, mengikut
mana-mana yang berkenaan; dan

_(b)_ boleh dibuat lebih daripada sekali.

(4) Suatu perintah yang dibuat di bawah subseksyen (2)
hendaklah dibentangkan di hadapan Dewan Rakyat dengan secepat
yang dapat dilaksanakan selepas penyiarannya dalam _Warta._

**Pengubahsuaian kepada seksyen 23**

**47.** Akta Lembaga Pelesenan Kenderaan Perdagangan 1987
diubah suai dengan menggantikan seksyen 23 dengan seksyen
yang berikut:

“Pertukaran sementara penggunaan kenderaan

**perkhidmatan awam**

**23. (1) Tertakluk kepada subseksyen (2), Lembaga boleh,**
atas suatu permohonan oleh mana-mana pemegang lesen
kenderaan perkhidmatan awam daripada kelas tertentu,
membenarkan bagi suatu tempoh yang tidak melebihi
dua belas bulan untuk pemegang lesen kenderaan
perkhidmatan awam daripada kelas tertentu itu menggunakan
kenderaan itu bagi maksud kenderaan perkhidmatan awam
atau kenderaan barangan daripada mana-mana kelas lain.

(2) Permohonan yang dibuat di bawah subseksyen (1)
hendaklah disertai dengan yang berikut:

_(a)_ maklumat mengenai apa-apa perubahan spesifikasi

teknikal kenderaan itu, maklumat mengenai
penggunaan sementara kenderaan itu dan
apa-apa maklumat lain sebagaimana yang
ditentukan oleh Lembaga; dan

_(b)_ perlindungan insurans tambahan bagi kenderaan

itu.


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_


27


(3) Lembaga boleh mengenakan apa-apa syarat ke atas
kebenaran yang diberikan di bawah subseksyen (1).”.

**Pengubahsuaian kepada seksyen 24**

**48.** Akta Lembaga Pelesenan Kenderaan Perdagangan 1987
diubah suai dengan menggantikan seksyen 24 dengan seksyen
yang berikut:

“Pertukaran sementara penggunaan kenderaan ‘C’ atau

**kenderaan ‘A’**

**24. (1) Tertakluk kepada subseksyen (2), Lembaga boleh,**
atas suatu permohonan oleh pemegang suatu lesen pembawa
kenderaan ‘C’ atau kenderaan ‘A’, membenarkan bagi
suatu tempoh yang tidak melebihi dua belas bulan untuk
pemegang lesen pembawa kenderaan ‘C’ atau kenderaan
‘A’ itu menggunakan kenderaan itu bagi maksud kenderaan
perkhidmatan awam atau kenderaan barangan daripada
mana-mana kelas lain.

(2) Permohonan yang dibuat di bawah subseksyen (1)
hendaklah disertai dengan yang berikut:

_(a)_ maklumat mengenai apa-apa perubahan spesifikasi

teknikal kenderaan itu, maklumat mengenai
penggunaan sementara kenderaan dan apa-apa
maklumat lain sebagaimana yang ditentukan
oleh Lembaga; dan

_(b)_ perlindungan insurans tambahan bagi kenderaan

itu.

(3) Lembaga boleh mengenakan apa-apa syarat ke atas
kebenaran yang diberikan di bawah subseksyen (1).”.


-----

28 _Rang Undang-Undang_

Bahagian XVI

PENGUBAHSUAIAN KEPADA AKTA MAHKAMAH

KEHAKIMAN 1964

**Permulaan kuat kuasa pengubahsuaian kepada Akta Mahkamah**
**Kehakiman 1964**

**49.** Bahagian ini disifatkan telah mula berkuat kuasa
pada 18 Mac 2020 dan hendaklah terus berkuat kuasa hingga tarikh
penyiaran Akta ini dan hendaklah terus kekal berkuat kuasa bagi
tempoh dua tahun dari tarikh penyiaran itu.

**Seksyen baharu 16a**

**50.** Akta Mahkamah Kehakiman 1964 diubah suai dengan
memasukkan selepas seksyen 16 seksyen yang berikut:

“Kuasa am Ketua Hakim Negara untuk mengeluarkan

**arahan**

**16a. Ketua Hakim Negara boleh, jika Ketua Hakim**
Negara berpendapat bahawa hal keadaan mewajarkan
dan adalah perlu demi kepentingan pelaksanaan keadilan,
kesejahteraan awam, keselamatan awam, kesihatan atau
kesusilaan awam atau bagi sebab lain yang mencukupi
untuk berbuat demikian, mengeluarkan apa-apa arahan
yang berhubungan dengan urusan Mahkamah sebagaimana
yang perlu.”.

**Pengubahsuaian kepada seksyen 17**

**51.** Akta Mahkamah Kehakiman 1964 diubah suai dalam
seksyen 17—

_(a)_ dengan menomborkan semula subseksyen (3a) yang

sedia ada sebagai subseksyen (3b);


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_


29


_(b)_ dengan memasukkan selepas subseksyen (3) subseksyen

yang berikut:

“(3a) Ketua Hakim Negara boleh, jika Ketua Hakim
Negara berpendapat bahawa apa-apa mesyuarat tidak
mungkin boleh dipanggil, diadakan atau dikendalikan,
mengadakan perkiraan alternatif bagi mesyuarat itu.”;
dan

_(c)_ dengan memasukkan selepas subseksyen (7) subseksyen

yang berikut:

“(8) Ketua Hakim Negara boleh, jika Ketua Hakim
Negara berpendapat bahawa hal keadaan mewajarkan
dan adalah perlu demi kepentingan pelaksanaan
keadilan, kesejahteraan awam, keselamatan awam,
kesihatan atau kesusilaan awam atau bagi sebab lain
yang mencukupi untuk berbuat demikian, mengubah
suai mana-mana peruntukan kaedah-kaedah mahkamah
atau menggantung pemakaian kaedah-kaedah mahkamah
itu sebagaimana yang perlu untuk melakukan keadilan
sepenuhnya dalam mana-mana kausa atau perkara
yang belum selesai di hadapan Mahkamah dan untuk
memastikan bahawa pentadbiran keadilan dilaksanakan.”.

**Pengubahsuaian kepada seksyen** **17a**

**52.** Subseksyen 17a(1) Akta Mahkamah Kehakiman 1964
diubah suai dengan memotong perkataan “tetapi supaya ada
sekurang-kurangnya satu mesyuarat pada setiap tahun”.

Bahagian XVII

PENGUBAHSUAIAN KEPADA AKTA MAHKAMAH

RENDAH 1948

**Permulaan kuat kuasa pengubahsuaian kepada Akta Mahkamah**
**Rendah 1948**

**53.** Bahagian ini disifatkan telah mula berkuat kuasa
pada 18 Mac 2020 dan hendaklah terus berkuat kuasa hingga
tarikh penyiaran Akta ini dan hendaklah terus kekal berkuat kuasa
bagi tempoh dua tahun dari tarikh penyiaran itu.


-----

30 _Rang Undang-Undang_

**Seksyen baharu 3a**

**54.** Akta Mahkamah Rendah 1948 diubah suai dengan memasukkan
selepas seksyen 3 seksyen yang berikut:

“Kuasa am Ketua Hakim Negara untuk mengeluarkan

**arahan**

**3a. Ketua Hakim Negara boleh, jika Ketua Hakim**
Negara berpendapat bahawa hal keadaan mewajarkan
dan adalah perlu demi kepentingan pelaksanaan keadilan,
kesejahteraan awam, keselamatan awam, kesihatan atau
kesusilaan awam atau bagi sebab lain yang mencukupi
untuk berbuat demikian, mengeluarkan apa-apa arahan
yang berhubungan dengan urusan Mahkamah Rendah
sebagaimana yang perlu.”.

Bahagian XVIII

PENGUBAHSUAIAN KEPADA AKTA KAEDAH-KAEDAH

MAHKAMAH RENDAH 1955

**Permulaan kuat kuasa pengubahsuaian kepada**
**Akta Kaedah-Kaedah Mahkamah Rendah 1955**

**55.** Bahagian ini disifatkan telah mula berkuat kuasa
pada 18 Mac 2020 dan hendaklah terus berkuat kuasa sehingga
tarikh penyiaran Akta ini dan hendaklah terus kekal berkuat kuasa
bagi tempoh dua tahun dari tarikh penyiaran itu.

**Pengubahsuaian kepada seksyen 3**

**56.** Akta Kaedah-Kaedah Mahkamah Rendah 1955 dipinda dengan
memasukkan selepas subseksyen 3(6) subseksyen yang berikut:

“(7) Ketua Hakim Negara boleh, jika Ketua Hakim
Negara berpendapat bahawa hal keadaan mewajarkan
dan adalah perlu demi kepentingan pelaksanaan keadilan,
kesejahteraan awam, keselamatan awam, kesihatan atau
kesusilaan awam atau bagi sebab lain yang mencukupi


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_


31


untuk berbuat demikian, mengubah suai mana-mana
peruntukan kaedah-kaedah mahkamah atau menggantung
pemakaian kaedah-kaedah mahkamah itu sebagaimana
yang perlu untuk melakukan keadilan sepenuhnya dalam
apa-apa kausa atau perkara yang belum selesai di hadapan
Mahkamah dan untuk memastikan bahawa pentadbiran
keadilan dilaksanakan.”.

Bahagian XIX

PELBAGAI

**Permulaan kuat kuasa Bahagian ini**

**57.** Bahagian ini disifatkan telah mula berkuat kuasa
pada 18 Mac 2020.

**Pelanjutan masa untuk melaksanakan kewajipan atau obligasi**
**statutori**

**58.** (1) Menteri yang dipertanggungkan dengan tanggungjawab
bagi mana-mana Akta boleh, jika Menteri itu berpendapat bahawa
mana-mana kewajipan atau obligasi statutori tidak mungkin untuk
dilaksanakan dalam masa yang dinyatakan dalam Akta itu oleh
mana-mana pihak berkuasa semasa tempoh dari 18 Mac 2020
hingga 9 Jun 2020 disebabkan oleh langkah-langkah yang
ditetapkan, dibuat atau diambil di bawah Akta Pencegahan dan
Pengawalan Penyakit Berjangkit 1988 untuk mengawal atau
mencegah merebaknya COVID-19, melalui perintah yang disiarkan
dalam _Warta, melanjutkan masa bagi pihak berkuasa itu untuk_
melaksanakan kewajipan atau obligasi statutorinya.

(2) Apa-apa perintah yang dibuat di bawah subseksyen (1) boleh
dibuat untuk berkuat kuasa secara ke belakang ke mana-mana
tarikh yang tidak lebih awal dari 18 Mac 2020.

(3) Tiada pihak berkuasa boleh bertanggungan bagi apa-apa
ganti rugi berkenaan dengan apa-apa kegagalan untuk melaksanakan
apa-apa kewajipan atau obligasi statutori dalam masa yang
dinyatakan dalam Akta itu.


-----

32 _Rang Undang-Undang_

**Perkiraan alternatif bagi mesyuarat statutori**

**59.** (1) Menteri yang dipertanggungkan dengan tanggungjawab
bagi mana-mana Akta boleh, jika Menteri itu berpendapat bahawa
mana-mana mesyuarat statutori tidak mungkin untuk dipanggil,
diadakan atau dikendalikan mengikut cara yang diperuntukkan dalam
Akta itu semasa tempoh dari 18 Mac 2020 hingga 9 Jun 2020
disebabkan oleh langkah-langkah yang ditetapkan, dibuat atau
diambil di bawah Akta Pencegahan dan Pengawalan Penyakit
Berjangkit 1988 untuk mengawal atau mencegah merebaknya
COVID-19, melalui perintah yang disiarkan dalam Warta, mengadakan
peruntukan bagi perkiraan alternatif untuk mesyuarat itu.

(2) Mana-mana mesyuarat statutori yang dipanggil, diadakan
atau dikendalikan tidak mengikut cara yang diperuntukkan dalam
mana-mana Akta yang mengawal selia mesyuarat statutori itu
pada dan selepas 18 Mac 2020 dan sebelum pembuatan perintah
di bawah subseksyen (1) hendaklah disifatkan telah dipanggil,
diadakan atau dikendalikan dengan sah.

HURAIAN

Rang Undang-Undang ini (“Akta yang dicadangkan”) bertujuan untuk
menyokong Pakej Rangsangan Ekonomi Prihatin Rakyat, Pakej Rangsangan
Ekonomi Prihatin PKS dan Pelan Pemulihan Ekonomi Jangka Masa Pendek
yang diumumkan oleh Perdana Menteri masing-masing pada 27 Mac 2020,
6 April 2020 dan 5 Jun 2020 dan untuk mengurangkan kesan kewangan
dan sosial disebabkan oleh Penyakit Koronavirus 2019 (COVID-19).
Rang Undang-Undang ini bertujuan untuk mengadakan peruntukan bagi
langkah-langkah sementara untuk mengurangkan kesan COVID-19 dan untuk
mengubah suai enam belas perundangan iaitu Akta Had Masa 1953, Ordinan Had
Masa Sabah, Ordinan Had Masa Sarawak, Akta Perlindungan Pihak Berkuasa
Awam 1948, Akta Insolvensi 1967, Akta Sewa Beli 1967, Akta Perlindungan
Pengguna 1999, Akta Distres 1951, Akta Pemajuan Perumahan (Kawalan dan
Pelesenan) 1966, Akta Perhubungan Perusahaan 1967, Akta Agensi Pekerjaan
Swasta 1981, Akta Pengangkutan Awam Darat 2010, Akta Lembaga Pelesenan
Kenderaan Perdagangan 1987, Akta Mahkamah Kehakiman 1964, Akta Mahkamah
Rendah 1948 dan Akta Kaedah-Kaedah Mahkamah Rendah 1955.


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_

Bahagian I

PERMULAAN


33


2. _Fasal 1_ mengandungi tajuk ringkas dan permulaan kuat kuasa Akta yang
dicadangkan.

3. _Fasal 2_ mengandungi senarai perundangan yang diubah suai di bawah
Akta yang dicadangkan.

4. _Fasal 3 bertujuan untuk memperuntukkan bahawa Akta yang dicadangkan_
hendaklah mengatasi mana-mana undang-undang bertulis lain sekiranya terdapat
apa-apa percanggahan atau ketidakselarasan.

Bahagian II

KETIDAKUPAYAAN UNTUK MELAKSANAKAN OBLIGASI KONTRAKTUAL

5. _Fasal 5 bertujuan untuk mengadakan peruntukan bagi permulaan kuat kuasa_
Bahagian ini dan untuk membolehkan Menteri melanjutkan kuat kuasa Bahagian
ini yang tidak boleh melebihi tempoh kuat kuasa Akta yang dicadangkan.

6. _Fasal 7_ bertujuan untuk memperuntukkan bahawa ketidakupayaan
mana-mana pihak atau pihak-pihak untuk melaksanakan apa-apa obligasi
kontraktual berbangkit daripada mana-mana kategori kontrak yang dinyatakan
dalam Jadual kepada Bahagian ini tidak membolehkan pihak atau pihak-pihak
lain menjalankan haknya atau hak mereka di bawah kontrak itu.

7. _Fasal 8_ bertujuan untuk membolehkan Menteri untuk meminda Jadual
kepada Bahagian ini melalui perintah yang disiarkan dalam _Warta._

8. _Fasal 9_ bertujuan untuk memperuntukkan bahawa apa-apa pertikaian
yang berbangkit daripada apa-apa ketidakupayaan mana-mana pihak untuk
melaksanakan apa-apa obligasi kontraktual yang berbangkit daripada
mana-mana kategori kontrak yang dinyatakan dalam Jadual kepada Bahagian
ini boleh diselesaikan melalui pengantaraan.

_Subfasal (2) memberi Menteri yang dipertanggungkan dengan tanggungjawab_

bagi undang-undang kuasa untuk menentukan proses pengantaraan.

_Subfasal (3) hingga (5) bertujuan untuk memperkatakan tentang penyelesaian_

pertikaian.

9. _Fasal 10_ bertujuan untuk mengadakan peruntukan bagi kecualian.

10. Jadual kepada Bahagian ini mengandungi senarai kategori kontrak yang

di bawahnya ketidakupayaan satu pihak untuk melaksanakan apa-apa obligasi
kontraktual tidak membolehkan pihak lain menjalankan haknya di bawah
kontrak itu.


-----

34 _Rang Undang-Undang_

Bahagian III

PENGUBAHSUAIAN KEPADA AKTA HAD MASA 1953

11. _Fasal 11 bertujuan untuk mengadakan peruntukan bagi permulaan_

kuat kuasa Bahagian ini.

12. _Fasal 12_ bertujuan untuk melanjutkan tempoh had masa dalam

seksyen 6 Akta Had Masa 1953.

Bahagian IV

PENGUBAHSUAIAN KEPADA ORDINAN HAD MASA SABAH

13. _Fasal 13 bertujuan untuk mengadakan peruntukan bagi permulaan kuat_

kuasa Bahagian ini.

14. _Fasal 14 bertujuan untuk melanjutkan tempoh had masa dalam perenggan_

yang berkaitan dalam Jadual kepada Ordinan Had Masa Sabah.

Bahagian V

PENGUBAHSUAIAN KEPADA ORDINAN HAD MASA SARAWAK

15. _Fasal 15 bertujuan untuk mengadakan peruntukan bagi permulaan_

kuat kuasa Bahagian ini.

16. _Fasal 16 bertujuan untuk melanjutkan tempoh had masa dalam perenggan_

yang berkaitan dalam Jadual kepada Ordinan Had Masa Sarawak.

Bahagian VI

PENGUBAHSUAIAN KEPADA AKTA PERLINDUNGAN PIHAK

BERKUASA AWAM 1948

17. _Fasal 17_ bertujuan untuk mengadakan peruntukan bagi permulaan

kuat kuasa Bahagian ini.

18. _Fasal 18_ bertujuan untuk melanjutkan tempoh had masa dalam

seksyen 2 Akta Perlindungan Pihak Berkuasa Awam 1948.

Bahagian VII

PENGUBAHSUAIAN KEPADA AKTA INSOLVENSI 1967

19. _Fasal 19_ bertujuan untuk mengadakan peruntukan bagi permulaan

kuat kuasa Bahagian ini dan untuk membolehkan Menteri melanjutkan kuat
kuasa Bahagian ini yang tidak boleh melebihi tempoh kuat kuasa Akta yang
dicadangkan.


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_


35


20. _Fasal 20_ bertujuan untuk mengubah suai amaun keterhutangan dalam

seksyen 5 Akta Insolvensi 1967 berhubung dengan pemfailan petisyen
kebankrapan, daripada lima puluh ribu ringgit kepada satu ratus ribu ringgit.

21. _Fasal 21_ bertujuan untuk mengadakan peruntukan bagi kecualian.

Bahagian VIII

PENGUBAHSUAIAN KEPADA AKTA SEWA BELI 1967

22. _Fasal 22_ bertujuan untuk mengadakan peruntukan bagi permulaan

kuat kuasa Bahagian ini dan untuk membolehkan Menteri melanjutkan kuat kuasa
Bahagian ini yang tidak boleh melebihi tempoh kuat kuasa Akta yang dicadangkan.

23. _Fasal 23_ bertujuan untuk memperuntukkan bahawa pemunya barangan

yang terkandung dalam suatu perjanjian sewa beli di bawah seksyen 16
Akta Sewa Beli 1967 tidak boleh menjalankan haknya untuk mengambil semula
milikan barangan itu bagi apa-apa kemungkiran pembayaran ansuran semasa
tempoh dari 1 April 2020 hingga 30 September 2020.

24. _Fasal 24_ bertujuan untuk mengadakan peruntukan bagi kecualian.

Bahagian IX

PENGUBAHSUAIAN KEPADA AKTA PERLINDUNGAN PENGGUNA 1999

25. _Fasal 25_ bertujuan untuk mengadakan peruntukan bagi permulaan kuat

kuasa Bahagian ini.

26. _Fasal 26 bertujuan untuk mengubah suai seksyen 24v Akta Perlindungan_

Pengguna 1999 untuk memperuntukkan bahawa apabila menerima notis daripada
pemberi kemudahan kredit di bawah subseksyen 24v(1) Akta Perlindungan
Pengguna 1999, pembeli boleh dalam masa dua puluh satu hari memilih
untuk—

_(a)_ membayar ansuran lampau tempoh;

_(b)_ membuat penyelesaian awal bagi perjanjian jualan kredit itu dengan

membayar jumlah amaun yang kena dibayar; atau

_(c)_ menamatkan perjanjian jualan kredit itu dan menyerahkan balik barang

yang dibeli.

_Fasal ini juga bertujuan untuk memperuntukkan bahawa walaupun pembeli_

itu gagal membuat pemilihan, pemberi kemudahan kredit itu tidak boleh
memulakan apa-apa prosiding undang-undang untuk mendapatkan kembali
amaun yang belum dijelaskan yang kena dibayar oleh pembeli itu di bawah
perjanjian jualan kredit itu.


-----

36 _Rang Undang-Undang_

_Subfasal 26(2)_ bertujuan untuk memperuntukkan bahawa seksyen 24v

Akta Perlindungan Pengguna 1999 sebagaimana yang diubah suai dalam
_subfasal 26(1)_ hanya terpakai atas syarat-syarat yang berikut:

_(a) perjanjian jualan kredit itu telah dibuat sebelum 18 Mac 2020; dan_

_(b) pembeli itu tiada ansuran lampau tempoh sebelum 18 Mac 2020._

27. _Fasal 27_ bertujuan untuk mengadakan peruntukan bagi kecualian.

28. _Fasal 28_ bertujuan untuk melanjutkan tempoh had masa di bawah

subseksyen 99(2) Akta Perlindungan Pengguna 1999.

Bahagian X

PENGUBAHSUAIAN KEPADA AKTA DISTRES 1951

29. _Fasal 29_ bertujuan untuk mengadakan peruntukan bagi permulaan kuat

kuasa Bahagian ini.

30. _Fasal 30_ bertujuan untuk mengubah suai seksyen 5 Akta Distres 1951

untuk memperuntukkan bahawa bagi maksud mendapat kembali sewa yang
kena dibayar atau harus dibayar kepada tuan tanah oleh penyewa mana-mana
premis, suatu waran distres yang dikeluarkan di bawah subseksyen 5(1)
Akta Distres 1951 tidak boleh termasuk tahanan harta bagi tunggakan sewa
bagi tempoh dari 18 Mac 2020 hingga 31 Ogos 2020.

31. _Fasal 31_ bertujuan untuk mengadakan peruntukan bagi kecualian.

Bahagian XI

PENGUBAHSUAIAN KEPADA AKTA PEMAJUAN PERUMAHAN

(KAWALAN DAN PELESENAN) 1966

32. _Fasal 32 bertujuan untuk mengadakan peruntukan bagi permulaan_

kuat kuasa Bahagian ini.

33. _Fasal 34 bertujuan untuk memperkatakan tentang caj pembayaran lewat._

_Subfasal 34(1) bertujuan untuk mengecualikan caj pembayaran lewat_

bagi kegagalan pembeli untuk membayar apa-apa ansuran bagi tempoh
dari 18 Mac 2020 hingga 31 Ogos 2020.

_Subfasal 34(2) dan (3) bertujuan untuk memperkatakan tentang permohonan_

bagi pelanjutan tempoh yang pemaju tidak boleh mengenakan apa-apa caj
pembayaran lewat ke atas pembeli berkenaan dengan ansuran yang tidak
berbayar itu.


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_


37


34. _Fasal 35_ bertujuan untuk memperkatakan tentang penyerahan pemilikan

kosong dan ganti rugi jumlah tertentu.

_Subfasal 35(1)_ bertujuan untuk mengecualikan tempoh dari 18 Mac 2020

hingga 31 Ogos 2020 daripada pengiraan masa bagi penyerahan pemilikan
kosong dan ganti rugi jumlah tertentu bagi kegagalan pemaju untuk menyerahkan
pemilikan kosong.

_Subfasal 35(2) dan (3) bertujuan untuk memperkatakan tentang permohonan_

pelanjutan masa bagi membolehkan pemaju menyerahkan pemilikan kosong.

_Subfasal 35(4) bertujuan untuk memperuntukkan bahawa jika pembeli tidak_

dapat mengambil pemilikan untuk menduduki suatu kediaman perumahan dari
tarikh penyerahan suatu notis untuk mengambil pemilikan kosong daripada
pemaju semasa tempoh dari 18 Mac 2020 hingga 31 Ogos 2020, pembeli tidak
boleh disifatkan telah mengambil pemilikan kosong itu.

35. _Fasal 36 bertujuan untuk memperkatakan tentang tempoh liabiliti kecacatan._

_Subfasal 36(1) bertujuan untuk mengecualikan tempoh dari 18 Mac 2020_

hingga 31 Ogos 2020 daripada pengiraan tempoh liabiliti kecacatan dan tempoh
untuk pemaju menjalankan kerja membaiki dan menyempurnakan kecacatan,
pengecilan dan kekurangan lain.

_Subfasal 36(2) dan (3) bertujuan untuk memperkatakan tentang permohonan_

bagi pelanjutan tempoh pengecualian bagi pengiraan tempoh liabiliti kecacatan
dan tempoh untuk pemaju menjalankan kerja membaiki dan menyempurnakan
kecacatan, pengecilan dan kekurangan lain.

36. _Fasal 37_ bertujuan untuk mengadakan peruntukan bagi kecualian.

37. _Fasal 38 bertujuan untuk mengubah suai tempoh had masa bagi pembeli_

rumah memfailkan suatu tuntutan di bawah subseksyen 16n(2) Akta Pemajuan
Perumahan (Kawalan dan Pelesenan) 1966.

Bahagian XII

PENGUBAHSUAIAN KEPADA AKTA PERHUBUNGAN PERUSAHAAN 1967

38. _Fasal 39_ bertujuan untuk mengadakan peruntukan bagi permulaan kuat

kuasa Bahagian ini.

39. _Fasal 40_ bertujuan untuk mengecualikan tempoh dari 18 Mac 2020

hingga 9 Jun 2020 bagi pengiraan tempoh di bawah Akta Perhubungan
Perusahaan 1967 bagi memberikan pengiktirafan atau memberitahu kesatuan
sekerja pekerja yang berkenaan secara bertulis alasan untuk tidak memberikan
pengiktirafan di bawah subseksyen 9(3), pembuatan laporan bertulis kepada
Ketua Pengarah Perhubungan Perusahaan di bawah subseksyen 9(4) dan
pemfailan representasi di bawah subseksyen 20(1a).


-----

38 _Rang Undang-Undang_

Bahagian XIII

PENGUBAHSUAIAN KEPADA AKTA AGENSI PEKERJAAN SWASTA 1981

40. _Fasal 41_ bertujuan untuk mengadakan peruntukan bagi permulaan

kuat kuasa Bahagian ini.

41. _Fasal 42_ bertujuan untuk mengecualikan tempoh dari 18 Mac 2020

hingga 9 Jun 2020 daripada pengiraan tempoh bagi permohonan untuk
membaharui lesen di bawah subseksyen 11(1) Akta Agensi Pekerjaan Swasta 1981.

Bahagian XIV

PENGUBAHSUAIAN KEPADA AKTA PENGANGKUTAN AWAM DARAT 2010

42. _Fasal 43_ bertujuan untuk mengadakan peruntukan bagi permulaan

kuat kuasa Bahagian ini dan untuk membolehkan Menteri untuk melanjutkan
kuat kuasa Bahagian ini yang tidak boleh melebihi tempoh kuat kuasa Akta
yang dicadangkan.

43. _Fasal 44_ bertujuan untuk menggantikan seksyen 21 Akta Pengangkutan

Awam Darat 2010 untuk membolehkan Ketua Pengarah Pengangkutan Awam
Darat membenarkan mana-mana pengendali berlesen apa-apa kenderaan
perkhidmatan awam atau kenderaan pelancongan menggunakan secara sementara
kenderaan itu sebagai kenderaan perkhidmatan awam, kenderaan pelancongan
atau kenderaan barangan daripada mana-mana kelas lain.

44. _Fasal 45_ bertujuan untuk menggantikan seksyen 56 Akta Pengangkutan

Awam Darat 2010 untuk membolehkan Ketua Pengarah Pengangkutan Awam
Darat membenarkan mana-mana pengendali berlesen kenderaan barangan
menggunakan secara sementara kenderaan itu sebagai kenderaan perkhidmatan
awam, kenderaan pelancongan atau kenderaan barangan daripada mana-mana
kelas lain.

Bahagian XV

PENGUBAHSUAIAN KEPADA AKTA LEMBAGA PELESENAN KENDERAAN

PERDAGANGAN 1987

45. _Fasal 46_ bertujuan untuk mengadakan peruntukan bagi permulaan

kuat kuasa Bahagian ini dan untuk membolehkan Menteri untuk melanjutkan
kuat kuasa Bahagian ini yang tidak boleh melebihi tempoh kuat kuasa Akta
yang dicadangkan.

46. _Fasal 47_ bertujuan untuk menggantikan seksyen 23 Akta Lembaga

Pelesenan Kenderaan Perdagangan 1987 untuk membolehkan Lembaga Pelesenan
Kenderaan Perdagangan membenarkan pemegang lesen kenderaan perkhidmatan
awam daripada kelas tertentu untuk menggunakan kenderaan itu bagi maksud
kenderaan perkhidmatan awam atau kenderaan barangan daripada mana-mana
kelas lain.


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19)_


39


47. _Fasal 48 bertujuan untuk menggantikan seksyen 24 Akta Lembaga Pelesenan_

Kenderaan Perdagangan 1987 untuk membolehkan Lembaga Pelesenan Kenderaan
Perdagangan membenarkan pemegang suatu lesen pembawa kenderaan ‘C’
atau kenderaan ‘A’ untuk menggunakan kenderaan itu bagi maksud kenderaan
perkhidmatan awam atau kenderaan barangan daripada mana-mana kelas lain.

Bahagian XVI

PENGUBAHSUAIAN KEPADA AKTA MAHKAMAH KEHAKIMAN 1964

48. _Fasal 49_ bertujuan untuk mengadakan peruntukan bagi tempoh

kuat kuasa Bahagian ini.

49. _Fasal 50 bertujuan untuk memasukkan peruntukan baharu 16a ke dalam_

Akta Mahkamah Kehakiman 1964 bagi membolehkan Ketua Hakim Negara
mengeluarkan arahan yang berhubungan dengan urusan Mahkamah Tinggi,
Mahkamah Rayuan dan Mahkamah Persekutuan bilamana pada pendapat Ketua
Hakim Negara bahawa ia adalah perlu demi kepentingan pelaksanaan keadilan,
kesihatan awam, dsb.

50. _Fasal 51_ bertujuan untuk mengubah suai seksyen 17 Akta Mahkamah

Kehakiman 1964.

_Subfasal 51(b)_ bertujuan untuk memasukkan subseksyen baharu (3a)

ke dalam seksyen 17 Akta Mahkamah Kehakiman 1964 bagi membolehkan
Ketua Hakim Negara membuat apa-apa perkiraan alternatif bagi mana-mana
mesyuarat yang perlu dipanggil, dibuat atau diadakan di bawah Akta Mahkamah
Kehakiman 1964.

_Subfasal 51(c) bertujuan untuk memasukkan subseksyen baharu (8) ke dalam_

seksyen 17 Akta Mahkamah Kehakiman 1964 bagi membolehkan Ketua Hakim
Negara mengubah suai mana-mana peruntukan kaedah-kaedah mahkamah atau
menggantung pemakaian kaedah-kaedah itu sebagaimana yang perlu untuk
melakukan keadilan sepenuhnya dalam apa-apa kausa atau perkara yang belum
selesai di hadapan Mahkamah.

51. _Fasal 52 bertujuan untuk mengubah suai subseksyen 17a(1) Akta Mahkamah_

Kehakiman 1964 untuk mengecualikan kehendak mandatori untuk memanggil
Majlis Hakim sekurang-kurangnya satu mesyuarat pada setiap tahun.

Bahagian XVII

PENGUBAHSUAIAN KEPADA AKTA MAHKAMAH RENDAH 1948

52. _Fasal 53_ bertujuan untuk mengadakan peruntukan bagi tempoh kuat

kuasa Bahagian ini.


-----

40 _Rang Undang-Undang_

53. _Fasal 54_ bertujuan untuk memasukkan seksyen baharu 3a ke dalam

Akta Mahkamah Rendah 1948 bagi membolehkan Ketua Hakim Negara
mengeluarkan arahan yang berhubungan dengan urusan Mahkamah Rendah
bilamana Ketua Hakim Negara berpendapat bahawa ia adalah demi kepentingan
pelaksanaan keadilan, kesihatan awam, dsb.

Bahagian XVIII

PENGUBAHSUAIAN KEPADA AKTA KAEDAH-KAEDAH

MAHKAMAH RENDAH 1955

54. _Fasal 55_ bertujuan untuk mengadakan peruntukan bagi tempoh

kuat kuasa Bahagian ini.

55. _Fasal 56_ bertujuan untuk memasukkan subseksyen baharu (7) ke dalam

seksyen 3 Akta Kaedah-Kaedah Mahkamah Rendah 1955 bagi membolehkan
Ketua Hakim Negara untuk mengubah suai mana-mana peruntukan kaedah-kaedah
mahkamah atau untuk menggantung pemakaian kaedah-kaedah itu sebagaimana
yang perlu untuk melakukan keadilan sepenuhnya dalam mana-mana kausa
atau perkara yang belum selesai di hadapan Mahkamah.

Bahagian XIX

PELBAGAI

56. _Fasal 57_ bertujuan untuk mengadakan peruntukan bagi tempoh

kuat kuasa Bahagian ini.

57. _Fasal 58_ bertujuan untuk memberi Menteri yang dipertanggungkan

dengan tanggungjawab bagi mana-mana Akta kuasa untuk melanjutkan masa
bagi pihak berkuasa yang berkenaan untuk melaksanakan apa-apa tugas atau
obligasi statutorinya.

58. _Fasal 59 bertujuan untuk memberi Menteri yang dipertanggungkan dengan_

tanggungjawab bagi mana-mana Akta kuasa untuk mengadakan peruntukan
bagi perkiraan alternatif bagi mana-mana mesyuarat statutori.

59. Pengubahsuaian lain yang tidak diperkatakan dengan khusus dalam

Huraian ini merupakan pengubahsuaian yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3225]


-----

