---
Year: 2020
Bill: D.R.21/2020 - RUU Zon Bebas (Pindaan) 2020 (Lulus)
Title: D.R.21/2020 - RUU Zon Bebas (Pindaan) 2020 (Lulus)
Download URL: https://www.parlimen.gov.my/files/billindex/pdf/2020/D.R%2021_2020%20-%20bm.pdf
URL: https://www.parlimen.gov.my/files/billindex/pdf/2020/D.R%2021_2020%20-%20bm.pdf
---
---
Reading:
D.R.21/2020
Bacaan Pertama Pada:10/12/2020
Bacaan Kedua Pada:16/12/2020
Dibentang Oleh:YB Datuk Abd. Rahim Bin Bakri - Timbalan Menteri Kewangan I
Diluluskan Pada:16/12/2020
Dibentang Oleh:YB Datuk Abd. Rahim Bin Bakri - Timbalan Menteri Kewangan I
---

_Zon Bebas (Pindaan)_ 1

**D.R. 21/2020**

RANG UNDANG-UNDANG

_b e r n a m a_

Suatu Akta untuk meminda Akta Zon Bebas 1990.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Zon Bebas (Pindaan) 2020.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Seksyen baharu** **17a dan** **17b**

**2.** Akta Zon Bebas 1990 [Akta 438], yang disebut “Akta ibu”
dalam Akta ini, dipinda dengan memasukkan dalam Bahagian IV
sebelum seksyen 18 seksyen yang berikut:

“Kuasa penguatkuasaan, penyiasatan dan pemeriksaan

**17a. Bagi maksud Akta ini, seseorang pegawai kanan kastam**
hendaklah mempunyai segala kuasa seorang pegawai polis
tidak kira apa jua pangkatnya sebagaimana yang diperuntukkan
di bawah Kanun Tatacara Jenayah [Akta 593] berhubung dengan


-----

_Rang Undang-Undang_

penguatkuasaan, penyiasatan dan pemeriksaan, dan kuasa
yang sedemikian hendaklah sebagai tambahan kepada kuasa
yang diperuntukkan di bawah Akta ini dan tidak mengurangkan
kuasanya.

**Kuasa tambahan**

**17b. (1) Sebagai tambahan kepada dan tanpa menjejaskan**
kuasa sedia ada yang diberikan di bawah Akta ini, apabila
membawa dan menjaga mana-mana orang dalam tahanan,
seseorang pegawai kastam yang hak hendaklah mempunyai
segala kuasa seorang pegawai polis yang berpangkat
Koperal dan lebih rendah dan kuasa seorang pegawai
penjara yang berpangkat Sarjan dan lebih rendah di bawah
Akta Penjara 1995 [Akta 537].

(2) Bagi maksud Akta ini—

_(a)_ jika sesuatu perintah, perakuan atau apa-apa perbuatan

lain dikehendaki supaya diberikan, dikeluarkan
atau dilakukan oleh seseorang pegawai penjaga
Daerah Polis di bawah mana-mana undang-undang
bertulis, perintah, perakuan atau perbuatan itu
boleh diberikan, dikeluarkan atau dilakukan
oleh seorang pegawai kanan kastam, dan bagi
maksud itu, tempat yang perintah, perakuan
atau perbuatan itu diberikan, dikeluarkan atau
dilakukan hendaklah disifatkan sebagai Daerah Polis
di bawah jagaannya; dan

_(b)_ seseorang pegawai kastam yang hak hendaklah

mempunyai segala kuasa yang diberikan
kepada seseorang pegawai penjaga balai polis di
bawah mana-mana undang-undang bertulis, dan bagi
maksud itu pejabat pegawai itu hendaklah disifatkan
sebagai suatu balai polis.”.


-----

_Zon Bebas (Pindaan)_ 3

**Pindaan seksyen 26**

**3.** Seksyen 26 Akta ibu dipinda dengan memasukkan selepas
subseksyen (3) subseksyen yang berikut:

“(3 a) Jika oleh sebab jenis, saiz atau amaunnya
tidak praktikal untuk mengeluarkan apa-apa barang, bekas,
bungkusan, bagasi, kenderaan, vesel atau pesawat udara yang disita
di bawah seksyen ini, pegawai yang menyita itu boleh, dengan
apa-apa cara, mengelak barang, bekas, bungkusan, bagasi,
kenderaan, vesel atau pesawat udara itu, atau premis atau
tempat yang di dalamnya barang, bekas, bungkusan, bagasi,
kenderaan, vesel atau pesawat udara itu dijumpai.

(3b) Seseorang yang, tanpa kuasa yang sah, memecah,
menganggu atau merosakkan lak yang disebut dalam
subseksyen (3a) atau mengeluarkan apa-apa barang, bekas,
bungkusan, bagasi, kenderaan, vesel atau pesawat udara
yang dilak itu, atau cuba untuk berbuat demikian, melakukan
suatu kesalahan dan boleh, apabila disabitkan, dipenjarakan
selama tempoh tidak melebihi lima tahun atau didenda tidak
melebihi satu ratus ribu ringgit atau kedua-duanya.”.

**Seksyen baharu** **30b**

**4.** Akta ibu dipinda dengan memasukkan selepas seksyen 30a
seksyen yang berikut:

“Keterangan ejen provokasi boleh diterima

**30b. (1) Walau apa pun mana-mana rukun undang-undang**
atau peruntukan Akta ini atau mana-mana undang-undang
bertulis lain yang berlawanan, tiada ejen provokasi boleh
dianggap tidak boleh dipercayai hanya oleh sebab dia telah
cuba bersubahat atau telah bersubahat dalam melakukan suatu
kesalahan oleh mana-mana orang di bawah Akta ini jika cubaan
untuk bersubahat atau persubahatan itu adalah semata-mata
bagi maksud mendapatkan keterangan terhadap orang itu.


-----

4 _Rang Undang-Undang_

(2) Walau apa pun mana-mana rukun undang-undang

atau peruntukan Akta ini atau mana-mana undang-undang
bertulis lain yang berlawanan, dan ejen provokasi itu ialah
seorang pegawai kastam atau pegawai polis tidak kira apa jua
pangkatnya, apa-apa pernyataan, sama ada lisan atau bertulis,
yang dibuat kepada ejen provokasi oleh mana-mana orang yang
kemudiannya dipertuduh atas suatu kesalahan di bawah Akta ini
boleh diterima sebagai keterangan semasa perbicaraannya.”.

HURAIAN

Rang Undang-Undang ini bertujuan untuk meminda Akta Zon Bebas 1990
(“Akta 438”).

2. _Fasal 1_ mengandungi tajuk ringkas dan peruntukan mengenai permulaan
kuat kuasa Akta yang dicadangkan.

3. _Fasal 2_ bertujuan untuk memasukkan seksyen baharu 17a dan 17b
ke dalam Akta 438.

Seksyen 17a yang dicadangkan bertujuan untuk memperuntukkan bahawa

bagi maksud Akta 438, seseorang pegawai kanan kastam hendaklah, sebagai
tambahan kepada kuasa yang diperuntukkan di bawah Akta 438, mempunyai
segala kuasa seorang pegawai polis tidak kira apa jua pangkatnya sebagaimana
yang diperuntukkan di bawah Kanun Tatacara Jenayah [Akta 593] berhubung
dengan penguatkuasaan, penyiasatan dan pemeriksaan.

Seksyen 17b yang dicadangkan bertujuan untuk memperuntukkan bahawa

seseorang pegawai kastam yang hak hendaklah mempunyai segala kuasa
seorang pegawai polis yang berpangkat Koperal dan lebih rendah dan kuasa
seorang pegawai penjara yang berpangkat Sarjan dan lebih rendah di bawah
Akta Penjara 1995 apabila membawa dan menjaga mana-mana orang dalam
tahanan. _Fasal_ ini juga bertujuan untuk memberikan kuasa seorang penjaga
balai polis kepada seseorang pegawai kastam yang hak, dan bagi maksud itu
pejabat pegawai kastam yang hak itu hendaklah disifatkan sebagai balai polis.

4. _Fasal 3 bertujuan untuk meminda seksyen 26 Akta 438 dengan memasukkan_
subseksyen baharu (3a) dan (3b).

Subseksyen baharu 26(3a) yang dicadangkan bertujuan untuk memberi pegawai

yang menyita itu kuasa untuk mengelak apa-apa barang, bekas, bungkusan,
bagasi, kenderaan, vesel atau pesawat udara, atau premis atau tempat yang
di dalamnya barang, bekas, bungkusan, bagasi, kenderaan, vesel atau pesawat
udara itu dijumpai jika oleh sebab jenis, saiz atau amaunnya tidak praktikal
untuk mengeluarkan barang, bekas, bungkusan, bagasi, kenderaan, vesel atau
pesawat udara yang disita itu.


-----

_Zon Bebas (Pindaan)_ 5

Subseksyen baharu 26(3b) yang dicadangkan bertujuan untuk menjadikannya

suatu kesalahan bagi mana-mana orang yang tanpa kuasa yang sah, memecah,
mengganggu atau merosakkan lak yang disebut dalam subseksyen (3a) atau
mengeluarkan apa-apa barang, bekas, bungkusan, bagasi, kenderaan, vesel
atau pesawat udara yang dilak, atau cuba untuk berbuat demikian dan untuk
memperuntukkan hukuman bagi kesalahan itu.

5. _Fasal 4 bertujuan untuk memasukkan seksyen baharu 30b ke dalam Akta 438_
untuk mengadakan peruntukan bagi kebolehpercayaan keterangan ejen provokasi
dan kebolehterimaan sebagai keterangan apa-apa pernyataan yang diberi kepada
ejen provokasi, sama ada dia seorang pegawai kastam atau pegawai polis tidak
kira apa jua pangkatnya, oleh seseorang yang kemudiannya dipertuduh atas
suatu kesalahan di bawah Akta ini.

6. Pindaan lain yang tidak diperkatakan secara khusus dalam Huraian ini
merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3239]


-----

