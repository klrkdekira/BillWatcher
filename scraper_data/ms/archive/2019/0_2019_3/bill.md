---
Year: 2019
Bill: D.R 4/2019 - RUU Zon Bebas (Pindaan) 2019 (Lulus)
Title: D.R 4/2019 - RUU Zon Bebas (Pindaan) 2019 (Lulus)
Download URL: https://www.parlimen.gov.my/files/billindex/pdf/2019/DR%204%20BM.pdf
URL: https://www.parlimen.gov.my/files/billindex/pdf/2019/DR%204%20BM.pdf
---
---
Reading:
D.R 4/2019
Bacaan Pertama Pada:03/04/2019
Bacaan Kedua Pada:08/04/2019
Dibentang Oleh:YB Dato' Haji Amiruddin Bin Haji Hamzah – Tim. Menteri Kewangan
Diluluskan Pada:08/04/2019
Dibentang Oleh:YB Dato' Haji Amiruddin Bin Haji Hamzah – Tim. Menteri Kewangan
---

_Zon Bebas (Pindaan)_ 1

**D.R. 4/2019**

RANG UNDANG-UNDANG

_b e r n a m a_

Suatu Akta untuk meminda Akta Zon Bebas 1990.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Zon Bebas (Pindaan) 2019.**

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2. Akta Zon Bebas 1990 [Akta 438], yang disebut “Akta ibu”**
dalam Akta ini, dipinda dalam seksyen 2—

_(a)_ dalam subseksyen (1)—

(i) dalam takrif “aktiviti perdagangan”, dengan

menggantikan perkataan “, melabel semula dan
transit” dengan perkataan “dan melabel semula”;


-----

2 _Rang Undang-Undang_

(ii) dengan memasukkan selepas takrif “pengendalian”

takrif yang berikut:

‘ “pemunya” berhubung dengan barang,
termasuklah mana-mana orang yang merupakan
atau yang mengemukakan dirinya sebagai
pemunya, pengimport, pengeksport, konsaini,
ejen atau orang yang memiliki, atau yang
berkepentingan secara benefisial dalam, atau
mempunyai apa-apa kawalan ke atas, atau kuasa
untuk melupuskan, barang itu;

“Pangkor” mempunyai erti yang sama yang
diberikan kepadanya di bawah seksyen 163q
Akta Kastam 1967;’; dan

(iii) dalam takrif “kawasan utama kastam”, dengan

menggantikan perkataan “dan Tioman” dengan
perkataan “, Tioman dan Pangkor”; dan

_(b)_ dengan memasukkan selepas subseksyen (2) subseksyen

yang berikut:

“(2a) Bagi maksud takrif “pemunya”, “pengeksport”
dan “pengimport” masing-masing hendaklah mempunyai
erti yang sama yang diberikan kepadanya di bawah
seksyen 2 Akta Kastam 1967.”.

**Pindaan seksyen 7**

**3. Seksyen 7 Akta ibu dipinda—**

_(a) dengan menomborkan semula seksyen 7 yang sedia ada_

sebagai subseksyen (1); dan

_(b) dengan memasukkan selepas subseksyen (1) sebagaimana_

yang dinomborkan semula subseksyen yang berikut:

“(2) Duti kastam, jika ada, ke atas barang yang
disifatkan sebagai dieksport dari atau diimport
ke dalam Malaysia hendaklah dibayar.”.


-----

_Zon Bebas (Pindaan)_ 3

**Seksyen baharu 8a dan 8b**

**4. Akta ibu dipinda dengan memasukkan selepas seksyen 8**
seksyen yang berikut:

“Perisytiharan untuk memberikan pembutiran yang penuh

**dan benar**

**8a. Mana-mana orang yang membuat apa-apa perisytiharan**
di bawah Akta ini atau mana-mana peraturan-peraturan yang
dibuat di bawahnya bagi maksud untuk mendapatkan kelulusan
pegawai kastam yang hak atau pegawai Pihak Berkuasa yang
hak hendaklah memberikan pembutiran yang penuh dan benar
berhubungan dengan—

_(a)_ bilangan dan perihalan bungkusan;

_(b)_ perihalan barang;

_(c)_ berat, ukuran atau kuantiti barang;

_(d)_ nilai semua barang; dan

_(e)_ negara asal barang.

**Barang-barang yang tidak diakaunkan**

**8b. (1) Jika di dalam mana-mana kedai atau gudang, atau**
bangunan, tempat atau premis lain di dalam suatu zon bebas
kuantiti apa-apa barang yang sepatutnya disimpan di situ
didapati dalam jumlah yang kurang oleh pegawai kastam yang
hak dan kekurangan itu tidak diakaunkan dengan memuaskan
hati pegawai itu, pemunya barang itu atau pengendali kedai
atau gudang, atau bangunan, tempat atau premis lain itu
hendaklah, sehingga dibuktikan sebaliknya, disifatkan sebagai
telah memindahkan barang itu dari zon bebas itu ke dalam
kawasan utama kastam secara tidak sah, dan hendaklah,
sehingga dibuktikan sebaliknya, disifatkan sebagai mempunyai
pengetahuan berkenaan dengan pengalihan itu.


-----

4 _Rang Undang-Undang_

(2) Jika barang yang disifatkan sebagai telah dialihkan
secara tidak sah dari zon bebas ke dalam kawasan utama
kastam di bawah subseksyen (1) tertakluk kepada cukai, duti
atau pembayaran di bawah mana-mana undang-undang bertulis,
pemunya barang atau pengendali kedai atau gudang, atau
bangunan, tempat atau premis lain itu hendaklah bertanggungan
untuk membayar kepada pegawai kastam yang hak cukai,
duti atau pembayaran itu atas tuntutan yang dibuat dalam
tempoh enam tahun dari tarikh cukai, duti atau pembayaran
itu hendaklah dibayar atau bayaran yang tidak mencukupi
bagi cukai, duti atau pembayaran itu dibuat melainkan jika
pemunya barang atau pengendali kedai atau gudang, atau
bangunan, tempat atau premis lain itu boleh menunjukkan
dengan memuaskan hati Ketua Pengarah bahawa kekurangan
itu disebabkan oleh kebocoran, barang pecah atau kemalangan
lain yang tidak dapat dielakkan.

(3) Tiada apa-apa jua dalam subseksyen (2) boleh
menghalang Ketua Pengarah daripada membuat tuntutan pada
bila-bila masa selepas enam tahun dari masa bila cukai, duti
atau pembayaran itu tidak dibayar atau dibayar kurang akibat
apa-apa bentuk fraud atau kemungkiran yang dilakukan oleh
atau bagi pihak mana-mana orang.

(4) Bagi maksud seksyen ini, “pengendali” ertinya
mana-mana orang yang telah diberikan kebenaran di bawah
peraturan-peraturan yang dibuat di bawah Akta ini untuk
menjalankan apa-apa aktviti di dalam sesuatu zon bebas.”.

**Penggantian seksyen 9**

**5. Akta ibu dipinda dengan menggantikan seksyen 9 dengan**
seksyen yang berikut:

“Penalti

**9. (1) Mana-mana orang yang melanggar seksyen 5, 6a atau 8**
melakukan suatu kesalahan dan apabila disabitkan, boleh—

_(a)_ bagi kesalahan pertama, dikenakan denda tidak

kurang daripada sepuluh kali ganda nilai barang itu
atau lima puluh ribu ringgit, mengikut mana-mana
amaun yang lebih besar, dan tidak lebih daripada


-----

_Zon Bebas (Pindaan)_ 5

dua puluh kali ganda nilai barang itu atau lima ratus
ribu ringgit, mengikut mana-mana amaun yang lebih
besar, atau hukuman pemenjaraan bagi suatu tempoh
tidak melebihi lima tahun atau kedua-duanya; dan

_(b) bagi kesalahan kedua atau kesalahan berikutnya,_

dikenakan denda tidak kurang daripada dua puluh
kali ganda nilai barang itu atau satu ratus ribu
ringgit, mengikut mana-mana amaun yang lebih
besar, dan tidak lebih daripada empat puluh kali
ganda nilai barang itu atau satu juta ringgit, mengikut
mana-mana amaun yang lebih besar, atau hukuman
pemenjaraan bagi suatu tempoh tidak melebihi tujuh
tahun atau kedua-duanya.

(2) Jika nilai barang di bawah subseksyen (1) tidak
dapat ditentukan, penaltinya bolehlah bersamaan dengan
suatu jumlah tidak melebihi lima ratus ribu ringgit atau
pemenjaraan bagi suatu tempoh tidak melebihi lima tahun atau
kedua-duanya.”.

**Seksyen baharu 10a**

**6. Akta ibu dipinda dengan memasukkan selepas seksyen 10**
seksyen yang berikut:

“Rekod aktiviti

**10a.** (1) Tiap-tiap orang yang menjalankan apa-apa aktiviti
di dalam zon bebas yang mempunyai dalam milikannya dokumen
dan rekod mengenai aktiviti pengimportan, pengeksportan
atau pengilangan barang, hendaklah menyimpan bagi tempoh
tujuh tahun semua dokumen dan rekod yang berkaitan dengan
aktiviti itu.

(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
dikenakan denda tidak melebihi lima puluh ribu ringgit atau
hukuman pemenjaraan bagi suatu tempoh tidak melebihi tiga
tahun atau kedua-duanya.”.


-----

6 _Rang Undang-Undang_

**Pindaan seksyen 14**

**7. Seksyen 14 Akta ibu dipinda dengan memotong perkataan**
“perindustrian” di mana-mana jua terdapat.

**Pindaan seksyen 15**

**8. Seksyen 15 Akta ibu dipinda—**

_(a)_ dalam nota bahu, dengan memotong perkataan

“perindustrian”; dan

_(b)_ dalam subseksyen (1), dengan memotong perkataan

“perindustrian”.

**Pindaan seksyen 17**

**9. Seksyen 17 Akta ibu dipinda—**

_(a)_ dalam subseksyen (2)—

(i) dengan menggantikan perkataan “jika diarahkan

sedemikian oleh Menteri hendaklah mengemukakan
kepadanya” dengan perkataan “hendaklah
mengemukakan kepada Menteri pada”; dan

(ii) dengan menggantikan perkataan “ditetapkan” dengan

perkataan “diarahkan”; dan

_(b)_ dengan memasukkan selepas subseksyen (2) subseksyen

yang berikut:

“(3) Laporan dan maklumat yang disebut dalam

subseksyen (2) hendaklah dalam apa-apa bentuk yang
ditentukan oleh Menteri.”.


-----

_Zon Bebas (Pindaan)_ 7

**Pindaan seksyen 18**

**10. Seksyen 18 Akta ibu dipinda—**

_(a)_ dengan menomborkan semula seksyen yang sedia ada

sebagai subseksyen (1); dan

_(b)_ dengan memasukkan selepas subseksyen (1) sebagaimana

yang dinomborkan semula subseksyen yang berikut:

“(2) Apabila apa-apa maklumat atau dokumen yang

diberikan atau dikemukakan di bawah subseksyen (1)
dibuktikan sebagai tidak benar atau tidak betul pada
keseluruhannya atau sebahagiannya tidaklah menjadi
suatu pembelaan untuk mengatakan bahawa maklumat
atau dokumen itu atau mana-mana bahagian maklumat
atau dokumen itu telah dikemukakan dengan tidak
sengaja atau tanpa niat jenayah atau fraud, atau telah
disalahtafsirkan atau tidak ditafsirkan sepenuhnya oleh
seorang jurubahasa yang disediakan oleh orang yang
memberikan maklumat atau mengemukakan dokumen
itu.”.

**Pindaan seksyen 19**

**11. Seksyen 19 Akta ibu dipinda dengan menggantikan perkataan**
“tidak melebihi lima ribu ringgit” dengan perkataan “tidak melebihi
lima puluh ribu ringgit atau hukuman pemenjaraan bagi suatu
tempoh tidak melebihi tiga tahun atau kedua-duanya”.

**Seksyen baharu 20a**

**12. Akta ibu dipinda dengan memasukkan selepas seksyen 20**
seksyen yang berikut:

“Akses ke kedai atau gudang, atau bangunan, tempat atau

**premis lain**

**20a. (1) Mana-mana pegawai kanan kastam hendaklah**
bagi maksud Akta ini pada setiap masa mempunyai akses
sepenuhnya dan secara bebas ke mana-mana kedai atau


-----

_Rang Undang-Undang_

gudang, atau bangunan, tempat atau premis lain dalam zon
bebas yang mana-mana orang menjalankan aktivitinya.

(2) Jika mana-mana pegawai kanan kastam memasuki
mana-mana kedai atau gudang, atau bangunan, tempat atau
premis lain mengikut seksyen ini, dia boleh—

_(a)_ menghendaki mana-mana orang untuk mengemukakan

apa-apa barang, dokumen atau benda yang berhubungan
dengan aktiviti orang itu dan apa-apa dokumen dan
rekod yang dikehendaki untuk disimpan di bawah
seksyen 10a;

_(b)_ memeriksa apa-apa barang, dokumen atau benda;

_(c)_ menyita dan menahan apa-apa barang, dokumen

atau benda jika pada pendapatnya ia boleh menjadi
keterangan mengenai pelakuan apa-apa kesalahan di
bawah Akta ini atau mana-mana peraturan-peraturan
yang dibuat di bawahnya;

_(d)_ menghendaki mana-mana orang untuk menjawab

apa-apa soalan yang berhubungan dengan apa-apa
barang, dokumen atau benda;

_(e)_ menghendaki apa-apa bekas, sampul atau bekas yang

lain di dalam kedai atau gudang, atau bangunan,
tempat atau premis lain itu supaya dibuka;

_(f)_ atas risiko dan perbelanjaan orang yang menjalankan

aktiviti di kedai atau gudang, atau bangunan, tempat
atau premis lain itu, membuka dan memeriksa
apa-apa bungkusan, atau apa-apa barang atau bahan
di dalam kedai atau gudang, atau bangunan, tempat
atau premis lain itu; atau

_(g)_ mengambil sampel mana-mana barang atau bahan dan

membuat salinan atau cabutan apa-apa dokumen,
jika disifatkannya perlu.


-----

_Zon Bebas (Pindaan)_ 9

(3) Jika mana-mana pegawai kanan kastam tidak dapat
memperoleh akses sepenuhnya dan secara bebas ke kedai
atau gudang, atau bangunan, tempat atau premis lain itu
di bawah subseksyen (1) atau ke atas mana-mana bekas,
sampul atau bekas lain yang berada di situ, dia boleh, pada
bila-bila masa, memasuki kedai atau gudang, atau bangunan,
tempat atau premis lain itu dan membuka bekas, sampul atau
bekas lain itu dan dengan menggunakan kekerasan, jika perlu.

(4) Mana-mana orang yang enggan untuk membenarkan
mana-mana pegawai kanan kastam untuk memasuki
mana-mana kedai atau gudang, atau bangunan, tempat atau
premis lain mengikut seksyen ini melakukan suatu kesalahan
dan, apabila disabitkan, boleh dikenakan denda tidak melebihi
satu ratus ribu ringgit atau hukuman penjara bagi suatu tempoh
tidak melebihi tiga tahun atau kedua-duanya.”.

**Pindaan seksyen 21**

**13.** Seksyen 21 Akta ibu dipinda dengan menggantikan perkataan
“kedai, gudang atau bangunan atau tempat lain”, “kedai, gudang
atau bangunan atau tempat” dan “tempat” di mana-mana jua
terdapat dengan perkataan “kedai atau gudang, atau bangunan,
tempat atau premis lain”.

**Pindaan seksyen 22**

**14. Seksyen 22 Akta ibu dipinda dengan menggantikan perkataan**
“kedai, gudang atau bangunan atau tempat lain” di mana-mana
jua terdapat dengan perkataan “kedai atau gudang, atau bangunan,
tempat atau premis lain”.

**Pindaan seksyen 23a**

**15.** Subseksyen 23a(1) dan (2) Akta ibu dipinda dengan memasukkan
selepas perkataan “kuasanya di bawah seksyen” perkataan “20a,”.


-----

10 _Rang Undang-Undang_

**Penggantian seksyen 33**

**16. Akta ibu dipinda dengan menggantikan seksyen 33 dengan**
seksyen yang berikut:

“Pengkompaunan kesalahan

**33. (1) Mana-mana pegawai kanan kastam boleh, dengan**
keizinan bertulis Pendakwa Raya, mengkompaun apa-apa
kesalahan yang dilakukan oleh mana-mana orang di bawah
Akta ini dan ditetapkan oleh Menteri sebagai suatu kesalahan
yang boleh kompaun dengan membuat suatu tawaran bertulis
kepada orang yang disyaki melakukan kesalahan itu untuk
mengkompaun kesalahan itu dengan membayar kepada Ketua
Pengarah suatu amaun wang yang tidak melebihi lima puluh
peratus daripada amaun denda maksimum bagi kesalahan itu
dalam masa yang dinyatakan dalam tawaran itu.

(2) Suatu tawaran di bawah subseksyen (1) boleh dibuat
pada bila-bila masa selepas kesalahan itu dilakukan, tetapi
sebelum apa-apa pendakwaan ke atasnya dimulakan, dan
jika amaun yang dinyatakan dalam tawaran itu tidak dibayar
dalam masa yang dinyatakan dalam tawaran itu atau dalam
apa-apa tempoh yang dilanjutkan sebagaimana yang diberikan
oleh Ketua Pengarah, pendakwaan bagi kesalahan itu boleh
dimulakan pada bila-bila masa selepas itu terhadap orang
yang kepadanya tawaran itu dibuat.

(3) Jika sesuatu kesalahan telah dikompaun di bawah
subseksyen (1), tiada pendakwaan boleh dimulakan selepas itu
berkenaan dengan kesalahan terhadap orang yang kepadanya
tawaran untuk mengkompaun itu dibuat.

(4) Apabila pembayaran kompaun di bawah subseksyen (1)
telah diterima, apa-apa harta yang telah disita hendaklah
dilepaskan dan tiada prosiding selanjutnya boleh diambil
terhadap harta itu kecuali jika harta yang disita itu terdiri
daripada barang yang pengimportannya ke dalam Malaysia
dilarang secara mutlak atau bersyarat di bawah mana-mana
undang-undang bertulis dan tiada lesen import dikeluarkan,
maka barang itu atau amaun yang dicagarkan di bawah


-----

_Zon Bebas (Pindaan)_ 11

perenggan 27(1)(a) atau (b) atau amaun yang dihasilkan
daripada jualan itu di bawah perenggan 27(1)(c), mengikut
mana-mana yang berkenaan, hendaklah dilucuthakkan.

(5) Semua jumlah wang yang diterima oleh Ketua Pengarah
di bawah seksyen ini hendaklah dibayar ke dalam dan menjadi
sebahagian daripada Kumpulan Wang Disatukan Persekutuan.”.

**Seksyen baharu 41a**

**17. Akta ibu dipinda dengan memasukkan selepas seksyen 41**
seksyen yang berikut:

“Mendapatkan duti atau cukai sebagai suatu hutang sivil

**41a. (1) Tanpa menjejaskan apa-apa remedi lain, apa-apa**
cukai, duti atau pembayaran yang kena dibayar di bawah
Akta ini boleh didapatkan sebagai suatu hutang sivil yang
terhutang kepada Kerajaan Malaysia, atau jika duti kastam
itu duti daripada suatu kategori yang ditetapkan kepada
Negeri oleh Perkara 112c Perlembagaan Persekutuan, kepada
Kerajaan Negeri.”.

(2) Dalam apa-apa prosiding untuk mendapatkan

apa-apa remedi lain, apa-apa cukai, duti atau pembayaran
di bawah subseksyen (1), pengemukaan suatu perakuan yang
ditandatangani oleh Ketua Pengarah—

_(a)_ yang menyatakan bahawa apa-apa remedi lain,

apa-apa cukai, duti atau pembayaran yang ditunjukkan
dalam perakuan itu sebagai kena dibayar, dalam
apa-apa taksiran atau notis yang dibuat di bawah
Akta ini daripada orang yang dinamakan dalam
perakuan itu; dan

_(b)_ yang menyatakan alamat orang itu dan berupa sebagai

suatu salinan atau cabutan daripada apa-apa notis
taksiran,


-----

12 _Rang Undang-Undang_

hendaklah menjadi keterangan muktamad bagi apa-apa remedi
lain, apa-apa cukai, duti atau pembayaran sebagai kena dibayar
dalam apa-apa taksiran atau notis dan hendaklah menjadi
autoriti yang mencukupi untuk mahkamah memberikan
penghakiman bagi amaun itu.”.

**Peruntukan kecualian**

**18. (1) Pindaan kepada seksyen 14 dan 15 Akta ibu dalam**
seksyen 7 dan 8 Akta ini tidak menyentuh—

_(a)_ apa-apa bangunan atau binaan lain di dalam zon perdagangan

bebas yang dibina sebelum permulaan kuat kuasa Akta
ini yang dengan permulaan kuat kuasa Akta ini masih
dalam pembinaan;

_(b)_ mana-mana orang yang telah mengambil, memegang atau

menikmati semua jenis harta alih dan harta tak alih
di dalam suatu zon perdagangan bebas sebelum permulaaan
kuat kuasa Akta ini; dan

_(c)_ mana-mana orang yang telah bermastautin di dalam suatu

zon perdagangan bebas sebelum permulaan kuat kuasa
Akta ini.

(2) Pada tarikh permulaan kuat kuasa Akta ini—

_(a)_ bangunan dan binaan lain yang disebut dalam perenggan (1)(a)

itu boleh diteruskan dan disiapkan seolah-olah
seksyen 14 Akta ibu tidak dipinda oleh Akta ini;

_(b)_ orang yang disebut dalam perenggan (1)(b) itu boleh terus

mengambil, memegang atau menikmati semua jenis harta
alih dan harta tak alih, seolah-olah seksyen 14 Akta ibu
tidak dipinda oleh Akta ini, tertakluk kepada apa-apa
syarat yang dikenakan oleh Pihak Berkuasa; dan

_(c)_ orang yang disebut dalam perenggan (1)(c) itu boleh terus

bermastautin di dalam kawasan zon perdagangan bebas
itu, seolah-olah seksyen 15 Akta ibu tidak dipinda oleh
Akta ini, tertakluk kepada apa-apa syarat yang dikenakan
oleh Pihak Berkuasa.


-----

_Zon Bebas (Pindaan)_ 13

(3) Mana-mana pengkompaunan kesalahan di bawah
seksyen 33 Akta ibu yang sedia ada yang masih belum selesai
sebelum tarikh permulaan kuat kuasa Akta ini hendaklah, selepas
tarikh permulaan kuat kuasa Akta ini, diteruskan dan diselesaikan
seolah-olah Akta ibu tidak dipinda oleh Akta ini.

HURAIAN

Rang Undang-Undang ini bertujuan untuk meminda Akta Zon Bebas 1990
(“Akta 438”).

2. _Fasal 1 mengandungi tajuk ringkas Akta yang dicadangkan dan kuasa_
Menteri untuk menetapkan tarikh permulaan kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 438 untuk meminda_
beberapa takrif yang sedia ada dan memasukkan takrif “pemunya” dan “Pangkor”.

4. _Fasal 3 bertujuan untuk meminda seksyen 7 Akta 438 bagi memperuntukkan_
bahawa apa-apa duti kastam, jika ada, yang berbangkit daripada barang yang
dibawa keluar daripada mana-mana bahagian kawasan utama kastam ke dalam
zon bebas yang disifatkan sebagai dieksport dari Malaysia dan barang yang
dibawa keluar daripada zon bebas ke dalam kawasan utama kastam yang
disifatkan sebagai diimport ke dalam Malaysia, hendaklah dibayar.

5. _Fasal 4 bertujuan untuk memasukkan seksyen baharu 8a dan 8b ke dalam_
Akta 438.

Seksyen baharu 8a bertujuan untuk mengenakan tanggungjawab ke atas

mana-mana orang yang membuat perisytiharan di bawah Akta 438 untuk
memberikan pembutiran yang penuh dan benar tentang barang yang berhubungan
dengan perisytiharan itu dan negara asal barang itu.

Seksyen baharu 8b bertujuan untuk mengenakan tanggungjawab ke atas

pemunya barang atau pengendali kedai atau gudang, atau bangunan, tempat
atau premis lain untuk menjelaskan tentang semua barang yang disimpan
di kedai atau gudang, atau bangunan, tempat atau premis lain. Sekiranya
kuantiti barang itu didapati ada kekurangan, pemunya barang atau pengendali
kedai atau gudang, atau bangunan, tempat atau premis lain itu dianggap telah
mengalih barang itu secara tidak sah dari zon bebas ke dalam kawasan utama
kastam dan barang itu dianggap barang yang tidak dikastamkan dan boleh
dikenakan duti.


-----

14 _Rang Undang-Undang_

6. _Fasal 5 bertujuan untuk meminda seksyen 9 Akta 438 untuk memperuntukkan_
penalti yang akan lebih mencegah untuk menghalang penyalahgunaan dan
penyelewangan kemudahan dan prosedur kastam di dalam zon bebas.

7. _Fasal 6 bertujuan untuk memasukkan seksyen baharu 10a_ ke dalam
Akta 438 yang bertujuan untuk menghendaki setiap orang untuk menyimpan bagi
tempoh tujuh tahun semua dokumen dan rekod yang berkaitan dengan aktiviti
pengimportan, pengeksportan atau pengilangan barang di dalam zon bebas.

8. _Fasal 7 bertujuan untuk meminda seksyen 14 Akta 438 untuk memberikan_
kuasa kepada Pegawai Berkuasa untuk meluluskan pembinaan bangunan atau
binaan lain di dalam kedua-dua zon perindustrian bebas dan zon perdagangan
bebas.

9. _Fasal 8 bertujuan untuk meminda seksyen 15 Akta 438 untuk memberikan_
kuasa kepada Pegawai Berkuasa untuk menghalang mana-mana orang dari
memasuki atau bermastautin di dalam kedua-dua zon perindustrian bebas dan
zon perdagangan bebas.

10. _Fasal 9 bertujuan untuk meminda subseksyen 17(2) Akta 438 untuk_

menjadikan mandatori bagi Pihak Berkuasa untuk mengemukakan laporan
tahunan zon bebas kepada Menteri dan Menteri boleh menentukan bentuk
laporan dan maklumat yang dikehendaki.

11. _Fasal 10 bertujuan untuk meminda seksyen 18 Akta 438 untuk_

memperuntukkan bahawa apa-apa pengataan yang dibuat bahawa maklumat
atau mana-mana bahagian maklumat itu telah dikemukakan dengan tidak
sengaja atau tanpa niat jenayah atau fraud, atau disalahtafsirkan atau tidak
ditafsirkan sepenuhnya oleh seorang jurubahasa yang disediakan oleh orang
yang dikehendaki untuk memberi maklumat atau mengemukakan dokumen itu,
tidaklah menjadi suatu pembelaan.

12. _Fasal 11 bertujuan untuk meminda seksyen 19 Akta 438 berkenaan penalti_

am untuk memasukkan penalti pemenjaraan dan menaikkan amaun denda.

13. _Fasal 12_ bertujuan untuk memasukkan seksyen baharu 20a ke dalam

Akta 438 untuk membolehkan pegawai kanan kastam mengakses mana-mana
kedai atau gudang, atau bangunan, tempat atau premis lain dalam zon bebas
semasa menjalankan penyiasatan dan sekiranya perlu, menggunakan kekerasan.

14. _Fasal 13_ dan _14_ bertujuan untuk meminda seksyen 21 dan 22 Akta 438

untuk meliputi tempat atau premis lain bagi tujuan geledah sama ada dengan
waran atau tanpa waran.

15. _Fasal 15 bertujuan untuk meminda seksyen 23a Akta 438 untuk_

memberi mana-mana pegawai kastam yang menjalankan kuasa di bawah
seksyen 20a, 21, 22 dan 23 akses kepada maklumat yang direkodkan atau
data berkomputer.

16. _Fasal 16 bertujuan untuk menggantikan seksyen 33 Akta 438 untuk_

menjadikan peruntukan tentang pengkompaunan kesalahan lebih teratur.


-----

_Zon Bebas (Pindaan)_ 15

17. _Fasal 17 bertujuan untuk memasukkan seksyen baharu 41a ke dalam_

Akta 438 untuk mengadakan peruntukan berkenaan mendapatkan apa-apa
cukai, duti, wang atau pembayaran yang belum dibayar sebagai hutang sivil.
Seksyen baharu 41a ini juga memperuntukkan jika duti kastam tersebut
merupakan duti dari suatu kategori yang ditetapkan kepada Negeri di bawah
Perkara 112c Perlembagaan Persekutuan, duti kastam itu hendaklah dibayar
kepada Kerajaan Negeri. Seksyen baharu 41a selaras dengan seksyen 22b
Akta Kastam 1967 [Akta 235].

18. _Fasal 18 bertujuan untuk mengadakan peruntukan kecualian bagi orang_

yang sebelum permulaan kuat kuasa pindaan kepada seksyen 14 dan 15
Akta 438 telah menjadi pemastautin dalam zon perdagangan bebas, yang
dibenarkan untuk terus mengambil, memegang atau menikmati apa-apa harta
alih atau tidak alih dan peruntukan kecualian berkaitan apa-apa bangunan yang
dengan berkuatkuasanya Akta yang dicadangkan ini masih dalam pembinaan.
_Subfasal 18(3) bertujuan untuk mengecualikan mana-mana pengkompaunan_
kesalahan yang masih belum selesai sebelum tarikh permulaan kuat kuasa
Akta yang dicadangkan.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3163]


-----

