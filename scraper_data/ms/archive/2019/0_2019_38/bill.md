---
Year: 2019
Bill: D.R.39/2019 - RUU Pengangkutan Barang Melalui Laut (Pindaan) 2019 (Lulus)
Title: D.R.39/2019 - RUU Pengangkutan Barang Melalui Laut (Pindaan) 2019 (Lulus)
Download URL: https://www.parlimen.gov.my/files/billindex/pdf/2019/D.R%2038_2019%20-bm.pdf
URL: https://www.parlimen.gov.my/files/billindex/pdf/2019/D.R%2038_2019%20-bm.pdf
---
---
Reading:
D.R.39/2019
Bacaan Pertama Pada:27/11/2019
Bacaan Kedua Pada:04/12/2019
Dibentang Oleh:YB Tuan Anthony Loke Siew Fook – Menteri Pengangkutan
Diluluskan Pada:04/12/2019
Dibentang Oleh:YB Tuan Anthony Loke Siew Fook – Menteri Pengangkutan
---

_Pengangkutan Barang Melalui Laut (Pindaan)_ 1

**D.R. 39/2019**

RANG UNDANG-UNDANG

_b e r n a m a_

Suatu Akta untuk meminda Akta Pengangkutan Barang Melalui
Laut 1950.

[ ]

**DIPERBUAT oleh** Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Pengangkutan Barang
Melalui Laut (Pindaan) 2019.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 4**

**2.** Akta Pengangkutan Barang Melalui Laut 1950 [Akta 527], yang
disebut “Akta ibu” dalam Akta ini, dipinda dalam seksyen 4—

_(a)_ dalam nota bahu, dengan menggantikan perkataan “bills

of lading” dengan perkataan “sea carriage documents”;
dan


-----

2 _Rang Undang-Undang_

_(b)_ dengan menggantikan perkataan “bill of lading, or similar

document of title,” dengan perkataan “sea carriage
document”.

**Pindaan seksyen 6**

**3.** Seksyen 6 Akta ibu dipinda dengan menggantikan perkataan
“bill of lading” di mana-mana jua terdapat dengan perkataan “sea
carriage document”.

**Seksyen baharu 6a**

**4.** Akta ibu dipinda dengan memasukkan selepas seksyen 6 seksyen
yang berikut:

“Power to amend Schedule

**6a. The Minister may, by order published in the** _Gazette,_
amend the Schedule to the Act.”.

HURAIAN

Rang Undang-Undang ini bertujuan untuk meminda Akta Pengangkutan Barang
Melalui Laut 1950 (“Akta 527”). Akta 527 mengawal selia pengangkutan barang
melalui laut di Semenanjung Malaysia dengan menerima pakai _International_
_Convention for the Unification of Certain Rules of Law Relating to Bills of_
_Lading (“Hague Rules”) yang dimasukkan sebagai Jadual Pertama dalam Akta 527._
Tujuan utama pindaan Akta 527 adalah untuk memasukkan peruntukan bagi
pelaksanaan Protocol to Amend the International Convention for the Unification
_of Certain Rules of Law Relating to Bills of Lading (“Visby Rules”) dan Protocol_
_(SDR Protocol) Amending the International Convention for the Unification_
_of Certain Rules of Law Relating to Bills of Lading of 25 August 1924_
_(The Hague Rules), as amended by the Protocol of 23 February 1968 (Visby_
_Rules). Kedua-dua Protokol itu masing-masing dikenali sebagai “Visby Rules”_
dan “SDR Protocol”. Akta 527 mengandungi tatacara yang tidak lagi selari
dengan amalan global dalam industri perdagangan maritim. Peruntukan
_Hague Rules sebagaimana yang diperuntukkan dalam Jadual Pertama_
kepada Akta 527 tidak memadai untuk memenuhi syarat dan amalan semasa
pengangkutan barang melalui laut. Sementara Malaysia di bawah Akta 527
menerima pakai Hague Rules, banyak negara lain telah menerima pakai Visby
_Rules_ dan _SDR Protocol_ dalam perundangan perdagangan maritimnya.

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.


-----

_Pengangkutan Barang Melalui Laut (Pindaan)_ 3

3. _Fasal 2_ dan _3 masing-masing bertujuan untuk meminda seksyen 4 dan 6_
Akta 527 untuk meluaskan ruang lingkup dokumen yang berhubungan dengan
transaksi perkapalan, yang buat masa ini terhad kepada bil muatan. Dalam
mengikuti perkembangan amalan industri maritim antarabangsa, rujukan kini
akan dibuat kepada dokumen pengangkutan laut, yang termasuklah bil muatan.

4. _Fasal 4 bertujuan untuk memasukkan seksyen baharu 6a ke dalam Akta 527._
Seksyen baharu 6a yang dicadangkan bertujuan untuk memberi Menteri
kuasa untuk meminda Jadual melalui perintah yang disiarkan dalam _Warta._
Buat masa ini, apa-apa pindaan kepada Jadual mestilah dibuat melalui
undang-undang pindaan yang dibentangkan di Parlimen. Seksyen baharu 6a ini
akan memastikan Akta 527 selari dengan perkembangan global amalan industri
perdagangan maritim dan mewujudkan persekitaran yang kondusif bagi Malaysia
sebagai hab perdagangan maritim. Perintah yang dibuat di bawah seksyen baharu 6a
itu dan Akta yang dicadangkan ini akan mula berkuat kuasa serentak.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3193]


-----

