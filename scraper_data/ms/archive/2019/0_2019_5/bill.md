---
Year: 2019
Bill: D.R 6/2019 - RUU Cukai Perkhidmatan (Pindaan) 2019 (Lulus)
Title: D.R 6/2019 - RUU Cukai Perkhidmatan (Pindaan) 2019 (Lulus)
Download URL: https://www.parlimen.gov.my/files/billindex/pdf/2019/D.R%206_2019%20-%20bm%201.pdf
URL: https://www.parlimen.gov.my/files/billindex/pdf/2019/D.R%206_2019%20-%20bm%201.pdf
---
---
Reading:
D.R 6/2019
Bacaan Pertama Pada:03/04/2019
Bacaan Kedua Pada:08/04/2019
Dibentang Oleh:YB Dato' Haji Amiruddin Bin Haji Hamzah - Tim. Menteri Kewangan
Diluluskan Pada:08/04/2019
Dibentang Oleh:YB Dato' Haji Amiruddin Bin Haji Hamzah - Tim. Menteri Kewangan
---

-----

_Cukai Perkhidmatan (Pindaan)_ 1

**D.R. 6/2019**

RANG UNDANG-UNDANG

_b e r n a m a_

Suatu Akta untuk meminda Akta Cukai Perkhidmatan 2018.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Cukai Perkhidmatan
(Pindaan) 2019.

(2) Akta ini mula berkuat kuasa pada tarikh yang ditetapkan

oleh Menteri melalui pemberitahuan dalam _Warta_ dan Menteri
boleh menetapkan tarikh yang berlainan bagi permulaan kuat
kuasa peruntukan yang berlainan atau Bahagian yang berlainan
Akta ini.

(3) Walau apa pun subseksyen (2), Menteri boleh, melalui

pemberitahuan dalam _Warta, menetapkan tarikh efektif bagi_
mengenakan dan melevikan cukai perkhidmatan ke atas perkhidmatan
digital di bawah Akta ini.


-----

2 _Rang Undang-Undang_

**Seksyen baharu 1a**

**2.** Akta Cukai Perkhidmatan 2018 [Akta 807], yang disebut
“Akta ibu” dalam Akta ini, dipinda dengan memasukkan selepas
seksyen 1 seksyen yang berikut:

“Pemakaian wilayah dan luar wilayah

**1a. (1) Akta ini dan perundangan subsidiarinya hendaklah**
terpakai kedua-duanya di dalam dan di luar Malaysia.

(2) Walau apa pun subseksyen (1), Akta ini dan perundangan
subsidiarinya hendaklah terpakai bagi mana-mana orang walau
apa pun kerakyatan atau kewarganegaraan, di luar had geografi
Malaysia dan perairan wilayah Malaysia, jika orang itu—

_(a)_ ialah seorang pemberi perkhidmatan asing; atau

_(b)_ berdaftar di bawah seksyen 56c sebagai orang berdaftar

asing.”.

**Pindaan seksyen 2**

**3.** Subseksyen 2(1) Akta ibu dipinda—

_(a)_ dalam takrif “kawasan ditetapkan”, dengan menggantikan

perkataan “dan Tioman” dengan perkataan “, Tioman
dan Pangkor’;

_(b)_ dalam takrif “kawasan khas”, dengan menggantikan perkataan

“dan Kawasan Pembangunan Bersama” dengan perkataan
“Kawasan Pembangunan Bersama, dan pangkalan bekalan
petroleum yang dilesenkan di bawah seksyen 77b Akta
Kastam 1967”;

_(c)_ dengan memasukkan selepas takrif “orang berdaftar” takrif

yang berikut:

‘ “orang berdaftar asing” ertinya mana-mana

pemberi perkhidmatan asing yang berdaftar di bawah
seksyen 56c;’;


-----

_Cukai Perkhidmatan (Pindaan)_ 3

_(d)_ dengan memasukkan selepas takrif “orang kena cukai”

takrif yang berikut:

‘ “Pangkor” ertinya Pulau Pangkor, Pulau Mentagor,
Pulau Giam, Pulau Simpan, Pulau Tukun Terindak,
Pulau Pelanduk, Pulau Anak Pelanduk, Pulau Landak,
Batu Orang Tua dan Batu Jambal;’;

_(e)_ dengan memasukkan selepas takrif “pegawai kanan cukai

perkhidmatan” takrif yang berikut:

‘ “pemberi perkhidmatan asing” ertinya mana-mana
orang di luar Malaysia yang memberikan apa-apa
perkhidmatan digital kepada pengguna dan termasuklah
mana-mana orang di luar Malaysia yang mengendalikan
platform dalam talian untuk membeli atau menjual
barang atau memberikan perkhidmatan (sama ada atau
tidak orang itu memberikan apa-apa perkhidmatan
digital) dan yang membuat transaksi bagi pemberian
perkhidmatan digital bagi pihak mana-mana orang;

“pengguna” ertinya mana-mana orang yang memenuhi
mana-mana dua daripada yang berikut:

_(a)_ membuat pembayaran bagi perkhidmatan digital

dengan menggunakan kemudahan kredit atau
debit yang disediakan oleh mana-mana institusi
kewangan atau syarikat di Malaysia;

_(b)_ memperoleh perkhidmatan digital dengan

menggunakan alamat protokol internet
yang berdaftar di Malaysia atau kod negara
antarabangsa telefon mudah alih yang ditetapkan
bagi Malaysia;

_(c)_ bermastautin di Malaysia;’; dan

_(f)_ dengan memasukkan selepas takrif “perkhidmatan bercukai

diimport” takrif yang berikut:

‘ “perkhidmatan digital” ertinya apa-apa perkhidmatan
yang dihantar atau dilanggan melalui internet atau
rangkaian elektronik lain dan yang tidak boleh
diperoleh tanpa menggunakan teknologi maklumat
dan yang penghantaran perkhidmatan itu pada asasnya
automatik;”.


-----

4 _Rang Undang-Undang_

**Pindaan seksyen 9**

**4.** Seksyen 9 Akta ibu dipinda dengan memasukkan selepas
subseksyen (1) subseksyen yang berikut:

“(1a) Walau apa pun perenggan (1)(a) dan (b), jika perkhidmatan
bercukai diberikan oleh orang kena cukai dan pembayaran
bagi perkhidmatan itu dibuat kepada apa-apa mesin atau alat
yang dikendalikan dengan syiling, token atau seumpamanya,
nilai perkhidmatan bercukai itu hendaklah sebagaimana yang
ditetapkan.”.

**Pindaan seksyen 10**

**5.** Subseksyen 10(1) Akta ibu dipinda dengan memotong perkataan
“yang diberikan”.

**Pindaan seksyen 11**

**6.** Seksyen 11 Akta ibu dipinda—

_(a)_ dengan memasukkan selepas subseksyen (1) subseksyen

yang berikut:

“(1a) Ketua Pengarah boleh, atas permohonan

secara bertulis oleh mana-mana orang berdaftar dan
tertakluk kepada apa-apa syarat yang difikirkan patut
olehnya, meluluskan cukai perkhidmatan berkenaan
dengan perkhidmatan bercukai yang diberikan oleh
orang berdaftar itu menjadi genap masa pada masa
invois dikeluarkan.”;

_(b)_ dalam subseksyen (2), dengan menggantikan perkataan

“invois bagi perkhidmatan bercukai yang diberikan itu,”
dengan perkataan “perkhidmatan bercukai itu diberikan,”;

_(c)_ dengan memasukkan selepas perenggan (3)(a) perenggan

yang berikut:

“(aa) jika mana-mana perkhidmatan bercukai diberikan

oleh mana-mana orang berdaftar dan pembayaran
bagi perkhidmatan bercukai itu dibuat kepada


-----

_Cukai Perkhidmatan (Pindaan)_ 5

apa-apa mesin atau alat yang dikendalikan
dengan syiling, token atau seumpamanya,
cukai perkhidmatan yang dikehendaki untuk
diakaunkan hendaklah menjadi genap masa
pada hari syiling, token atau seumpamanya itu
dipungut daripada mesin atau alat itu;”; dan

_(d)_ dengan memasukkan selepas subseksyen (4) subseksyen

yang berikut:

“(5) Perenggan (3)(c) tidak terpakai bagi perkhidmatan
yang ditetapkan sebagai perkhidmatan bercukai berkuat
kuasa dari 1 September 2018.”.

**Pindaan seksyen 12**

**7.** Seksyen 12 Akta ibu dipinda dengan memasukkan selepas
subseksyen (4) subseksyen yang berikut:

“(5) Seksyen ini tidak terpakai bagi pemberi perkhidmatan
asing.”.

**Pindaan seksyen 13**

**8.** Seksyen 13 Akta ibu dipinda dengan memasukkan selepas
subseksyen (5) subseksyen yang berikut:

“(6) Seksyen ini tidak terpakai bagi pemberi perkhidmatan
asing.”.

**Pindaan seksyen 14**

**9.** Seksyen 14 Akta ibu dipinda dengan memasukkan selepas
subseksyen (2) subseksyen yang berikut:

“(3) Seksyen ini tidak terpakai bagi pemberi perkhidmatan
asing.”.


-----

6 _Rang Undang-Undang_

**Pindaan seksyen 15**

**10.** Seksyen 15 Akta ibu dipinda dengan memasukkan selepas
subseksyen (11) subseksyen yang berikut:

“(12) Seksyen ini tidak terpakai bagi pemberi perkhidmatan
asing.”.

**Pindaan seksyen 16**

**11.** Seksyen 16 Akta ibu dipinda dengan memasukkan selepas
subseksyen (10) subseksyen yang berikut:

“(11) Seksyen ini tidak terpakai bagi orang berdaftar asing.”.

**Pindaan seksyen 17**

**12.** Seksyen 17 Akta ibu dipinda dengan memasukkan selepas
subseksyen (6) subseksyen yang berikut:

“(7) Seksyen ini tidak terpakai bagi orang berdaftar asing.”.

**Pindaan seksyen 18**

**13.** Seksyen 18 Akta ibu dipinda dengan memasukkan selepas
subseksyen (2) subseksyen yang berikut:

“(3) Seksyen ini tidak terpakai bagi orang berdaftar asing.”.

**Pindaan seksyen 19**

**14.** Seksyen 19 Akta ibu dipinda dengan memasukkan selepas
subseksyen (2) subseksyen yang berikut:

“(3) Seksyen ini tidak terpakai bagi orang berdaftar asing.”.

**Pindaan seksyen 20**

**15.** Seksyen 20 Akta ibu dipinda dengan memasukkan selepas
subseksyen (4) subseksyen yang berikut:

“(5) Seksyen ini tidak terpakai bagi orang berdaftar asing.”.


-----

_Cukai Perkhidmatan (Pindaan)_ 7

**Pindaan seksyen 21**

**16.** Seksyen 21 Akta ibu dipinda—

_(a)_ dalam subseksyen (1), dengan memasukkan selepas

perkataan “hendaklah” perkataan “, dalam masa satu
tahun daripada tarikh perkhidmatan bercukai diberikan
atau apa-apa tempoh lanjutan sebagaimana yang diluluskan
oleh Ketua Pengarah,”;

_(b)_ dengan memasukkan selepas subseksyen (1) subseksyen

yang berikut:

“(1 a) Walau apa pun subseksyen (1), Ketua

Pengarah boleh, atas permintaan secara bertulis oleh
orang berdaftar dan tertakluk kepada apa-apa syarat
yang difikirkan patut olehnya, meluluskan supaya
invois tidak dikeluarkan jika Ketua Pengarah berpuas
hati bahawa adalah tidak wajar orang berdaftar itu
mengeluarkan invois.”;

_(c)_ dengan memasukkan selepas subseksyen (3) subseksyen

yang berikut:

“(3a) Walau apa pun subseksyen (3), jika pembayaran
bagi perkhidmatan bercukai dibuat kepada apa-apa
mesin atau alat yang dikendalikan dengan syiling,
token atau seumpamanya, amaun pembayaran itu
hendaklah termasuk amaun cukai perkhidmatan yang
boleh dikenakan.”; dan

_(d)_ dengan memasukkan selepas subseksyen (4) subseksyen

yang berikut:

“(5) Seksyen ini tidak terpakai bagi orang berdaftar
asing.”.

**Pindaan seksyen 22**

**17.** Seksyen 22 Akta ibu dipinda—

_(a)_ dengan menomborkan semula peruntukan yang sedia ada

sebagai subseksyen (1); dan


-----

8 _Rang Undang-Undang_

_(b)_ dengan memasukkan selepas subseksyen (1) sebagaimana

yang dinomborkan semula subseksyen yang berikut:

“(2) Seksyen ini tidak terpakai bagi orang berdaftar
asing.”.

**Pindaan seksyen 23**

**18.** Seksyen 23 Akta ibu dipinda—

_(a)_ dengan menomborkan semula peruntukan yang sedia ada

sebagai subseksyen (1); dan

_(b)_ dengan memasukkan selepas subseksyen (1) sebagaimana

yang dinomborkan semula subseksyen yang berikut:

“(2) Seksyen ini tidak terpakai bagi orang berdaftar
asing”.

**Pindaan seksyen 24**

**19.** Seksyen 24 Akta ibu dipinda dengan memasukkan selepas
subseksyen (6) subseksyen yang berikut:

“(7) Seksyen ini tidak terpakai bagi orang berdaftar asing.”.

**Pindaan seksyen 25**

**20.** Seksyen 25 Akta ibu dipinda dengan memasukkan selepas
subseksyen (4) subseksyen yang berikut:

“(5) Seksyen ini tidak terpakai bagi orang berdaftar asing.”.

**Pindaan seksyen 26**

**21.** Seksyen 26 Akta ibu dipinda—

_(a)_ dengan menomborkan semula subseksyen (7) yang sedia

ada sebagai subseksyen (8);


-----

_Cukai Perkhidmatan (Pindaan)_ 9

_(b)_ dengan menomborkan semula subseksyen (8) yang sedia

ada sebagai subseksyen (7);

_(c)_ dalam subseksyen (9)—

(i) dengan menggantikan perkataan “subseksyen (7)”

dengan perkataan “subseksyen (8)”; dan

(ii) dengan menggantikan perkataan “perenggan (8)(c)”

dengan perkataan “perenggan (7)(c)”;

_(d)_ dalam subseksyen (10)—

(i) dengan menggantikan perkataan “Mahkamah”

dengan perkataan “Sebagai tambahan kepada
apa-apa denda yang dikenakan oleh mahkamah
di bawah subseksyen (8), mahkamah”;

(ii) dengan menggantikan perkataan “subseksyen (7)”

dengan perkataan “subseksyen (8)”; dan

(iii) dengan menggantikan perkataan “subseksyen (8)”

dengan perkataan “subseksyen (7)”;

_(e)_ dalam subseksyen (11)—

(i) dengan menggantikan perkataan “subseksyen (7)”

dengan perkataan “subseksyen (8)”; dan

(ii) dengan menggantikan perkataan “subseksyen (8)”

dengan perkataan “subseksyen (7)” di mana-mana
jua terdapat; dan

_(f)_ dengan memasukkan selepas subseksyen (11) subseksyen

yang berikut:

“(12) Seksyen ini tidak terpakai bagi orang berdaftar
asing.”.

**Pindaan seksyen 26a**

**22.** Seksyen 26a Akta ibu dipinda—

_(a)_ dengan menomborkan semula subseksyen (3) yang sedia

ada sebagai subseksyen (4);


-----

10 _Rang Undang-Undang_

_(b)_ dengan menomborkan semula subseksyen (4) yang sedia

ada sebagai subseksyen (3);

_(c)_ dalam subseksyen (3) sebagaimana yang dinomborkan

semula, dengan memotong perkataan “kena cukai”;

_(d)_ dalam subseksyen (5)—

(i) dengan menggantikan perkataan “subseksyen (3)”

dengan perkataan “subseksyen (4)”; dan

(ii) dengan menggantikan perkataan “perenggan (4)(c)”

dengan perkataan “perenggan (3)(c)”;

_(e)_ dalam subseksyen (6)—

(i) dengan menggantikan perkataan “Mahkamah”

dengan perkataan “Sebagai tambahan kepada
apa-apa denda yang dikenakan oleh mahkamah
di bawah subseksyen (4), mahkamah”;

(ii) dengan menggantikan perkataan “subseksyen (3)”

dengan perkataan “subseksyen (4)”; dan

(iii) dengan menggantikan perkataan “subseksyen (4)”

dengan perkataan “subseksyen (3)”; dan

_(f)_ dalam subseksyen (7)—

(i) dengan menggantikan perkataan “subseksyen (3)”

dengan perkataan “subseksyen (4)”; dan

(ii) dengan menggantikan perkataan “subseksyen (4)”

dengan perkataan “subseksyen (3)” di mana-mana
jua terdapat.

**Pindaan seksyen 27**

**23.** Seksyen 27 Akta ibu dipinda—

_(a)_ dalam subseksyen (1)—

(i) dalam subperenggan _(a)(iii), dengan memotong_

perkataan “atau” di hujung subperenggan itu;

(ii) dengan memasukkan selepas perenggan (a) perenggan

yang berikut:

“(aa) mana-mana pemberi perkhidmatan asing

tidak memohon bagi pendaftaran di bawah
seksyen 56c;


-----

_Cukai Perkhidmatan (Pindaan)_ 11

_(ab) mana-mana orang berdaftar asing—_

(i) tidak mengemukakan suatu penyata

di bawah seksyen 56h; atau

(ii) mengemukakan suatu penyata yang

didapati oleh Ketua Pengarah tidak
lengkap atau tidak betul; atau”;

(iii) dengan menggantikan perkataan “atau 26a(4)”

dengan perkataan “, 26a(4) atau 56i(2)”; dan

(iv) dengan menggantikan perkataan “oleh orang kena

cukai itu atau” dengan perkataan “oleh orang kena
cukai atau orang berdaftar asing itu atau”; dan

_(b)_ dalam perenggan (5)(b), dengan memasukkan selepas

perkataan “orang kena cukai” perkataan “atau orang
berdaftar asing”.

**Seksyen baharu 27a**

**24.** Akta ibu dipinda dengan memasukkan selepas seksyen 27
seksyen yang berikut:

“Mengimbangi cukai belum bayar terhadap pembayaran

**balik**

**27a. Walau apa pun apa-apa peruntukan Akta ini, jika**
mana-mana orang tidak membayar, secara keseluruhannya
atau sebahagiannya—

_(a)_ apa-apa amaun cukai perkhidmatan yang genap masa

dan kena dibayar, apa-apa surcaj yang terakru, atau
apa-apa penalti, fi atau wang lain yang kena dibayar
di bawah Akta ini;

_(b)_ apa-apa amaun cukai perkhidmatan yang genap masa

dan kena dibayar, apa-apa surcaj yang terakru, atau
apa-apa penalti atau wang lain yang kena dibayar di
bawah Akta Cukai Perkhidmatan 1975 [Akta 151];


-----

12 _Rang Undang-Undang_

_(c)_ apa-apa amaun cukai jualan yang genap masa dan kena

dibayar, apa-apa surcaj yang terakru, atau apa-apa
penalti atau wang lain yang kena dibayar di bawah
Akta Cukai Jualan 1972 [Akta _64];_

_(d)_ apa-apa amaun cukai jualan yang genap masa dan kena

dibayar, apa-apa surcaj yang terakru, atau apa-apa
penalti, fi atau wang lain yang kena dibayar di bawah
Akta Cukai Jualan 2018 [Akta 806];

_(e)_ apa-apa amaun cukai barang dan perkhidmatan yang

genap masa dan kena dibayar, apa-apa surcaj yang
terakru, atau apa-apa penalti atau wang lain yang kena
dibayar di bawah Akta Cukai Barang dan Perkhidmatan
2014 [Akta 762];

_(f)_ apa-apa amaun duti kastam, atau apa-apa surcaj yang

terakru, atau apa-apa penalti, fi atau wang lain yang
kena dibayar di bawah Akta Kastam 1967; atau

_(g)_ apa-apa amaun duti eksais, atau apa-apa surcaj yang

terakru, atau apa-apa penalti, fi atau wang lain
yang kena dibayar di bawah Akta Eksais 1976

[Akta 176],

Ketua Pengarah boleh mengimbangkan, terhadap amaun yang
masih belum dibayar yang disebut dalam perenggan (a), (b),
_(c), (d), (e), (f)_ atau (g), apa-apa amaun atau mana-mana
bahagian daripada apa-apa amaun yang boleh dibayar balik
di bawah Akta ini kepada orang itu dan Ketua Pengarah
hendaklah mengira amaun yang diimbangkan itu sebagai
pembayaran atau sebahagian pembayaran yang diterima
daripada orang itu.”.

**Pindaan seksyen 28**

**25.** Seksyen 28 Akta ibu dipinda—

_(a)_ dalam subseksyen (2), dengan memasukkan selepas perkataan

“perkhidmatan bercukai” perkataan “atau perkhidmatan
digital” di mana-mana jua terdapat; dan


-----

_Cukai Perkhidmatan (Pindaan)_ 13

_(b)_ dalam subseksyen (3)—

(i) dalam perenggan (a), dengan menggantikan perkataan

“atau 22” dengan perkataan “, 22 atau 56g”;

(ii) dalam perenggan (b), dengan memasukkan selepas

perkataan “perkhidmatan bercukai” perkataan “atau
perkhidmatan digital” di mana-mana jua terdapat;
dan

(iii) dalam perenggan (c), dengan memasukkan selepas

perkataan “orang berdaftar” perkataan “atau orang
berdaftar asing”.

**Pindaan seksyen 29**

**26.** Seksyen 29 Akta ibu dipinda—

_(a)_ dalam nota bahu, dengan memasukkan selepas perkataan

“orang kena cukai” perkataan “atau orang berdaftar
**asing”; dan**

_(b)_ dengan memasukkan selepas perkataan “orang kena cukai”

perkataan “atau orang berdaftar asing” di mana-mana
jua terdapat.

**Pindaan seksyen 31**

**27.** Subseksyen 31(1) Akta ibu dipinda—

_(a)_ dalam perenggan (a), dengan memasukkan selepas perkataan

“26(4)” perkataan “atau 26a(1)”; dan

_(b)_ dalam perenggan (b), dengan memasukkan selepas perkataan

“26(8)” perkataan “atau 26a(4)”.

**Pindaan seksyen 32**

**28.** Seksyen 32 Akta ibu dipinda—

_(a)_ dalam subseksyen (2), dengan memasukkan selepas

perkataan “subseksyen 26(8)” perkataan “atau 26a(4)”;
dan


-----

14 _Rang Undang-Undang_

_(b)_ dengan memasukkan selepas subseksyen (3) subseksyen

yang berikut:

“(4) Seksyen ini tidak terpakai bagi orang berdaftar
asing.”.

**Pindaan seksyen 34**

**29.** Seksyen 34 Akta ibu dipinda—

_(a)_ dalam subseksyen (1)—

(i) dengan memasukkan selepas perkataan “perkhidmatan

bercukai” perkataan “atau perkhidmatan digital”;
dan

(ii) dengan memasukkan selepas perkataan “yang

diberikan” perkataan “atau mana-mana perkhidmatan
bercukai diimport yang diperoleh”;

_(b)_ dalam perenggan 3(a)—

(i) dengan memasukkan selepas perkataan “perkhidmatan

bercukai” perkataan “atau perkhidmatan digital”;
dan

(ii) dengan memasukkan selepas perkataan “yang

diberikan” perkataan “atau mana-mana perkhidmatan
bercukai diimport yang diperoleh”; dan

_(c)_ dalam subseksyen (4)—

(i) dengan memasukkan selepas perkataan “apa-apa

perkhidmatan bercukai” perkataan “atau orang
berdaftar asing memberikan apa-apa perkhidmatan
digital”;

(ii) dengan memasukkan selepas perkataan “orang

berdaftar itu” perkataan “atau orang berdaftar
asing itu”; dan

(iii) dengan menggantikan perkataan “atas perkhidmatan

bercukai itu” dengan perkataan “atas perkhidmatan
bercukai atau perkhidmatan digital itu”.


-----

_Cukai Perkhidmatan (Pindaan)_ 15

**Pindaan seksyen 35**

**30.** Seksyen 35 Akta ibu dipinda dengan memasukkan selepas
subseksyen (4) subseksyen yang berikut:

“(5) Seksyen ini tidak terpakai bagi orang berdaftar asing.”.

**Pindaan seksyen 36**

**31.** Seksyen 36 Akta ibu dipinda—

_(a)_ dengan menomborkan semula peruntukan yang sedia ada

sebagai subseksyen (1); dan

_(b)_ dengan memasukkan selepas subseksyen (1) sebagaimana

yang dinomborkan semula subseksyen yang berikut:

“(2) Seksyen ini tidak terpakai bagi orang berdaftar
asing.”.

**Pindaan seksyen 39**

**32.** Seksyen 39 Akta ibu dipinda dengan memasukkan selepas
subseksyen (2) subseksyen yang berikut:

“(3) Seksyen ini tidak terpakai bagi orang berdaftar asing.”.

**Pindaan seksyen 40**

**33.** Seksyen 40 Akta ibu dipinda dengan memasukkan selepas
subseksyen (3) subseksyen yang berikut:

“(4) Seksyen ini tidak terpakai bagi orang berdaftar asing.”.

**Seksyen baharu 40a**

**34.** Bahagian VII Akta ibu dipinda dengan memasukkan sebelum
seksyen 41 seksyen yang berikut:

“Ketidakpakaian Bahagian VII

**40a. Bahagian ini tidak terpakai bagi orang berdaftar asing.”.**


-----

16 _Rang Undang-Undang_

**Seksyen baharu 46a**

**35.** Bahagian VIII Akta ibu dipinda dengan memasukkan sebelum
seksyen 47 seksyen yang berikut:

“Ketidakpakaian Bahagian VIII

**46a. Bahagian ini tidak terpakai bagi orang berdaftar asing.”.**

**Seksyen baharu 51a**

**36.** Bahagian IX Akta ibu dipinda dengan memasukkan sebelum
seksyen 52 seksyen yang berikut:

“Ketidakpakaian Bahagian IX

**51a. Bahagian ini tidak terpakai bagi orang berdaftar asing.”.**

**Bahagian baharu IXa**

**37.** Akta ibu dipinda dengan memasukkan selepas Bahagian IX
bahagian yang berikut:

“Bahagian IXa

PERKHIDMATAN DIGITAL

**Pengenaan cukai perkhidmatan ke atas perkhidmatan digital**

**56a. (1) Walau apa pun apa-apa peruntukan Akta ini, cukai**
perkhidmatan hendaklah dikenakan dan dilevikan ke atas
mana-mana perkhidmatan digital yang diberikan oleh orang
berdaftar asing kepada mana-mana pengguna.

(2) Nilai perkhidmatan digital yang baginya cukai perkhidmatan
kena dibayar hendaklah nilai yang dikenakan oleh orang
berdaftar asing itu.

(3) Cukai perkhidmatan ke atas perkhidmatan digital

hendaklah dikenakan dan dilevikan pada kadar yang ditetapkan
mengikut subseksyen 10(2) dengan merujuk kepada nilai yang
dikenakan oleh orang berdaftar asing itu.


-----

_Cukai Perkhidmatan (Pindaan)_ 17

(4) Cukai perkhidmatan yang dikenakan ke atas perkhidmatan
digital yang diberikan kepada pengguna hendaklah menjadi
genap masa pada masa pembayaran bagi perkhidmatan digital
itu diterima oleh orang berdaftar asing itu.

(5) Mana-mana orang berdaftar asing yang melanggar
subseksyen (1) melakukan suatu kesalahan dan boleh, apabila
disabitkan, didenda tidak melebihi lima puluh ribu ringgit
atau dipenjarakan selama tempoh tidak melebihi tiga tahun
atau kedua-duanya.

**Tanggungan untuk berdaftar**

**56b. (1) Menteri boleh menetapkan jumlah nilai perkhidmatan**
digital bagi maksud pendaftaran pemberi perkhidmatan asing
di bawah Bahagian ini.

(2) Mana-mana pemberi perkhidmatan asing yang memberikan
apa-apa perkhidmatan digital kepada seseorang pengguna
bertanggungan untuk berdaftar pada masa yang berikut, manamana yang lebih awal:

_(a)_ pada akhir mana-mana bulan, jika jumlah nilai semua

perkhidmatan digital yang diberikan olehnya dalam
bulan itu dan sebelas bulan sebaik sebelum bulan itu
telah melebihi jumlah nilai perkhidmatan digital yang
ditetapkan di bawah subseksyen (1); atau

_(b)_ pada akhir mana-mana bulan, jika terdapat alasan yang

munasabah untuk mempercayai bahawa jumlah nilai
semua perkhidmatan digital yang diberikan olehnya
dalam bulan itu dan sebelas bulan sebaik selepas bulan
itu akan melebihi jumlah perkhidmatan digital yang
ditetapkan di bawah subseksyen (1).

(3) Jumlah nilai semua perkhidmatan digital yang diberikan
oleh seorang pemberi perkhidmatan asing kepada seorang
pengguna dalam bulan itu dan sebelas bulan sebaik sebelum
bulan itu yang disebut dalam perenggan (2)(a) tidak diambil
kira jika—

_(a)_ pendaftaran pemberi perkhidmatan asing itu dibatalkan,

selain di bawah subseksyen 56f(3), dalam tempoh itu;
dan


-----

18 _Rang Undang-Undang_

_(b)_ Ketua Pengarah berpuas hati bahawa sebelum pendaftaran

pemberi perkhidmatan asing itu dibatalkan, pemberi
perkhidmatan asing itu telah memberikan semua
maklumat yang dikehendaki oleh Ketua Pengarah bagi
menentukan sama ada untuk membatalkan pendaftaran
itu atau tidak.

**Permohonan bagi pendaftaran pemberi perkhidmatan asing**

**56c. (1) Mana-mana pemberi perkhidmatan asing yang**
bertanggungan untuk berdaftar di bawah subseksyen 56b(2)
hendaklah memohon kepada Ketua Pengarah bagi pendaftaran
dalam borang yang ditetapkan tidak lewat daripada hari
terakhir bagi bulan selepas bulan yang dia bertanggungan untuk
berdaftar sebagaimana yang disebut dalam perenggan 56b(2)(a)
atau _(b)._

(2) Apabila permohonan di bawah subseksyen (1) diterima,
Ketua Pengarah boleh meluluskan permohonan itu dari apaapa tarikh sebagaimana yang ditentukan olehnya dan tertakluk
kepada apa-apa syarat yang difikirkan patut olehnya.

(3) Ketua Pengarah hendaklah mendaftarkan pemberi
perkhidmatan asing di bawah subseksyen (1) berkuat kuasa
dari hari pertama bagi bulan selepas bulan yang permohonan
di bawah subseksyen (1) dibuat atau dari apa-apa tarikh
yang lebih awal sebagaimana yang ditentukan oleh Ketua
Pengarah tetapi tarikh itu tidak boleh lebih awal daripada
tarikh pemberi perkhidmatan asing itu menjadi bertanggungan
untuk berdaftar.

(4) Mana-mana pemberi perkhidmatan asing yang melanggar
subseksyen (1) melakukan suatu kesalahan dan boleh, apabila
disabitkan, didenda tidak melebihi tiga puluh ribu ringgit
atau dipenjarakan selama tempoh tidak melebihi dua tahun
atau kedua-duanya.

**Pemberhentian tanggungan untuk berdaftar**

**56d. Mana-mana orang berdaftar asing hendaklah terhenti**
daripada bertanggungan untuk berdaftar jika—

_(a)_ Ketua Pengarah berpuas hati bahawa dia telah berhenti

memberikan perkhidmatan digital; atau


-----

_Cukai Perkhidmatan (Pindaan)_ 19

_(b)_ dia telah didaftarkan di bawah subseksyen 13(2)

atau (4).

**Pemberitahuan pemberhentian tanggungan**

**56e. (1) Seseorang orang berdaftar asing yang—**

_(a)_ berhenti memberikan perkhidmatan digital; atau

_(b)_ telah didaftarkan di bawah seksyen 13,

hendaklah memberitahu Ketua Pengarah secara bertulis
mengenai hakikat itu dan tarikh pemberhentian itu dalam
masa tiga puluh hari dari tarikh pemberhentian itu.

(2) Mana-mana orang berdaftar asing yang melanggar
subseksyen (1) melakukan suatu kesalahan dan boleh, apabila
disabitkan, didenda tidak melebihi tiga puluh ribu ringgit
atau dipenjarakan selama tempoh tidak melebihi dua tahun
atau kedua-duanya.

**Pembatalan pendaftaran**

**56** **f.** (1) Jika orang berdaftar asing membuat suatu
pemberitahuan di bawah seksyen 56e, Ketua Pengarah
boleh membatalkan pendaftaran orang berdaftar asing itu
dari tarikh orang berdaftar asing itu terhenti bertanggungan
untuk berdaftar di bawah seksyen 56d atau dari apa-apa
tarikh terkemudian sebagaimana yang ditentukan oleh Ketua
Pengarah jika Ketua Pengarah berpuas hati bahawa orang
berdaftar asing itu boleh dibatalkan pendaftarannya.

(2) Jika tiada pemberitahuan dibuat di bawah seksyen 56e
dan Ketua Pengarah berpuas hati bahawa orang berdaftar
asing telah terhenti bertanggungan untuk berdaftar di bawah
seksyen 56d, Ketua Pengarah boleh membatalkan pendaftaran
orang berdaftar asing itu dari tarikh orang berdaftar asing itu
terhenti bertanggungan untuk berdaftar di bawah seksyen 56d
atau dari apa-apa tarikh terkemudian sebagaimana yang
ditentukan oleh Ketua Pengarah.


-----

20 _Rang Undang-Undang_

(3) Jika Ketua Pengarah berpuas hati bahawa pada hari
pemberi perkhidmatan asing didaftarkan, pemberi perkhidmatan
asing itu tidak bertanggungan untuk berdaftar di bawah
seksyen 56c atau telah terhenti bertangungan untuk berdaftar
di bawah seksyen 56d, Ketua Pengarah boleh membatalkan
pendaftaran pemberi perkhidmatan asing itu berkuat kuasa dari
tarikh sebagaimana yang ditentukan oleh Ketua Pengarah dalam
pemberitahuan secara bertulis kepada pemberi perkhidmatan
asing itu.

**Pengeluaran invois**

**56g. (1) Tiap-tiap orang berdaftar asing yang memberikan**
apa-apa perkhidmatan digital hendaklah mengeluarkan suatu
invois atau dokumen yang mengandungi butir-butir yang
ditetapkan kepada pengguna berkenaan dengan transaksi itu.

(2) Invois atau dokumen yang disebut dalam subseksyen (1)
boleh dikeluarkan secara elektronik atau dalam bentuk kertas.

(3) Mana-mana orang berdaftar asing yang melanggar
subseksyen (1) melakukan suatu kesalahan dan boleh, apabila
disabitkan, didenda tidak melebihi tiga puluh ribu ringgit
atau dipenjarakan selama tempoh tidak melebihi dua tahun
atau kedua-duanya.

**Tempoh bercukai dan pengakaunan cukai perkhidmatan**

**56h. (1) Tempoh bercukai bagi orang berdaftar asing**
hendaklah suatu tempoh tiga bulan yang berakhir pada hari
terakhir mana-mana bulan dalam mana-mana tahun kalendar.

(2) Orang berdaftar asing boleh memohon secara bertulis
kepada Ketua Pengarah untuk suatu tempoh bercukai selain
tempoh sebagaimana yang ditentukan di bawah subseksyen (1).

(3) Ketua Pengarah boleh, apabila apa-apa permohonan
bawah subseksyen (2) diterima—

_(a)_ membenarkan permohonan itu dan tempoh bercukai

hendaklah tempoh sebagaimana yang dipohon;


-----

_Cukai Perkhidmatan (Pindaan)_ 21

_(b)_ menolak permohonan itu dan tempoh bercukai

hendaklah kekal sebagaimana yang ditentukan di bawah
subseksyen (1); atau

_(c)_ mengubah tempoh bagi tempoh bercukai itu.

(4) Orang berdaftar asing hendaklah, berkenaan dengan
tempoh bercukainya, mengakaunkan cukai perkhidmatan
yang genap masa dalam suatu penyata sebagaimana yang
ditetapkan dan penyata itu hendaklah dikemukakan kepada
Ketua Pengarah mengikut cara yang ditetapkan tidak lewat
daripada hari terakhir bulan selepas berakhirnya tempoh
bercukai orang kena cukai itu yang berhubungan dengan
penyata itu.

(5) Jika tempoh bercukai telah diubah di bawah

perenggan (3)(c) dan walau apa pun subseksyen (4), penyata
itu hendaklah dikemukakan tidak lewat daripada hari terakhir
bulan selepas berakhirnya tempoh bercukai yang diubah itu.

(6) Penyata yang disebut dalam subseksyen (4) dan (5)
hendaklah dikemukakan sama ada terdapat cukai perkhidmatan
yang kena dibayar atau tidak.

(7) Mana-mana orang berdaftar asing yang—

_(a)_ melanggar subseksyen (4) atau (5); atau

_(b)_ mengemukakan suatu penyata yang tidak betul,

melakukan suatu kesalahan dan boleh, apabila disabitkan,
didenda tidak melebihi lima puluh ribu ringgit atau dipenjarakan
selama tempoh tidak melebihi tiga tahun atau kedua-duanya.

**Pembayaran cukai perkhidmatan**

**56i.** (1) Mana-mana orang berdaftar asing hendaklah, berkenaan
dengan tempoh bercukai, membayar kepada Ketua Pengarah
amaun cukai perkhidmatan yang genap masa dan kena dibayar
tidak lewat daripada hari terakhir bulan selepas berakhirnya
tempoh bercukainya yang berhubungan dengan penyata itu.


-----

22 _Rang Undang-Undang_

(2) Jika apa-apa cukai perkhidmatan yang genap masa
dan kena dibayar tidak dibayar secara keseluruhannya atau
sebahagiannya oleh mana-mana orang berdaftar asing selepas
hari terakhir cukai perkhidmatan itu genap masa dan kena
dibayar di bawah subseksyen (1) dan tiada pendakwaan
dimulakan, orang berdaftar asing itu hendaklah membayar—

_(a)_ untuk tempoh tiga puluh hari pertama yang cukai

perkhidmatan itu tidak dibayar secara keseluruhannya
atau sebahagiannya selepas habis tempoh yang dinyatakan
di bawah subseksyen (1), suatu penalti sebanyak
sepuluh peratus daripada amaun cukai perkhidmatan
itu yang masih belum dibayar;

_(b)_ untuk tempoh tiga puluh hari kedua yang cukai

perkhidmatan itu tidak dibayar secara keseluruhannya
atau sebahagiannya selepas habis tempoh yang dinyatakan
di bawah subseksyen (1), suatu penalti tambahan
sebanyak lima belas peratus daripada amaun cukai
perkhidmatan itu yang masih belum dibayar; dan

_(c)_ untuk tempoh tiga puluh hari ketiga yang cukai

perkhidmatan itu tidak dibayar secara keseluruhannya
atau sebahagiannya selepas habis tempoh yang
dinyatakan di bawah subseksyen (1), suatu penalti
tambahan sebanyak lima belas peratus daripada amaun
cukai perkhidmatan itu yang masih belum dibayar.

(3) Mana-mana orang berdaftar asing yang tidak membayar
kepada Ketua Pengarah amaun cukai perkhidmatan yang genap
masa dan kena dibayar di bawah subseksyen (1) melakukan
suatu kesalahan dan boleh, apabila disabitkan, didenda tidak
melebihi lima puluh ribu ringgit atau dipenjarakan selama
tempoh tidak melebihi tiga tahun atau kedua-duanya.

(4) Tertakluk kepada subseksyen (6), pendakwaan bagi
kesalahan di bawah subseksyen (3) boleh dimulakan selepas
habis tempoh yang dinyatakan dalam perenggan (2)(c).

(5) Sebagai tambahan kepada apa-apa denda yang dikenakan
oleh mahkamah di bawah subseksyen (3), mahkamah boleh
memerintahkan supaya mana-mana orang berdaftar asing yang
disabitkan dengan kesalahan di bawah subseksyen (3) untuk
membayar penalti yang dinyatakan dalam subseksyen (2).


-----

_Cukai Perkhidmatan (Pindaan)_ 23

(6) Tiada pendakwaan bagi kesalahan di bawah subseksyen (3)
boleh dimulakan terhadap mana-mana orang berdaftar asing
yang telah membayar amaun cukai perkhidmatan yang genap
masa dan kena dibayar, dan penalti yang dinyatakan di
bawah subseksyen (2) dalam tempoh yang dinyatakan dalam
subseksyen (2).

**Kewajipan untuk menyimpan rekod**

**56j. (1) Tiap-tiap orang berdaftar asing hendaklah menyimpan**
rekod yang lengkap dan benar yang kemas kini bagi semua
transaksi yang menyentuh atau boleh menyentuh tanggungannya
terhadap cukai perkhidmatan, termasuk rekod-rekod yang
berikut:

_(a)_ semua rekod pemberian perkhidmatan digital oleh orang

berdaftar asing itu termasuk invois dan resit; dan

_(b)_ semua rekod lain sebagaimana yang ditentukan oleh

Ketua Pengarah.

(2) Apa-apa rekod yang disimpan di bawah seksyen ini
hendaklah dipelihara bagi tempoh tujuh tahun dari tarikh
terakhir yang berhubungan dengan rekod itu.

(3) Jika rekod itu adalah dalam bentuk yang boleh dibaca
secara elektronik, rekod itu hendaklah disimpan mengikut
apa-apa cara yang membolehkan rekod itu mudah diakses
dan boleh ditukar ke dalam bentuk tulisan.

(4) Suatu salinan rekod itu boleh diterima sebagai keterangan
dalam mana-mana prosiding setakat yang sama sebagaimana
rekod itu sendiri.

(5) Mana-mana orang berdaftar asing yang melanggar
subseksyen (1), (2) atau (3) melakukan suatu kesalahan dan
boleh, apabila disabitkan, didenda tidak melebihi lima puluh
ribu ringgit atau dipenjarakan selama tempoh tidak melebihi
tiga tahun atau kedua-duanya.


-----

24 _Rang Undang-Undang_

**Penyampaian notis, dsb, ke atas orang berdaftar asing**

**56k. Tiap-tiap notis, arahan atau dokumen lain yang**
dikehendaki oleh Akta ini untuk disampaikan kepada orang
berdaftar asing boleh disampaikan melalui perkhidmatan
elektronik di bawah seksyen 87.”.

**Pindaan seksyen 65**

**38.** Seksyen 65 Akta ibu dipinda—

_(a)_ dalam perenggan (b), dengan memasukkan selepas perkataan

“penyata” perkataan “atau perisytiharan”; dan

_(b)_ dalam perenggan (c), dengan memasukkan selepas perkataan

“penyata” perkataan “, perisytiharan”.

**Pindaan seksyen 68**

**39.** Seksyen 68 Akta ibu dipinda—

_(a)_ dengan memasukkan selepas perenggan _(b) perenggan_

yang berikut:

_“(ba)_ apa-apa perkhidmatan yang diperoleh oleh

mana-mana orang di Malaysia daripada manamana orang yang berada di luar Malaysia tidak
bertanggungan kepada cukai perkhidmatan yang
boleh dikenakan di bawah Akta ini;”; dan

_(b)_ dengan memotong perkataan “dalam pendakwaan itu”.

**Seksyen baharu 69a**

**40.** Akta ibu dipinda dengan memasukkan selepas seksyen 69
seksyen yang berikut:

“Pemenjaraan kerana tidak membayar denda

**69a. Walau apa pun seksyen 283 dan 284 Kanun Tatacara**
Jenayah, tempoh pemenjaraan yang dikenakan oleh manamana mahkamah berkenaan dengan apa-apa denda yang tidak


-----

_Cukai Perkhidmatan (Pindaan)_ 25

dibayar di bawah Akta ini, atau berkenaan dengan keingkaran
suatu distres yang mencukupi untuk membayar apa-apa denda
sedemikian, adalah apa-apa tempoh dalam apa-apa perihalan,
yang pada pendapat mahkamah akan mencapai keadilan bagi
kes itu, tetapi tidak boleh dalam mana-mana hal melebihi
tempoh maksimum yang berikut:

_(a)_ jika denda itu tidak melebihi lima ribu ringgit, tempoh

maksimum hendaklah dua bulan;

_(b)_ jika denda itu melebihi lima ribu ringgit tetapi tidak

melebihi sepuluh ribu ringgit, tempoh maksimum
hendaklah empat bulan;

_(c)_ jika denda itu melebihi sepuluh ribu ringgit tetapi tidak

melebihi dua puluh ribu ringgit, tempoh maksimum
hendaklah enam bulan,

dengan dua bulan tambahan bagi tiap-tiap sepuluh ribu ringgit
selepas dua puluh ribu ringgit yang pertama denda itu.”.

**Pindaan seksyen 71**

**41.** Seksyen 71 Akta ibu dipinda—

_(a)_ dalam perenggan (1)(b), dengan memasukkan selepas

perkataan “penyata,” perkataan “perisytiharan,”; dan

_(b)_ dalam subseksyen (4), dengan menggantikan perkataan

“jika penyata itu,” dengan perkataan “atau perisytiharan,
mengikut mana-mana yang berkenaan, yang”.

**Pindaan seksyen 75**

**42.** Seksyen 75 Akta ibu dipinda—

_(a)_ dalam nota bahu, dengan menggantikan perkataan “orang

**kena cukai” dengan perkataan “mana-mana orang”;**

_(b)_ dalam subseksyen (1), dengan memasukkan selepas

perkataan “orang kena cukai,” perkataan “atau mana-mana
orang selain orang kena cuka yang, dalam menjalankan
perniagaannya, memperoleh apa-apa perkhidmatan
bercukai, atau mana-mana orang berdaftar asing”; dan


-----

26 _Rang Undang-Undang_

_(c)_ dalam subseksyen (2)—

(i) dengan menggantikan perkataan “seorang orang

kena cukai” perkataan “orang yang disebut dalam
subseksyen itu”; dan

(ii) dalam perenggan _(a) dan_ _(b), dengan memotong_

perkataan “kena cukai” di mana-mana jua terdapat.

**Pindaan seksyen 76**

**43.** Perenggan 76(a) Akta ibu dipinda dengan memasukkan selepas
“orang kena cukai” perkataan “atau orang berdaftar asing”.

**Pindaan seksyen 81**

**44.** Seksyen 81 Akta ibu dipinda dengan memasukkan selepas
subseksyen (6) subseksyen yang berikut:

“(7) Seksyen ini tidak terpakai bagi orang berdaftar asing.”.

**Pindaan seksyen 82**

**45.** Seksyen 82 Akta ibu dipinda dengan memasukkan selepas
subseksyen (4) subseksyen yang berikut:

“(5) Seksyen ini tidak terpakai bagi orang berdaftar asing.”.

**Pindaan seksyen 83**

**46.** Seksyen 83 Akta ibu dipinda dengan memasukkan selepas
subseksyen (4) subseksyen yang berikut:

“(5) Seksyen ini tidak terpakai bagi orang berdaftar asing.”.

**Pindaan seksyen 84**

**47.** Seksyen 84 Akta ibu dipinda—

_(a)_ dengan menomborkan semula peruntukan yang sedia ada

sebagai subseksyen (1); dan


-----

_Cukai Perkhidmatan (Pindaan)_ 27

_(b)_ dengan memasukkan selepas subseksyen (1) sebagaimana

yang dinomborkan semula subseksyen yang berikut:

“(2) Seksyen ini tidak terpakai bagi orang berdaftar
asing.”.

**Pindaan seksyen 86**

**48.** Seksyen 86 Akta ibu dipinda dengan memasukkan selepas
subseksyen (3) subseksyen yang berikut:

“(4) Seksyen ini tidak terpakai bagi orang berdaftar asing.”.

**Seksyen baharu 86a**

**49.** Akta ibu dipinda dengan memasukkan selepas seksyen 86
seksyen yang berikut:

“Penyampaian saman

**86a. (1) Tiap-tiap saman yang dikeluarkan oleh suatu**
mahkamah terhadap mana-mana orang yang berkaitan dengan
apa-apa prosiding sivil atau jenayah di bawah Akta ini boleh
disampaikan kepada orang yang dinamakan dalamnya—

_(a)_ dengan menghantarserahkan saman itu kepada orang

itu atau mana-mana anggota keluarganya yang dewasa
atau mana-mana pekerjanya yang tinggal bersamanya
di tempat tinggalnya yang biasa atau yang terakhir
diketahui;

_(b)_ dengan meninggalkan saman itu di tempat tinggalnya

atau tempat perniagaannya yang biasa atau yang terakhir
diketahui dalam suatu sampul surat yang dialamatkan
kepada orang itu;

_(c)_ dengan menghantar saman itu melalui pos berdaftar yang

dialamatkan kepada orang itu di tempat tinggalnya atau
tempat perniagaannya yang biasa atau yang terakhir
diketahui; atau


-----

28 _Rang Undang-Undang_

_(d)_ jika orang itu ialah suatu syarikat, perkongsian liabiliti

terhad, firma, pertubuhan, persatuan atau kumpulan
orang lain—

(i) dengan menghantarserahkan saman itu kepada

setiausaha atau pegawai lain yang seumpama
bagi syarikat, perkongsian liabiliti terhad, firma,
pertubuhan, persatuan atau kumpulan orang lain
itu di pejabat berdaftar atau tempat perniagaan
utamanya; atau

(ii) dengan menghantar saman itu melalui pos berdaftar

yang dialamatkan kepada syarikat, perkongsian
liabiliti terhad, firma, pertubuhan, persatuan atau
kumpulan orang lain itu ke pejabat berdaftar
atau tempat perniagaan utamanya.

(2) Apa-apa saman yang dihantar melalui pos berdaftar
kepada mana-mana orang mengikut subseksyen (1) atau dengan
menghantarserahkan saman itu kepada orang itu atau kepada
mana-mana anggota keluarganya yang dewasa atau mana-mana
pekerjanya yang tinggal bersamanya hendaklah disifatkan
telah disampaikan kepada orang itu dengan sewajarnya.

(3) Apabila suatu saman yang dikeluarkan oleh mahkamah
disampaikan, suatu afidavit penyampaian yang berupa sebagai
telah dibuat di hadapan seorang pegawai yang diberi kuasa
sewajarnya untuk mengendalikan sumpah hendaklah diterima
sebagai keterangan.”.

**Pindaan seksyen 91**

**50.** Subseksyen 91(2) Akta ibu dipinda—

_(a)_ dalam perenggan (2)(d), dengan memasukkan selepas

perkataan “penyata” perkataan “, perisytiharan”;

_(b)_ dalam perenggan (2)(k), dengan memotong perkataan

“atau” di hujung perenggan itu;

_(c)_ dalam perenggan (2)(l)—

(A) dengan menggantikan noktah di hujung perenggan

itu dengan perkataan “; atau”; dan


-----

_Cukai Perkhidmatan (Pindaan)_ 29

(B) dengan memasukkan selepas perenggan (l) perenggan

yang berikut:

“(m) semua perkara yang berhubungan dengan

perkhidmatan digital.”.

**Pendaftaran sebelum tarikh efektif**

**51.** (1) Seorang pemberi perkhidmatan asing yang memberikan
perkhidmatan digital sebelum Bahagian IXa sebagaimana yang
dimasukkan dalam seksyen 37 Akta ini (“Bahagian IXa”) mula
berkuat kuasa hendaklah bertanggungan untuk berdaftar di bawah
Akta ini jika terdapat alasan yang munasabah untuk mempercayai
bahawa jumlah nilai perkhidmatan digitalnya yang diberikan dalam
bulan mula berkuat kuasanya Bahagian IXa dan sebelas bulan sebaik
selepas bulan itu akan melebihi jumlah nilai perkhidmatan digital
sebagaimana yang ditetapkan di bawah seksyen 56b sebagaimana
yang dimasukkan dalam seksyen 37 Akta ini.

(2) Mana-mana pemberi perkhidmatan asing yang bertanggungan
untuk berdaftar di bawah subseksyen (1) hendaklah memohon
kepada Ketua Pengarah untuk didaftarkan sebagai orang berdaftar
asing dan permohonan itu hendaklah dibuat tiga bulan sebelum
tarikh permulaan kuat kuasa Bahagian IXa.

(3) Ketua Pengarah boleh mendaftarkan pemberi perkhidmatan
asing di bawah subseksyen (1) berkuat kuasa dari tarikh efektif
yang ditetapkan di bawah seksyen 1 Akta ini atau dari tarikh
terkemudian sebagaimana yang ditentukan oleh Ketua Pengarah.

(4) Mana-mana pemberi perkhidmatan asing yang melanggar
subseksyen (2) melakukan suatu kesalahan dan boleh, apabila
disabitkan, didenda tidak melebihi tiga puluh ribu ringgit atau
dipenjarakan selama tempoh tidak melebihi dua tahun atau keduaduanya.

**Perkhidmatan digital yang diberikan sebelum tarikh kuat kuasa**

**52.** (1) Jika apa-apa perkhidmatan digital diberikan sebelum tarikh
permulaan kuat kuasa Bahagian IXa sebagaimana yang dimasukkan
dalam seksyen 37 Akta ini (“Bahagian IXa”) dan pemberian
perkhidmatan digital itu menjangkaui selepas tarikh permulaan kuat


-----

30 _Rang Undang-Undang_

kuasa Bahagian IXa, cukai perkhidmatan hendaklah dikenakan ke
atas bahagian perkhidmatan yang boleh dihubungkaitkan dengan
bahagian tempoh selepas tarikh permulaan kuat kuasa Bahagian ini.

(2) Jika apa-apa bayaran diterima sebelum tarikh permulaan
kuat kuasa Bahagian IXa berkaitan pemberian perkhidmatan
digital yang akan diberikan pada atau selepas tarikh permulaan
kuat kuasa Bahagian IXa, tiada cukai perkhidmatan dikenakan
ke atas bayaran yang diterima itu.

HURAIAN

Rang Undang-Undang ini bertujuan untuk meminda Akta Cukai
Perkhidmatan 2018 (“Akta 807”).

2. Fasal 1 mengandungi tajuk ringkas Akta yang dicadangkan dan kuasa
Menteri untuk menetapkan tarikh permulaan kuat kuasa Akta yang dicadangkan.
_Fasal 1 juga memberi Menteri kuasa untuk menetapkan tarikh efektif untuk_
mengenakan dan melevikan cukai perkhidmatan ke atas perkhidmatan digital
di bawah Akta yang dicadangkan.

3. Fasal 2 bertujuan untuk memasukkan seksyen baharu 1a ke dalam Akta 807
untuk mengadakan peruntukan bagi pemakaian wilayah dan luar wilayah Akta 807
dan perundangan subsidiarinya.

4. Fasal 3 bertujuan untuk meminda seksyen 2 Akta 807 untuk meminda
takrif “kawasan ditetapkan” dan “kawasan khas”, dan untuk mengadakan
peruntukan bagi takrif baharu “orang berdaftar asing”, “Pangkor”, “pemberi
perkhidmatan asing”, “pengguna” dan “perkhidmatan digital”.

5. Fasal 4 bertujuan untuk meminda seksyen 9 Akta 807 untuk memasukkan
subseksyen baharu (1a). Subseksyen (1a) yang dicadangkan memperuntukkan
bahawa nilai cukai perkhidmatan berhubung dengan perkhidmatan bercukai
yang pembayaran bagi perkhidmatan bercukai itu dibuat kepada mesin atau
alat yang dikendalikan dengan syiling, token atau seumpamanya hendaklah
sebagaimana yang ditetapkan oleh Menteri melalui peraturan-peraturan.

6. Fasal 5 bertujuan untuk meminda subseksyen 10(1) Akta 807 untuk
menjadikan peruntukan itu terpakai bagi perkhidmatan bercukai diimport.

7. Fasal 6 bertujuan untuk meminda seksyen 11 Akta 807.

_Subfasal 6(a)_ bertujuan untuk memasukkan subseksyen baharu (1a).

Subseksyen baharu (1a) yang dicadangkan bertujuan untuk memberi Ketua
Pengarah kuasa, atas permohonan, untuk meluluskan cukai perkhidmatan
berkenaan dengan perkhidmatan bercukai yang diberikan oleh orang berdaftar
menjadi genap masa pada masa invois dikeluarkan. Kelulusan yang diberikan
itu adalah tertakluk kepada apa-apa syarat sebagaimana yang difikirkan patut
oleh Ketua Pengarah.


-----

_Cukai Perkhidmatan (Pindaan)_ 31

_Subfasal 6(b) bertujuan untuk meminda subseksyen (2) untuk memperuntukkan_

bahawa jika keseluruhan atau mana-mana bahagian pembayaran bagi
mana-mana perkhidmatan bercukai yang diberikan oleh orang berdaftar
tidak diterima daripada pelanggan dalam tempoh dua belas bulan dari tarikh
perkhidmatan bercukai itu diberikan, cukai perkhidmatan hendaklah menjadi
genap masa pada hari yang berikutan tempoh dua belas bulan itu.

_Subfasal 6(c)_ bertujuan untuk memasukkan perenggan baharu _(aa) ke_

dalam subseksyen (3). Perenggan (aa) yang dicadangkan memperkatakan masa
apabila cukai perkhidmatan menjadi genap masa bagi perkhidmatan bercukai
yang pembayaran bagi perkhidmatan bercukai itu dibuat kepada mana-mana
mesin atau alat yang dikendalikan dengan syiling, token atau seumpamanya.

_Subfasal 6(d)_ bertujuan untuk memasukkan subseksyen (5) baharu untuk

memperuntukkan bahawa perkhidmatan bercukai yang disebut dalam perenggan (3)(c)
tidak terpakai bagi perkhidmatan yang ditetapkan sebagai perkhidmatan bercukai
berkuat kuasa dari 1 September 2018.

8. Fasal 7, 8, 9, 10, 11, 12, 13, 14, 15, 17, 18, 19, 20, 30, 31, 32, 33, 44,
_45, 46, 47_ dan _48 masing-masing meminda seksyen 12, 13, 14, 15, 16, 17,_
18, 19, 20, 22, 23, 24, 25, 35, 36, 39, 40, 81, 82, 83, 84 dan 86, dan subfasal
_16(d), 21(f)_ dan 28(b) masing-masing meminda seksyen 21, 26 dan 32, dan
_fasal 34, 35_ dan 36 masing-masing memasukkan seksyen 40a, 46a dan 51a
baharu, untuk memperuntukkan bahawa seksyen tersebut tidak terpakai bagi
pemberi perkhidmatan asing atau orang berdaftar asing, mengikut mana-mana
yang berkenaan.

9. Fasal 16 bertujuan untuk meminda seksyen 21 Akta 807.

_Subfasal 16(a) bertujuan untuk meminda subseksyen (1) untuk memperuntukkan_

bahawa suatu invois berkenaan dengan apa-apa perkhidmatan bercukai hendaklah
dikeluarkan dalam masa satu tahun daripada tarikh perkhidmatan bercukai itu
diberikan atau apa-apa tempoh lanjutan sebagaimana yang diluluskan oleh
Ketua Pengarah.

_Subfasal 16(b) bertujuan untuk memasukkan subseksyen baharu (1a) ke dalam_

subseksyen 21. Subseksyen (1a) yang dicadangkan bertujuan untuk memberi
Ketua Pengarah kuasa, atas permintaan secara bertulis, untuk meluluskan supaya
invois tidak dikeluarkan oleh orang berdaftar jika Ketua Pengarah berpuas hati
bahawa adalah tidak wajar orang berdaftar itu mengeluarkan invois.

_Subfasal 16(c)_ bertujuan untuk memasukkan subseksyen baharu (3a).

Subseksyen (3a) yang dicadangkan bertujuan untuk memperuntukkan bahawa
amaun pembayaran bagi perkhidmatan bercukai yang dibuat kepada mana-mana
mesin atau alat yang dikendalikan dengan syiling, token atau seumpamanya
hendaklah termasuk amaun cukai perkhidmatan yang boleh dikenakan.

10. Fasal 23 bertujuan untuk meminda seksyen 27 Akta 807 untuk memperuntukkan
bahawa Ketua Pengarah boleh menaksir amaun cukai perkhidmatan yang genap
masa dan kena dibayar, dan penalti yang kena dibayar, berkenaan dengan
pemberi perkhidmatan asing yang tidak memohon bagi pendaftaran di bawah
seksyen 56c atau tidak mengemukakan suatu penyata di bawah seksyen 56h.


-----

32 _Rang Undang-Undang_

11. _Fasal 24 bertujuan untuk memasukkan seksyen 27a baharu ke dalam_

Akta 807 untuk memperuntukkan bahawa jika suatu bayaran balik cukai
perkhidmatan di bawah Akta 807 terhutang kepada seseorang yang tidak
membayar apa-apa amaun cukai perkhidmatan, cukai jualan, duti kastam,
dsb, Ketua Pengarah boleh mengimbangkan amaun bayaran balik itu terhadap
amaun yang tidak dibayar oleh orang itu.

12. _Fasal 25 bertujuan untuk meminda seksyen 28 Akta 807 untuk mengadakan_

peruntukan bagi mendapatkan balik apa-apa cukai perkhidmatan yang genap
masa dan kena dibayar, apa-apa surcaj yang terakru, atau apa-apa penalti,
fi atau wang lain yang kena dibayar, di bawah Akta 807, berkenaan dengan
perkhidmatan digital, sebagai suatu hutang sivil yang kena dibayar kepada
Kerajaan.

13. _Fasal 26 bertujuan untuk meminda seksyen 29 Akta 807 untuk memberi_

Ketua Pengarah kuasa untuk memungut cukai perkhidmatan, surcaj, penalti,
fi atau wang lain daripada mana-mana orang yang memegang wang bagi atau
yang berhutang wang yang kena dibayar kepada orang berdaftar asing.

14. _Fasal 27 bertujuan untuk meminda subseksyen 31 Akta 807 untuk_

mengadakan peruntukan bagi langkah untuk menghalang mana-mana orang
selain orang kena cukai yang, dalam menjalankan perniagaannya memperoleh
apa-apa perkhidmatan bercukai, daripada meninggalkan Malaysia jika Ketua
Pengarah mempunyai alasan untuk mempercayai bahawa orang itu akan atau
berkemungkinan akan meninggalkan Malaysia tanpa membayar apa-apa cukai
perkhidmatan yang genap masa dan kena dibayar, apa-apa surcaj yang terakru,
atau apa-apa penalti atau fi yang kena dibayar, olehnya, atau apa-apa wang
lain yang boleh didapatkan balik daripadanya.

15. _Fasal 28_ bertujuan untuk meminda seksyen 32 Akta 807 untuk

memperuntukkan bahawa jika pembayaran apa-apa cukai perkhidmatan yang
genap masa dan kena dibayar atau penalti secara ansuran oleh orang selain
orang kena cukai yang, dalam menjalankan perniagaannya, memperoleh apaapa perkhidmatan bercukai dibenarkan oleh Ketua Pengarah, penalti yang
dikenakan di bawah subseksyen 26a(4) Akta 807 hendaklah terhenti dikira
daripada tarikh pembayaran secara ansuran itu dibenarkan.

16. _Fasal 29 bertujuan untuk meminda seksyen 34 Akta 807 untuk memberi_

Menteri kuasa untuk mengecualikan mana-mana orang atau golongan orang
daripada pembayaran keseluruhan atau mana-mana bahagian cukai perkhidmatan
yang boleh dikenakan dan dilevikan ke atas mana-mana perkhidmatan bercukai
diimport yang diperoleh atau perkhidmatan digital yang diberikan.

17. _Fasal 37_ bertujuan untuk memasukkan Bahagian baharu IXa ke dalam

Akta 807 yang mengandungi seksyen baharu 56a, 56b, 56c, 56d, 56e, 56f,
56g, 56h, 56i, 56j dan 56k.

Seksyen 56a yang dicadangkan bertujuan untuk memperuntukkan bahawa

cukai perkhidmatan hendaklah dikenakan dan dilevikan ke atas mana-mana
perkhidmatan digital yang diberikan oleh seorang orang berdaftar asing kepada
mana-mana pengguna.


-----

_Cukai Perkhidmatan (Pindaan)_ 33

Seksyen 56b yang dicadangkan bertujuan untuk memberi Menteri kuasa

untuk menetapkan jumlah nilai perkhidmatan digital bagi maksud menentukan
liabiliti untuk berdaftar di bawah Bahagian IXa yang dicadangkan. Seksyen
yang dicadangkan juga bertujuan untuk mengadakan peruntukan bagi masa
bila seorang pemberi perkhidmatan digital yang memberikan perkhidmatan
digital bertanggungan untuk berdaftar.

Seksyen 56c yang dicadangkan bertujuan untuk menghendaki mana-mana

pemberi perkhidmatan digital yang bertanggungan untuk berdaftar di bawah
seksyen 56b yang dicadangkan untuk memohon bagi pendaftaran sebagai orang
berdaftar asing kepada Ketua Pengarah dalam borang yang ditetapkan.

Seksyen 56d yang dicadangkan memperkatakan pemberhentian tanggungan

untuk berdaftar di bawah Akta 807.

Seksyen 56e yang dicadangkan bertujuan untuk menghendaki mana-mana

orang berdaftar asing untuk memberitahu Ketua Pengarah secara bertulis dalam
masa tiga puluh hari dari tarikh pemberhentian jika dia berhenti memberikan
perkhidmatan digital atau telah didaftarkan di bawah seksyen 13 Akta 807.

Seksyen 56f yang dicadangkan memperkatakan pembatalan pendaftaran

orang berdaftar asing dan tarikh kuat kuasa pembatalan itu.

Seksyen 56g bertujuan untuk menghendaki orang berdaftar asing yang

memberikan perkhidmatan digital untuk mengeluarkan invois yang mengandungi
butir-butir yang ditetapkan kepada pengguna berkenaan dengan transaksi itu.

Seksyen 56h yang dicadangkan bertujuan untuk mengadakan peruntukan

bagi tempoh bercukai orang berdaftar asing dan kuasa Ketua Pengarah untuk
mengubah tempoh bercukai itu. Seksyen yang dicadangkan selanjutnya
menghendaki orang berdaftar asing untuk mengakaunkan cukai perkhidmatan
yang genap masanya dalam suatu penyata berkenaan dengan tempoh bercukainya
dan untuk mengemukakan penyata itu kepada Ketua Pengarah.

Seksyen 56i yang dicadangkan memperuntukkan bahawa orang berdaftar

asing hendaklah membayar kepada Ketua Pengarah amaun cukai perkhidmatan
yang genap masa dan kena dibayar olehnya berkenaan dengan tempoh bercukai
yang berhubungan dengan penyata itu.

Seksyen 56j yang dicadangkan bertujuan untuk mengenakan kewajipan

ke atas orang berdaftar asing untuk menyimpan rekod yang lengkap dan benar
bagi semua transaksi berhubung dengan tanggungan cukai perkhidmatannya.

Seksyen 56k yang dicadangkan memperkatakan penyampaian notis,

arahan atau dokumen lain yang dikehendaki di bawah Akta 807 kepada orang
berdaftar asing.

18. _Fasal 38 bertujuan untuk meminda seksyen 65 Akta 807 untuk_

memperuntukkan bahawa apa-apa perakuan yang ditandatangani oleh Ketua
Pengarah yang berhubungan dengan apa-apa perisytiharan di bawah perenggan 65(b)
dan (c) menjadi keterangan prima facie mengenai fakta yang dinyatakan dalam
perakuan itu.


-----

34 _Rang Undang-Undang_

19. _Fasal 39 bertujuan untuk meminda seksyen 68 Akta 807 untuk memasukkan_

perenggan baharu (ba) ke dalam seksyen 68. Perenggan (ba) yang dicadangkan
memperuntukkan bahawa jika apa-apa pertikaian timbul dalam mana-mana
pendakwaan sama ada apa-apa perkhidmatan yang diperoleh oleh mana-mana
orang di Malaysia daripada mana-mana orang yang berada di luar Malaysia
tidak bertanggungan kepada cukai yang boleh dikenakan di bawah Akta 807,
beban pembuktian bagi pertikaian itu hendaklah di atas tertuduh.

20. _Fasal 40 bertujuan untuk memasukkan seksyen baharu_ 69a ke dalam

Akta 807 untuk mengadakan peruntukan bagi tempoh pemenjaraan yang
hendaklah dikenakan oleh mana-mana mahkamah bagi denda yang tidak dibayar.

21. _Fasal 41 bertujuan untuk meminda seksyen 71 Akta 807._

_Subfasal 41(a) bertujuan untuk meminda perenggan (b) subseksyen 71(1)_

untuk menjadikannya suatu kesalahan bagi mana-mana orang yang dengan niat
untuk mengelak, atau membantu mana-mana orang untuk mengelak, cukai
perkhidmatan dengan membuat suatu pernyataan atau catatan palsu dalam
mana-mana perisytiharan.

_Subfasal 41(b) bertujuan untuk meminda subseksyen (4) untuk menjadikannya_

suatu kesalahan bagi mana-mana orang yang membantu dalam, atau menasihati
berkenaan dengan, penyediaan apa-apa perisytiharan yang mengakibatkan suatu
kenyataan yang kurang benar terhadap tanggungan cukai perkhidmatan seorang
yang lain.

22. _Fasal 42 bertujuan untuk meminda seksyen 75 Akta 807 untuk melarang_

seseorang daripada membuat apa-apa urusan bagi pihak seorang orang berdaftar
asing, atau seseorang selain orang kena cukai yang, dalam menjalankan
perniagaannya, memperoleh apa-apa perkhidmatan bercukai diimport kecuali
tentang perkara yang berkaitan dengan apa-apa pembayaran balik, peremitan,
pengecualian atau apa-apa perkara lain sebagaimana yang diluluskan oleh
Ketua Pengarah.

23. _Fasal 43 bertujuan untuk meminda seksyen 76 Akta 807 untuk_

memperkatakan kesalahan yang dilakukan oleh pekerja orang berdaftar asing.

24. _Fasal 49_ bertujuan untuk memasukkan seksyen baharu 86a ke dalam

Akta 807. Seksyen 86a yang dicadangkan memperkatakan penyampaian saman.

25. _Fasal 50 bertujuan untuk meminda seksyen 91 Akta 807 untuk memberi_

Menteri kuasa untuk menetapkan apa-apa perkara yang berhubungan dengan
perkhidmatan digital.

26. _Fasal 51 dan 52 memperkatakan peruntukan peralihan berbangkit daripada_

pelaksanaan cukai perkhidmatan ke atas perkhidmatan digital.

27. Pindaan lain yang tidak diperkatakan secara khusus dalam Huraian ini

merupakan pindaan yang kecil atau berbangkit.


-----

_Cukai Perkhidmatan (Pindaan)_ 35

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3167]


-----

