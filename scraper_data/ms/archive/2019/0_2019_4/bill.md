---
Year: 2019
Bill: D.R 5/2019 - RUU Cukai Jualan (Pindaan) 2019 (Lulus)
Title: D.R 5/2019 - RUU Cukai Jualan (Pindaan) 2019 (Lulus)
Download URL: https://www.parlimen.gov.my/files/billindex/pdf/2019/DR%205%20BM.pdf
URL: https://www.parlimen.gov.my/files/billindex/pdf/2019/DR%205%20BM.pdf
---
---
Reading:
D.R 5/2019
Bacaan Pertama Pada:03/04/2019
Bacaan Kedua Pada:08/04/2019
Dibentang Oleh:YB Dato' Haji Amiruddin Bin Haji Hamzah – Tim. Menteri Kewangan
Diluluskan Pada:08/04/2019
Dibentang Oleh:YB Dato' Haji Amiruddin Bin Haji Hamzah – Tim. Menteri Kewangan
---

_Cukai Jualan (Pindaan)_ 1

**D.R. 5/2019**

RANG UNDANG-UNDANG

_b e r n a m a_

Suatu Akta untuk meminda Akta Cukai Jualan 2018.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Cukai Jualan
(Pindaan) 2019.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Cukai Jualan 2018 [Akta 806], yang disebut “Akta ibu”
dalam Akta ini, dipinda dalam seksyen 2—

_(a)_ dalam takrif “kawasan ditetapkan”, dengan menggantikan

perkataan “dan Tioman” dengan perkataan “, Tioman
dan Pangkor”;


-----

2 _Rang Undang-Undang_

_(b)_ dalam takrif “kawasan khas”, dengan menggantikan

perkataan “dan Kawasan Pembangunan Bersama” dengan
perkataan “Kawasan Pembangunan Bersama, dan pangkalan
bekalan petroleum yang dilesenkan di bawah seksyen 77b
Akta Kastam 1967”; dan

_(c)_ dengan memasukkan selepas takrif “orang kena cukai”

takrif yang berikut:

‘ “Pangkor” ertinya Pulau Pangkor, Pulau Mentagor,
Pulau Giam, Pulau Simpan, Pulau Tukun Terindak,
Pulau Pelanduk, Pulau Anak Pelanduk, Pulau Landak,
Batu Orang Tua dan Batu Jambal;’.

**Pindaan seksyen 3**

**3.** Akta ibu dipinda dengan menggantikan perenggan 3(1)(b)
dengan perenggan yang berikut:

“(b) berhubung dengan petroleum, proses penapisan yang

termasuk pemisahan, penukaran, penulenan dan pengadunan
aliran penapisan atau aliran petrokimia.”.

**Pindaan seksyen 9**

**4.** Subseksyen 9(2) Akta ibu dipinda dengan menggantikan
perkataan “nilai jualan” dengan perkataan “nilai”.

**Pindaan seksyen 26**

**5.** Seksyen 26 Akta ibu dipinda—

_(a)_ dengan menomborkan semula subseksyen (8) yang sedia

ada sebagai subseksyen (9);

_(b)_ dengan menomborkan semula subseksyen (9) yang sedia

ada sebagai subseksyen (8);

_(c)_ dalam subseksyen (10)—

(i) dengan menggantikan perkataan “subseksyen (8)”

dengan perkataan “subseksyen (9)”; dan


-----

_Cukai Jualan (Pindaan)_ 3

(ii) dengan menggantikan perkataan “perenggan 9(c)”

dengan perkataan “perenggan 8(c)”;

_(d)_ dalam subseksyen (11)—

(i) dengan menggantikan perkataan “Mahkamah” dengan

perkataan “Sebagai tambahan kepada apa-apa
denda yang dikenakan oleh mahkamah di bawah
subseksyen (9), mahkamah”;

(ii) dengan menggantikan perkataan “subseksyen (8)”

dengan perkataan “subseksyen (9)”; dan

(iii) dengan menggantikan perkataan “subseksyen (9)”

dengan perkataan “subseksyen (8)”; dan

_(e)_ dalam subseksyen (12)—

(i) dengan menggantikan perkataan “subseksyen (8)”

dengan perkataan “subseksyen (9)”; dan

(ii) dengan menggantikan perkataan “subseksyen (9)”

di mana-mana jua terdapat dengan perkataan
“subseksyen (8)”.

**Seksyen baharu 27a**

**6.** Akta ibu dipinda dengan memasukkan selepas seksyen 27
seksyen yang berikut:

“Mengimbangi cukai belum bayar terhadap pembayaran

**balik atau pulang balik**

**27a. Walau apa pun apa-apa peruntukan Akta ini, jika**
mana-mana orang tidak membayar, secara keseluruhannya
atau sebahagiannya—

_(a)_ apa-apa amaun cukai jualan yang genap masa

dan kena dibayar, apa-apa surcaj terakru, atau
apa-apa penalti, fi atau wang lain yang kena dibayar
di bawah Akta ini;


-----

_Rang Undang-Undang_

_(b)_ apa-apa amaun cukai jualan yang genap masa dan

kena dibayar, apa-apa surcaj terakru, atau apa-apa
penalti atau wang lain yang kena dibayar di bawah
Akta Cukai Jualan 1972 [Akta 64];

_(c)_ apa-apa amaun cukai perkhidmatan yang genap

masa dan kena dibayar, apa-apa surcaj terakru,
atau apa-apa penalti atau apa-apa wang yang kena
dibayar di bawah Akta Cukai Perkhidmatan 1975

[Akta 151];

_(d)_ apa-apa amaun cukai perkhidmatan yang genap

masa dan kena dibayar, apa-apa surcaj terakru, atau
apa-apa penalti, fi atau wang lain yang kena
dibayar di bawah Akta Cukai Perkhidmatan 2018

[Akta 807];

_(e)_ apa-apa amaun cukai barang dan perkhidmatan

yang genap masa dan kena dibayar, apa-apa surcaj
terakru, atau apa-apa penalti atau wang lain yang
kena dibayar di bawah Akta Cukai Barang dan
Perkhidmatan 2014 [Akta 762];

_(f)_ apa-apa amaun duti kastam, atau apa-apa surcaj

terakru, atau apa-apa penalti, fi atau wang lain yang
kena dibayar di bawah Akta Kastam 1967; atau

_(g)_ apa-apa amaun duti eksais, atau apa-apa surcaj terakru,

atau apa-apa penalti, fi atau wang lain yang kena
dibayar di bawah Akta Eksais 1976,

Ketua Pengarah boleh mengimbangkan, terhadap
amaun yang masih belum dibayar yang disebut dalam
perenggan (a), (b), (c), (d), (e), (f) dan (g), apa-apa amaun atau
mana-mana bahagian daripada apa-apa amaun pembayaran
balik atau pulang balik yang kena dibayar kepada orang
itu dan Ketua Pengarah hendaklah menganggap amaun
yang diimbangkan itu sebagai pembayaran atau sebahagian
pembayaran yang diterima daripada orang itu.”.


-----

_Cukai Jualan (Pindaan)_ 5

**Pindaan seksyen 41a**

**7.** Seksyen 41a Akta ibu dipinda—

_(a) dengan menggantikan nota bahu dengan nota bahu yang_

berikut:

“Permohonan untuk pemotongan cukai jualan oleh
**pengilang berdaftar”;**

_(b)_ dalam subseksyen (1), dengan menggantikan perenggan (a)

dengan perenggan yang berikut:

“(a) apa-apa peratusan cukai jualan untuk dipotong

berkenaan dengan barang bercukai yang dibeli
oleh mana-mana pengilang berdaftar;”;

_(c)_ dalam subseksyen (2), dengan menggantikan perkataan

“komponen atau bahan pembungkusan” dengan
perkataan “komponen, atau bahan bungkusan dan
pembungkusan”; dan

_(d) dengan memasukkan selepas subseksyen (2) subseksyen_

yang berikut:

“ (2a) Seorang pengilang berdaftar boleh membuat
permohonan kepada Ketua Pengarah untuk suatu
pemotongan amaun cukai jualan yang telah dibayar
dalam bentuk dan cara sebagaimana yang ditetapkan
di bawah subseksyen (1).

(2b) Jika Ketua Pengarah meluluskan permohonan
untuk pemotongan cukai jualan di bawah
subseksyen (2a), pemotongan itu hendaklah mengikut
peratusan dan syarat yang ditetapkan oleh Menteri
di bawah subseksyen (1).”.


-----

6 _Rang Undang-Undang_

**Seksyen baharu 84a**

**8.** Akta ibu dipinda dengan memasukkan selepas seksyen 84
seksyen yang berikut:

“Pemenjaraan kerana tidak membayar denda

**84a. Walau apa pun seksyen 283 dan 284 Kanun Tatacara**
Jenayah, tempoh pemenjaraan yang dikenakan oleh
mana-mana mahkamah berkenaan dengan apa-apa denda
yang tidak dibayar di bawah Akta ini, atau berkenaan dengan
keingkaran suatu distres yang mencukupi untuk membayar
apa-apa denda sedemikian, adalah apa-apa tempoh dalam
apa-apa perihalan, yang pada pendapat mahkamah akan
mencapai keadilan bagi kes itu, tetapi tidak boleh dalam
mana-mana hal melebihi tempoh maksimum seperti yang
berikut:

_(a)_ jika denda tidak melebihi lima ribu ringgit, tempoh

maksimum hendaklah dua bulan;

_(b)_ jika denda melebihi lima ribu ringgit tetapi tidak

melebihi sepuluh ribu ringgit, tempoh maksimum
hendaklah empat bulan;

_(c)_ jika denda melebihi sepuluh ribu ringgit tetapi tidak

melebihi dua puluh ribu ringgit, tempoh maksimum
hendaklah enam bulan,

dengan dua bulan tambahan untuk setiap sepuluh ribu ringgit
selepas dua puluh ribu ringgit pertama denda itu.”.

**Seksyen baharu 86a**

**9.** Akta ibu dipinda dengan memasukkan selepas seksyen 86
seksyen yang berikut:

“Pengelakan cukai jualan atas barang bercukai yang diimport

**86a. (1) Mana-mana orang yang, dengan niat untuk mengelak**
atau untuk membantu mana-mana orang lain mengelak cukai
jualan ke atas pengimportan barang bercukai melakukan
suatu kesalahan.


-----

_Cukai Jualan (Pindaan)_ 7

(2) Mana-mana orang yang melakukan kesalahan di bawah
subseksyen (1) hendaklah, apabila disabitkan—

_(a)_ bertanggungan bagi kesalahan pertama, dengan

denda tidak kurang daripada sepuluh kali amaun
cukai jualan atau lima puluh ribu ringgit, mengikut
mana-mana amaun yang lebih tinggi, dan tidak lebih
daripada dua puluh kali ganda amaun cukai jualan
atau lima ratus ribu ringgit, mengikut mana-mana
yang lebih tinggi, atau dipenjarakan selama tempoh
tidak melebihi lima tahun atau kedua-duanya; dan

_(b) bertanggungan bagi kesalahan kedua atau apa-apa_

kesalahan selanjutnya, dengan denda tidak
kurang daripada dua puluh kali amaun cukai
jualan atau satu ratus ribu ringgit, mengikut
mana-mana amaun yang lebih tinggi, dan tidak lebih
daripada empat puluh kali amaun cukai jualan atau
satu juta ringgit, mengikut mana-mana yang lebih
tinggi, atau dipenjarakan selama tempoh tidak
melebihi tujuh tahun atau kedua-duanya.”.

**Seksyen baharu 101a**

**10.** Akta ibu dipinda dengan memasukkan selepas seksyen 101
seksyen yang berikut:

“Penyampaian saman

**101a. (1) Tiap-tiap saman yang dikeluarkan oleh suatu**
mahkamah terhadap mana-mana orang yang berkaitan dengan
apa-apa prosiding sivil atau jenayah di bawah Akta ini boleh
disampaikan kepada orang yang dinamakan di dalamnya—

_(a)_ dengan menghantarserahkan saman itu kepada

orang itu atau mana-mana anggota keluarganya
yang dewasa atau mana-mana pekerjanya yang
tinggal bersamanya di tempat tinggal biasanya
atau yang terakhir diketahui;

_(b)_ dengan meninggalkan saman itu di tempat

tinggal atau perniagaan biasanya atau yang
terakhir diketahui dalam suatu sampul yang
dialamatkan kepada orang itu;


-----

8 _Rang Undang-Undang_

_(c)_ dengan menghantar saman itu melalui pos

berdaftar yang dialamatkan kepada orang itu
ke tempat tinggal atau perniagaan biasanya
atau yang terakhir diketahui; atau

_(d)_ jika orang itu ialah suatu syarikat, perkongsian

liabiliti terhad, firma, pertubuhan, persatuan
atau kumpulan orang lain—

(i) dengan menghantarserahkan saman itu

kepada setiausaha atau pegawai lain yang
seumpamanya bagi syarikat, perkongsian
liabiliti terhad, firma, pertubuhan, persatuan
atau badan orang lain itu di pejabat berdaftar
atau tempat perniagaan utamanya; atau

(ii) dengan menghantar saman itu melalui

pos berdaftar yang dialamatkan kepada
syarikat, perkongsian liabiliti terhad,
firma, pertubuhan, persatuan atau badan
orang lain itu ke pejabat berdaftar atau
tempat perniagaan utamanya.

(2) Apa-apa saman yang dihantar melalui pos berdaftar
kepada mana-mana orang mengikut subseksyen (1) atau dengan
menghantarserahkan saman itu kepada orang itu atau kepada
mana-mana anggota keluarganya yang dewasa atau mana-mana
pekhidmatnya yang tinggal bersamanya hendaklah disifatkan
telah disampaikan kepada orang itu dengan sewajarnya.

(3) Jika suatu saman yang dikeluarkan oleh mahkamah
disampaikan, suatu afidavit penyampaian yang berupa sebagai
telah dibuat di hadapan seorang pegawai yang diberi kuasa
sewajarnya untuk mengendalikan sumpah hendaklah diterima
sebagai keterangan.”.

HURAIAN

Rang Undang-Undang ini bertujuan untuk meminda Akta Cukai Jualan 2018

[Akta 806].

2. _Fasal 1_ mengandungi tajuk ringkas dan peruntukan mengenai permulaan
kuat kuasa Akta yang dicadangkan.


-----

_Cukai Jualan (Pindaan)_ 9

3. _Fasal 2 bertujuan untuk meminda seksyen 2 Akta 806._ _Subfasal 2(a)_
dan _(b)_ bertujuan untuk meminda takrif “kawasan yang ditetapkan” untuk
memasukkan Pangkor sebagai salah satu kawasan yang ditetapkan dan takrif
“kawasan khas” untuk memasukkan pangkalan bekalan petroleum sebagai salah
satu kawasan khas. _Subfasal 2(c)_ bertujuan untuk memasukkan takrif baharu
“Pangkor” ke dalam seksyen 2 Akta 806.

4. _Fasal 3 bertujuan untuk menggantikan perenggan 3(1)(b) Akta 806 untuk_
memberikan kejelasan mengenai maksud pengilangan dalam petroleum yang
proses penapisan merupakan proses utama.

5. _Fasal 4 bertujuan untuk meminda subseksyen 9(2) Akta 806 untuk_
memberikan kejelasan bahawa penilaian barang bercukai yang diimport adalah
berdasarkan nilai sebagaimana yang diperuntukkan dalam Peraturan-Peraturan
Kastam (Kaedah-Kaedah Penilaian) 1999 [P.U. (A) 507/99] yang dibuat
di bawah Akta Kastam 1967 [Akta 235].

6. _Fasal 6 bertujuan untuk memasukkan seksyen baharu 27a ke dalam Akta 806_
untuk memperuntukkan bahawa jika suatu pembayaran balik atau pulang balik
cukai jualan di bawah Akta 806 kena dibayar kepada seseorang yang gagal
membayar apa-apa amaun cukai jualan, cukai perkhidmatan, duti kastam, dsb.,
Ketua Pengarah boleh mengimbangi apa-apa amaun pembayaran balik atau
pulang balik itu terhadap amaun yang orang itu telah gagal untuk membayar.

7. _Fasal 7 bertujuan untuk meminda seksyen 41a Akta 806 untuk menjelaskan_
peruntukan yang sedia ada dan untuk memberi Ketua Pengarah kuasa untuk
meluluskan apa-apa permohonan pemotongan cukai jualan.

8. _Fasal 8 bertujuan untuk memasukkan seksyen baharu 84a ke dalam_
Akta 806 untuk memperuntukkan pengenaan tempoh pemenjaraan oleh
mana-mana mahkamah berkenaan dengan denda yang tidak dibayar.

9. _Fasal 9_ bertujuan untuk memasukkan seksyen baharu 86a ke dalam
Akta 806 untuk menjadikannya suatu kesalahan dan memperuntukkan penalti
bagi mana-mana orang yang mengelak cukai jualan ke atas barang bercukai
yang diimport.

10. _Fasal 10 bertujuan untuk memasukkan seksyen baharu 101a ke dalam_

Akta 806 yang memperkatakan cara penyampaian saman.

11. Pindaan lain yang tidak diperkatakan dengan khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang undang-undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3166]


-----

