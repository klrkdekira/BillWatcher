---
Year: 2019
Bill: D.R.17/2019 - RUU Syarikat (Pindaan) 2019 (Lulus)
Title: D.R.17/2019 - RUU Syarikat (Pindaan) 2019 (Lulus)
Download URL: https://www.parlimen.gov.my/files/billindex/pdf/2019/D.R%2017_2019%20-%20bm%201.pdf
URL: https://www.parlimen.gov.my/files/billindex/pdf/2019/D.R%2017_2019%20-%20bm%201.pdf
---
---
Reading:
D.R.17/2019
Bacaan Pertama Pada:08/07/2019
Bacaan Kedua Pada:10/07/2019
Dibentang Oleh:YB Tuan Chong Chieng Jen - Tim. Men. KPDNHEP
Diluluskan Pada:10/07/2019
Dibentang Oleh:YB Tuan Chong Chieng Jen - Tim. Men. KPDNHEP
---

-----

_Syarikat (Pindaan)_ 1

**D.R. 17/2019**

RANG UNDANG-UNDANG

_b e r n a m a_

Suatu Akta untuk meminda Akta Syarikat 2016.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Syarikat (Pindaan) 2019.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 4**

**2.** Akta Syarikat 2016 [Akta 777], yang disebut “Akta ibu”
dalam Akta ini, dipinda dalam subperenggan 4(1)(a)(iii) dengan
menggantikan perkataan “modal syer dikeluarkan” dengan perkataan
“keseluruhan jumlah syer dikeluarkan”.


-----

2 _Rang Undang-Undang_

**Pindaan seksyen 66**

**3.** Seksyen 66 Akta ibu dipinda dengan memasukkan selepas
subseksyen (5) subseksyen yang berikut:

“(6) Bagi maksud seksyen ini, “dokumen” ertinya suatu dokumen
yang dikehendaki untuk disempurnakan oleh mana-mana
undang-undang bertulis, ketetapan, perjanjian atau perlembagaan
mengikut subseksyen (1).”.

**Pindaan seksyen 72**

**4.** Seksyen 72 Akta ibu dipinda—

_(a)_ dalam subseksyen (4), dengan menggantikan perkataan

“Syer hendaklah” dengan perkataan “Tertakluk kepada
subseksyen (5) dan (6), syer hendaklah”; dan

_(b)_ dengan menggantikan subseksyen (5) dengan subsekyen

yang berikut:

“(5) Jika mana-mana syer itu ditebus daripada
keuntungan menurut perenggan 4(a) yang selainnya telah
tersedia untuk dividen, maka hendaklah dipindahkan
ke dalam akaun modal syer syarikat, suatu jumlah wang
yang bersamaan dengan amaun syer yang ditebus itu.”.

**Pindaan seksyen 84**

**5.** Subseksyen 84(1) Akta ibu dipinda dengan memotong perkataan
“khas”.

**Pindaan seksyen 93**

**6.** Perenggan 93(2)(b) Akta ibu dipinda dengan memasukkan
selepas perkataan “bagi pihak pemegang syer” dengan perkataan
“yang mewakili sekurang-kurangnya sepuluh peratus jumlah hak
mengundi dalam kelas itu”.


-----

_Syarikat (Pindaan)_ 3

**Pindaan seksyen 247**

**7.** Subseksyen 247(3) Akta ibu dipinda dengan memasukkan
selepas perkataan “secara bertulis kepada Pendaftar” perkataan
“tidak kurang daripada tiga puluh hari sebelum pengedaran penyata
kewangan syarikat pemegangan”.

**Pindaan seksyen 253**

**8.** Subseksyen 253(2) Akta ibu dipinda—

_(a)_ dengan memotong perkataan “atau (2)”; dan

_(b)_ dalam teks bahasa Inggeris, dengan menggantikan perkataan

“were” dengan perkataan “is”.

**Pindaan seksyen 304**

**9.** Seksyen 304 Akta ibu dipinda—

_(a)_ dalam perenggan _(a), dengan menggantikan perkataan_

“pernyataan” dengan perkataan “ketetapan”; dan

_(b)_ dalam perenggan _(b), dengan menggantikan perkataan_

“mesyuarat” dengan perkataan “syarikat menjadi tertakluk
kepada kehendak di bawah seksyen 302 untuk mengedarkan
ketetapan”.

**Pindaan seksyen 340**

**10.** Perenggan 340(1)(c) Akta ibu dipinda dengan menggantikan
perkataan “fi pengarah” dengan perkataan “saraan juruaudit”.

**Pindaan seksyen 386**

**11.** Subseksyen 386(1) Akta ibu dipinda—

_(a)_ dengan menggantikan perkataan “penggulungan sesuatu

syarikat mula berkuat kuasa” dengan perkataan “pelantikan
penerima atau penerima dan pengurus di bawah
seksyen 385”;


-----

4 _Rang Undang-Undang_

_(b)_ dengan memotong perkataan “dan” di hujung perenggan (a);

dan

_(c)_ dengan menggantikan perenggan _(b) dengan perenggan_

yang berikut:

“(b) seorang penerima dan pengurus boleh terus bertindak

sebagai seorang penerima sebagaimana yang
disebut dalam perenggan _(a); dan”; dan_

_(d)_ dengan memasukkan selepas perenggan _(b) perenggan_

yang berikut:

“(c) seorang penerima dan pengurus boleh terus

menjalankan segala kuasa seorang penerima dan
pengurus bagi maksud menjalankan urusan syarikat
dengan syarat bahawa penerima dan pengurus itu
memperoleh persetujuan daripada penyelesai atau
jika penyelesai enggan memberikan persetujuannya,
persetujuan Mahkamah.”.

**Pindaan seksyen 409**

**12.** Perenggan 409(a) Akta ibu dipinda dengan menggantikan
perkataan “dan” di hujung perenggan itu dengan perkataan “atau”.

**Pindaan seksyen 433**

**13.** Seksyen 433 Akta ibu dipinda—

_(a) dalam subseksyen (2)—_

(i) dengan menggantikan perkataan “dan (c)” dengan

perkataan “, _(c),_ _(d) dan_ _(e)”; dan_

(ii) dalam perenggan (b), dengan menggantikan perkataan

“dan _(c)” dengan perkataan “,_ _(c),_ _(d) and_ _(e)”;_
dan


-----

_Syarikat (Pindaan)_ 5

_(b)_ dengan memasukkan selepas subseksyen (4) subseksyen

yang berikut:

“(4a) Apa-apa kelulusan yang diberikan oleh Menteri

di bawah subseksyen (4) boleh dibuat tertakluk kepada
apa-apa had atau syarat yang difikirkannya patut dan
boleh dibatalkan pada bila-bila masa oleh Menteri
melalui penyampaian suatu notis pembatalan kepada
orang yang diluluskan itu.

(4b) Tiap-tiap kelulusan di bawah seksyen ini termasuk

pembaharuan kelulusan penyelesai hendaklah berkuat
kuasa bagi tempoh dua tahun selepas tarikh pengeluaran
melainkan jika dibatalkan terlebih dahulu oleh Menteri
yang dipertanggungkan dengan tanggungjawab bagi
kewangan.

(4 c) Menteri yang dipertanggungkan dengan

tanggungjawab bagi kewangan boleh mewakilkan
semua atau mana-mana kuasanya di bawah seksyen
ini kepada mana-mana orang atau kumpulan orang.”.

**Seksyen 580a baharu**

**14.** Akta ibu dipinda dengan memasukkan selepas seksyen 580
seksyen yang berikut:

“Jaminan untuk kos

**580a.** (1) Jika suatu syarikat ialah plaintif dalam apa-apa
tindakan atau prosiding lain dan jika didapati melalui suatu
keterangan yang boleh dipercayai bahawa ada sebab untuk
mempercayai bahawa syarikat itu tidak dapat membayar kos
bagi defendan jika defendan berjaya dalam pembelaannya,
Mahkamah boleh memerintahkan plantif itu untuk memberi
jaminan yang secukupnya bagi semua kos dan menggantung
semua tindakan atau prosiding sehingga jaminan itu diberikan.

(2) Mahkamah boleh mengarahkan supaya kos bagi apa-apa
tindakan atau prosiding ditanggung oleh pihak kepada tindakan
atau prosiding itu.”.


-----

6 _Rang Undang-Undang_

**Kecualian**

**15.** (1) Apa-apa permohonan yang belum selesai bagi—

_(a)_ suatu perintah untuk membenarkan mana-mana subsidiari

kepada syarikat pemegangan untuk mempunyai tahun
kewangan yang tidak sama dengan dengan syarikat
pemegangan itu; dan

_(b)_ suatu kelulusan atau kebenaran untuk dilantik sebagai

penyelesai,

yang dibuat sebelum tarikh permulaan kuat kuasa Akta ini dan belum
selesai di hadapan Pendaftar atau Menteri yang dipertanggungkan
dengan tanggungjawab bagi kewangan, mengikut mana-mana yang
berkenaan, hendaklah terus menjadi sah dan hendaklah diuruskan
di bawah Akta ibu seolah-olah Akta ibu tidak dipinda oleh Akta ini.

(2) Apa-apa perintah, kelulusan atau kebenaran yang dibuat
atau diberikan di bawah Akta ibu sebaik sebelum tarikh permulaan
kuat kuasa Akta ini hendaklah terus berkuat kuasa dan berkesan
berhubung dengan orang yang baginya perintah, kelulusan atau
kebenaran terpakai sehingga dipinda, dimansuhkan, dibatalkan,
ditamatkan atau digantikan di bawah peruntukan Akta ini.

HURAIAN

Rang Undang-Undang ini bertujuan untuk meminda Akta Syarikat 2016
(“Akta 777”).

2. Fasal 1 mengandungi tajuk ringkas dan peruntukan mengenai permulaan
kuat kuasa Akta yang dicadangkan.

3. Fasal 2 bertujuan untuk meminda subperenggan 4(1)(a)(iii) Akta 777 untuk
memperuntukkan bahawa suatu perbadanan hendaklah disifatkan sebagai suatu
subsidiari perbadanan yang lain jika perbadanan itu memegang lebih daripada
setengah jumlah keseluruhan syer dikeluarkan. Pindaan ini juga bertujuan
untuk mengesahkan penggunaan persekitaran tanpa tara bagi tujuan menghitung
jumlah keseluruhan syer yang dikeluarkan oleh perbadanan.

4. _Fasal 3 bertujuan untuk memasukkan subseksyen (6) baharu ke dalam_
seksyen 66 Akta 777 untuk memperuntukkan takrif “dokumen” untuk
menyatakan jenis dokumen yang dikehendaki untuk disempurnakan mengikut
subseksyen 661(1) Akta 777.


-----

_Syarikat (Pindaan)_ 7

5. Fasal 4 bertujuan untuk meminda subseksyen 72(4) dan (5) Akta 777 untuk
memperuntukkan bahawa jika syer ditebus daripada keuntungan dan adalah
tersedia untuk dividen, suatu jumlah yang bersamaan dengan amaun syer yang
ditebus itu hendaklah dipindahkan ke dalam akaun modal syer syarikat itu.

6. Fasal 5 bertujuan untuk meminda subseksyen 84(1) Akta 777 untuk
memperuntukkan bahawa syarikat boleh mengubah modal syernya melalui
kelulusan suatu ketetapan.

7. Fasal 7 bertujuan untuk meminda subseksyen 247(3) Akta 777 untuk
memperuntukkan bahawa pengarah boleh memohon secara bertulis kepada
Pendaftar tidak kurang daripada tiga puluh hari sebelum pengedaran penyata
kewangan syarikat pemegangan untuk mendapatkan suatu perintah yang
membenarkan mana-mana subsidiari bagi syarikat pemegangan itu tidak
mempunyai tahun kewangan yang sama dengan syarikat pemegangan itu.
Pindaan ini juga bertujuan untuk memberi Pendaftar masa yang mencukupi
untuk memproses permohonan itu dan untuk mengelakkan ketidakpatuhan yang
disengajakan oleh pemohon.

8. Fasal 9 bertujuan untuk meminda seksyen 304 Akta 777 untuk memperuntukkan
bahawa syarikat dikehendaki untuk mengedarkan ketetapan bertulis yang
dicadangkan oleh anggota apabila anggota telah menyimpan dengan atau
memberikan kepada syarikat itu suatu jumlah wang yang mencukupi untuk
memenuhi perbelanjaan syarikat itu tidak kurang daripada satu minggu sebelum
syarikat itu tertakluk kepada kehendak untuk mengedarkan ketetapan di bawah
seksyen 302 Akta 777.

9. Fasal 10 bertujuan untuk meminda perenggan 340(1)(c) Akta 777 untuk
memperuntukkan bahawa pelantikan dan penetapan saraan juruaudit hendaklah
dilakukan dalam mesyuarat agung tahunan pada tiap-tiap tahun kalendar.

10. Fasal 11 bertujuan untuk meminda seksyen 386 Akta 777 untuk
memperuntukkan bahawa seseorang penerima atau penerima dan pengurus
yang telah dilantik di bawah seksyen 385 Akta 777 boleh terus menjalankan
segala kuasa yang diperuntukkan kepada penerima atau penerima dan pengurus
di bawah seksyen 386 Akta 777.

11. Fasal 13 bertujuan untuk meminda seksyen 433 Akta 777.

_Subfasal 13(a)_ bertujuan untuk memperuntukkan bahawa permohonan

di bawah perenggan 433(1)(a), (c), (d) dan (e) berkenaan dengan kelayakan bagi
seseorang untuk dilantik sebagai penyelesai di bawah seksyen 433 Akta 777
tidak terpakai bagi syarikat yang telah digulungkan oleh penggulungan sukarela
anggota atau penggulungan sukarela pemiutang.

_Subfasal 13(b)_ bertujuan untuk memasukkan subseksyen baharu (4a), (4b)

dan (4c) ke dalam seksyen 433 Akta 777.

Subseksyen 433(4a) yang dicadangkan bertujuan untuk memberi Menteri

kuasa, setelah kelulusan kepada pelantikan penyelesai di bawah subseksyen
433(4) Akta 777 diberikan, untuk mengenakan apa-apa had atau syarat jika
difikirkannya patut.


-----

8 _Rang Undang-Undang_

Subseksyen 433(4b) yang dicadangkan bertujuan untuk memperuntukkan

bahawa tempoh bagi tiap-tiap kelulusan atau pembaharuan kelulusan penyelesai
di bawah seksyen ini ialah dua tahun.

Subseksyen 433(4c) yang dicadangkan bertujuan untuk memberi Menteri

yang bertanggungjawab bagi kewangan kuasa untuk mewakilkan semua atau
mana-mana kuasanya di bawah seksyen ini kepada mana-mana orang atau
kumpulan orang.

12. Fasal 14 bertujuan untuk memasukkan seksyen baharu 580a ke dalam Akta 777
untuk memperuntukan bahawa syarikat, yang bertindak sebagai plaintif dalam
mana-mana tindakan atau prosiding lain, dikehendaki untuk memberi jaminan
yang secukupnya bagi kos. Pindaan ini juga bertujuan untuk memperuntukkan
bahawa Mahkamah boleh mengarahkan supaya kos bagi apa-apa tindakan atau
prosiding hendaklah ditanggung oleh pihak kepada tindakan atau prosiding itu.

13. _Fasal 15 bertujuan untuk mengadakan peruntukan bagi peruntukan kecualian._

14. Pindaan lain yang tidak diperkatakan secara khusus dalam Huraian ini
merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3178]


-----

