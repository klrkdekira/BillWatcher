---
Year: 2019
Bill: D.R.34/2019 - RUU Francais (Pindaan) 2019 (Lulus)
Title: D.R.34/2019 - RUU Francais (Pindaan) 2019 (Lulus)
Download URL: https://www.parlimen.gov.my/files/billindex/pdf/2019/D.R%2034_2019%20-%20bm.pdf
URL: https://www.parlimen.gov.my/files/billindex/pdf/2019/D.R%2034_2019%20-%20bm.pdf
---
---
Reading:
D.R.34/2019
Bacaan Pertama Pada:11/11/2019
Bacaan Kedua Pada:03/12/2019
Dibentang Oleh:YB Tuan Chong Chieng Jen – Tim. Men. KPDNHEP
Diluluskan Pada:03/12/2019
Dibentang Oleh:YB Tuan Chong Chieng Jen – Tim. Men. KPDNHEP
---

_Francais (Pindaan)_ 1

**D.R. 34/2019**

RANG UNDANG-UNDANG

_b e r n a m a_

Suatu Akta untuk meminda Akta Francais 1998.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Francais (Pindaan) 2019.**

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan am**

**2. Akta Francais 1998 [Akta 590], yang disebut “Akta ibu” dalam**
Akta ini, dipinda dalam teks bahasa kebangsaan—

_(a)_ dengan menggantikan perkataan “pemberi francais”

di mana-mana jua terdapat termasuk dalam nota bahu
dengan perkataan “francaisor”;

_(b)_ dengan menggantikan perkataan “pemegang francais”

di mana-mana jua terdapat termasuk dalam nota bahu
dengan perkataan “francaisi”;


-----

2 _Rang Undang-Undang_

_(c)_ dengan menggantikan perkataan “pemegang subfrancais”

di mana-mana jua terdapat dengan perkataan “subfrancaisi”;
dan

_(d)_ dengan menggantikan perkataan “perunding francais”

di mana-mana jua terdapat dengan perkataan “konsultan
francais”.

**Pindaan seksyen 4**

**3. Seksyen 4 Akta ibu dipinda—**

_(a)_ dalam teks bahasa kebangsaan, dengan memasukkan selepas

takrif “francais” takrif yang berikut:

‘ “francaisi” ertinya seseorang yang kepadanya francais
diberikan dan termasuk, melainkan jika dinyatakan
selainnya dalam Akta ini—

_(a)_ francaisi induk berkenaan dengan hubungannya

dengan francaisor; dan

_(b)_ subfrancaisi berkenaan dengan hubungannya

dengan francaisi induk;

“francaisi induk” ertinya seseorang yang diberi hak
oleh francaisor untuk mensubfrancaiskan kepada orang
lain, atas perbelanjaannya sendiri, francais kepunyaan
francaisor itu;

“francaisor” ertinya seseorang yang memberikan
francais kepada francaisi dan termasuk francaisi induk
berkenaan dengan hubungannya dengan subfrancaisi,
melainkan jika dinyatakan selainnya dalam Akta ini;’;

_(b)_ dalam teks bahasa kebangsaan, dengan memasukkan selepas

takrif “iklan” takrif yang berikut:

‘ “konsultan francais” ertinya seseorang yang
memberikan nasihat dan perkhidmatan konsultasi
kepada orang lain mengenai pendaftaran perniagaan
francais dan pematuhan kepada undang-undang yang
berhubungan dengannya;’;


-----

_Francais (Pindaan)_ 3

_(c)_ dalam teks bahasa kebangsaan, dengan memotong takrif

“pemberi francais”, “pemegang francais”, “pemegang
francais induk” dan “perunding francais”; dan

_(d)_ dengan memasukkan selepas takrif “perjanjian francais”

takrif yang berikut:

‘ “subfrancais” ertinya suatu francais yang diberikan
oleh francaisi induk kepada subfrancaisi bagi tujuan
perniagaan di bawah Akta ini;

“subfrancaisi” ertinya pemegang subfrancais;’.

**Pindaan seksyen 6**

**4. Seksyen 6 Akta ibu dipinda—**

_(a)_ dalam subseksyen (1), dengan memasukkan selepas

perkataan “pemberi francais” perkataan “atau orang asing
yang telah memperoleh kelulusan untuk menjual francais
di Malaysia atau kepada mana-mana warganegara Malaysia
di bawah seksyen 54”; dan

_(b)_ dalam subseksyen (2), dengan memasukkan selepas perkataan

“pemberi francais” perkataan “atau orang asing”.

**Pindaan seksyen 6a**

**5. Seksyen 6a Akta ibu dipinda—**

_(a)_ dalam subseksyen (1), dengan menggantikan perkataan

“dengan menggunakan borang permohonan yang ditetapkan”
dengan perkataan “dengan mengemukakan permohonan
dalam apa-apa bentuk yang ditentukan oleh Pendaftar
berserta dengan fi yang ditetapkan”;

_(b)_ dengan memasukkan selepas subseksyen (2) subseksyen

yang berikut:

“(2a) Apabila meluluskan permohonan di bawah

subseksyen (1), Pendaftar boleh menghendaki pemohon
untuk membayar apa-apa jumlah fi yang ditetapkan.”;
dan


-----

4 _Rang Undang-Undang_

_(c)_ dengan memasukkan selepas subseksyen (3) subseksyen

yang berikut:

“(4) Mana-mana francaisi yang tidak mematuhi

seksyen ini melakukan suatu kesalahan.”.

**Pindaan seksyen 6b**

**6. Akta ibu dipinda dengan menggantikan seksyen 6b dengan**
seksyen yang berikut:

“Pendaftaran francaisi

**6b. (1) Seseorang francaisi yang kepadanya francais diberikan**
daripada seseorang francaisor tempatan atau francaisi induk
tempatan hendaklah mendaftarkan francais itu kepada Pendaftar
dengan mengemukakan permohonan dalam apa-apa bentuk yang
ditentukan oleh Pendaftar berserta dengan fi yang ditetapkan
dalam tempoh empat belas hari dari tarikh perjanjian antara
francaisor dengan francaisi ditandatangani.

(2) Mana-mana francaisi yang tidak mematuhi subseksyen (1)
melakukan suatu kesalahan.”.

**Pindaan seksyen 7**

**7. Subseksyen 7(1) Akta ibu dipinda dengan menggantikan**
perkataan “borang yang ditetapkan berserta dengan” dengan
perkataan “apa-apa bentuk yang ditentukan oleh Pendaftar berserta
dengan fi yang ditetapkan dan”.

**Penggantian seksyen 10**

**8. Akta ibu dipinda dengan menggantikan seksyen 10 dengan**
seksyen yang berikut:

“Tempoh berkuat kuasa

**10. (1) Pendaftaran sesuatu francais hendaklah terus**
berkuat kuasa bagi suatu tempoh yang ditetapkan.


-----

_Francais (Pindaan)_ 5

(2) Walau apa pun subseksyen (1), Pendaftar boleh pada
bila-bila masa mengeluarkan suatu perintah bertulis kepada
francaisor untuk menggantung, menamatkan atau membatalkan
pendaftaran francais itu di bawah Akta ini.”.

**Seksyen baharu** **10a dan** **10b**

**9. Akta ibu dipinda dengan memasukkan selepas seksyen 10**
seksyen yang berikut:

“Pembaharuan pendaftaran francais

**10a. (1) Seseorang francaisor boleh memohon kepada Pendaftar**
bagi pembaharuan pendaftaran francais dengan mengemukakan
permohonan dalam apa-apa bentuk yang ditentukan oleh
Pendaftar berserta dengan fi yang ditetapkan dalam tempoh
tiga puluh hari dari tarikh habis tempoh pendaftaran itu.

(2) Suatu kelulusan bagi permohonan yang dibuat di bawah
subseksyen (1) boleh dijadikan tertakluk kepada apa-apa
syarat yang dikenakan oleh Pendaftar.

(3) Apabila meluluskan permohonan di bawah subseksyen (1),
Pendaftar boleh menghendaki pemohon untuk membayar
apa-apa jumlah fi yang ditetapkan.

(4) Seksyen 10 hendaklah terpakai bagi tempoh
berkuat kuasa pendaftaran francais yang telah dibaharui
di bawah seksyen ini.

**Mempamerkan pendaftaran francais**

**10b. (1) Francaisor atau francaisi hendaklah pada setiap**
masa mempamerkan pendaftaran francais di suatu kedudukan
yang mudah dilihat di tempat francaisor atau francaisi itu
menjalankan perniagaannya.

(2) Mana-mana francaisor atau francaisi yang tidak mematuhi
subseksyen (1) melakukan suatu kesalahan.”.


-----

6 _Rang Undang-Undang_

**Pindaan seksyen 11**

**10. Seksyen 11 Akta ibu dipinda—**

_(a)_ dalam nota bahu, dengan menggantikan perkataan “dokumen

penzahiran” dengan perkataan “dokumen sokongan bagi
pendaftaran francais”;

_(b)_ dalam subseksyen (1)—

(i) dengan memotong perkataan “penzahiran”; dan

(ii) dengan memasukkan selepas perkataan “(a)”

perkataan “, _(b),_ _(c),_ _(d)”; dan_

_(c)_ dalam subseksyen (2), dengan memasukkan selepas

perkataan “Pendaftar” perkataan “berserta dengan fi
yang ditetapkan”.

**Pindaan seksyen 14**

**11. Seksyen 14 Akta ibu dipinda—**

_(a)_ dalam nota bahu, dengan memasukkan selepas perkataan

“broker francais” perkataan “atau konsultan francais”;

_(b)_ dalam subseksyen (1), dengan menggantikan perenggan (a)

dengan perenggan yang berikut:

“(a) dengan mengemukakan permohonan dalam

apa-apa bentuk yang ditentukan oleh Pendaftar
berserta dengan fi yang ditetapkan; dan”;

_(c)_ dengan memasukkan selepas subseksyen (3) subseksyen

yang berikut:

“(3a) Apabila meluluskan permohonan di bawah
subseksyen (1), Pendaftar boleh menghendaki pemohon
untuk membayar apa-apa jumlah fi yang ditetapkan.”;

_(d)_ dengan memotong subseksyen (5a) dan (5b); dan


-----

_Francais (Pindaan)_ 7

_(e)_ dengan memasukkan selepas subseksyen (6) subseksyen

yang berikut:

“(7) Mana-mana broker francais atau konsultan
francais yang tidak mematuhi subseksyen (1) melakukan
suatu kesalahan dan boleh, apabila disabitkan, didenda
tidak melebihi sepuluh ribu ringgit, dan bagi kesalahan
yang kedua atau yang berikutnya, didenda tidak
melebihi dua puluh lima ribu ringgit.”.

**Seksyen baharu** **14a dan** **14b**

**12. Akta ibu dipinda dengan memasukkan selepas seksyen 14**
seksyen yang berikut:

“Pembaharuan pendaftaran broker francais atau konsultan

**francais**

**14a. (1) Seseorang broker francais yang masih menjalankan**
perniagaannya sebagai broker francais atau seseorang konsultan
francais yang masih menyediakan perkhidmatannya sebagai
konsultan francais hendaklah memohon kepada Pendaftar bagi
pembaharuan pendaftarannya sebagai broker francais atau
konsultan francais, mengikut mana-mana yang berkenaan,
dalam apa-apa bentuk yang ditentukan oleh Pendaftar berserta
dengan fi yang ditetapkan dalam tempoh tiga puluh hari dari
tarikh habis tempoh pendaftaran itu.

(2) Suatu kelulusan bagi permohonan yang dibuat di bawah
subseksyen (1) boleh dijadikan tertakluk kepada apa-apa
syarat yang dikenakan oleh Pendaftar.

(3) Apabila meluluskan permohonan di bawah subseksyen (1),
Pendaftar boleh menghendaki pemohon untuk membayar
apa-apa jumlah fi yang ditetapkan.

(4) Subseksyen 14(5) hendaklah terpakai bagi tempoh
berkuat kuasa pendaftaran broker francais atau konsultan
francais yang telah dibaharui di bawah seksyen ini.

(5) Mana-mana broker francais atau konsultan francais yang
tidak mematuhi subseksyen (1) melakukan suatu kesalahan dan
boleh, apabila disabitkan, didenda tidak melebihi sepuluh ribu
ringgit, dan bagi kesalahan yang kedua atau yang berikutnya,
didenda tidak melebihi dua puluh lima ribu ringgit


-----

8 _Rang Undang-Undang_

**Mempamerkan pendaftaran broker francais atau konsultan**
**francais**

**14b. (1) Broker francais atau konsultan francais hendaklah**
pada setiap masa mempamerkan pendaftaran broker francais
atau konsultan francais, mengikut mana-mana yang berkenaan,
di suatu kedudukan yang mudah dilihat di tempat broker
francais itu menjalankan perniagaannya atau konsultan francais
itu memberikan perkhidmatannya.

(2) Mana-mana broker francais atau konsultan francais yang
tidak mematuhi seksyen ini melakukan suatu kesalahan.”.

**Pindaan seksyen 15**

**13. Seksyen 15 Akta ibu dipinda—**

_(a)_ dalam subseksyen (1), dengan memotong perkataan

“penzahiran” di mana-mana jua terdapat; dan

_(b)_ dalam subseksyen (2), dengan menggantikan perkataan

“seksyen 7” dengan perkataan “seksyen 7 dan 11”.

**Pindaan seksyen 18**

**14. Seksyen 18 Akta ibu dipinda—**

_(a)_ dalam subseksyen (2), dengan menggantikan perenggan (l)

dengan perenggan yang berikut:

“(l) tempoh francais, dan terma pembaharuan dan

pelanjutan perjanjian francais; dan”;

_(b)_ dengan memotong subseksyen (3); dan

_(c)_ dalam subseksyen (6), dengan menggantikan perkataan

“subseksyen (5)” dengan perkataan “seksyen ini”.


-----

_Francais (Pindaan)_ 9

**Pindaan seksyen 22**

**15. Subseksyen 22(2) Akta ibu dipinda dengan menggantikan**
perkataan “akaun yang berasingan” dengan perkataan “akaun
bank yang berasingan”.

**Pindaan seksyen 24**

**16. Seksyen 24 Akta ibu dipinda dengan memotong perkataan**
“atau cap perkhidmatan” di mana-mana jua terdapat termasuk
dalam nota bahu.

**Pindaan seksyen 32**

**17. Perenggan 32(a) Akta ibu dipinda dengan menggantikan**
perkataan “secara matannya perniagaan yang sama” dengan
perkataan “perniagaan yang serupa”.

**Pindaan seksyen 37**

**18. Subseksyen 37(1) Akta ibu dipinda—**

_(a)_ dengan memasukkan selepas perkataan “yang,” perkataan

“berhubung dengan tawaran untuk menjual sesuatu
francais atau semasa penjualan sesuatu francais,”; dan

_(b)_ dalam perenggan _(c), dengan memotong perkataan_

“berhubungan dengan tawaran untuk menjual atau
penjualan francais,”.

**Pindaan seksyen 42**

**19. Subseksyen 42(2) Akta ibu dipinda dengan menggantikan**
perkataan “Menteri” dengan perkataan “Pendaftar”.


-----

10 _Rang Undang-Undang_

**Pindaan seksyen 43**

**20. Seksyen 43 Akta ibu dipinda—**

_(a)_ dengan menggantikan subseksyen (1) dengan subseksyen

yang berikut:

“(1) Seseorang pegawai diberi kuasa boleh menyiasat
pelakuan apa-apa kesalahan di bawah Akta ini.”;

_(b)_ dalam subseksyen (2), dengan menggantikan perkataan

“pemberi francais, broker francais atau pemegang francais”
dengan perkataan “mana-mana orang”; dan

_(c)_ dalam subseksyen (3), dengan menggantikan perkataan

“[Akta 594]” dengan perkataan “[Akta 593]”.

**Pindaan seksyen 44**

**21. Subseksyen 44(4) Akta ibu dipinda dengan memasukkan**
selepas perkataan “cap,” perkataan “papan tanda,”.

**Seksyen baharu 44a**

**22. Akta ibu dipinda dengan memasukkan selepas seksyen 44**
seksyen yang berikut:

“Waran geledah sah walaupun cacat

**44a. Sesuatu waran geledah yang dikeluarkan di bawah**
Akta ini adalah sah dan boleh dikuatkuasakan walau apa pun
kecacatan, kesilapan atau peninggalan dalam waran geledah
itu atau dalam permohonan bagi waran geledah itu dan
apa-apa buku, akaun, dokumen, data berkomputer, cap,
papan tanda, kad, surat, risalah, peranti atau benda yang
disita di bawah waran geledah itu boleh diterima sebagai
keterangan dalam mana-mana prosiding di bawah Akta ini.”.


-----

_Francais (Pindaan)_ 11

**Seksyen baharu** **48a,** **48b, 48c** **dan** **48d**

**23. Akta ibu dipinda dengan memasukkan selepas seksyen 48**
seksyen yang berikut:

“Pelucuthakan buku yang disita, dsb.

**48a. (1) Apa-apa buku, akaun, dokumen, data berkomputer,**
cap, papan tanda, kad, surat, risalah, peranti atau benda yang
disita di bawah Akta ini boleh dilucuthakkan.

(2) Suatu perintah bagi melucuthakkan atau melepaskan
apa-apa buku, akaun, dokumen, data berkomputer, cap,
papan tanda, kad, surat, risalah, peranti atau benda yang
disita di bawah Akta ini hendaklah dibuat oleh mahkamah
yang di hadapannya pendakwaan berkenaan dengannya telah
dijalankan dan suatu perintah bagi melucuthakkan buku,
akaun, dokumen, data berkomputer, cap, papan tanda, kad,
surat, risalah, peranti atau benda itu hendaklah dibuat jika
dibuktikan dengan memuaskan hati mahkamah bahawa suatu
kesalahan di bawah Akta ini telah dilakukan dan bahawa buku,
akaun, dokumen, data berkomputer, cap, papan tanda, kad,
surat, risalah, peranti atau benda itu ialah hal perkara atau
telah digunakan dalam melakukan kesalahan itu walaupun
tiada orang telah disabitkan atas kesalahan itu.

(3) Jika tiada pendakwaan berkenaan dengan apa-apa
buku, akaun, dokumen, data berkomputer, cap, papan tanda,
kad, surat, risalah, peranti atau benda yang disita di bawah
Akta ini, buku, akaun, dokumen, data berkomputer, cap,
papan tanda, kad, surat, risalah, peranti atau benda itu
hendaklah dikira dan disifatkan telah dilucuthakkan apabila
habis tempoh satu bulan kalendar dari tarikh buku, akaun,
dokumen, data berkomputer, cap, papan tanda, kad, surat,
risalah, peranti atau benda itu disita melainkan jika suatu
tuntutan ke atasnya dibuat sebelum tarikh itu mengikut cara
yang dinyatakan dalam subseksyen (4), (5) dan (6).

(4) Mana-mana orang yang menegaskan bahawa dia ialah
pemunya buku, akaun, dokumen, data berkomputer, cap,
papan tanda, kad, surat, risalah, peranti atau benda yang
disebut dalam subseksyen (3) dan bahawa buku, akaun,
dokumen, data berkomputer, cap, papan tanda, kad, surat,


-----

12 _Rang Undang-Undang_

risalah, peranti atau benda itu tidak boleh dilucuthakkan boleh
dengan sendirinya atau melalui ejennya yang diberi kuasa
secara bertulis memberikan notis bertulis kepada pegawai
diberi kuasa mengenai tuntutannya.

(5) Apabila diterima notis itu di bawah subseksyen (4),
pegawai diberi kuasa hendaklah merujukkan tuntutan itu
kepada Pendaftar yang boleh mengarahkan supaya buku,
akaun, dokumen, data berkomputer, cap, papan tanda,
kad, surat, risalah, peranti atau benda itu dilepaskan atau
dilucuthakkan, atau boleh mengarahkan pegawai diberi kuasa
supaya merujukkan perkara itu kepada suatu mahkamah untuk
keputusan.

(6) Mahkamah yang kepadanya perkara itu dirujukkan
hendaklah mengeluarkan suatu saman yang menghendaki
orang yang menegaskan bahawa dia ialah pemunya buku,
akaun, dokumen, data berkomputer, cap, papan tanda,
kad, surat, risalah, peranti atau benda itu dan orang yang
daripadanya buku, akaun, dokumen, data berkomputer, cap,
papan tanda, kad, surat, risalah, peranti atau benda itu telah
disita supaya hadir di hadapan mahkamah dan apabila dia
hadir atau tidak hadir, selepas dibuktikan bahawa saman itu
telah disampaikan dengan sewajarnya, mahkamah hendaklah
meneruskan pemeriksaan perkara itu dan apabila dibuktikan
bahawa suatu kesalahan di bawah Akta ini telah dilakukan
dan bahawa buku, akaun, dokumen, data berkomputer, cap,
papan tanda, kad, surat, risalah, peranti atau benda itu
ialah hal perkara kesalahan itu atau telah digunakan dalam
melakukan kesalahan itu, hendaklah memerintahkan supaya
buku, akaun, dokumen, data berkomputer, cap, papan tanda,
kad, surat, risalah, peranti atau benda itu dilucuthakkan atau
boleh, jika tidak dibuktikan sedemikian, memerintahkan supaya
buku, akaun, dokumen, data berkomputer, cap, papan tanda,
kad, surat, risalah, peranti atau benda itu dilepaskan kepada
orang yang berhak kepadanya.

(7) Apa-apa buku, akaun, dokumen, data berkomputer,
cap, papan tanda, kad, surat, risalah, peranti atau benda
yang dilucuthakkan atau disifatkan dilucuthakkan hendaklah
diserahkan kepada pegawai diberi kuasa yang akan
melupuskannya mengikut arahan Pendaftar.


-----

_Francais (Pindaan)_ 13

(8) Jika apa-apa buku, akaun, dokumen, data berkomputer,
cap, papan tanda, kad, surat, risalah, peranti atau benda
yang disita di bawah Akta ini merupakan barangan yang
mudah musnah sifatnya atau jika penjagaan buku, akaun,
dokumen, data berkomputer, cap, papan tanda, kad, surat,
risalah, peranti atau benda itu melibatkan perbelanjaan yang
tidak munasabah dan kesulitan, buku, akaun, dokumen,
data berkomputer, cap, papan tanda, kad, surat, risalah, peranti
atau benda itu boleh dijual oleh pegawai diberi kuasa pada
bila-bila masa dan hasil jualan itu dipegang oleh pegawai
diberi kuasa untuk mematuhi keputusan apa-apa pendakwaan
atau tuntutan di bawah seksyen ini, atau untuk dilupuskan
mengikut peruntukan seksyen ini.

**Pelepasan benda yang disita**

**48b. (1) Jika apa-apa buku, akaun, dokumen, data berkomputer,**
cap, papan tanda, kad, surat, risalah, peranti atau benda telah
disita di bawah Akta ini, pegawai diberi kuasa yang melakukan
penyitaan itu boleh melepaskan buku, akaun, dokumen,
data berkomputer, cap, papan tanda, kad, surat, risalah,
peranti atau benda itu kepada orang yang dia tentukan sebagai
berhak secara sah kepadanya, jika dia berpuas hati bahawa
buku, akaun, dokumen, data berkomputer, cap, papan tanda,
kad, surat, risalah, peranti atau benda itu tidak dikehendaki
selainnya bagi maksud apa-apa prosiding di bawah Akta ini,
atau bagi maksud apa-apa pendakwaan di bawah mana-mana
undang-undang bertulis yang lain, dan dalam keadaan
sedemikian pegawai diberi kuasa yang melakukan penyitaan
itu, Kerajaan, Pendaftar atau mana-mana orang yang bertindak
bagi pihak Kerajaan atau Pendaftar tidak boleh dikenakan
apa-apa prosiding oleh mana-mana orang jika penyitaan dan
pelepasan buku, akaun, dokumen, data berkomputer, cap,
papan tanda, kad, surat, risalah, peranti atau benda itu telah
dibuat dengan suci hati.

(2) Suatu rekod secara bertulis hendaklah dibuat oleh
pegawai diberi kuasa yang melakukan pelepasan itu bagi
apa-apa perkara di bawah subseksyen (1) dengan menyatakan
secara terperinci hal keadaan dan sebab bagi pelepasan itu,
dan dia hendaklah menghantar suatu salinan rekod itu kepada
Pendakwa Raya dalam tempoh tujuh hari dari pelepasan itu.


-----

14 _Rang Undang-Undang_

**Tiada kos atau ganti rugi yang berbangkit daripada**
**penyitaan boleh didapatkan balik**

**48c. Tiada seorang pun, dalam apa-apa prosiding di hadapan**
mana-mana mahkamah berkenaan dengan apa-apa buku, akaun,
dokumen, data berkomputer, cap, papan tanda, kad, surat,
risalah, peranti atau benda yang disita pada menjalankan atau
yang berupa sebagai menjalankan mana-mana kuasa yang
diberikan di bawah Akta ini, berhak kepada kos prosiding
itu atau kepada apa-apa ganti rugi atau relief lain melainkan
jika penyitaan itu dibuat tanpa sebab yang munasabah.

**Ganjaran bagi maklumat**

**48d. Dalam hal sabitan yang melibatkan denda, mahkamah**
yang mengenakan denda itu boleh, atas permohonan pegawai
pendakwa, mengarahkan pembayaran mana-mana bahagian
denda itu mengikut perkadaran yang difikirkan patut oleh
mahkamah tetapi dalam apa-apa hal tidak melebihi setengah
daripada denda itu kepada orang yang memberikan maklumat
yang membawa kepada sabitan itu.”.

**Pindaan seksyen 54**

**24. Seksyen 54 Akta ibu dipinda—**

_(a)_ dalam subseksyen (1), dengan menggantikan perkataan

“mengemukakan permohonan kepada Pendaftar”
dengan perkataan “memohon kepada Pendaftar dengan
mengemukakan permohonan dalam apa-apa bentuk
yang ditentukan oleh Pendaftar berserta dengan fi yang
ditetapkan”; dan

_(b)_ dengan memasukkan selepas subseksyen (3) subseksyen

yang berikut:

“(4) Apabila meluluskan permohonan di bawah
subseksyen (1), Pendaftar boleh menghendaki pemohon
untuk membayar apa-apa jumlah fi yang ditetapkan.”.


-----

_Francais (Pindaan)_ 15

**Pindaan seksyen 60**

**25. Subsekyen 60(1) Akta ibu dipinda dengan menggantikan**
perenggan _(c) dengan perenggan yang berikut:_

“(c) menetapkan fi yang kena dibayar di bawah Akta ini, dan

cara memungut dan membayar fi itu;”.

**Pengesahan dan tanggung rugi**

**26. (1) Walau apa pun tiada apa-apa peruntukan tentang kehendak**
untuk membayar fi kepada Pendaftar kecuali di bawah subseksyen 8(3)
Akta ibu, fi yang berikut yang telah dikenakan dan dipungut
sepanjang tempoh dari 8 Oktober 1999 hingga hari sebelum
tarikh permulaan kuat kuasa Akta ini hendaklah disifatkan telah
dikenakan dan dipungut dengan sah:

_(a)_ fi pemfailan bagi pindaan dokumen di bawah seksyen 11

Akta ibu;

_(b)_ fi pemprosesan bagi pendaftaran broker francais atau

konsultan francais di bawah seksyen 14 Akta ibu; dan

_(c)_ fi pemprosesan bagi suatu permohonan untuk menjual

francais oleh orang asing di Malaysia atau kepada
mana-mana warganegara Malaysia di bawah seksyen 54
Akta ibu.

(2) Tiada tindakan atau prosiding undang-undang boleh
dibawa, dimulakan atau dikekalkan terhadap Kerajaan atau
mana-mana pegawai Kerajaan atau mana-mana orang yang bertindak
di bawahnya berkenaan dengan apa-apa fi yang dikenakan dan
dipungut semasa tempoh yang disebut dalam subseksyen (1), dan
jika apa-apa tindakan atau prosiding undang-undang sedemikian
telah dibawa, dimulakan atau dikekalkan, ia hendaklah dibatalkan
dan dijadikan tidak sah dan tiada pembayaran balik berkenaan
dengan fi yang telah dikenakan dan dipungut seperti yang dinyatakan
dalam Akta ini boleh dibuat.


-----

16 _Rang Undang-Undang_

**Kecualian dan peralihan**

**27.** (1) Apa-apa permohonan oleh seseorang francaisor untuk
mendaftarkan francaisnya, atau apa-apa permohonan oleh orang
asing untuk menjual francais di Malaysia atau kepada mana-mana
warganegara Malaysia yang belum selesai sebelum mula
berkuatkuasanya Akta ini hendaklah diuruskan mengikut Akta ibu
sebagaimana yang dipinda oleh Akta ini.

(2) Apa-apa pendaftaran francais yang diluluskan di bawah
Akta ibu sebelum mula berkuatkuasanya Akta ini hendaklah, pada
tarikh permulaan kuat kuasa Akta ini, terus berkuat kuasa bagi
apa-apa tempoh berkuat kuasa yang ditetapkan di bawah seksyen
10 Akta ibu sebagaimana yang dipinda oleh Akta ini.

(3) Mana-mana orang asing yang telah mendapat kelulusan untuk
menjual francais di Malaysia atau kepada mana-mana warganegara
Malaysia di bawah seksyen 54 Akta ibu sebelum tarikh permulaan
kuat kuasa Akta ini hendaklah, pada tarikh permulaan kuat kuasa
Akta ini, disifatkan telah membuat pendaftaran francaisnya
di bawah seksyen 6 Akta ibu sebagaimana yang dipinda oleh
Akta ini.

HURAIAN

Rang Undang-Undang ini bertujuan untuk meminda Akta Francais 1998
(“Akta 590”) supaya selaras dengan perkembangan semasa perniagaan francais
di Malaysia. Pindaan ini juga bertujuan untuk memperkukuh kuasa penguatkuasaan
pegawai diberi kuasa di bawah Akta 590.

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2 bertujuan untuk memperuntukkan pindaan am kepada teks bahasa_
kebangsaan Akta 590 dengan menggantikan perkataan “pemberi francais”,
“pemegang francais”, “pemegang subfrancais” dan “perunding francais” dengan
perkataan “francaisor”, “francaisi”, “subfrancaisi” dan “konsultan francais”
masing-masing, supaya selaras dengan perkembangan terkini penggunaan
perkataan itu dalam perniagaan francais.

4. _Fasal 3_ bertujuan untuk memasukkan takrif bagi perkataan “subfrancais”
dan “subfrancaisi” ke dalam seksyen 4 Akta 590. _Fasal ini juga bertujuan_
untuk meminda seksyen 4 dalam teks bahasa kebangsaan berhubung dengan
takrif yang berbangkit daripada cadangan pindaan dalam _fasal 2._


-----

_Francais (Pindaan)_ 17

5. _Fasal 4 bertujuan untuk meminda seksyen 6 Akta 590 untuk menghendaki_
orang asing yang telah mendapat kelulusan untuk menjual francais di
Malaysia atau kepada mana-mana warganegara Malaysia di bawah seksyen 54
Akta 590 untuk mendaftarkan francaisnya di bawah seksyen 6 Akta 590.

6. _Fasal 5 bertujuan untuk meminda seksyen_ 6a Akta 590. _Subfasal 5(a)_
bertujuan untuk menghendaki seseorang francaisi yang kepadanya francais
diberikan daripada seseorang francaisor asing untuk mendaftar francais
itu kepada Pendaftar dengan mengemukakan permohonan dalam apa-apa
bentuk yang ditentukan oleh Pendaftar berserta dengan fi yang ditetapkan.
_Subfasal 5(b) memperuntukkan bahawa Pendaftar boleh menghendaki pemohon_
untuk membayar apa-apa jumlah fi yang ditetapkan apabila meluluskan permohonan
di bawah subseksyen 6a(1). Subfasal 5(c) bertujuan untuk menjadikan kegagalan
francaisi untuk mematuhi seksyen 6a sebagai suatu kesalahan.

7. _Fasal 6 bertujuan untuk menggantikan seksyen_ 6b Akta 590 sedia ada
untuk menghendaki seseorang francaisi yang kepadanya francais diberikan
daripada francaisor tempatan atau francaisi induk tempatan untuk mendaftarkan
francais itu kepada Pendaftar dengan mengemukakan permohonan dalam apaapa bentuk yang ditentukan oleh Pendaftar berserta dengan fi yang ditetapkan
dalam tempoh empat belas hari dari tarikh perjanjian antara francaisor dengan
francaisi ditandatangani. Kegagalan untuk mematuhi subseksyen 6b(1) adalah
suatu kesalahan di bawah Akta 590.

8. _Fasal 7 bertujuan untuk meminda subseksyen 7(1) Akta 590 untuk_
menghendaki francaisor untuk mendaftarkan francaisnya dengan mengemukakan
permohonan dalam apa-apa bentuk yang ditentukan oleh Pendaftar berserta
dengan fi yang ditetapkan.

9. _Fasal 8 bertujuan untuk meminda seksyen 10 Akta 590 untuk menyatakan_
bahawa pendaftaran sesuatu francais itu hendaklah terus berkuat kuasa bagi
suatu tempoh yang ditetapkan. _Fasal ini juga bertujuan untuk mengekalkan_
kuasa Pendaftar untuk mengeluarkan suatu perintah bertulis kepada francaisor
untuk menggantung, menamatkan atau membatalkan pendaftaran francais itu
di bawah Akta 590.

10. _Fasal 9 bertujuan untuk memasukkan seksyen baharu_ 10a dan 10b ke

dalam Akta 590. Seksyen 10a yang dicadangkan mengandungi peruntukan
mengenai pembaharuan pendaftaran francais. Seksyen 10b yang dicadangkan
menghendaki francaisor atau francaisi untuk mempamerkan pendaftaran
francaisnya di suatu kedudukan yang mudah dilihat di tempat francaisor atau
francaisi menjalankan perniagaannya untuk memberitahu orang awam mengenai
francais itu dan untuk menghalang mana-mana orang daripada memperdaya
atau menipu orang awam. Kegagalan untuk mematuhi subseksyen 10b(1) adalah
suatu kesalahan di bawah Akta 590.

11. _Fasal 10 bertujuan untuk meminda seksyen 11 Akta 590 untuk_

menghendaki seseorang pemohon, atau pengarah atau pengurusnya, untuk
mendapatkan kelulusan Pendaftar bagi meminda dokumen yang disebut dalam
perenggan 7(1)(b), _(c) dan_ _(d) Akta 590 untuk memastikan dokumen tersebut_
tidak dipinda dengan sewenang-wenangnya tanpa kelulusan Pendaftar. Fasal ini
juga bertujuan untuk meminda subseksyen 11(2) untuk menghendaki dokumen
yang disebut dalam subseksyen (1) difailkan dengan Pendaftar bersama dengan
fi yang ditetapkan.


-----

18 _Rang Undang-Undang_

12. _Fasal 11 bertujuan untuk meminda seksyen 14 Akta 590. Subfasal 11(b)_

bertujuan untuk meminda perenggan 14(1)(a) sedia ada untuk menghendaki
broker francais atau konsultan francais untuk mendaftarkan dirinya dengan
Pendaftar dengan mengemukakan permohonan dalam apa-apa bentuk yang
ditentukan oleh Pendaftar berserta dengan fi yang ditetapkan. _Subfasal 11(c)_
memperuntukkan bahawa Pendaftar boleh menghendaki pemohon untuk membayar
apa-apa jumlah fi yang ditetapkan apabila meluluskan permohonan di bawah
subseksyen 14(1). Subfasal 11(d) bertujuan untuk memotong subseksyen 14(5a)
dan (5b) berbangkit daripada cadangan pemasukan seksyen baharu 14a melalui
_fasal 12._ _Subfasal 11(e) memperuntukkan kesalahan bagi kegagalan tidak_
mematuhi subseksyen 14(1) Akta 590.

13. _Fasal 12 bertujuan untuk memasukkan seksyen baharu_ 14a dan 14b

ke dalam Akta 590. Seksyen 14a yang dicadangkan mengandungi peruntukan
mengenai pembaharuan pendaftaran broker francais dan konsultan francais.
Seksyen 14b yang dicadangkan menghendaki broker francais atau konsultan
francais untuk mempamerkan pendaftarannya sebagai seorang broker francais
atau konsultan francais, mengikut mana-mana yang berkenaan, di kedudukan
yang mudah dilihat di tempat dia menjalankan perniagaannya atau menyediakan
perkhidmatannya. Kegagalan untuk mematuhi subseksyen 14b(1) adalah suatu
kesalahan di bawah Akta 590.

14. _Fasal 13 bertujuan untuk meminda subseksyen 15(1) Akta 590 dengan_

memotong perkataan “penzahiran” di mana-mana jua terdapat berbangkit
daripada cadangan pindaan dalam _fasal 10._ _Fasal ini juga bertujuan untuk_
meminda subseksyen 15(2) dengan menggantikan perkataan “seksyen 7” dengan
perkataan “seksyen 7 dan 11” supaya selaras dengan subseksyen 15(1).

15. _Fasal 14 bertujuan untuk meminda seksyen 18 Akta 590. Subfasal 14(a)_

menghendaki perjanjian francais untuk mengandungi peruntukan yang berhubungan
dengan tempoh francais, dan terma pembaharuan dan pelanjutan perjanjian
francais. Subfasal 14(b) memotong subseksyen 18(3). Subfasal 14(c) meminda
subseksyen 18(6) sedia ada dengan menggantikan kesalahan bagi kegagalan
untuk mematuhi subseksyen 18(5) dengan kesalahan bagi kegagalan untuk
mematuhi seksyen 18.

16. _Fasal 15 bertujuan untuk meminda subseksyen 22(2) Akta 590 untuk_

menjelaskan bahawa akaun yang berasingan ertinya akaun bank yang berasingan.

17. _Fasal 16 bertujuan untuk memotong perkataan “atau cap perkhidmatan”_

dalam seksyen 24 Akta 590 kerana perkataan “cap dagangan” dalam seksyen
sedia ada sebagaimana yang ditakrifkan dalam Akta Cap Dagangan 1976

[Akta 175] adalah memadai untuk memasukkan cap perkhidmatan.

18. _Fasal 17 bertujuan untuk meminda perenggan 32(a) Akta 590 dengan_

menggantikan perkataan “secara matannya perniagaan yang sama” dengan
perkataan “perniagaan yang serupa” supaya selaras dengan peruntukan
Akta 590 yang lain.

19. _Fasal 18 bertujuan untuk meminda subseksyen 37(1) Akta 590 untuk_

menyatakan bahawa skop kesalahan adalah berhubung dengan tawaran untuk
menjual sesuatu francais atau semasa penjualan sesuatu francais.


-----

_Francais (Pindaan)_ 19

20. _Fasal 19 bertujuan untuk meminda subseksyen 42(2) Akta 590 untuk_

menggantikan Menteri dengan Pendaftar sebagai orang yang mempunyai kuasa
untuk menandatangani kad kuasa yang dikeluarkan kepada pegawai diberi
kuasa.

21. _Fasal 20 bertujuan untuk meminda subseksyen 43(1) dan (2) Akta 590_

untuk meluaskan skop penyiasatan oleh pegawai diberi kuasa kepada pelakuan
apa-apa kesalahan oleh mana-mana orang di bawah Akta 590.

22. _Fasal 21 bertujuan untuk meminda subseksyen 44(4) Akta 590 untuk_

memasukkan papan tanda sebagai salah satu benda yang boleh disita, ditahan
atau diambil milik oleh pegawai diberi kuasa semasa pemeriksaan ke atas
seseorang, bagi memastikan keselarasan dengan subseksyen 44(5) dan (6).

23. _Fasal 22 bertujuan untuk memasukkan seksyen baharu_ 44a ke dalam

Akta 590 untuk memperuntukkan bahawa suatu waran geledah yang dikeluarkan
di bawah Akta 590 adalah sah dan boleh dikuatkuasakan walau apa pun
kecacatan, kesilapan atau peninggalan dalam waran geledah itu atau dalam
permohonan bagi waran geledah itu, dan apa-apa buku, akaun, dokumen,
data berkomputer, cap, papan tanda, kad, surat, risalah, peranti atau benda
yang disita di bawah waran geledah itu boleh diterima sebagai keterangan
dalam mana-mana prosiding di bawah Akta 590.

24. _Fasal 23 bertujuan untuk memasukkan seksyen baharu 48a, 48b, 48c_

dan 48d ke dalam Akta 590.

Seksyen 48a yang dicadangkan menjelaskan bahawa apa-apa buku, akaun,

dokumen, data berkomputer, cap, papan tanda, kad, surat, risalah, peranti atau
benda yang disita di bawah Akta 590 boleh dilucuthakkan mengikut tatacara
yang ditentukan.

Seksyen 48b yang dicadangkan memperuntukkan bahawa pegawai diberi

kuasa yang melakukan penyitaan boleh melepaskan apa-apa buku, akaun,
dokumen, data berkomputer, cap, papan tanda, kad, surat, risalah, peranti atau
benda yang disita kepada orang yang dia tentukan sebagai berhak secara sah
kepadanya.

Seksyen 48c yang dicadangkan memperuntukkan bahawa tiada orang yang

berhak kepada kos prosiding di hadapan mana-mana mahkamah atau apa-apa
ganti rugi atau relief lain berkenaan dengan apa-apa buku, akaun, dokumen,
data berkomputer, cap, papan tanda, kad, surat, risalah, peranti atau benda
yang disita mengikut peruntukan Akta 590 melainkan jika penyitaan itu dibuat
tanpa sebab yang munasabah.

Seksyen 48d yang dicadangkan memperuntukkan bahawa suatu ganjaran

yang tidak melebihi setengah daripada denda yang dikenakan bagi suatu sabitan
boleh dibayar kepada orang yang memberikan maklumat yang membawa kepada
sabitan itu.


-----

20 _Rang Undang-Undang_

25. _Fasal 24 bertujuan untuk meminda seksyen 54 Akta 590 untuk menghendaki_

orang asing yang bercadang untuk menjual sesuatu francais di Malaysia atau
kepada mana-mana rakyat Malaysia untuk memohon kepada Pendaftar dengan
mengemukakan permohonan dalam apa-apa bentuk yang ditentukan oleh Pendaftar
berserta dengan fi yang ditetapkan. _Fasal ini juga memperuntukkan bahawa_
Pendaftar boleh menghendaki pemohon untuk membayar apa-apa jumlah fi
yang ditetapkan apabila meluluskan permohonan di bawah subseksyen 54(1).

26. _Fasal 25 bertujuan untuk meminda perenggan 60(1)(c) Akta 590 bagi_

membolehkan Menteri menetapkan fi yang kena dibayar di bawah Akta 590,
dan cara memungut dan membayar fi itu.

27. _Fasal 26 bertujuan untuk mengesahkan pungutan fi pemfailan bagi pindaan_

dokumen di bawah seksyen 11 Akta 590, fi pemprosesan bagi pendaftaran
broker francais atau konsultan francais di bawah seksyen 14 Akta 590 dan
fi pemprosesan bagi permohonan untuk menjual francais oleh orang asing
di Malaysia atau kepada mana-mana warganegara Malaysia di bawah seksyen 54
Akta 590 yang telah dikenakan dan dipungut sepanjang tempoh dari
8 Oktober 1999 hingga hari sebelum tarikh permulaan kuat kuasa Akta yang
dicadangkan ini.

28. _Fasal 27 mengandungi peruntukan kecualian dan peralihan._

_IMPLIKASI KEWANGAN_

Rang Undang–Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2779]


-----

