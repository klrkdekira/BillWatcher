---
Year: 2019
Bill: D.R.20/2019 - RUU Standard Minimum Perumahan dan Kemudahan Pekerja (Pindaan) 2019 (Lulus)
Title: D.R.20/2019 - RUU Standard Minimum Perumahan dan Kemudahan Pekerja (Pindaan) 2019 (Lulus)
Download URL: https://www.parlimen.gov.my/files/billindex/pdf/2019/D.R%2020_2019%20-%20bm.pdf
URL: https://www.parlimen.gov.my/files/billindex/pdf/2019/D.R%2020_2019%20-%20bm.pdf
---
---
Reading:
D.R.20/2019
Bacaan Pertama Pada:11/07/2019
Bacaan Kedua Pada:15/07/2019
Dibentang Oleh:YB Tuan M. Kulasegaran A/L V. Murugeson - Menteri Sumber Manusia
Diluluskan Pada:15/07/2019
Dibentang Oleh:YB Tuan M. Kulasegaran A/L V. Murugeson - Menteri Sumber Manusia
---

_Standard Minimum Perumahan dan Kemudahan_ 1

_Pekerja (Pindaan)_

**D.R. 20/2019**

RANG UNDANG-UNDANG

_b e r n a m a_

Suatu Akta untuk meminda Akta Standard Minimum Perumahan
dan Kemudahan Pekerja 1990.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Standard Minimum
Perumahan dan Kemudahan Pekerja (Pindaan) 2019.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta_ dan Menteri
boleh menetapkan tarikh yang berlainan bagi permulaan kuat
kuasa peruntukan yang berlainan Akta ini.

**Pindaan tajuk panjang**

**2.** Akta Standard Minimum Perumahan dan Kemudahan
Pekerja 1990 [Akta 446], yang disebut “Akta ibu” dalam Akta
ini, dipinda dalam tajuk panjang—

_(a)_ dalam teks bahasa Inggeris, dengan menggantikan perkataan

“workers” dengan perkataan “employees”; dan


-----

2 _Rang Undang-Undang_

_(b)_ dengan memasukkan selepas perkataan “tanggungan

mereka,” perkataan “penginapan untuk pekerja yang tidak
ditemani oleh tanggungan dan penginapan berpusat,”.

**Pindaan am**

**3.** Akta ibu dipinda—

_(a)_ dalam teks bahasa Inggeris, dengan menggantikan

perkataan “worker”, di mana-mana jua terdapat dalam
seksyen 5, 8, 16, 17, 18, 20, 21, 23 dan 27, dengan
perkataan “employee”;

_(b)_ dalam teks bahasa Inggeris, dengan menggantikan perkataan

“workers”, di mana-mana jua terdapat dalam seksyen 5,
6, 7, 9, 15, 17, 18, 19, 22, 23 dan 27, dengan perkataan
“employees”;

_(c)_ dalam teks bahasa Inggeris, dengan menggantikan

perkataan “a worker”, di mana-mana jua terdapat dalam
seksyen 17, 18 dan 21, dengan perkataan “an employee”;

_(d)_ dalam teks bahasa Inggeris, dengan menggantikan

perkataan “workers’ ”, di mana-mana jua terdapat dalam
seksyen 23, dengan perkataan “employees’ ”;

_(e)_ dengan menggantikan perkataan “dua ribu”, di mana-mana

jua terdapat dalam seksyen 18, 20 dan 33, dengan
perkataan “lima puluh ribu”; dan

_(f)_ dengan menggantikan perkataan “seratus”, di mana-mana

jua terdapat dalam seksyen 18, 20 dan 33, dengan
perkataan “satu ribu”.

**Pindaan seksyen 1**

**4.** Seksyen 1 Akta ibu dipinda—

_(a)_ dalam subseksyen (1), dengan menggantikan perkataan

“Standard Minimum Perumahan” dengan perkataan
“Standard Minimum Perumahan, Penginapan”; dan


-----

_Standard Minimum Perumahan dan Kemudahan_ 3

_Pekerja (Pindaan)_

_(b)_ dalam subseksyen (2), dengan menggantikan perkataan

“seluruh Malaysia” dengan perkataan “Semenanjung
Malaysia dan Wilayah Persekutuan Labuan”.

**Sebutan mengenai Akta Standard Minimum Perumahan dan**
**Kemudahan Pekerja 1990**

**5.** Segala sebutan mengenai Akta Standard Minimum Perumahan
dan Kemudahan Pekerja 1990 dalam mana-mana undang-undang
bertulis atau dokumen hendaklah, apabila Akta ini mula berkuat
kuasa, ditafsirkan sebagai sebutan mengenai Akta Standard
Minimum Perumahan, Penginapan dan Kemudahan Pekerja 1990.

**Pindaan seksyen 2**

**6.** Seksyen 2 Akta ibu dipinda—

_(a)_ dalam nota bahu, dengan memasukkan selepas perkataan

“pemakaian” perkataan “Bahagian II”; dan

_(b)_ dalam subseksyen (1), dengan menggantikan perkataan

“Tiada apa-apa jua dalam Akta ini boleh” dengan
perkataan “Bahagian II Akta ini tidak”.

**Pindaan seksyen 3**

**7.** Seksyen 3 Akta ibu dipinda—

_(a)_ dalam takrif “bangunan”—

(i) dengan memasukkan selepas perkataan “ertinya”

perkataan “, berhubung dengan Bahagian II,”;
dan

(ii) dalam teks bahasa Inggeris, dengan menggantikan

perkataan “workers” dengan perkataan “employees”;

_(b)_ dalam takrif “kontrak perkhidmatan”, dalam teks bahasa

Inggeris, dengan menggantikan perkataan “a worker”
di mana-mana jua terdapat dengan perkataan “an employee”;


-----

_Rang Undang-Undang_

_(c)_ dalam takrif “majikan”—

(i) dalam perenggan (a), dalam teks bahasa Inggeris,

dengan menggantikan perkataan “a worker” dengan
perkataan “an employee”;

(ii) dalam perenggan (b), dengan memotong perkataan

‘dan istilah “ambil kerja” dengan variasi gramatis
dan ungkapan seasal, hendaklah ditafsirkan
sewajarnya;’; dan

(iii) dengan memasukkan selepas perenggan _(b)_

perkataan ‘dan perkataan “ambil kerja” dengan
variasi gramatis dan ungkapan seasal, hendaklah
ditafsirkan sewajarnya;’;

_(d)_ dalam takrif “Menteri”, dengan menggantikan perkataan

“yang sedang dipertanggungkan dengan tanggungjawab
bagi buruh” dengan perkataan “yang dipertanggungkan
dengan tanggungjawab bagi sumber manusia”;

_(e)_ dalam takrif “Pegawai Perubatan Kesihatan”, dengan

menggantikan perkataan “, mana-mana Penolong Pengarah
Perubatan dan Perkhidmatan Kesihatan Negeri, Pengarah
Perkhidmatan Perubatan Negeri Sabah dan Timbalannya
dan Pengarah Perkhidmatan Perubatan Negeri Sarawak
dan Timbalannya” dengan perkataan “dan mana-mana
Penolong Pengarah Perubatan dan Perkhidmatan Kesihatan
Negeri”;

_(f)_ dengan memasukkan selepas takrif “Pegawai Perubatan

Kesihatan” takrif yang berikut:

‘ “pekerja” mempunyai erti yang diberikan kepadanya
dalam subseksyen 2(1) Akta Kerja 1955;’;

_(g)_ dengan memotong takrif “pekerja”;

_(h)_ dalam takrif “pengamal perubatan residen yang berdaftar”,

dalam teks bahasa Inggeris, dengan menggantikan
perkataan “workers” dengan perkataan “employees”;


-----

_Standard Minimum Perumahan dan Kemudahan_ 5

_Pekerja (Pindaan)_

_(i)_ dalam takrif “pengurus residen”, dalam teks bahasa

Inggeris, dengan menggantikan perkataan “workers”
dengan perkataan “employees”;

_(j)_ dalam takrif “tanggungan”, dalam teks bahasa Inggeris—

(i) dengan menggantikan perkataan “a worker” dengan

perkataan “an employee”; dan

(ii) dengan menggantikan perkataan “worker”

di mana-mana jua terdapat dengan perkataan
“employee”; dan

_(k)_ dalam takrif “tempat pekerjaan”, dalam teks bahasa

Inggeris, dengan menggantikan perkataan “workers”
dengan perkataan “employees”.

**Pindaan seksyen 10**

**8.** Seksyen 10 Akta ibu dipinda—

_(a)_ dalam teks bahasa Inggeris, dengan menggantikan perkataan

“workers” di mana-mana jua terdapat dengan perkataan
“employees”;

_(b)_ dalam subseksyen (1)—

(i) dengan menggantikan perkataan “sepuluh” dengan

perkataan “lima”; dan

(ii) dalam teks bahasa Inggeris, dengan menggantikan

perkataan “workers’ ” dengan perkataan
“employees’ ”; dan

_(c)_ dalam subseksyen (4)—

(i) dengan menggantikan perkataan “dua” dengan

perkataan “lima puluh”; dan

(ii) dengan menggantikan perkataan “seratus” dengan

perkataan “satu ribu”.


-----

6 _Rang Undang-Undang_

**Pindaan seksyen 11**

**9.** Seksyen 11 Akta ibu dipinda—

_(a)_ dalam teks bahasa Inggeris, dengan menggantikan perkataan

“workers” di mana-mana jua terdapat dengan perkataan
“employees”;

_(b)_ dalam subseksyen (2), dalam teks bahasa Inggeris, dengan

menggantikan perkataan “A worker” dengan perkataan
“An employee”;

_(c)_ dalam subseksyen (3), dalam teks bahasa Inggeris—

(i) dengan menggantikan perkataan “a worker” dengan

perkataan “an employee”; dan

(ii) dengan menggantikan perkataan “another worker”

dengan perkataan “another employee”; dan

_(d)_ dalam subseksyen (6)—

(i) dengan menggantikan perkataan “satu” dengan

perkataan “lima puluh”; dan

(ii) dengan mengantikan perkataan “lima puluh” dengan

perkataan “satu ribu”.

**Pindaan seksyen 12**

**10.** Seksyen 12 Akta ibu dipinda—

_(a)_ dalam subseksyen (1), dalam teks bahasa Inggeris, dengan

menggantikan perkataan “workers” dengan perkataan
“employees”; dan

_(b)_ dalam subseksyen (3)—

(i) dengan menggantikan perkataan “satu” dengan

perkataan “lima puluh”; dan

(ii) dengan menggantikan perkataan “lima puluh”

dengan perkataan “satu ribu”.


-----

_Standard Minimum Perumahan dan Kemudahan_ 7

_Pekerja (Pindaan)_

**Pindaan seksyen 13**

**11.** Seksyen 13 Akta ibu dipinda—

_(a)_ dengan menggantikan perkataan “Akta” di mana-mana

jua terdapat dengan perkataan “Bahagian”;

_(b)_ dengan menggantikan perkataan “Seorang pekerja yang

bertugas di tempat pekerjaan yang ditetapkan oleh
Menteri” dengan perkataan “Seorang pekerja”; dan

_(c)_ dalam teks bahasa Inggeris, dengan menggantikan perkataan

“worker” dengan perkataan “employee”.

**Pindaan seksyen 14**

**12.** Seksyen 14 Akta ibu dipinda, dalam teks bahasa Inggeris—

_(a)_ dengan menggantikan perkataan “worker’s” dengan

perkataan “employee’s”; dan

_(b)_ dengan menggantikan perkataan “worker” dengan perkataan

“employee”.

**Bahagian baharu IIIa**

**13.** Akta ibu dipinda dengan memasukkan selepas seksyen 24
Bahagian yang berikut:

“Bahagian IIIa

PENGINAPAN

**Pemakaian**

**24a.** Bahagian ini hendaklah terpakai bagi pekerja yang
diambil kerja selain untuk bekerja di estet.


-----

_Rang Undang-Undang_

**Tafsiran**

**24b. Dalam Bahagian ini—**

“orang yang bertanggungjawab bagi penginapan” ertinya

mana-mana orang yang dilantik oleh seseorang majikan atau
penyedia penginapan berpusat yang bertanggungjawab bagi
pengurusan penginapan, serta keselamatan dan kesihatan
pekerja dan kemudahan lain di dalam penginapan;

“penginapan” ertinya mana-mana bangunan atau struktur

kekal atau sementara termasuk apa-apa rumah, pondok,
bangsal atau kepungan berbumbung yang digunakan bagi
maksud kediaman manusia;

“penginapan berpusat” ertinya mana-mana bangunan yang

digunakan bagi perumahan pekerja yang diambil kerja oleh
seorang atau lebih majikan;

“penyedia penginapan berpusat” ertinya mana-mana orang

yang menyediakan dan menguruskan penginapan berpusat dan
menyelia perkhidmatan yang disediakan di dalamnya bagi
seorang atau lebih majikan, tetapi tidak termasuk majikan
yang menyediakan penginapan bagi pekerjanya sendiri.

**Fungsi dan kuasa Ketua Pengarah berhubung dengan**
**penginapan**

**24c.** (1) Bagi maksud Bahagian ini, Ketua Pengarah hendaklah
mempunyai fungsi yang berikut:

_(a)_ mentadbir dan mengawal selia semua perkara yang

berhubungan dengan penginapan;

_(b)_ mengarahkan majikan atau penyedia penginapan

berpusat untuk mengemukakan apa-apa maklumat
dan dokumen yang berhubungan dengan penginapan
pekerja;

_(c)_ mengeluarkan apa-apa arahan kepada majikan atau

penyedia penginapan berpusat untuk menyediakan
apa-apa kemudahan lain yang berhubungan dengan
penginapan;


-----

_Standard Minimum Perumahan dan Kemudahan_ 9

_Pekerja (Pindaan)_

_(d)_ mengeluarkan Perakuan Penginapan; dan

_(e)_ melakukan apa-apa jua perkara yang bersampingan

dengan mana-mana fungsinya di bawah Bahagian
ini.

(2) Ketua Pengarah hendaklah mempunyai kuasa untuk
melakukan semua perkara yang perlu atau suai manfaat bagi
atau yang berkaitan dengan pelaksanaan fungsinya di bawah
Bahagian ini.

**Penginapan hendaklah diperakukan dengan Perakuan**
**Penginapan**

**24d.** (1) Tiada penginapan boleh disediakan untuk seseorang
pekerja melainkan jika diperakukan dengan Perakuan
Penginapan.

(2) Suatu permohonan bagi Perakuan Penginapan hendaklah
dibuat oleh majikan atau penyedia penginapan berpusat kepada
Ketua Pengarah mengikut bentuk dan cara sebagaimana yang
ditentukan oleh Ketua Pengarah dan hendaklah disertakan
dengan fi pemprosesan yang ditetapkan.

(3) Seseorang majikan yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi lima puluh ribu ringgit.

(4) Seseorang penyedia penginapan berpusat yang melanggar
subseksyen (1) melakukan suatu kesalahan dan boleh, apabila
disabitkan, didenda tidak melebihi lima puluh ribu ringgit
atau dipenjarakan selama tempoh tidak melebihi satu tahun
atau kedua-duanya.

**Majikan hendaklah memberikan notis pendudukan**

**24e. (1) Seseorang majikan hendaklah, dalam tempoh tiga puluh**
hari dari tarikh suatu penginapan diduduki oleh pekerjanya,
memaklumkan Ketua Pengarah mengenai pendudukan itu
mengikut bentuk dan cara sebagaimana yang ditentukan oleh
Ketua Pengarah.


-----

10 _Rang Undang-Undang_

(2) Mana-mana majikan yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi sepuluh ribu ringgit.

**Penginapan hendaklah mematuhi standard minimum**

**24f. Seseorang majikan atau penyedia penginapan berpusat**
hendaklah memastikan bahawa tiap-tiap penginapan yang
disediakan untuk pekerja mematuhi standard minimum yang
dikehendaki di bawah Akta ini atau mana-mana peraturan
yang dibuat di bawahnya.

**Pemotongan berkenaan dengan sewa atau caj bagi**
**penginapan**

**24g.** (1) Tertakluk kepada apa-apa syarat yang ditetapkan
oleh Menteri, seseorang majikan boleh memungut daripada
seseorang pekerja apa-apa jumlah wang bagi sewa atau caj
berkenaan dengan mana-mana penginapan yang disediakan oleh
majikan itu atau mana-mana penyedia penginapan berpusat
di bawah Bahagian ini.

(2) Jumlah yang dipungut di bawah subseksyen (1) hendaklah
dibuat melalui potongan daripada upah pekerja itu.

**Penginapan hendaklah mematuhi undang-undang pihak**
**berkuasa tempatan**

**24h.** (1) Walau apa pun seksyen 24d, tiada majikan atau
penyedia penginapan berpusat boleh menggunakan mana-mana
bangunan sebagai penginapan jika bangunan itu tidak sesuai
untuk didiami manusia mengikut undang-undang bertulis
yang berkaitan.

(2) Mana-mana majikan atau penyedia penginapan berpusat
yang melanggar subseksyen (1) melakukan suatu kesalahan
dan boleh, apabila disabitkan, didenda tidak melebihi lima
puluh ribu ringgit.


-----

_Standard Minimum Perumahan dan Kemudahan_

_Pekerja (Pindaan)_

**Kemudahan**


11


**24i.** Seseorang majikan atau penyedia penginapan berpusat
hendaklah menyediakan kemudahan yang sesuai dan mencukupi
mengikut Akta ini atau mana-mana peraturan yang dibuat
di bawahnya.

**Kewajipan dan tanggungjawab berkenaan dengan**
**keselamatan dan kesihatan**

**24j.** Majikan atau penyedia penginapan berpusat yang
menyediakan penginapan untuk pekerja di bawah Bahagian
ini hendaklah mempunyai kewajipan dan tanggungjawab
yang berikut:

_(a)_ menyediakan penginapan yang berasingan untuk

pekerja yang berlainan jantina;

_(b)_ mengambil langkah pencegahan yang perlu bagi

memastikan keselamatan dan kesejahteraan pekerja;

_(c)_ mengambil langkah keselamatan kebakaran mengikut

undang-undang bertulis yang berkaitan;

_(d)_ memastikan bahawa sistem pendawaian elektrik

mematuhi kehendak keselamatan mengikut
undang-undang bertulis yang berkaitan;

_(e)_ memastikan bahawa pekerja menerima bantuan

perubatan yang diperlukan; dan

_(f)_ mengambil langkah pencegahan untuk membendung

penyebaran penyakit berjangkit sebagaimana yang
diarahkan oleh Pegawai Perubatan Kesihatan mengikut
undang-undang bertulis yang berkaitan dan majikan
hendaklah, atas perbelanjaannya sendiri, membuat
perkiraan sebagaimana yang diarahkan oleh Pegawai
Perubatan Kesihatan supaya semua atau mana-mana
pekerja diberikan imunisasi terhadap mana-mana
penyakit berjangkit.


-----

12 _Rang Undang-Undang_

**Penyelenggaraan**

**24k.** Seseorang majikan dan penyedia penginapan berpusat
hendaklah memastikan bahawa tiap-tiap penginapan yang
disediakan untuk pekerja di bawah Bahagian ini diselenggara
sebagaimana yang diarahkan oleh Ketua Pengarah.

**Pelantikan orang yang bertanggungjawab bagi penginapan**

**24l.** (1) Seseorang majikan atau penyedia penginapan
berpusat hendaklah melantik sekurang-kurangnya seorang
yang bertanggungjawab bagi penginapan yang disediakan
di bawah Bahagian ini, yang akan bertanggungjawab bagi
keselamatan dan kesejahteraan pekerja dan pengurusan
penginapan dan kemudahan, mengikut peruntukan Akta ini atau
mana-mana peraturan yang dibuat di bawahnya.

(2) Hendaklah menjadi kewajipan orang yang

bertanggungjawab bagi penginapan—

_(a)_ untuk memastikan pekerja mematuhi peraturan tatatertib

sebagaimana yang ditentukan oleh majikan;

_(b)_ untuk melawat dan memeriksa penginapan

sekurang-kurangnya dua kali sebulan dan menyimpan
rekod pemeriksaan sebagaimana yang ditentukan
oleh Ketua Pengarah di tempat kerja; dan

_(c)_ untuk memastikan seseorang pekerja dibawa ke klinik

atau hospital jika pekerja itu mengadu tentang
kesihatannya, atau didapati kurang sihat atau
menghidap apa-apa penyakit atau keadaan perubatan,
dan menyimpan suatu rekod aduan sebagaimana yang
ditentukan oleh Ketua Pengarah di tempat kerja.

**Notis untuk mengosongkan penginapan**

**24m.** (1) Tertakluk kepada subseksyen (2), jika seseorang
pekerja meletak jawatan di bawah kontrak perkhidmatan atau
selainnya perkhidmatannya ditamatkan oleh notis tidak kurang


-----

_Standard Minimum Perumahan dan Kemudahan_

_Pekerja (Pindaan)_


13


daripada empat minggu, pekerja itu hendaklah mengosongkan
penginapan pada tarikh berkuatkuasanya peletakan jawatannya
atau tarikh kontrak perkhidmatan itu ditamatkan.

(2) Walau apa pun subseksyen (1), seseorang pekerja yang
kontrak perkhidmatannya ditamatkan oleh notis tidak kurang
daripada empat minggu atau ditamatkan secara serta-merta
hendaklah mengosongkan penginapan dalam masa empat
minggu dari tarikh notis atau tarikh kontrak perkhidmatan
itu ditamatkan.

**Majikan tidak berkewajipan untuk menyediakan penginapan**
**bagi tanggungan pekerja**

**24n. Tiada apa-apa jua dalam Bahagian ini boleh menjadikan**
seseorang majikan berkewajipan untuk menyediakan penginapan
bagi tanggungan seseorang pekerja yang disediakan penginapan
di bawah Bahagian ini.”.

**Pindaan seksyen 25**

**14.** Subseksyen 25(2) Akta ibu dipinda—

_(a)_ dalam perenggan _(a)—_

(i) dalam teks bahasa Inggeris, dengan menggantikan

perkataan “workers” dengan perkataan “employees”;
dan

(ii) dengan menggantikan perkataan “air dan elektrik”

dengan perkataan “air, bekalan air boleh diminum
dan bekalan elektrik”; dan

_(b)_ dengan memasukkan selepas perenggan _(a) perenggan_

yang berikut:

“(aa) bagi menetapkan kehendak minimum untuk

pelbagai kelas bangunan yang digunakan bagi
penginapan dan penginapan berpusat pekerja


-----

14 _Rang Undang-Undang_

dan kehendak kebersihan minimum, bekalan
air, bekalan air boleh diminum dan bekalan
elektrik dan perkara lain mengenai kesihatan
berkenaan dengan bangunan itu;

_(ab) bagi menetapkan mana-mana kelas, kategori_

atau pemerihalan pekerja yang dikehendaki
untuk disediakan dengan penginapan di bawah
Bahagian IIIa;

_(ac) bagi menetapkan kadar sewa atau caj maksimum_

bagi penginapan yang boleh dipungut di bawah
Bahagian IIIa;”.

**Seksyen baharu 26a**

**15.** Akta ibu dipinda dengan memasukkan selepas seksyen 26
seksyen yang berikut:

“Kuasa untuk mengeluarkan arahan

**26a.** Menteri boleh mengeluarkan apa-apa arahan sebagaimana
yang difikirkannya perlu bagi maksud memastikan pematuhan
kepada Akta ini.”.

**Penggantian seksyen 28**

**16.** Akta ibu dipinda dengan menggantikan seksyen 28 dengan
seksyen yang berikut:

“Pemulaan pendakwaan

**28. Suatu pendakwaan bagi mana-mana kesalahan di bawah**
Akta ini atau mana-mana peraturan yang dibuat di bawahnya
tidak boleh dimulakan kecuali oleh atau dengan keizinan
bertulis Pendakwa Raya.”.


-----

_Standard Minimum Perumahan dan Kemudahan_

_Pekerja (Pindaan)_

**Seksyen baharu 28a dan 28b**


15


**17.** Akta ibu dipinda dengan memasukkan selepas seksyen 28
seksyen yang berikut:

“Pengkompaunan kesalahan

**28a.** (1) Menteri boleh, dengan kelulusan Pendakwa Raya,
membuat peraturan-peraturan untuk menetapkan—

_(a) mana-mana kesalahan di bawah Akta ini atau mana-mana_

peraturan yang dibuat di bawah Akta ini sebagai
suatu kesalahan yang boleh dikompaun;

_(b) kriteria bagi mengkompaun kesalahan itu; dan_

_(c)_ kaedah dan tatacara bagi mengkompaun kesalahan

itu.

(2) Ketua Pengarah atau mana-mana pegawai yang diberi
kuasa secara bertulis oleh Ketua Pengarah boleh, dengan
keizinan secara bertulis Pendakwa Raya, pada bila-bila masa
sebelum pertuduhan dimulakan, mengkompaun mana-mana
kesalahan yang ditetapkan sebagai suatu kesalahan yang boleh
dikompaun dengan membuat suatu tawaran bertulis kepada orang
yang disyaki dengan munasabah telah melakukan kesalahan
itu untuk mengkompaun kesalahan itu apabila dibayar kepada
Ketua Pengarah suatu jumlah wang yang tidak melebihi lima
puluh peratus daripada amaun denda maksimum yang orang
itu boleh dikenakan jika dia disabitkan atas kesalahan itu,
dalam apa-apa tempoh sebagaimana yang dinyatakan dalam
tawaran bertulis itu.

(3) Suatu tawaran di bawah subseksyen (2) boleh dibuat
pada bila-bila masa selepas kesalahan itu dilakukan tetapi
sebelum apa-apa pendakwaan baginya dimulakan.

(4) Jika amaun yang dinyatakan dalam tawaran itu tidak
dibayar dalam masa yang dinyatakan dalam tawaran itu,
atau apa-apa tempoh lanjutan sebagaimana yang diberikan
oleh Ketua Pengarah, pendakwaan bagi kesalahan itu boleh
dimulakan pada bila-bila masa selepas itu terhadap orang
yang kepadanya tawaran itu dibuat.


-----

16 _Rang Undang-Undang_

(5) Jika suatu kesalahan telah dikompaun di bawah seksyen
ini—

_(a) tiada pendakwaaan boleh dimulakan berkenaan dengan_

kesalahan itu terhadap orang yang kepadanya tawaran
untuk mengkompaun itu dibuat; dan

_(b) apa-apa dokumen atau benda yang disita berkaitan_

dengan kesalahan itu boleh dilepaskan oleh Ketua
Pengarah, tertakluk kepada apa-apa terma yang
difikirkan patut oleh Ketua Pengarah.

(6) Semua jumlah wang yang diterima oleh Ketua Pengarah
di bawah seksyen ini hendaklah dibayar ke dalam dan menjadi
sebahagian daripada Kumpulan Wang Disatukan Persekutuan.

**Perlindungan terhadap tindakan guaman dan prosiding**
**undang-undang**

**28b. Tiada tindakan, guaman, pendakwaan atau apa-apa**
prosiding lain boleh diambil atau dibawa, dimulakan atau
dikekalkan dalam mana-mana mahkamah terhadap Menteri,
Ketua Pengarah atau mana-mana pegawai yang diletak hak
kepadanya kuasa oleh Menteri di bawah seksyen 26 berkenaan
dengan apa-apa perbuatan, pengabaian atau keingkaran yang
dibuat atau ditinggalkan olehnya dengan suci hati, atas sifat
yang sedemikian.”.

**Seksyen baharu 29a**

**18. Akta ibu dipinda dengan memasukkan selepas seksyen 29**
seksyen yang berikut:

“Kesalahan oleh syarikat, dsb.

**29a. Jika mana-mana orang yang melakukan kesalahan**
di bawah Akta ini ialah suatu syarikat, perkongsian liabiliti
terhad, firma, pertubuhan atau kumpulan orang yang lain,
seseorang yang pada masa pelakuan kesalahan itu ialah
seorang pengarah, pegawai pematuhan, pekongsi, pengurus,
setiausaha atau pegawai lain yang seumpamanya bagi syarikat,


-----

_Standard Minimum Perumahan dan Kemudahan_

_Pekerja (Pindaan)_


17


perkongsian liabiliti terhad, firma, pertubuhan atau kumpulan
orang yang lain itu atau yang berupa sebagai bertindak
atas sifat itu atau yang dengan apa-apa cara atau sehingga
apa-apa takat bertanggungjawab bagi pengurusan apa-apa hal
ehwal syarikat, perkongsian liabiliti terhad, firma, pertubuhan
atau kumpulan orang yang lain itu atau membantu dalam
pengurusannya—

_(a)_ boleh dipertuduh secara berasingan atau bersesama

dalam prosiding yang sama bersekali dengan syarikat,
perkongsian liabiliti terhad, firma, pertubuhan atau
kumpulan orang itu; dan

_(b)_ jika syarikat, perkongsian liabiliti terhad, firma,

pertubuhan atau kumpulan orang itu didapati bersalah
atas kesalahan itu, hendaklah disifatkan bersalah atas
kesalahan itu dan boleh dikenakan hukuman atau
penalti yang sama sebagaimana seorang individu
melainkan jika, dengan mengambil kira jenis
fungsinya atas sifat itu dan segala hal keadaan, dia
membuktikan—

(i) bahawa kesalahan itu telah dilakukan tanpa

pengetahuannya; atau

(ii) bahawa kesalahan itu telah dilakukan tanpa

persetujuan atau pembiarannya dan bahawa
dia telah mengambil segala langkah yang
munasabah dan menjalankan segala usaha
yang wajar untuk menghalang pelakuan
kesalahan itu.”.

**Pindaan seksyen 31**

**19.** Seksyen 31 Akta ibu dipinda—

_(a)_ dengan menggantikan perkataan “lima” dengan perkataan

“lima puluh”; dan

_(b)_ dengan menggantikan perkataan “seratus” dengan perkataan

“satu ribu”.


-----

18 _Rang Undang-Undang_

**Pindaan seksyen 32**

**20.** Seksyen 32 Akta ibu dipinda—

_(a)_ dengan menggantikan perkataan “dua” dengan perkataan

“sepuluh”; dan

_(b)_ dengan menggantikan perkataan “seratus” dengan perkataan

“satu ribu”.

**Kecualian dan peralihan**

**21.** (1) Apa-apa kelulusan atau kebenaran yang diberikan di bawah
Akta ibu sebelum tarikh permulaan kuat kuasa Akta ini hendaklah
terus sah sehingga habis tempoh kelulusan atau kebenaran itu
seolah-olah Akta ibu tidak dipinda oleh Akta ini.

(2) Semua permohonan bagi kelulusan atau kebenaran Ketua
Pengarah yang belum selesai sebelum tarikh permulaan kuat kuasa
Akta ini hendaklah, pada tarikh permulaan kuat kuasa Akta ini,
diuruskan oleh Ketua Pengarah di bawah peruntukan Akta ibu
sebagaimana yang dipinda oleh Akta ini.

(3) Apa-apa perintah, notis, saman, borang atau arahan yang
dibuat, dikeluarkan atau diberikan di bawah Akta ibu hendaklah,
setakat yang ia selaras dengan Akta ibu sebagaimana yang dipinda
oleh Akta ini, terus sah dan disifatkan telah dibuat, dikeluarkan
atau diberikan di bawah peruntukan Akta ibu sebagaimana yang
dipinda oleh Akta ini.

(4) Apa-apa siasatan, perbicaraan atau prosiding yang dibuat,
diambil atau dimulakan di bawah Akta ibu sebaik sebelum
permulaan kuat kuasa Akta ini hendaklah diteruskan dan diselesaikan
di bawah dan mengikut peruntukan Akta ibu seolah-olah Akta
ibu tidak dipinda oleh Akta ini.


-----

_Standard Minimum Perumahan dan Kemudahan_

_Pekerja (Pindaan)_

HURAIAN


19


Rang Undang-Undang ini bertujuan untuk meminda Akta Standard Minimum
Perumahan dan Kemudahan Pekerja 1990 (“Akta 446”) supaya selaras dengan
perkembangan standard buruh antarabangsa terutamanya dari segi pematuhan
kepada standard yang diamalkan oleh negara membangun, selaras dengan
Pertubuhan Buruh Antarabangsa, khususnya “Recommendation 115 – Worker’s
Housing Recommendation, 1961”.

Rang Undang-Undang ini bertujuan untuk memperluas pemakaian Akta 446,
yang sebelum ini hanya terpakai bagi pekerja estet, kepada sektor pekerjaan
yang lain. Rang Undang-Undang ini mensasarkan untuk membantu mengekalkan
pertumbuhan ekonomi negara dan menarik pelaburan asing terutamanya dalam
industri berteknologi tinggi.

2. _Fasal 1_ mengandungi tajuk ringkas dan peruntukan mengenai permulaan
kuat kuasa Akta yang dicadangkan.

3. _Fasal 2 bertujuan untuk meminda tajuk panjang Akta 446 untuk memperluas_
ruang lingkupnya supaya merangkumi sektor pekerjaan lain sebagai tambahan
kepada sektor estet, untuk itu Akta 446 kini akan mempunyai kuasa untuk
mengawal selia standard minimum penginapan untuk pekerja yang tempat
pekerjaannya adalah selain estet.

4. _Fasal 3 bertujuan untuk mengadakan peruntukan bagi pindaan am kepada_
teks bahasa Inggeris untuk menggantikan perkataan “worker” dengan perkataan
“employee”, perkataan “workers” dengan perkataan “employees”, perkataan
“a worker” dengan perkataan “an employee” dan perkataan “workers’ ”
dengan perkataan “employees’ ”, supaya konsisten dengan Akta Pekerja 1955

[Akta 265]. _Fasal_ itu juga bertujuan untuk meminda seksyen 18, 20 dan 33
untuk meningkatkan hukuman yang dikenakan bagi kesalahan di bawah seksyen
tersebut.

5. _Fasal 4 bertujuan untuk meminda tajuk ringkas Akta 446 bagi mencerminkan_
ruang lingkup yang diperluas untuk meliputi sektor pekerjaan lain sebagai
tambahan kepada sektor estet. Peruntukan yang dicadangkan ini turut meminda
ruang lingkup pemakaian Akta 446, yang sebelum ini terpakai di seluruh
Malaysia, untuk terpakai hanya di Semenanjung Malaysia dan Wilayah
Persekutuan Labuan. Ini berlanjutan daripada perundingan yang dibuat dengan
Kerajaan Sabah dan Kerajaan Sarawak. Dalam hal ini, Kerajaan Sabah dan
Kerajaan Sarawak telah bersetuju bahawa undang-undang bersamaan akan
diperuntukkan dalam Ordinan Buruh (Sabah Cap. 67) dan Ordinan Buruh
(Sarawak Cap. 76).

6. _Fasal 5_ bertujuan untuk memperuntukkan bahawa mana-mana sebutan
mengenai Akta Standard Minimum Perumahan dan Kemudahan Pekerja 1990
dalam mana-mana undang-undang bertulis atau dokumen hendaklah, apabila
Akta yang dicadangkan mula berkuat kuasa, ditafsirkan sebagai sebutan
mengenai Akta Standard Minimum Perumahan, Penginapan dan Kemudahan
Pekerja 1990.


-----

20 _Rang Undang-Undang_

7. _Fasal 6 bertujuan untuk meminda seksyen 2 Akta 446 untuk mengehadkan_
takat pemakaian Bahagian II Akta 446 berkenaan dengan penyediaan perumahan
dan kemudahan kepada pekerja yang tempat pekerjaan atau bahagian daripadanya
yang terletak di kawasan selain dalam kawasan Majlis Bandaraya, Majlis
Perbandaran atau Wilayah Persekutuan.

8. _Fasal 7 bertujuan untuk meminda seksyen 3 Akta 446 untuk memasukkan_
takrif baharu dan meminda takrif tertentu yang sedia ada.

9. _Fasal 8 bertujuan untuk meminda seksyen 10 Akta 446 dengan menggantikan_
terma “workers” dan “workers’ ” dengan terma “employee” dan “employees’ ”
masing-masing. Peruntukan yang dicadangkan seterusnya bertujuan untuk
memperuntukkan bahawa seseorang majikan, apabila diperintahkan oleh Ketua
Pengarah untuk berbuat demikian, mempunyai kewajipan untuk menyediakan
pusat asuhan kanak-kanak jika pekerja mempunyai sekurang-kurangnya lima
tanggungan di bawah umur empat tahun yang tinggal bersama mereka. Sebelum
ini, majikan mempunyai kewajipan tersebut jika terdapat sekurang-kurangnya
sepuluh tanggungan di bawah umur empat tahun yang tinggal bersama pekerja.
Peruntukan yang dicadangkan juga bertujuan untuk meningkatkan hukuman
yang dikenakan bagi kesalahan di bawah seksyen ini.

10. _Fasal 9_ dan _10_ adalah pindaan kepada seksyen 11 dan 12 masing-masing
yang berbangkit daripada pindaan terma “worker” kepada “employee”.
Peruntukan yang dicadangkan turut bertujuan untuk meningkatkan hukuman
yang dikenakan bagi kesalahan di bawah seksyen tersebut.

11. _Fasal 11 bertujuan untuk meminda seksyen 13 Akta 446 untuk menghalang_

majikan daripada mengenakan apa-apa bayaran sewa atau caj ke atas pekerja
estetnya yang disediakan perumahan dan kemudahan.

12. _Fasal 13_ bertujuan untuk memasukkan Bahagian baharu IIIa ke dalam

Akta 446 berhubung dengan penginapan untuk pekerja.

Seksyen baharu 24a yang dicadangkan bertujuan untuk memperuntukkan

bahawa Bahagian baharu IIIa hendaklah terpakai bagi pekerja yang diambil
kerja untuk bekerja di tempat selain dari estet.

Seksyen baharu 24b yang dicadangkan mengandungi takrif bagi perkataan

dan frasa yang digunakan dalam Bahagian baharu IIIa yang dicadangkan.

Seksyen baharu 24c yang dicadangkan bertujuan untuk mengadakan peruntukan

bagi fungsi dan kuasa Ketua Pengarah berhubung dengan penginapan.

Seksyen baharu 24d yang dicadangkan bertujuan untuk memperuntukkan

bahawa majikan atau penyedia penginapan berpusat yang menyediakan penginapan
untuk pekerja hendaklah mendapatkan Perakuan Penginapan daripada Ketua
Pengarah. Kegagalan untuk mematuhinya akan menyebabkan majikan atau
penyedia penginapan berpusat melakukan suatu kesalahan.

Seksyen baharu 24e yang dicadangkan bertujuan untuk memperuntukkan

mengenai obligasi majikan untuk memaklumkan kepada Ketua Pengarah
jika pekerjanya telah menduduki mana-mana penginapan yang disediakan


-----

_Standard Minimum Perumahan dan Kemudahan_

_Pekerja (Pindaan)_


21


olehnya atau oleh penyedia penginapan berpusat. Ini adalah untuk memastikan
penguatkuasaan Akta yang lebih berkesan oleh Ketua Pengarah.

Seksyen baharu 24f yang dicadangkan mengenakan obligasi ke atas majikan

dan penyedia penginapan berpusat untuk memastikan bahawa semua penginapan
yang disediakan untuk pekerja mematuhi standard minimum yang dinyatakan
di bawah Akta 446 atau peraturan-peraturan yang dibuat di bawahnya.

Seksyen baharu 24g yang dicadangkan bertujuan untuk membenarkan

majikan untuk mengutip apa-apa jumlah bagi sewa atau caj berkenaan dengan
penginapan yang disediakan di bawah Bahagian baharu IIIa. Jumlah bagi sewa
atau caj hendaklah dipungut melalui potongan daripada upah pekerja itu.

Seksyen baharu 24h yang dicadangkan bertujuan untuk memastikan pematuhan

kepada kehendak bangunan dan pembinaan di bawah undang-undang bertulis
lain yang berkaitan, sebagai tambahan kepada pematuhan yang dikehendaki
di bawah Akta 446. Secara amalannya, majikan atau penyedia penginapan
berpusat hendaklah mendapatkan perakuan yang diperlukan di bawah
undang-undang bertulis yang berkaitan itu berkenaan dengan bangunan dan
pembinaan sebelum mengemukakan permohonan kepada Ketua Pengarah
untuk mendapatkan Perakuan Penginapan di bawah seksyen baharu 24d yang
dicadangkan.

Seksyen baharu 24i yang dicadangkan mengenakan kewajipan ke atas majikan

dan penyedia penginapan berpusat untuk menyediakan kemudahan yang sesuai
dan mencukupi untuk pekerja mengikut standard minimum yang dinyatakan
di bawah Akta 446 atau peraturan-peraturan yang dibuat di bawahnya.

Seksyen baharu 24j yang dicadangkan bertujuan untuk mengenakan kewajipan

dan tanggungjawab ke atas majikan dan penyedia penginapan berpusat berkenaan
dengan keselamatan dan kesihatan pekerja yang disediakan penginapan di bawah
Bahagian baharu IIIa. Kewajipan dan tanggungjawab tersebut termasuklah
untuk mengambil langkah pencegahan yang berhubungan dengan keselamatan
kebakaran dan membendung penyebaran penyakit berjangkit.

Seksyen baharu 24k yang dicadangkan bertujuan untuk memperuntukkan

bahawa majikan dan penyedia penginapan berpusat hendaklah memastikan
penyelenggaraan sewajarnya bagi penginapan yang disediakan di bawah
Bahagian baharu IIIa.

Seksyen baharu 24l yang dicadangkan bertujuan untuk memperuntukkan

pelantikan orang yang bertanggungjawab bagi penginapan, yang akan
bertanggungjawab bagi kebajikan dan disiplin pekerja di penginapan tersebut.

Seksyen baharu 24m yang dicadangkan bertujuan untuk mengadakan

peruntukan bagi pengosongan penginapan sekiranya pekerja meletak jawatan
di bawah kontrak perkhidmatan atau kontrak perkhidmatannya ditamatkan.

Seksyen baharu 24n yang dicadangkan bertujuan untuk memperuntukkan

bahawa majikan yang menyediakan penginapan untuk pekerjanya tidak
berkewajipan untuk menyediakan penginapan untuk tanggungan pekerja itu.


-----

22 _Rang Undang-Undang_

13. _Fasal 14 bertujuan untuk meminda seksyen 25 Akta 446 untuk memberi_

Menteri kuasa untuk mengawal selia perkara berhubung dengan penginapan
di bawah Bahagian baharu IIIa.

14. _Fasal 15_ bertujuan untuk memasukkan seksyen baharu 26a ke dalam

Akta 446 untuk memberikan kuasa kepada Menteri untuk mengeluarkan arahan
yang diperlukan untuk memastikan pematuhan kepada Akta 446.

15. _Fasal 16 bertujuan untuk menggantikan seksyen 28 Akta 446 yang sedia_

ada untuk mengadakan peruntukan bahawa prosiding bagi kesalahan di bawah
Akta 446 hanya boleh dimulakan dengan keizinan bertulis Pendakwa Raya.

16. _Fasal 17_ bertujuan untuk memasukkan seksyen baharu 28a dan 28b

ke dalam Akta 446. Seksyen baharu 28a yang dicadangkan memperuntukkan
bagi pengkompaunan kesalahan di bawah Akta 446 atau peraturan-peraturan
yang dibuat di bawahnya. Seksyen baharu 28b yang dicadangkan melindungi
Menteri, Ketua Pengarah dan pegawai yang diletak hak kuasa oleh Menteri di
bawah seksyen 26 Akta 446 daripada mana-mana tindakan, guaman, pendakwaan
atau apa-apa prosiding lain berkenaan dengan mana-mana perbuatan, pengabaian
atau keingkaran yang dibuat atau ditinggalkan dengan suci hati.

17. _Fasal 18_ bertujuan untuk memasukkan seksyen baharu 29a ke dalam

Akta 446 untuk memperuntukkan bahawa apabila suatu kesalahan dilakukan
di bawah Akta 446 oleh syarikat, perkongsian liabiliti terhad, firma, pertubuhan
atau kumpulan orang yang lain, pengarah, pegawai pematuhan, pekongsi,
pengurus, setiausaha atau pegawai lain seumpamanya dalam syarikat itu, dsb.,
boleh dipertuduh secara berasingan atau bersesama dalam prosiding yang
sama dengan syarikat itu, dsb., dan jika syarikat itu, dsb., didapati bersalah,
pengarah, pegawai pematuhan, pekongsi, pengurus, setiausaha atau pegawai
lain seumpamanya itu hendaklah disifatkan telah melakukan kesalahan itu.

18. _Fasal 19 dan 20 bertujuan untuk meminda masing-masing seksyen 31 dan 32_
untuk meningkatkan hukuman yang dikenakan bagi kesalahan di bawah seksyen
tersebut.

19. _Fasal 21_ memperkatakan peruntukan kecualian dan peralihan.

20. Pindaan lain yang tidak diperkatakan secara khusus dalam Huraian ini
merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3165]


-----

