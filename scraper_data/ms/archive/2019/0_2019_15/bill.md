---
Year: 2019
Bill: D.R.16/2019 - RUU Perikanan (Pindaan) 2019 (Lulus)
Title: D.R.16/2019 - RUU Perikanan (Pindaan) 2019 (Lulus)
Download URL: https://www.parlimen.gov.my/files/billindex/pdf/2019/D.R%2016_2019%20-%20bm.pdf
URL: https://www.parlimen.gov.my/files/billindex/pdf/2019/D.R%2016_2019%20-%20bm.pdf
---
---
Reading:
D.R.16/2019
Bacaan Pertama Pada:03/07/2019
Bacaan Kedua Pada:09/07/2019
Dibentang Oleh:YB Dato' Haji Salahuddin Bin Ayub - Menteri Pertanian dan Industri Asas Tani
Diluluskan Pada:09/07/2019
Dibentang Oleh:YB Dato' Haji Salahuddin Bin Ayub - Menteri Pertanian dan Industri Asas Tani
---

_Perikanan (Pindaan)_ 1

**D.R. 16/2019**

RANG UNDANG-UNDANG

_b e r n a m a_

Suatu Akta untuk meminda Akta Perikanan 1985.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Perikanan
(Pindaan) 2019.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan tajuk panjang**

**2.** Akta Perikanan 1985 [Akta 317], yang disebut “Akta ibu”
dalam Akta ini, dipinda dalam tajuk panjang—

_(a)_ dengan memasukkan selepas perkataan “perairan perikanan

Malaysia,” perkataan “dan pemantauan, pengawalan dan
pengawasan vesel penangkapan ikan tempatan di laut
lepas;”; dan


-----

2 _Rang Undang-Undang_

_(b)_ dengan memasukkan selepas perkataan “Malaysia” koma

bernoktah.

**Pindaan mukadimah**

**3.** Akta ibu dipinda dalam mukadimah dengan memasukkan
selepas perkataan “perairan perikanan Malaysia” perkataan “dan
pemantauan, pengawalan dan pengawasan vesel penangkapan ikan
tempatan di laut lepas;”.

**Pindaan seksyen 1**

**4.** Subseksyen 1(1) Akta ibu dipinda dengan memasukkan
selepas perkataan “perairan perikanan Malaysia” perkataan “, dan
di laut lepas berkenaan dengan mana-mana vesel penangkapan
ikan tempatan”.

**Pindaan seksyen 3**

**5.** Subseksyen 3(1) Akta ibu dipinda dengan memasukkan
selepas perkataan “perairan perikanan Malaysia,” perkataan
“dan pemantauan, pengawalan dan pengawasan vesel penangkapan
ikan tempatan di laut lepas,”.

**Pindaan seksyen 8**

**6.** Seksyen 8 Akta ibu dipinda dengan memasukkan selepas
perkataan “perairan perikanan Malaysia” perkataan “atau di laut
lepas,”.

**Pindaan seksyen 11**

**7.** Seksyen 11 Akta ibu dipinda—

_(a)_ dalam subseksyen (2), dengan memasukkan selepas

perkataan “perairan perikanan Malaysia” perkataan
“atau di laut lepas”;


-----

_Perikanan (Pindaan)_ 3

_(b)_ dengan memasukkan selepas subseksyen (3) subseksyen

yang berikut:

“(3a) Mana-mana orang di laut lepas yang—

_(a) mengendali, atau membenarkan untuk_

dikendalikan, apa-apa peralatan menangkap
ikan atau peranti mengumpul ikan tanpa
suatu lesen berkenaan dengannya;

_(b) mempunyai di bawah kawalannya atau dalam_

milikannya apa-apa peralatan menangkap
ikan tanpa suatu lesen berkenaan dengannya;
atau

_(c) memasang, atau menyebabkan dipasang,_

apa-apa peralatan menangkap ikan atau
peranti mengumpul ikan tanpa kebenaran
bertulis daripada Ketua Pengarah sebelum
suatu lesen berkenaan dengannya dikeluarkan,

adalah bersalah melakukan suatu kesalahan.”; dan

_(c)_ dalam subseksyen (4), dengan menggantikan perkataan

“subseksyen (3)” dengan perkataan “subseksyen (3)
dan (3a)”.

**Pindaan seksyen** **14a**

**8.** Seksyen 14a Akta ibu dipinda dengan memasukkan selepas
perkataan “perairan perikanan Malaysia” perkataan “atau di laut
lepas”.

**Pindaan seksyen 25**

**9.** Seksyen 25 Akta ibu dipinda—

_(a)_ dalam perenggan _(a)—_

(i) dengan menggantikan perkataan “sejuta ringgit”

dengan perkataan “enam juta ringgit”; dan


-----

4 _Rang Undang-Undang_

(ii) dengan menggantikan perkataan “seratus ribu

ringgit” dengan perkataan “enam ratus ribu
ringgit”; dan

_(b)_ dengan memasukkan selepas perenggan _(a) perenggan_

yang berikut:

“(aa) jika vesel yang berkenaan itu ialah vesel

penangkapan ikan tempatan dan kesalahan itu
dilakukan di laut lepas, dikenakan denda tidak
melebihi empat juta ringgit;”.

**Pindaan seksyen 31**

**10.** Seksyen 31 Akta ibu dipinda—

_(a)_ dalam subseksyen (1), dengan menggantikan perkataan

“mana-mana pegawai perikanan boleh” dengan perkataan
“Ketua Pengarah boleh, dengan keizinan secara bertulis
Pendakwa Raya, membuat tawaran untuk”;

_(b)_ dengan memasukkan selepas subseksyen (1) subseksyen

yang berikut:

“(1a) Suatu tawaran di bawah subseksyen (1)
boleh dibuat pada bila-bila masa selepas kesalahan
itu dilakukan, tetapi sebelum apa-apa pendakwaan
baginya dimulakan, dan jika amaun yang dinyatakan
dalam tawaran itu tidak dibayar dalam masa yang
dinyatakan dalam tawaran itu atau dalam apa-apa
tempoh lanjutan sebagaimana yang diberikan oleh
Ketua Pengarah, pendakwaan bagi kesalahan itu boleh
dimulakan pada bila-bila masa selepas itu terhadap
orang yang kepadanya tawaran itu dibuat.

(1b) Jika suatu kesalahan telah dikompaun di bawah
subseksyen (1), tiada pendakwaan boleh dimulakan
berkenaan dengan kesalahan itu terhadap orang yang
kepadanya tawaran untuk mengkompaun itu dibuat.”;

_(c)_ dalam subseksyen (2), dengan memasukkan selepas

perkataan “subseksyen 11(3),” perkataan “11(3a),”; dan


-----

_Perikanan (Pindaan)_ 5

_(d)_ dalam subseksyen (3)—

(i) dengan menggantikan perkataan “mana-mana

pegawai perikanan” dengan perkataan
“Ketua Pengarah”; dan

(ii) dengan memasukkan selepas perkataan

“subseksyen 11(3)” perkataan “atau 11(3a)”.

**Pindaan seksyen 52**

**11.** Perenggan 52(1)(a) Akta ibu dipinda dengan memasukkan
selepas perkataan “subseksyen 11(3),” perkataan “11(3a),”.

**Pindaan seksyen 61**

**12.** Seksyen 61 Akta ibu dipinda—

_(a)_ dengan memasukkan selepas perkataan “berkenaan dengan

industri yang berkaitan,” perkataan “mengenai pemantauan,
pengawalan dan pengawasan vesel penangkapan ikan
tempatan di laut lepas,”; dan

_(b)_ dalam perenggan (m), dengan memasukkan selepas perkataan

“pelesenan” perkataan “, pemantauan, pengawalan dan
pengawasan”.

HURAIAN

Rang Undang-Undang ini bertujuan untuk meminda Akta Perikanan 1985
(“Akta 317”). Tujuan utama pindaan ini adalah untuk mengadakan peruntukan
bagi pelesenan vesel penangkapan ikan tempatan untuk mengusahakan aktiviti
penangkapan ikan di laut lepas untuk memudahkan pemantauan, pengawalan dan
pengawasan vesel penangkapan ikan tempatan itu. Pindaan ini juga bertujuan
untuk menaikkan penalti am bagi kesalahan di bawah Akta 317.

2. Fasal 1 mengandungi tajuk ringkas dan peruntukan mengenai permulaan
kuat kuasa Akta yang dicadangkan.


-----

6 _Rang Undang-Undang_

3. Fasal 2 dan 3 masing-masing bertujuan untuk meminda tajuk panjang dan
mukadimah Akta 317 untuk menjelaskan bahawa Akta 317 bertujuan untuk
mengadakan peruntukan bagi pemantauan, pengawalan dan pengawasan vesel
penangkapan ikan tempatan di laut lepas.

4. Fasal 4 bertujuan untuk meminda subseksyen 1(1) Akta 317 untuk meluaskan
pemakaian Akta 317 bagi laut lepas berkenaan dengan vesel penangkapan ikan
tempatan.

5. Fasal 5 bertujuan untuk meminda subseksyen 3(1) Akta 317 untuk
memperuntukkan bahawa Menteri hendaklah bertanggungjawab bagi perkara
yang berhubungan dengan pemantauan, pengawalan dan pengawasan vesel
penangkapan ikan tempatan di laut lepas.

6. Fasal 6 bertujuan untuk meminda seksyen 8 Akta 317 untuk menjadikannya
suatu kesalahan bagi mana-mana orang yang mengusahakan apa-apa aktiviti
penangkapan ikan, mengendalikan, atau membenarkan untuk dikendalikan
di laut lepas, apa-apa vesel penangkapan ikan tempatan bagi maksud menangkap
ikan tanpa suatu lesen yang sah yang dikeluarkan di bawah Akta 317, dengan
melanggar apa-apa syarat dalam lesen yang dikeluarkan berkenaan dengan vesel
itu atau dengan melanggar apa-apa arahan secara bertulis yang dikeluarkan
oleh Ketua Pengarah di bawah Akta 317.

7. Fasal 7 bertujuan untuk meminda seksyen 11 Akta 317. _Subfasal 7(a)_
bertujuan untuk meminda subseksyen 11(2) Akta 317 untuk memperuntukkan
bahawa tiada lesen boleh dikeluarkan berkenaan dengan apa-apa peralatan
menangkap ikan atau peranti mengumpul ikan yang menyebabkan atau mungkin
menyebabkan apa-apa galangan kepada pelayaran atau apa-apa rintangan kepada
aliran semula jadi air di laut lepas. Subfasal 7(b) bertujuan untuk memasukkan
subseksyen baharu 11(3a) ke dalam Akta 317 untuk menjadikannya suatu
kesalahan bagi mana-mana orang di laut lepas yang mengendalikan, atau
membenarkan untuk dikendalikan, apa-apa peralatan menangkap ikan atau
peranti mengumpul ikan tanpa suatu lesen, mempunyai di bawah kawalannya
atau dalam milikannya apa-apa peralatan menangkap ikan tanpa suatu lesen
atau memasang, atau menyebabkan dipasang, apa-apa peralatan menangkap
ikan atau peranti mengumpul ikan tanpa kebenaran bertulis daripada Ketua
Pengarah sebelum suatu lesen dikeluarkan.

8. Fasal 8 bertujuan untuk meminda seksyen 14a Akta 317 untuk memperuntukkan
bahawa jika mana-mana orang yang bukan warganegara Malaysia dijumpai
di atas mana-mana vesel penangkapan ikan tempatan di laut lepas, orang itu
hendaklah dianggap, melainkan jika dibuktikan sebaliknya, sebagai anggota
kru vesel penangkapan ikan itu.

9. Fasal 9 bertujuan untuk meminda seksyen 25 Akta 317. _Subfasal 9(a)_
bertujuan untuk meminda perenggan 25(a) Akta 317 untuk menaikkan penalti
am bagi kesalahan di bawah Akta 317 dalam hal vesel penangkapan ikan asing
atau rakyat negara asing daripada sejuta ringgit kepada enam juta ringgit bagi
pemunya atau nakhoda dan daripada seratus ribu ringgit kepada enam ratus ribu
ringgit bagi tiap-tiap anggota kru. Subfasal 9(b) bertujuan untuk memasukkan


-----

_Perikanan (Pindaan)_ 7

perenggan baharu 25(aa) ke dalam Akta 317 untuk memperuntukkan denda
tidak melebihi empat juta ringgit sebagai penalti am bagi kesalahan di bawah
Akta 317 dalam hal mana-mana vesel penangkapan ikan tempatan di laut lepas.

10. _Fasal 10 bertujuan untuk meminda seksyen 31 Akta 317. Subfasal 10(a)_

bertujuan untuk meminda subseksyen 31(1) Akta 317 untuk memberi
Ketua Pengarah kuasa untuk mengkompaun apa-apa kesalahan di bawah
Akta 317 dengan keizinan bertulis Pendakwa Raya. Pada masa ini, kuasa untuk
mengkompaun diberikan kepada pegawai perikanan. _Subfasal 10(b) bertujuan_
untuk memasukkan subseksyen baharu 31(1a) dan (1b). Subseksyen 31(1a)
yang dicadangkan bertujuan untuk memperuntukkan bahawa mana-mana
tawaran untuk mengkompaun boleh dibuat pada bila-bila masa selepas
kesalahan itu dilakukan tetapi sebelum apa-apa pendakwaan baginya dimulakan.
Walau bagaimanapun, pendakwaan bagi kesalahan itu boleh dimulakan
jika amaun yang dinyatakan tidak dibayar dalam masa yang dinyatakan.
Subseksyen 31(1b) yang dicadangkan bertujuan untuk memperuntukkan bahawa tiada
pendakwaan boleh dimulakan jika kesalahan itu telah dikompaun. Subfasal 10(c)
bertujuan untuk meminda subseksyen 31(2) Akta 317 untuk memperuntukkan
bahawa apa-apa kesalahan yang dilakukan berlanggaran dengan subseksyen 11(3a)
yang dicadangkan tidak boleh dikompaun. _Subfasal 10(d) bertujuan untuk_
meminda subseksyen 31(3) Akta 317 untuk memberi Ketua Pengarah kuasa
untuk mengkompaun apa-apa kesalahan di bawah subseksyen 11(3a) yang
dicadangkan jika peralatan menangkap ikan yang berhubungan dengan kesalahan
yang dilakukan adalah peralatan menangkap ikan tradisional.

11. _Fasal 11 bertujuan untuk meminda perenggan 52(1)(a) Akta 317 untuk_

memperuntukkan bahawa jika seseorang itu didapati bersalah atas suatu
kesalahan di bawah subseksyen 11(3a) yang dicadangkan, mahkamah hendaklah
memerintahkan pelucuthakan atas apa-apa jua yang digunakan dalam pelakuan
kesalahan itu.

12. _Fasal 12 bertujuan untuk meminda seksyen 61 Akta 317. Subfasal 12(a)_

bertujuan untuk memberi Menteri kuasa untuk membuat peraturan-peraturan
bagi pemantauan, pengawalan dan pengawasan vesel penangkapan ikan tempatan
di laut lepas. _Subfasal 12(b) bertujuan untuk meminda perenggan 61(m)_
Akta 317 untuk mengadakan peruntukan bagi kuasa Menteri untuk membuat
peraturan-peraturan yang berhubungan dengan pemantauan, pengawalan dan
pengawasan vesel penangkapan ikan, belat ikan, peralatan menangkap ikan,
peranti mengumpul ikan atau sistem kultur laut.

13. Pindaan lain yang tidak diperkatakan dengan khusus dalam Huraian ini

merupakan pindaan yang kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3172]


-----

