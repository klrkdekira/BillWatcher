---
Year: 2010
Bill: D.R.33/2010 - Rang Undang-Undang Lembaga Pembangunan Seni Visual Negara 2010 (Lulus)
Title: D.R.33/2010 - Rang Undang-Undang Lembaga Pembangunan Seni Visual Negara 2010 (Lulus)
Download URL: https://www.parlimen.gov.my/files/billindex/pdf/2010/DR332010.pdf
URL: https://www.parlimen.gov.my/files/billindex/pdf/2010/DR332010.pdf
---
---
Reading:
D.R.33/2010
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:15/12/2010
Dibentang Oleh:Y.B. Dato' Joseph Salang Anak Gandum, Timbalan Menteri Penerangan, Komunikasi dan Kebudayaan
---

_Lembaga Pembangunan Seni Visual Negara_ 1

**D.R. 33/2010**

RANG UNDANG-UNDANG LEMBAGA PEMBANGUNAN

SENI VISUAL NEGARA 2010

SUSUNAN FASAL

Bahagian I

PERMULAAN

Fasal

1. Tajuk ringkas dan permulaan kuat kuasa

2. Tafsiran

Bahagian II

LEMBAGA PEMBANGUNAN SENI VISUAL NEGARA

3. Penubuhan Lembaga Pembangunan Seni Visual Negara

4. Fungsi Lembaga

5. Kuasa Lembaga

6. Keanggotaan Lembaga

7. Pembatalan pelantikan dan peletakan jawatan

8. Pengosongan jawatan

9. Penjalanan sementara fungsi Pengerusi

10. Meterai perbadanan

11. Kuasa untuk menubuhkan syarikat

12. Pewakilan fungsi dan kuasa Lembaga

13. Kuasa Menteri untuk memberikan arahan dan menghendaki maklumat

14. Mesyuarat dan tatacara Lembaga

15. Setiausaha Lembaga

16. Jawatankuasa Lembaga


-----

_Rang Undang-Undang_

Bahagian III

PEGAWAI DAN PEKHIDMAT LEMBAGA

Fasal

17. Pelantikan Ketua Pengarah

18. Kewajipan Ketua Pengarah

19. Pegawai dan pekhidmat Lembaga

20. Kuasa memberikan pinjaman dan membuat pendahuluan kepada
pegawai dan pekhidmat

21. Pembayaran faedah persaraan, ganjaran dan elaun lain

Bahagian IV

KEWANGAN

22. Kumpulan Wang

23. Perbelanjaan yang hendaklah dipertanggungkan pada Kumpulan Wang

24. Pemeliharaan Kumpulan Wang

25. Kuasa untuk meminjam

26. Deposit dan pelaburan Kumpulan Wang

27. Akaun dan laporan

28. Perbelanjaan dan penyediaan anggaran

29. Tahun kewangan

Bahagian V

BALAI SENI VISUAL NEGARA

30. Penubuhan Balai Seni Visual Negara

31. Pelupusan karya seni visual daripada Balai

32. Pertukaran karya seni visual

33. Pelupusan karya seni visual yang ditinggalkan dengan Balai

Bahagian VI

AM

34. Kuasa untuk membuat peraturan-peraturan

35. Perlindungan daripada liabiliti diri


-----

_Lembaga Pembangunan Seni Visual Negara_

Fasal

36. Akta Perlindungan Pihak Berkuasa Awam 1948

37. Pekhidmat awam

38. Pindaan Jadual

Bahagian VII

PERUNTUKAN PEMANSUHAN, KECUALIAN DAN PERALIHAN

39. Pemansuhan dan pembubaran

40. Pemindahan kuasa, dsb.

41. Pemindahan harta

42. Kontrak sedia ada

43. Penerusan prosiding sivil dan jenayah

44. Pemindahan Kumpulan Wang

45. Penerusan pegawai dan pekhidmat

Jadual


-----

_Rang Undang-Undang_


-----

_Lembaga Pembangunan Seni Visual Negara_ 5

RANG UNDANG-UNDANG

_b e r n a m a_

Suatu Akta untuk menubuhkan Lembaga Pembangunan Seni
Visual Negara dan Balai Seni Visual Negara, untuk mengadakan
peruntukan bagi pemerolehan, pemeliharaan, pameran dan pemajuan
karya seni visual di Malaysia dan bagi perkara-perkara yang
berkaitan dengannya, untuk memansuhkan Akta Balai Seni Lukis
Negara 1959, untuk membubarkan Lembaga Pemegang Amanah
Balai Seni Lukis Negara dan untuk mengadakan peruntukan bagi
perkara yang berbangkit dan bersampingan.

[ ]

**DIPERBUAT oleh Parlimen Malaysia seperti yang berikut:**

Bahagian I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Lembaga Pembangunan**
Seni Visual Negara 2010.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta, dan Menteri_
boleh menetapkan tarikh yang berlainan bagi permulaan kuat
kuasa peruntukan yang berlainan Akta ini.


-----

6 _Rang Undang-Undang_

**Tafsiran**

**2. Dalam Akta ini, melainkan jika konteksnya menghendaki**
makna yang lain—

“Balai” termasuklah suatu cawangan Balai Seni Visual Negara
yang ditubuhkan di bawah seksyen 30;

“koleksi seni visual negara” dan “koleksi negara” ertinya semua
karya seni visual yang diperoleh oleh Lembaga;

“Kumpulan Wang” ertinya Kumpulan Wang Seni Visual Negara
yang ditubuhkan di bawah seksyen 22;

“Lembaga” ertinya Lembaga Pembangunan Seni Visual Negara
yang ditubuhkan di bawah seksyen 3;

“memperoleh” termasuklah memperoleh dengan cara pembelian,
pemindahan, pemberian, pertukaran, hadiah, penyelesaian atau
selainnya;

“pegawai Lembaga” termasuklah Ketua Pengarah;

“pengendali seni visual” ertinya mana-mana orang yang
menjalankan apa-apa perniagaan atau pengendalian seni visual;

“seni visual” ertinya seni yang dihasilkan daripada bahan tara,
teknik, proses atau teknologi yang sesuai, yang menarik kepada
deria visual dan wujud dalam bentuk kekal;

“tarikh yang ditetapkan” ertinya tarikh Akta ini mula berkuat
kuasa.

Bahagian II

Lembaga Pembangunan Seni Visual Negara

**Penubuhan Lembaga Pembangunan Seni Visual Negara**

**3. (1) Suatu pertubuhan perbadanan dengan nama “Lembaga**
Pembangunan Seni Visual Negara” ditubuhkan.

(2) Lembaga adalah kekal turun-temurun dan mempunyai suatu
meterai perbadanan.


-----

_Lembaga Pembangunan Seni Visual Negara_ 7

(3) Lembaga boleh membawa guaman dan dibawa guaman
atas namanya.

(4) Tertakluk kepada dan bagi maksud Akta ini, Lembaga
boleh, atas apa-apa terma yang difikirkannya patut—

_(a)_ membuat kontrak;

_(b)_ memperoleh, membeli, mengambil, memegang dan

menikmati apa-apa jenis harta alih dan harta tak alih;
dan

_(c)_ memindahkan, menyerahhakkan, menyerahkan balik,

memulangkan, menggadaikan, menggadaijanjikan,
mendemiskan, menyerahhakkan semula, memindahkan
hakmilik, atau selainnya melupuskan, atau membuat
apa-apa urusan dengan, apa-apa harta alih atau harta tak
alih atau apa-apa kepentingan yang terletak hak pada
Lembaga.

**Fungsi Lembaga**

**4. Fungsi Lembaga adalah—**

_(a)_ untuk membuat syor kepada Menteri mengenai dasar,

kaedah, langkah dan strategi yang hendaklah diterima
pakai bagi memajukan, memupuk dan memudahkan
pembangunan seni visual di Malaysia;

_(b)_ untuk menubuhkan, mengendalikan dan menyenggarakan

Balai;

_(c)_ untuk membeli atau memperoleh apa-apa karya seni

visual;

_(d)_ untuk memelihara objek seni visual di dalam Balai;

_(e)_ untuk mengekalkan standard dan mutu seni visual;

_(f)_ untuk memberikan bantuan dalam bentuk kewangan atau

selainnya kepada pengendali seni visual di Malaysia;

_(g)_ untuk mendaya usahakan aktiviti sama ada dengan atau

tanpa penyertaan pengendali seni visual ke arah pemajuan
pembangunan seni visual di Malaysia;

_(h)_ untuk memajukan, membantu dan menyelaraskan aktiviti

pengendali seni visual;


-----

8 _Rang Undang-Undang_

_(i)_ untuk memberikan sokongan, termasuk, tetapi tidak terhad

kepada, sokongan kewangan, nasihat dan maklumat,
kepada mana-mana orang, organisasi atau institusi ke
arah pemajuan pembangunan seni visual di Malaysia;

_(j)_ untuk menjalankan aktiviti bagi maksud merangsang minat

orang ramai dalam seni visual, memajukan pengetahuan,
penghayatan dan amalan dalam seni visual dan memperbaik
standard dalam seni visual; dan

_(k)_ untuk bertindak atas apa-apa sifat atau peranan ke arah

pemajuan pembangunan seni visual di Malaysia.

**Kuasa Lembaga**

**5. (1) Tertakluk kepada dan bagi maksud Akta ini, Lembaga**
hendaklah mempunyai kuasa yang berikut:

_(a)_ untuk mengambil khidmat perunding, melantik ejen dan

wakil;

_(b)_ untuk memegang apa-apa karya seni visual atas

amanah;

_(c)_ untuk menyediakan skim latihan dan kemudahan latihan,

untuk mengawal dan mengawasi pelaksanaan projek dan
program latihan yang berhubungan dengan pembangunan
atau pemajuan seni visual di Malaysia;

_(d)_ untuk mengambil khidmat apa-apa bilangan pegawai dan

pekhidmat atas apa-apa terma dan syarat sebagaimana
yang diluluskan oleh Menteri;

_(e)_ untuk mengurus dan mengawal Balai dan bagi maksud

itu boleh mengambil khidmat apa-apa bilangan pegawai
dan pekhidmat untuk mengendalikan Balai, atas apaapa terma dan syarat sebagaimana yang diluluskan oleh
Menteri;

_(f)_ untuk mengenakan fi atau apa-apa caj lain yang difikirkannya

patut berkenaan dengan apa-apa kemasukan ke manamana pameran yang diadakan di Balai atau apa-apa
perkhidmatan lain yang diberikan oleh Balai;


-----

_Lembaga Pembangunan Seni Visual Negara_ 9

_(g)_ untuk meminjamkan apa-apa objek kepunyaan Balai

kepada mana-mana galeri, muzium atau pameran atas
apa-apa terma dan tertakluk kepada apa-apa syarat yang
difikirkan sesuai oleh Lembaga:

Dengan syarat bahawa kelulusan secara bertulis daripada

Menteri hendaklah diperoleh terlebih dahulu jika galeri,
muzium atau pameran itu terletak di luar Malaysia;

_(h)_ dengan persetujuan bertulis Menteri, dan tertakluk kepada

apa-apa sekatan yang boleh dikenakan oleh Menteri, untuk
melabur, meminjam wang atau menggadaikan apa-apa
harta alih atau harta tak alih atau apa-apa kepentingan
terhadapnya yang terletak hak pada Lembaga, atas apaapa terma dan syarat sebagaimana yang difikirkan sesuai
oleh Lembaga;

_(i)_ untuk menyediakan perkhidmatan berhubung dengan seni

visual termasuk menjalankan siasatan dan memberikan
nasihat; dan

_(j)_ untuk melakukan semua perkara yang semunasabahnya

perlu bagi pelaksanaan kewajipannya di bawah Akta
ini.

(2) Tanpa menjejaskan keluasan subseksyen (1) Lembaga,
tertakluk kepada apa-apa arahan yang dibuat oleh Menteri dari
semasa ke semasa, hendaklah mempunyai kuasa untuk menyertai
dan menggalakkan penyertaan dalam projek kerjasama antarabangsa
yang penyertaannya didapati oleh Lembaga adalah perlu, berfaedah
atau sesuai bagi atau berkaitan dengan pelaksanaan fungsinya
di bawah Akta ini.

**Keanggotaan Lembaga**

**6. (1) Lembaga hendaklah terdiri daripada anggota yang**
berikut:

_(a)_ seorang Pengerusi yang dilantik oleh Menteri;

_(b)_ Ketua Setiausaha Kementerian yang dipertanggungkan

dengan tanggungjawab bagi pembangunan seni visual,
atau wakilnya;


-----

10 _Rang Undang-Undang_

_(c)_ Ketua Setiausaha Kementerian yang dipertanggungkan

dengan tanggungjawab bagi kewangan, atau wakilnya;
dan

_(d)_ tidak kurang daripada lima tetapi tidak lebih daripada

sepuluh orang anggota lain yang hendaklah dilantik oleh
Menteri yang separuh daripadanya hendaklah merupakan
artis pengamal atau ahli akademik dalam bidang seni
visual yang pada pendapat Menteri, dapat menyumbang
kepada pembangunan seni visual.

(2) Seseorang anggota Lembaga yang dilantik oleh Menteri
hendaklah, melainkan pelantikannya terlebih dahulu dibatalkan atau
dia terlebih dahulu meletakkan jawatan, memegang jawatan selama
tempoh tidak melebihi tiga tahun sebagaimana yang ditentukan
oleh Menteri dan adalah layak untuk dilantik semula.

(3) Anggota Lembaga hendaklah dibayar apa-apa elaun
sebagaimana yang ditentukan oleh Menteri.

(4) Peruntukan Jadual hendaklah terpakai bagi Lembaga.

**Pembatalan pelantikan dan peletakan jawatan**

**7. (1) Pelantikan mana-mana anggota yang dilantik di bawah**
perenggan 6(1)(a) atau _(d) boleh pada bila-bila masa dibatalkan_
oleh Menteri tanpa memberikan apa-apa sebab bagi pembatalan
itu.

(2) Seseorang anggota yang dilantik oleh Menteri boleh pada
bila-bila masa meletakkan jawatannya dengan memberikan notis
bertulis yang dialamatkan kepada Menteri.

**Pengosongan jawatan**

**8. Jawatan seseorang anggota yang dilantik di bawah perenggan**
6(1)(a) atau _(d) hendaklah menjadi kosong jika—_

_(a)_ dia meninggal dunia;

_(b)_ telah dibuktikan terhadapnya, atau dia telah disabitkan

atas, suatu pertuduhan berkenaan dengan—

(i) suatu kesalahan yang melibatkan fraud, kecurangan

atau keburukan akhlak;


-----

_Lembaga Pembangunan Seni Visual Negara_ 11

(ii) suatu kesalahan di bawah mana-mana undang
undang yang berhubungan dengan rasuah; atau

(iii) apa-apa kesalahan lain yang boleh dihukum dengan

pemenjaraan (sama ada pemenjaraan sahaja atau
sebagai tambahan kepada atau sebagai ganti denda)
selama lebih daripada dua tahun;

_(c)_ dia menjadi bankrap;

_(d)_ dia tidak sempurna akal atau selainnya tidak berupaya

menunaikan kewajipannya;

_(e)_ dia tidak menghadiri mesyuarat Lembaga tiga kali berturut
turut tanpa kebenaran Pengerusi atau dalam hal Pengerusi,
tanpa kebenaran Menteri;

_(f)_ peletakan jawatannya diterima oleh Menteri; atau

_(g)_ pelantikannya dibatalkan oleh Menteri.

**Penjalanan sementara fungsi Pengerusi**

**9. (1) Jika Pengerusi atas apa-apa sebab tidak dapat melaksanakan**
fungsi Pengerusi atau semasa apa-apa tempoh kekosongan jawatan
Pengerusi, Menteri boleh melantik mana-mana anggota Lembaga
untuk melaksanakan fungsi Pengerusi.

(2) Seorang anggota yang dilantik di bawah subseksyen (1)
hendaklah, dalam tempoh dia melaksanakan fungsi Pengerusi
di bawah seksyen ini, disifatkan sebagai Pengerusi.

(3) Apabila mana-mana orang terhenti menjadi anggota
Lembaga oleh sebab mana-mana peruntukan Akta ini, seorang lain
hendaklah dilantik untuk menggantikannya mengikut peruntukan
yang terpakai.

**Meterai perbadanan**

**10. (1) Lembaga hendaklah mempunyai suatu meterai perbadanan**
yang hendaklah mengandungi apa-apa lambang yang diluluskan
oleh Lembaga dan meterai itu boleh dipecahkan, ditukar, diubah
atau dibuat baharu sebagaimana yang difikirkan patut oleh
Lembaga.


-----

12 _Rang Undang-Undang_

(2) Sehingga suatu meterai diadakan oleh Lembaga, suatu cap
yang mengandungi perkataan “Lembaga Pembangunan Seni Visual
Negara” bolehlah digunakan dan hendaklah disifatkan sebagai
meterai perbadanan Lembaga.

(3) Meterai perbadanan itu hendaklah disimpan dalam jagaan
Ketua Pengarah atau mana-mana orang lain yang diberi kuasa
oleh Lembaga, dan hendaklah disahkan oleh Ketua Pengarah
atau orang yang diberi kuasa itu atau oleh mana-mana pegawai
yang diberi kuasa oleh salah seorang daripada mereka secara
bertulis; dan segala surat ikatan, dokumen dan surat cara lain yang
berupa sebagai dimeteraikan dengan meterai itu, yang disahkan
sebagaimana yang dinyatakan dalam subseksyen ini, hendaklah
disifatkan telah disempurnakan dengan sah sehingga dibuktikan
sebaliknya:

Dengan syarat bahawa apa-apa dokumen atau surat cara yang

jika disempurnakan oleh seseorang yang bukan suatu pertubuhan
perbadanan tidak akan dikehendaki supaya dimeteraikan boleh
disempurnakan oleh Lembaga mengikut cara yang serupa, dan
apa-apa dokumen atau surat cara itu boleh disempurnakan bagi
pihak Lembaga oleh mana-mana pegawai atau pekhidmat Lembaga
yang diberi kuasa secara am atau khas oleh Lembaga bagi maksud
itu.

(4) Meterai perbadanan Lembaga hendaklah diberi pengiktirafan
rasmi dan kehakiman.

**Kuasa untuk menubuhkan syarikat**

**11. Lembaga boleh, dari semasa ke semasa, dengan kelulusan**
Menteri menubuhkan syarikat di bawah Akta Syarikat 1965

[Akta 125] untuk menjalankan dan menjaga, mengelolakan dan
menguruskan apa-apa projek, skim atau perusahaan yang telah
dirancangkan atau diusahakan oleh Lembaga dalam melaksanakan
fungsinya atau menjalankan kuasanya.

**Pewakilan fungsi dan kuasa Lembaga**

**12. (1) Lembaga boleh, secara bertulis, mewakilkan mana-mana**
fungsi dan kuasanya kepada Pengerusi atau mana-mana anggota
lain atau kepada mana-mana pegawai Lembaga, selain kuasa


-----

_Lembaga Pembangunan Seni Visual Negara_ 13

untuk membuat perundangan subsidiari, kuasa untuk meminjam
wang dan kuasa yang berhubung dengan hal-hal pentadbiran dan
operasi Lembaga.

(2) Orang yang diwakilkan dengan kuasa sedemikian adalah
terikat untuk mematuhi dan mengambil kira segala syarat dan
sekatan yang dikenakan oleh Lembaga dan segala kehendak,
tatacara dan perkara yang dinyatakan oleh Lembaga.

(3) Mana-mana fungsi atau kuasa yang diwakilkan di bawah
seksyen ini hendaklah dilaksanakan atau dijalankan atas nama
dan bagi pihak Lembaga.

(4) Pewakilan di bawah seksyen ini tidaklah menghalang
Lembaga daripada melaksanakan atau menjalankan sendiri pada
bila-bila masa mana-mana fungsi atau kuasa yang diwakilkan
itu.

**Kuasa Menteri untuk memberikan arahan dan menghendaki**
**maklumat**

**13. (1) Menteri boleh memberi Lembaga apa-apa arahan bersifat**
am yang selaras dengan peruntukan Akta ini dan Lembaga
hendaklah menguatkuasakan arahan itu.

(2) Lembaga hendaklah memberikan kepada Menteri apaapa maklumat berkenaan dengan harta dan aktiviti Lembaga
sebagaimana yang dikehendakinya dari semasa ke semasa.

**Mesyuarat dan tatacara Lembaga**

**14. (1) Lembaga hendaklah mengadakan apa-apa bilangan**
mesyuarat sebagaimana yang perlu bagi memenuhi fungsinya
dengan sewajarnya.

(2) Pengerusi Lembaga atau orang yang dilantik untuk
menjalankan fungsi Pengerusi menurut subseksyen 9(1)
hendaklah mempengerusikan mana-mana mesyuarat Lembaga.


-----

14 _Rang Undang-Undang_

(3) Jika pada mana-mana mesyuarat Lembaga Pengerusi
mahupun orang yang dilantik menjalankan fungsi Pengerusi
menurut subseksyen 9(1) tidak hadir, anggota yang hadir hendaklah
melantik seorang daripada kalangan anggota yang hadir itu untuk
menjadi pengerusi mesyuarat.

(4) Tiap-tiap persoalan dalam mesyuarat Lembaga hendaklah
ditentukan secara undi majoriti anggota yang hadir, dan dalam hal
terdapat bilangan undi yang sama banyak, pengerusi mesyuarat
hendaklah mempunyai undi pemutus.

(5) Lembaga boleh bertindak walaupun ada satu atau lebih
kekosongan jawatan di kalangan anggotanya.

(6) Tertakluk kepada Akta ini, Lembaga boleh menentukan
tatacaranya sendiri.

(7) Kuorum bagi sesuatu mesyaurat Lembaga ialah lima
orang.

**Setiausaha Lembaga**

**15. Ketua Pengarah hendaklah menjadi setiausaha kepada**
Lembaga.

**Jawatankuasa Lembaga**

**16. (1) Lembaga boleh menubuhkan apa-apa jawatankuasa yang**
didapatinya perlu atau suai manfaat untuk membantunya dalam
melaksanakan fungsinya di bawah Akta ini.

(2) Lembaga boleh melantik mana-mana anggotanya untuk
menjadi pengerusi sesuatu jawatankuasa.

(3) Lembaga boleh melantik mana-mana orang untuk menjadi
anggota mana-mana jawatankuasa yang ditubuhkan di bawah
subseksyen (1).

(4) Anggota sesuatu jawatankuasa hendaklah memegang
jawatan selama apa-apa tempoh yang dinyatakan dalam surat cara
pelantikannya dan adalah layak untuk dilantik semula


-----

_Lembaga Pembangunan Seni Visual Negara_ 15

(5) Lembaga boleh pada bila-bila masa membatalkan pelantikan
mana-mana anggota sesuatu jawatankuasa tanpa memberikan apaapa sebab bagi pembatalan itu.

(6) Seseorang anggota jawatankuasa boleh pada bila-bila masa
meletakkan jawatannya dengan memberikan notis secara bertulis
kepada Pengerusi Lembaga.

(7) Sesuatu jawatankuasa boleh mengawal selia tatacaranya
sendiri.

(8) Sesuatu jawatankuasa hendaklah tertakluk kepada dan
bertindak mengikut apa-apa arahan yang diberikan kepada
jawatankuasa itu oleh Lembaga.

(9) Lembaga boleh pada bila-bila masa memberhentikan atau
mengubah keanggotaan sesuatu jawatankuasa.

(10) Mesyuarat sesuatu jawatankuasa hendaklah diadakan pada
bila-bila masa dan di mana-mana tempat yang ditentukan oleh
pengerusi jawatankuasa itu.

(11) Sesuatu jawatankuasa hendaklah menyebabkan—

_(a)_ minit semua mesyuaratnya disenggarakan dan disimpan

dalam bentuk yang sepatutnya; dan

_(b)_ salinan minit semua mesyuaratnya hendaklah dikemukakan

kepada Lembaga secepat yang dapat dilaksanakan.

(12) Apa-apa minit yang dibuat mengenai mesyuarat sesuatu
jawatankuasa hendaklah, jika telah ditandatangani dengan sewajarnya,
boleh diterima sebagai keterangan dalam semua prosiding undangundang tanpa bukti selanjutnya.

(13) Tiap-tiap mesyuarat sesuatu jawatankuasa yang
berkenaan dengan perjalanannya minit telah dibuat mengikut
subseksyen (11) dan (12) hendaklah disifatkan telah dipanggil dan
diadakan dengan sewajarnya dan semua anggota dalam mesyuarat
itu layak dengan sewajarnya untuk bertindak.

(14) Sesuatu jawatankuasa boleh mengundang mana-mana
orang untuk menghadiri mana-mana mesyuaratnya, bagi maksud
menasihatinya tentang apa-apa perkara yang sedang dibincangkan,
tetapi orang itu tidak berhak untuk mengundi pada mesyuarat
itu.


-----

16 _Rang Undang-Undang_

(15) Anggota sesuatu jawatankuasa atau mana-mana orang
yang diundang untuk menghadiri mana-mana mesyuarat sesuatu
jawatankuasa boleh dibayar apa-apa elaun dan perbelanjaan lain
sebagaimana yang ditentukan oleh Lembaga.

(16) Tiada perbuatan yang dilakukan atau prosiding yang diambil
di bawah Akta ini boleh dipersoalkan atas alasan bahawa—

_(a)_ ada apa-apa kekosongan dalam keanggotaan, atau ada apa
apa kecacatan dalam penubuhan, sesuatu jawatankuasa;
atau

_(b)_ ada apa-apa peninggalan, kecacatan atau ketidakteraturan

yang tidak menyentuh merit hal itu.

Bahagian III

PEGAWAI DAN PEKHIDMAT LEMBAGA

**Pelantikan Ketua Pengarah**

**17. (1) Menteri boleh melantik seorang Ketua Pengarah bagi maksud**
Akta ini dan bagi penjalanan berkesan hal ehwal Lembaga.

(2) Terma dan syarat pelantikan Ketua Pengarah hendaklah
ditentukan oleh Menteri.

(3) Jika Ketua Pengarah tidak ada di Malaysia buat sementara
atau tidak berupaya buat sementara oleh sebab sakit atau kerana
apa-apa sebab lain untuk melaksanakan kewajipannya, Lembaga
boleh mengarahkan mana-mana pegawai lain untuk melaksanakan
kewajipan Ketua Pengarah semasa ketidakhadiran atau ketidakupayaan
sementara itu.

**Kewajipan Ketua Pengarah**

**18. Ketua Pengarah hendaklah—**

_(a)_ bertanggungjawab bagi pengurusan hal ehwal Lembaga

tertakluk kepada arahan dan mengikut dasar yang
ditentukan oleh Lembaga;

_(b)_ bertanggungjawab bagi melaksanakan keputusan

Lembaga;


-----

_Lembaga Pembangunan Seni Visual Negara_ 17

_(c)_ menjalankan pengawasan dan kawalan ke atas semua

pegawai dan pekhidmat lain Lembaga; dan

_(d)_ melaksanakan apa-apa kewajipan dan menjalankan apa-apa

kuasa yang ditentukan atau diwakilkan oleh Lembaga
dari semasa ke semasa atau sebagaimana yang diarahkan
oleh Pengerusi.

**Pegawai dan pekhidmat Lembaga**

**19. (1) Lembaga hendaklah melantik apa-apa bilangan pegawai**
dan pekhidmat Lembaga sebagaimana yang difikirkan perlu oleh
Lembaga dari semasa ke semasa.

(2) Lembaga hendaklah mempunyai kuasa untuk merangka dan
mengawal selia tatacara pelantikan pegawai dan pekhidmatnya.

(3) Seseorang pegawai atau pekhidmat Lembaga hendaklah
memegang jawatannya selama apa-apa tempoh dan atas apa-apa
terma dan syarat sebagaimana yang ditentukan oleh Lembaga dari
semasa ke semasa.

(4) Lembaga boleh, dengan kelulusan Menteri membuat
peraturan-peraturan berkenaan dengan syarat-syarat perkhidmatan
pegawai dan pekhidmatnya.

**Kuasa memberikan pinjaman dan membuat pendahuluan**
**kepada pegawai dan pekhidmat**

**20. Lembaga boleh memberikan pinjaman dan membuat pendahuluan**
kepada pegawai dan pekhidmatnya bagi apa-apa maksud dan atas
apa-apa terma dan syarat yang ditentukan oleh Lembaga.

**Pembayaran faedah persaraan, ganjaran dan elaun lain**

**21. Lembaga boleh membuat perkiraan bagi pembayaran kepada**
pegawai dan pekhidmatnya dan orang tanggungan mereka, apaapa faedah persaraan, ganjaran dan elaun lain sebagaimana yang
ditentukan oleh Lembaga.


-----

18 _Rang Undang-Undang_

Bahagian IV

KEWANGAN

**Kumpulan Wang**

**22. (1) Bagi maksud Akta ini, suatu kumpulan wang yang dikenali**
sebagai “Kumpulan Wang Seni Visual Negara” yang ditadbir dan
dikawal oleh Lembaga ditubuhkan.

(2) Kumpulan Wang hendaklah terdiri daripada—

_(a)_ apa-apa jumlah yang diperuntukkan setiap tahun oleh

Parlimen bagi maksud Akta ini;

_(b)_ apa-apa jumlah yang dibayar kepada Lembaga dari semasa

ke semasa untuk pinjaman yang dibuat oleh Lembaga;

_(c)_ wang yang diterima oleh Lembaga sebagai derma,

pemberian walau apa pun cara diterima atau wang yang
diperoleh daripada pengendalian apa-apa projek, skim
atau perusahaan yang dibiayai oleh Kumpulan Wang;

_(d)_ wang yang diperoleh atau berbangkit daripada apa-apa

harta, pelaburan, gadai janji, gadaian atau debentur yang
diperoleh oleh atau yang terletak hak pada Lembaga;

_(e)_ apa-apa harta, pelaburan, gadai janji, gadaian atau debentur

yang diperoleh oleh atau terletak hak pada Lembaga;

_(f)_ jumlah wang yang dipinjam oleh Lembaga bagi maksud

memenuhi mana-mana obligasinya atau menunaikan
mana-mana kewajipannya;

_(g)_ wang yang dikutip oleh Lembaga di bawah peraturan
peraturan yang dibuat di bawah Akta ini dan yang
ditentukan dalamnya sebagai wang yang kena dibayar
ke dalam Kumpulan Wang; dan

_(h)_ segala jumlah wang atau harta lain yang mungkin

dengan apa-apa cara menjadi kena dibayar kepada atau
terletak hak pada Lembaga berkenaan dengan apa-apa
perkara yang bersampingan dengan fungsi, kuasa dan
kewajipannya.


-----

_Lembaga Pembangunan Seni Visual Negara_ 19

**Perbelanjaan yang hendaklah dipertanggungkan pada Kumpulan**
**Wang**

**23. Kumpulan Wang hendaklah dibelanjakan bagi maksud—**

_(a)_ membayar apa-apa perbelanjaan yang dilakukan dengan

sah oleh Lembaga;

_(b)_ membayar saraan, elaun dan perbelanjaan lain Pengerusi,

anggota Lembaga, Ketua Pengarah, anggota Jawatankuasa,
pegawai dan pekhidmat yang dilantik dan diambil khidmat
oleh Lembaga, termasuk faedah persaraan, pencen dan
ganjaran;

_(c)_ membayar apa-apa belanja, kos atau perbelanjaan

berhubung dengan pengurusan dan kawalan ke atas Balai
yang dilakukan atau disetujui terima dengan sah oleh
Lembaga;

_(d)_ membayar apa-apa belanja, kos atau perbelanjaan lain

yang dilakukan atau disetujui terima dengan sah oleh
Lembaga dalam melaksanakan fungsi dan menjalankan
kuasanya di bawah Akta ini;

_(e)_ membayar balik apa-apa wang yang dipinjam di bawah

perenggan 22(2)(f) dan bunga yang kena dibayar atas
wang yang dipinjam itu;

_(f)_ memberikan pinjaman dan pendahuluan kepada pegawai

dan pekhidmat Lembaga di bawah seksyen 20; dan

_(g)_ secara amnya, membayar apa-apa belanja bagi melaksanakan

peruntukan Akta ini.

**Pemeliharaan Kumpulan Wang**

**24. Menjadi kewajipan Lembaga untuk memelihara Kumpulan**
Wang dengan melaksanakan fungsinya dan menjalankan kuasanya
di bawah Akta ini dengan sedemikian cara supaya dapat dipastikan
bahawa jumlah hasil Lembaga mencukupi untuk membayar semua
jumlah wang yang dipertanggungkan dengan sepatutnya pada
akaun hasilnya, termasuk susut nilai dan bunga atas modal, dari
setahun ke setahun.


-----

20 _Rang Undang-Undang_

**Kuasa untuk meminjam**

**25. Lembaga boleh, dengan kelulusan Menteri dan Menteri**
Kewangan, meminjam pada apa-apa kadar bunga dan selama
apa-apa tempoh dan atas apa-apa terma tentang masa dan cara
pembayaran balik dan selainnya sebagaimana yang diluluskan
oleh Menteri dan Menteri Kewangan, apa-apa jumlah wang
yang dikehendaki oleh Lembaga bagi memenuhi mana-mana
obligasinya atau menunaikan mana-mana kewajipannya di bawah
Akta ini.

**Deposit dan pelaburan Kumpulan Wang**

**26. Lembaga boleh, dengan kelulusan bertulis terlebih dahulu**
oleh Menteri dan Menteri Kewangan—

_(a)_ menyimpan, sama ada dalam deposit tetap atau akaun

semasa, apa-apa wang yang tidak dilaburkan buat
sementara waktu di mana-mana bank di Malaysia yang
memegang lesen yang sah di bawah peruntukan Akta
Bank dan Institusi-Institusi Kewangan 1989 [Akta 372]
atau Akta Bank Islam 1983 [Akta 276]; atau

_(b)_ melabur dalam sekuriti Kerajaan atau sekuriti lain wang

Kumpulan Wang yang tidak diperlukan serta-merta untuk
dibelanjakan di bawah Akta ini.

**Akaun dan laporan**

**27. (1) Lembaga hendaklah menyebabkan disimpan akaun**
Kumpulan Wang dan laporan yang sepatutnya tentang aktiviti
Lembaga dan hendaklah, dengan seberapa segera yang dapat
dilaksanakan selepas berakhirnya setiap tahun kewangan,
menyebabkan disediakan bagi tahun kewangan itu—

_(a)_ suatu penyata akaun Lembaga yang hendaklah mengandungi

kunci kira-kira dan akaun pendapatan dan perbelanjaan;
dan

_(b)_ suatu penyata aktivitinya.


-----

_Lembaga Pembangunan Seni Visual Negara_ 21

(2) Lembaga hendaklah dengan secepat yang mungkin
menghantar suatu salinan penyata akaun dan penyata aktivitinya
yang disebut dalam subseksyen (1) yang diperakui oleh juruaudit
dan satu salinan laporan juruaudit kepada Menteri yang hendaklah
menyebabkan penyata dan laporan itu dibentangkan di hadapan
kedua-dua Dewan Parlimen.

(3) Akta Badan Berkanun (Akaun dan Laporan Tahunan) 1980

[Akta 240] hendaklah terpakai bagi Lembaga.

**Perbelanjaan dan penyediaan anggaran**

**28. (1) Perbelanjaan Lembaga sehingga apa-apa amaun yang**
dibenarkan oleh Menteri bagi mana-mana satu tahun hendaklah
dibayar daripada Kumpulan Wang.

(2) Sebelum permulaan bulan September setiap tahun,
Lembaga hendaklah mengemukakan kepada Menteri suatu
anggaran perbelanjaan termasuk perbelanjaan bagi projek
pembangunan, bagi tahun yang berikutnya mengikut apa-apa bentuk
dan mengandungi apa-apa butir sebagaimana yang diarahkan oleh
Menteri.

(3) Menteri hendaklah, sebelum permulaan tahun yang berikutnya,
memberitahu Lembaga amaun yang dibenarkan bagi perbelanjaan
pada amnya atau amaun yang dibenarkan bagi setiap perihalan
perbelanjaan.

(4) Lembaga boleh, pada bila-bila masa, mengemukakan kepada
Menteri suatu anggaran tambahan bagi mana-mana satu tahun
dan Menteri boleh membenarkan keseluruhan atau mana-mana
bahagian perbelanjaan tambahan yang termasuk dalam anggaran
tambahan itu.

**Tahun kewangan**

**29. Tahun kewangan Lembaga hendaklah bermula dari 1 Januari**
dan berakhir pada 31 Disember setiap tahun.


-----

22 _Rang Undang-Undang_

Bahagian V

BALAI SENI VISUAL NEGARA

**Penubuhan Balai Seni Visual Negara**

**30. (1) Maka dengan ini ditubuhkan suatu Balai Seni Visual**
Negara yang hendaklah diuruskan oleh Lembaga.

(2) Lembaga boleh menubuhkan dan menyenggara apa-apa
cawangan Balai Seni Visual Negara di mana-mana tempat di
Malaysia sebagaimana yang Lembaga fikirkan perlu bagi maksud
menjalankan peruntukan Akta ini.

(3) Semua koleksi seni visual negara hendaklah disimpan
di Balai.

(4) Balai boleh, bagi pihak Lembaga—

_(a)_ mempamerkan, memajukan atau menjadikan tersedia bagi

pameran, karya seni visual daripada koleksi seni visual
negara atau koleksi orang lain;

_(b)_ menyediakan maklumat tentang seni visual;

_(c)_ membangunkan dan menyenggarakan suatu koleksi karya

seni visual negara;

_(d)_ memberi nasihat tentang pemeliharaan seni visual;

_(e)_ membuat perkiraan atau membantu dalam penyelidikan

perkara-perkara yang berkaitan dengan seni visual;

_(f)_ menjual atau menukarkan apa-apa karya seni visual, atau

mempamerkan koleksi seni visual peribadi yang di bawah
jagaan dan kawalan Lembaga;

_(g)_ menubuhkan dan menyenggarakan kemudahan

bagi pembelian oleh orang awam buku, kertas,
cetakan, poskad, reproduksi, replika, bahan promosi dan
barang lain yang berkaitan dengan karya seni visual
di Balai.


-----

_Lembaga Pembangunan Seni Visual Negara_ 23

**Pelupusan karya seni visual daripada Balai**

**31. (1) Tertakluk kepada subseksyen (2), jika Lembaga berpuas**
hati bahawa sesuatu karya seni visual dalam koleksi negara—

_(a)_ tidak layak dijadikan koleksi negara; atau

_(b)_ tidak diperlukan sebagai sebahagian daripada koleksi

negara,

Lembaga boleh, dengan kelulusan Menteri, melupuskan karya itu
melalui jualan, hadiah atau pemusnahan.

(2) Sesuatu karya seni visual tidak boleh dilupuskan secara
pemusnahan melainkan Lembaga berpuas hati bahawa karya itu
tidak mempunyai nilai jualan.

(3) Pelupusan mana-mana karya seni visual di bawah seksyen
ini hendaklah dijalankan oleh Balai.

**Pertukaran karya seni visual**

**32. (1) Jika Lembaga berpuas hati bahawa suatu pertukaran**
karya seni visual dalam koleksi negara dengan suatu karya seni
visual lain akan memberikan kelebihan kepada koleksi, maka
Balai boleh membuat pertukaran melalui suatu perjanjian.

(2) Perjanjian yang disebut dalam subseksyen (1) boleh
termasuk suatu aku janji oleh satu pihak untuk membayar suatu
amaun kepada pihak yang satu lagi bagi mengiktiraf perbezaan
nilai antara karya seni visual yang hendak ditukarkan.

**Pelupusan karya seni visual yang ditinggalkan dengan Balai**

**33. (1) Jika sesuatu karya seni visual yang tidak diperoleh oleh**
Balai ditinggalkan di Balai, dan Balai telah memaklumkan kepada
Lembaga bahawa karya sedemikian telah tidak diambil semula
oleh pemunya bagi tempoh tidak kurang daripada satu bulan
tanpa apa-apa sebab, maka Lembaga hendaklah memberikan notis
bertulis mengandungi butir-butir karya itu kepada pemilik karya


-----

24 _Rang Undang-Undang_

itu untuk mengambil karya seni itu dalam tempoh yang ditetapkan
dalam notis itu yang tidak boleh kurang daripada satu bulan dari
tarikh notis itu—

_(a)_ dengan menghantar notis itu kepada pemunya itu di tempat

kediamannya yang terakhir diketahui;

_(b)_ dengan meninggalkan notis itu di tempat kediaman atau

perniagaan pemunya itu yang biasa atau terakhir diketahui,
di dalam sampul yang dialamatkan kepada orang itu;
atau

_(c)_ dengan menghantar notis itu melalui surat berdaftar yang

dialamatkan kepada pemunya itu di tempat kediaman
atau perniagaannya yang biasa atau yang terakhir
diketahui.

(2) Jika pemunya karya itu tidak dapat dipastikan, notis bertulis
yang mengandungi butir-butir karya itu hendaklah ditampal di
dua bahagian yang mudah dilihat di Balai bagi pemunya karya
itu mengambil karyanya dalam tempoh yang dinyatakan dalam
notis itu yang tidak boleh kurang daripada satu bulan dari tarikh
notis itu.

(3) Jika pemunya itu gagal untuk mengambil karya itu selepas
habis tempoh yang dinyatakan dalam notis itu, pemunya itu
hendaklah disifatkan telah meninggalkan karyanya dan Lembaga
hendaklah mempunyai kuasa untuk meluluskan supaya karya itu
diperoleh bagi koleksi negara atau dilupuskan melalui jualan,
pemberian atau pemusnahan.

(4) Tiada seorang pun boleh, dalam apa-apa prosiding di
hadapan mana-mana mahkamah berkenaan dengan apa-apa karya
yang diperoleh bagi koleksi negara atau dilupuskan melalui jualan,
pemberian atau pemusnahan di bawah subseksyen (3), berhak
mendapat kos prosiding itu atau apa-apa ganti rugi atau relief
lain melainkan jika pemerolehan, pelupusan atau pemusnahan itu
dibuat dengan niat jahat.

(5) Semua hasil daripada penjualan mana-mana karya seni
visual di bawah seksyen ini hendaklah dimasukkan ke dalam
Kumpulan Wang.


-----

_Lembaga Pembangunan Seni Visual Negara_ 25

Bahagian VI

AM

**Kuasa untuk membuat peraturan-peraturan**

**34. (1) Menteri boleh membuat apa-apa peraturan yang suai**
manfaat atau perlu bagi melaksanakan peruntukan Akta ini.

(2) Tanpa menjejaskan keluasan subseksyen (1), peraturanperaturan boleh dibuat untuk semua atau mana-mana maksud
yang berikut:

_(a)_ menetapkan apa-apa perkara yang dikehendaki di bawah

Akta ini untuk ditetapkan;

_(b)_ menetapkan syarat dan sekatan tentang penggunaan Balai

termasuk pengenaan dan kutipan fi dan caj;

_(c)_ menetapkan cara yang apa-apa perihalan dokumen, cek dan

surat cara hendaklah ditandatangani atau disempurnakan
bagi pihak Lembaga;

_(d)_ menetapkan tanggungjawab dan kawalan pegawai dan

pekhidmat Lembaga;

_(e)_ mengadakan peruntukan pada amnya bagi pelaksanaan

fungsi, penjalanan kuasa dan penunaian kewajipan
Lembaga di bawah peruntukan Akta ini; dan

_(f)_ mengadakan peruntukan bagi apa-apa perkara lain yang

dimaksudkan oleh, atau perlu bagi melaksanakan
sepenuhnya, peruntukan Akta ini.

**Perlindungan daripada liabiliti diri**

**35. Tiada seorang pun anggota Lembaga atau mana-mana**
jawatankuasa, dan tiada pegawai, pekhidmat atau ejen Lembaga,
hendaklah menanggung liabiliti diri bagi apa-apa kerugian atau
kerosakan yang disebabkan oleh apa-apa perbuatan atau peninggalan
dalam menjalankan kuasa atau kewajipannya di bawah Akta
ini, melainkan jika kerugian atau kerosakan itu disebabkan oleh
sesuatu perbuatan salah atau peninggalan yang disengajakan oleh
dirinya.


-----

26 _Rang Undang-Undang_

**Akta Perlindungan Pihak Berkuasa Awam 1948**

**36. Akta Perlindungan Pihak Berkuasa Awam 1948 [Akta 198]**
hendaklah terpakai bagi apa-apa tindakan, guaman, pendakwaan atau
prosiding terhadap Lembaga atau mana-mana anggota Lembaga,
mana-mana anggota jawatankuasa, mana-mana pegawai, pekhidmat
atau ejen Lembaga berkenaan dengan apa-apa perbuatan, keabaian
atau keingkaran yang dilakukan atau ditinggalkan olehnya atas
sifat yang sedemikian.

**Pekhidmat awam**

**37. Seseorang anggota Lembaga atau mana-mana jawatankuasa**
dan mana-mana pegawai, pekhidmat atau ejen Lembaga semasa
menunaikan kewajipannya di bawah Akta ini sebagai anggota,
pegawai, pekhidmat atau ejen sedemikian, hendaklah disifatkan
sebagai pekhidmat awam mengikut pengertian Kanun Keseksaan

[Akta 574].

**Pindaan Jadual**

**38. Menteri boleh, dari semasa ke semasa, meminda Jadual**
melalui perintah yang disiarkan dalam _Warta._

Bahagian VII

PERUNTUKAN PEMANSUHAN, KECUALIAN DAN PERALIHAN

**Pemansuhan dan pembubaran**

**39. (1) Akta Balai Seni Lukis Negara 1959 [Akta 516] adalah**
dimansuhkan dan Lembaga Pemegang Amanah Balai Seni Lukis
Negara (“Lembaga dibubarkan”) adalah dibubarkan.

(2) Semua pelantikan, peraturan-peraturan, kaedah-kaedah,
perintah dan arahan yang dibuat atau yang mempunyai kesan
di bawah undang-undang yang dimansuhkan oleh seksyen ini
dan yang berkuat kuasa atau mempunyai kesan pada permulaan
kuat kuasa Akta ini hendaklah, tanpa menjejaskan kuasa Menteri
untuk meminda peraturan-peraturan, kaedah-kaedah atau perintah
itu atau untuk meminda, membatalkan atau menarik balik arahan


-----

_Lembaga Pembangunan Seni Visual Negara_ 27

dan tertakluk kepada apa-apa ubah suaian yang perlu untuk
menyelaraskan peraturan-peraturan, kaedah-kaedah, perintah atau
arahan dengan Akta ini, terus berkuat kuasa dan mempunyai kesan
seolah-olah ia telah dibuat, disimpan atau diberikan di bawah
Akta ini, sehingga diperuntukkan selainnya di bawah Akta ini.

**Pemindahan kuasa, dsb.**

**40. Tertakluk kepada peruntukan Akta ini, semua kuasa, hak,**
keistimewaan, kewajipan, tanggungan atau obligasi yang sebaik
sebelum tarikh yang ditetapkan adalah kuasa, hak, keistimewaan,
kewajipan, tanggungan atau obligasi Lembaga dibubarkan hendaklah,
mulai dari tarikh itu, diturunkan kepada Lembaga yang ditubuhkan
oleh Akta ini.

**Pemindahan harta**

**41. (1) Tertakluk kepada peruntukan Akta ini, mana-mana**
tanah yang sebaik sebelum tarikh yang ditetapkan terletak hak
pada Kerajaan Malaysia berkenaan dengan Lembaga dibubarkan,
hendaklah, pada tarikh itu, dengan kuasa Akta ini terletak hak
pada Kerajaan Malaysia berkenaan dengan Lembaga.

(2) Tertakluk kepada peruntukan Akta ini, dan kepada apaapa arahan Menteri, segala harta dan aset, selain tanah, yang
sebaik sebelum tarikh yang ditetapkan terletak hak pada Lembaga
dibubarkan hendaklah, pada tarikh itu, terletak hak pada Lembaga
yang ditubuhkan oleh Akta ini.

(3) Maka dengan ini diisytiharkan bahawa mana-mana harta,
sama ada harta alih atau harta tidak alih, yang, sebaik sebelum
tarikh yang ditetapkan, digunakan bagi maksud yang sebaik selepas
tarikh itu menjadi maksud Lembaga yang ditubuhkan oleh Akta
ini hendaklah, pada tarikh itu, terletak hak pada Lembaga.

**Kontrak sedia ada**

**42. Tertakluk kepada peruntukan Akta ini, dan kepada apa-apa**
arahan Menteri, segala surat ikatan, bon, perjanjian, surat cara
dan perkiraan kerja yang wujud sebaik sebelum tarikh yang
ditetapkan dan menyentuh mana-mana harta yang dipindahmilikkan
di bawah seksyen 41 hendaklah, pada atau selepas tarikh yang


-----

28 _Rang Undang-Undang_

ditetapkan, mempunyai kuat kuasa dan kesan sepenuhnya terhadap
atau memihak kepada Lembaga yang ditubuhkan oleh Akta ini
dan hendaklah dikuatkuasakan dengan sepenuhnya dan berkesan
seolah-olah, sebagai ganti Lembaga dibubarkan, Lembaga yang
ditubuhkan oleh Akta ini telah dinamakan dalamnya atau menjadi
pihak kepadanya.

**Penerusan prosiding sivil dan jenayah**

**43. (1) Tertakluk kepada peruntukan Akta ini, apa-apa prosiding,**
sama ada sivil atau jenayah, atau apa-apa kausa tindakan yang
belum selesai atau wujud sebaik sebelum tarikh yang ditetapkan
oleh atau terhadap Lembaga dibubarkan, boleh, pada atau selepas
tarikh yang ditetapkan, diteruskan atau dimulakan oleh atau
terhadap Lembaga sebagaimana yang ia mungkin telah diambil
oleh atau terhadapnya seolah-olah Akta ini tidak diperbuat.

(2) Apa-apa rayuan yang dibawa atau apa-apa kebenaran merayu
yang dipohon pada atau selepas tarikh yang ditetapkan terhadap
sesuatu keputusan yang diberikan dalam mana-mana prosiding
undang-undang sebelum tarikh itu bolehlah dibawa oleh atau
terhadap Lembaga yang ditubuhkan oleh Akta ini.

**Pemindahan Kumpulan Wang**

**44. Segala wang dalam, kepunyaan atau yang kena dibayar**
kepada Kumpulan Wang Balai Seni Lukis Negara hendaklah,
pada tarikh yang ditetapkan, terletak hak pada Lembaga yang
ditubuhkan oleh Akta ini, dipindahkan ke dalam dan disifatkan
menjadi sebahagian daripada Kumpulan Wang yang ditubuhkan
di bawah seksyen 22.

**Penerusan pegawai dan pekhidmat**

**45. (1) Tiap-tiap orang yang sebaik sebelum tarikh yang ditetapkan**
telah diambil khidmat sebagai pegawai atau pekhidmat Lembaga
dibubarkan hendaklah, pada tarikh yang ditetapkan, disifatkan
telah diambil khidmat oleh Lembaga yang ditubuhkan oleh Akta
ini.


-----

_Lembaga Pembangunan Seni Visual Negara_ 29

(2) Tiap-tiap orang yang sebaik sebelum tarikh yang ditetapkan
telah diambil khidmat sebagai pegawai atau pekhidmat Lembaga
dibubarkan hendaklah, pada tarikh yang ditetapkan, diambil khidmat
sebagai pegawai atau pekhidmat Lembaga yang ditubuhkan oleh
Akta ini atas terma-terma dan syarat-syarat perkhidmatan yang
tidak kurang baiknya daripada terma-terma dan syarat-syarat
perkhidmatan yang kepadanya dia berhak sebaik sebelum tarikh
yang ditetapkan.

(3) Jika perubahan dibuat pada dan selepas tarikh yang ditetapkan
berkenaan dengan terma-terma dan syarat-syarat perkhidmatan
pegawai dan pekhidmat Lembaga dibubarkan yang disifatkan di
bawah subsekyen (1) sebagai telah diambil khidmat oleh Lembaga
yang ditubuhkan oleh Akta ini, mereka hendaklah diberikan suatu
opsyen sama ada untuk terus tertakluk kepada terma-terma dan
syarat-syarat perkhidmatan yang sedia ada atau tertakluk kepada
terma-terma dan syarat-syarat perkhidmatan yang baru.

Jadual

[Subseksyen 6(4)]

**Lembaga boleh mengundang orang lain menghadiri mesyuarat**

**1. (1) Lembaga boleh mengundang mana-mana orang menghadiri sesuatu**
mesyuarat atau pertimbangtelitian Lembaga bagi maksud menasihatinya tentang
apa-apa perkara yang dibincangkan tetapi mana-mana orang yang hadir sedemikian
tidak berhak untuk mengundi pada mesyuarat atau pertimbangtelitian itu.

(2) Seseorang yang diundang di bawah subperenggan (1) boleh dibayar

apa-apa fi sebagaimana yang ditentukan oleh Lembaga.

**Penzahiran kepentingan**

**2. Seseorang anggota Lembaga yang mempunyai, secara langsung atau tidak**
langsung, dengan sendiri atau pekongsinya, apa-apa kepentingan dalam manamana syarikat atau pengusahaan yang dengannya Lembaga bercadang hendak
membuat sesuatu kontrak atau apa-apa kepentingan dalam mana-mana kontrak itu
atau dalam apa-apa perkara yang sedang dibincangkan oleh Lembaga hendaklah
menzahirkan kepada Lembaga hakikat kepentingan dan jenis kepentingannya
itu, dan penzahiran itu hendaklah direkodkan dalam minit Lembaga dan,
melainkan jika dibenarkan secara khusus oleh Pengerusi, anggota itu tidak
boleh mengambil bahagian dalam apa-apa pertimbangtelitian atau keputusan
Lembaga yang berhubungan dengan kontrak atau perkara itu.


-----

30 _Rang Undang-Undang_

**Minit**

**3. (1) Lembaga hendaklah menyebabkan minit mesyuaratnya disenggarakan**
dan disimpan dalam bentuk yang sepatutnya.

(2) Apa-apa minit yang dibuat mengenai mesyuarat Lembaga hendaklah,

jika ditandatangani dengan sewajarnya, boleh diterima sebagai keterangan
dalam segala prosiding undang-undang tanpa bukti selanjutnya.

(3) Tiap-tiap mesyuarat Lembaga yang berkenaan dengan penjalanannya

minit telah dibuat menurut subperenggan (1) dan (2) hendaklah disifatkan telah
dipanggil dan diadakan dengan sewajarnya dan semua anggota pada mesyuarat
itu layak dengan sewajarnya untuk bertindak.

**Kesahan tindakan dan prosiding**

**4. Tiada tindakan yang dilakukan atau prosiding yang diambil di bawah Akta**
ini boleh dipersoalkan atas alasan bahawa—

_(a)_ ada apa-apa kekosongan dalam keanggotaan, atau apa-apa kecacatan

dalam penubuhan, Lembaga;

_(b)_ ada pelanggaran perenggan 2 oleh anggota Lembaga; atau

_(c)_ ada apa-apa peninggalan, kecacatan atau ketidakteraturan yang tidak

menyentuh merit hal itu.

**Anggota Lembaga hendaklah menumpukan masa kepada urusan**
**Lembaga**

**5. Tiap-tiap anggota Lembaga hendaklah menumpukan masa kepada urusan**
Lembaga sebagaimana yang perlu bagi menunaikan kewajipannya dengan
berkesan.

HURAIAN

Akta Lembaga Pembangunan Seni Visual Negara 2010 yang dicadangkan (“Akta
yang dicadangkan”) bertujuan untuk menubuhkan suatu pertubuhan perbadanan
dengan nama “Lembaga Pembangunan Seni Visual Negara” (“Lembaga”) dan
untuk menubuhkan Balai Seni Visual Negara bagi menggantikan Balai Seni
Lukis Negara, untuk mengadakan peruntukan bagi pemerolehan, pemeliharaan,
pameran dan pemajuan karya seni visual di Malaysia dan bagi perkara-perkara
yang berkaitan dengannya, untuk memansuhkan Akta Balai Seni Lukis Negara
1959, untuk membubarkan Lembaga Pemegang Amanah Balai Seni Lukis
Negara dan untuk mengadakan peruntukan bagi perkara yang berbangkit dan
bersampingan.


-----

_Lembaga Pembangunan Seni Visual Negara_ 31

Bahagian I

2. Bahagian I Akta yang dicadangkan ini mengandungi perkara permulaan.

3. _Fasal 1 mengandungi tajuk ringkas dan bertujuan untuk membenarkan Menteri_
untuk menetapkan tarikh permulaan kuat kuasa Akta yang dicadangkan.

4. _Fasal 2 mengandungi takrif ungkapan tertentu yang digunakan dalam Akta_
yang dicadangkan.

Bahagian II

5. Bahagian II Akta yang dicadangkan mengandungi peruntukan yang berhubungan
dengan penubuhan Lembaga Pembangunan Seni Visual Negara.

6. _Fasal 3 mengadakan peruntukan bagi penubuhan Lembaga sementara fasal_
_4 dan 5 memperkatakan tentang fungsi dan kuasa Lembaga._

7. _Fasal 6 mengandungi peruntukan tentang keanggotaan Lembaga dan_
tempoh jawatan anggota Lembaga.

8. _Fasal 7 adalah berkaitan dengan pembatalan pelantikan anggota Lembaga_
dan peletakan jawatan mereka.

9. _Fasal 8 menyatakan keadaan-keadaan yang menjadikan jawatan seorang_
anggota Lembaga kosong.

10. _Fasal 9 menyatakan hal keadaan yang di bawahnya mana-mana anggota_

Lembaga boleh dilantik oleh Menteri untuk menjalankan fungsi sementara
Pengerusi.

11. _Fasal 10 mengadakan peruntukan tentang meterai perbadanan Lembaga_

dan cara dalam mana meterai itu hendaklah digunakan dan disimpan.

12. _Fasal 11 membolehkan Lembaga menubuhkan syarikat untuk menjalankan_

dan menjaga, mengelolakan dan menguruskan apa-apa projek, skim atau
perusahaan yang telah dirancangkan atau diusahakan oleh Lembaga.

13. _Fasal 12 mengadakan peruntukan bagi pewakilan fungsi dan kuasa_

Lembaga.

14. _Fasal 13 memberi Menteri kuasa untuk memberikan arahan am kepada_

Lembaga.

15. _Fasal 14 memperkatakan mesyuarat, kuorum, keputusan dan tatacara_

mesyuarat Lembaga.

16. _Fasal 16 memberi Lembaga kuasa untuk menubuhkan jawatankuasa untuk_

membantunya melaksanakan fungsinya di bawah Akta yang dicadangkan.


-----

32 _Rang Undang-Undang_

Bahagian III

17. Bahagian III mengandungi peruntukan tentang Ketua Pengarah, pegawai

dan pekhidmat Lembaga.

18. _Fasal 17 mengadakan peruntukan bagi pelantikan Ketua Pengarah._

19. _Fasal 18 mengandungi peruntukan berkenaan dengan kuasa dan kewajipan_

Ketua Pengarah.

20. _Fasal 19 adalah berhubung dengan pelantikan pegawai dan pekhidmat_

Lembaga. _Subfasal (5) memberi Lembaga kuasa, dengan kelulusan Menteri,_
untuk membuat peraturan-peraturan berkenaan dengan syarat perkhidmatan
pegawai dan pekhidmatnya.

21. _Fasal 20 membenarkan Lembaga memberikan pinjaman dan membuat_

pendahuluan kepada pegawai dan pekhidmatnya.

22. _Fasal 21 mengadakan peruntukan bagi pembayaran faedah persaraan,_

ganjaran dan elaun lain kepada pegawai, pekhidmat dan orang tanggungan
mereka.

Bahagian IV

23. Bahagian IV mengandungi peruntukan kewangan.

24 _Fasal 22 mengadakan peruntukan bagi penubuhan “Kumpulan Wang Seni_

Visual Negara” (“Kumpulan Wang”).

25. _Fasal 23 menyatakan perbelanjaan yang boleh dipertanggungkan pada_

Kumpulan Wang.

26. _Fasal 24 mengenakan kewajipan ke atas Lembaga untuk memelihara_

Kumpulan Wang itu sementara _fasal 25 membenarkan Lembaga meminjam_
wang.

27. _Fasal 26 membenarkan Lembaga menyimpan sama ada dalam deposit tetap_

atau akaun semasa, apa-apa wang yang tidak dilaburkan buat sementara waktu
di mana-mana bank di Malaysia atau untuk melabur dalam sekuriti Kerajaan
atau apa-apa sekuriti lain wang Kumpulan Wang yang tidak diperlukan untuk
dibelanjakan dengan serta merta di bawah Akta ini.

28. _Fasal 27 menghendaki Lembaga untuk menyimpan akaun Kumpulan Wang_

dan laporan yang sepatutnya tentang aktiviti Lembaga dan mengemukakan akaun
dan laporan itu kepada Menteri untuk dibentangkan di Parlimen. _Subfasal (3)_
memperuntukkan bahawa Akta Badan Berkanun (Akaun dan Laporan Tahunan)
1980 [Akta 240] terpakai bagi Lembaga.

29. _Fasal 28 menghendaki Lembaga untuk menyediakan anggaran perbelanjaannya_

sementara _fasal 29 mengadakan peruntukan bagi tahun kewangan Lembaga._


-----

_Lembaga Pembangunan Seni Visual Negara_ 33

Bahagian V

30. Bahagian V mengandungi peruntukan yang berhubungan dengan Balai

Seni Visual Negara.

31. _Fasal 30 mengadakan peruntukan bagi penubuhan Balai Seni Visual_

Negara dan perkara-perkara yang berkaitan dengannya.

32. _Fasal 31 membenarkan Lembaga melupuskan mana-mana karya seni visual_

dalam koleksi negara jika Lembaga berpendapat bahawa karya tersebut tidak
layak untuk koleksi negara atau tidak diperlukan sebagai sebahagian daripada
koleksi negara dan pelupusan itu bolehlah dibuat secara jualan, pemberian atau
pemusnahan.

33. _Fasal 32 memberi Lembaga kuasa untuk menukar mana-mana karya seni_

visual dalam koleksi negara dengan yang lain jika difikirkannya patut dan
berfaedah berbuat demikian.

34. _Fasal 33 mengadakan peruntukan bagi pelupusan mana-mana karya seni_

visual yang ditinggalkan dengan Balai dan tidak diperoleh oleh Balai dan cara
untuk menguruskannya.

Bahagian VI

35. Bahagian VI mengandungi peruntukan am.

36. _Fasal 34 mengadakan peruntukan bagi kuasa Menteri untuk membuat_

peraturan-peraturan.

37. _Fasal 35 bertujuan untuk memberikan perlindungan kepada mana-mana_

anggota Lembaga atau sesuatu jawatankuasa, pegawai, pekhidmat atau ejen
Lembaga daripada menanggung liabiliti diri bagi apa-apa kerugian atau
kerosakan yang disebabkan oleh apa-apa perbuatan atau peninggalan dalam
menjalankan kuasa dan kewajipan di bawah Akta yang dicadangkan, melainkan
jika kerugian atau kerosakan itu disebabkan oleh suatu perbuatan salah yang
diniatkan.

38. _Fasal 36 memperuntukkan bahawa Akta Perlindungan Pihak Berkuasa_

Awam 1948 [Akta 198] hendaklah terpakai bagi apa-apa tindakan, guaman,
pendakwaan atau prosiding terhadap Lembaga atau mana-mana jawatankuasa,
anggota, pegawai, pekhidmat atau ejen Lembaga.

39. _Fasal 37 mengadakan peruntukan bahawa tiap-tiap anggota Lembaga_

atau mana-mana jawatankuasa atau mana-mana pegawai, pekhidmat atau ejen
Lembaga hendaklah disifatkan sebagai pekhidmat awam mengikut pengertian
Kanun Keseksaan [Akta 574] semasa menunaikan kewajipannya.

40. _Fasal 38 menyatakan bahawa Menteri boleh meminda Jadual melalui_

suatu perintah.


-----

34 _Rang Undang-Undang_

Bahagian VII

41. Bahagian VII mengandungi peruntukan mengenai pemansuhan, kecualian

dan peralihan.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat diketahui sekarang ini.

[PN(U[2])2575]


-----

