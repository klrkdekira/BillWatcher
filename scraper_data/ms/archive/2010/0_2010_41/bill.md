---
Year: 2010
Bill: D.R.42/2010 - Rang Undang-Undang Timbang Tara (Pindaan) 2010 (Lulus)
Title: D.R.42/2010 - Rang Undang-Undang Timbang Tara (Pindaan) 2010 (Lulus)
Download URL: https://www.parlimen.gov.my/files/billindex/pdf/2010/DR422010.pdf
URL: https://www.parlimen.gov.my/files/billindex/pdf/2010/DR422010.pdf
---
---
Reading:
D.R.42/2010
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:07/04/2011
Dibentang Oleh:YB Datuk Liew Vui Keong, Timbalan Menteri di Jabatan Perdana Menteri
---

_Timbang Tara (Pindaan)_ 1

**D.R. 42/2010**

RANG UNDANG-UNDANG

_b e r n a m a_

Suatu Akta untuk meminda Akta Timbang Tara 2005.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Timbang Tara (Pindaan)**
2010.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Timbang Tara 2005 [Akta 646], yang disebut “Akta
ibu” dalam Akta ini, dipinda dalam perenggan 2(2)(b) dengan
menggantikan perkataan “seksyen 3 dan 30” dengan perkataan
“seksyen 3”.


-----

2 _Rang Undang-Undang_

**Pindaan seksyen 8**

**3.** Akta ibu dipinda dengan menggantikan seksyen 8 dengan
seksyen yang berikut:

“Takat campur tangan mahkamah

**8. Tiada mahkamah boleh campur tangan dalam perkara yang**
dikawal oleh Akta ini, kecuali jika diperuntukkan sedemikian
dalam Akta ini.”.

**Pindaan seksyen 10**

**4.** Seksyen 10 Akta ibu dipinda—

_(a) dengan menggantikan subseksyen (1) dengan subseksyen_

yang berikut:

“(1) Mahkamah yang di hadapannya prosiding
dibawa berkenaan dengan suatu perkara yang menjadi
hal suatu perjanjian timbang tara hendaklah, jika suatu
pihak membuat permohonan sebelum mengambil apaapa langkah lain dalam prosiding itu, menggantung
prosiding itu dan merujukkan pihak-pihak itu kepada
timbang tara melainkan jika mahkamah itu mendapati
bahawa perjanjian itu adalah batal dan tidak sah, tidak
berkuat kuasa atau tidak dapat dilaksanakan.”;

_(b) dengan memasukkan selepas subseksyen (2) subseksyen_

yang berikut:

“(2a) Jika prosiding admiralti digantung menurut
subseksyen (1), mahkamah yang membenarkan
penggantungan itu boleh, jika dalam prosiding
mahkamah itu harta pernah ditahan atau ikat jamin
atau jaminan lain telah diberikan untuk mengelakkan
atau mendapatkan pelepasan daripada tahanan—

_(a) memerintahkan supaya harta yang ditahan itu_

dipegang sebagai jaminan bagi penyelesaian
apa-apa award yang diberikan dalam timbang
tara berkenaan dengan pertikaian itu; atau


-----

_Timbang Tara (Pindaan)_ 3

_(b) memerintahkan supaya penggantungan prosiding_

itu adalah dengan syarat pengadaan jaminan
yang setara bagi penyelesaian apa-apa award
sedemikian.

(2b) Tertakluk kepada apa-apa kaedah-kaedah
mahkamah dan kepada apa-apa ubah suaian yang perlu,
undang-undang dan amalan yang sama hendaklah terpakai
berhubungan dengan harta yang ditahan menurut suatu
perintah di bawah subseksyen (2a) sebagaimana akan
terpakai jika ia ditahan bagi maksud prosiding dalam
mahkamah yang membuat perintah itu.

(2c) Bagi maksud seksyen ini, prosiding admiralti
merujuk kepada prosiding admiralti di bawah
Aturan 70 Kaedah-Kaedah Mahkamah Tinggi 1980

[P.U. (A) 50/1980] dan prosiding yang dimulakan menurut
perenggan 24(b) Akta Mahkamah Kehakiman 1964

[Akta 91].”; dan

_(c) dengan memasukkan selepas subseksyen (3) subseksyen_

yang berikut:

“(4) Seksyen ini hendaklah juga terpakai berkenaan
dengan timbang tara antarabangsa, sekiranya tempat
timbang tara bukan di Malaysia.”.

**Pindaan seksyen 11**

**5.** Seksyen 11 Akta ibu dipinda—

_(a) dalam perenggan (1)(e), dengan memasukkan selepas_

perkataan “pertikaian” perkataan “, sama ada melalui
penahanan harta atau ikat jamin atau jaminan lain menurut
bidang kuasa admiralti Mahkamah Tinggi”; dan

_(b) dengan memasukkan selepas subseksyen (2) subseksyen_

yang berikut:

“(3) Seksyen ini hendaklah juga terpakai berkenaan
dengan timbang tara antarabangsa, sekiranya tempat
timbang tara bukan di Malaysia.”.


-----

4 _Rang Undang-Undang_

**Pindaan seksyen 30**

**6. Subseksyen 30(1) Akta ibu dipinda dengan menggantikan**
perkataan “Berkenaan dengan” dengan perkataan “Melainkan jika
dipersetujui selainnya oleh pihak-pihak, berkenaan dengan”.

**Pindaan seksyen 38**

**7.** Subseksyen 38(1) Akta ibu dipinda dengan menggantikan
perkataan “timbang tara domestik” dengan perkataan “suatu timbang
tara sekiranya tempat timbang tara adalah di Malaysia”.

**Pindaan seksyen 39**

**8. Seksyen 39 Akta ibu dipinda—**

_(a) dalam subseksyen (1)—_

(i) dalam subperenggan (a)(ii), dengan menggantikan

perkataan “Malaysia” dengan perkataan “Negara
di mana award dibuat”; dan

(ii) dalam subperenggan (a)(v), dengan menggantikan

perkataan “(2)” dengan perkataan “(3)”; dan

_(b) dengan memasukkan selepas subseksyen (2) subseksyen_

yang berikut:

“(3) Jika keputusan tentang perkara yang dikemukakan
kepada timbang tara boleh diasingkan daripada perkara
yang tidak dikemukakan, hanya bahagian award itu
yang mengandungi keputusan tentang perkara yang
dikemukakan kepada timbang tara boleh diiktiraf dan
dikuatkuasakan.”.

**Pindaan seksyen 42**

**9. Seksyen 42 Akta ibu dipinda dengan memasukkan selepas**
subseksyen (1) subseksyen yang berikut:

“(1a) Mahkamah Tinggi hendaklah menolak suatu rujukan
yang dibuat di bawah subseksyen (1) melainkan jika soal
undang-undang itu menjejaskan secara substansial hak satu
pihak atau lebih.”.


-----

_Timbang Tara (Pindaan)_ 5

**Pindaan seksyen 51**

**10. Seksyen 51 Akta ibu dipinda—**

_(a) dalam subseksyen (2) dalam teks bahasa kebangsaan,_

dengan memotong perkataan “perjanjian timbang tara
dibuat atau”; dan

_(b) dengan memasukkan selepas subseksyen (3) subseksyen_

yang berikut:

“(4) Apa-apa prosiding mahkamah yang berhubungan
dengan timbang tara yang telah dimulakan selepas
permulaan kuat kuasa Akta ini hendaklah dikawal
oleh Akta ini walaupun prosiding itu timbul daripada
prosiding timbang tara yang bermula sebelum permulaan
kuat kuasa Akta ini.”.

HURAIAN

Rang Undang-Undang ini bertujuan untuk meminda Akta Timbang Tara 2005
(“Akta 646”).

2. _Fasal 1 bertujuan untuk memperuntukkan tajuk ringkas dan permulaan_
kuat kuasa Akta yang dicadangkan.

3. _Fasal 2 bertujuan untuk memotong sebutan mengenai seksyen 30 Akta_
646 dalam perenggan 2(2)(b) Akta 646 untuk meletakkan seksyen 30 dalam
lingkungan perenggan 2(2)(b), dengan itu membenarkan pihak-pihak untuk
memberikan kebenaran kepada pihak ketiga berhubung dengan hak mereka
di bawah seksyen 30.

4. _Fasal 3 bertujuan untuk meminda seksyen 8 Akta 646 untuk menerima, dengan_
pengubahsuaian, bahasa yang digunakan dalam United Nations Commission on
_International Trade Law (UNCITRAL) Model Law on International Commercial_
_Arbitration 1985. Peruntukan ini bertujuan untuk mengehadkan campur tangan_
mahkamah kepada situasi yang diliputi secara khusus oleh Akta 646 dan untuk
mengelakkan penggunaan kuasa sedia ada.

5. _Fasal 4 bertujuan untuk meminda subseksyen 10(1) Akta 646 dan_
memasukkan subseksyen baru (2a), (2b), (2c) dan (4). Subseksyen 10(1)
dipinda untuk memotong peruntukan yang tidak perlu. Subseksyen baru (2a)
dan (2b) memberi mahkamah kuasa untuk memerintahkan penahanan harta
atau pengadaan jaminan sementara menanti keputusan prosiding timbang tara
yang berhubungan dengan pertikaian admiralti. Subseksyen baru (2c) adalah
untuk mengadakan takrif “prosiding admiralti”. Subseksyen baru (4) memberi
mahkamah di Malaysia kuasa untuk membenarkan penggantungan prosiding
sekiranya tempat timbang tara di luar Malaysia.


-----

6 _Rang Undang-Undang_

6. _Fasal 5 bertujuan untuk meminda perenggan 11(1)(e) Akta 646 untuk_
menjelaskan bahawa untuk menjamin jumlah dalam pertikaian, mahkamah
boleh memerintahkan tahanan suatu harta, ikat jamin atau apa-apa jaminan
lain sebelum atau semasa prosiding timbang tara. Subseksyen baru 11(3)
dimasukkan untuk memberi mahkamah di Malaysia kuasa untuk membuat
perintah bagi apa-apa langkah interim walaupun tempat timbang tara di luar
Malaysia.

7. _Fasal 6 bertujuan untuk meminda seksyen 30 Akta 646 untuk membenarkan_
pihak-pihak kepada timbang tara domestik untuk menentukan undang-undang
substantif yang akan terpakai tetapi tribunal timbang tara hendaklah menggunakan
undang-undang Malaysia sekiranya tiada penentuan sedemikian oleh pihakpihak.

8. _Fasal 7 bertujuan untuk meminda seksyen 38 Akta 646 untuk mengadakan_
peruntukan bagi penguatkuasaan apa-apa award yang dibuat di Malaysia sama
ada berkenaan dengan timbang tara domestik atau antarabangsa.

9. _Fasal 8 bertujuan untuk meminda seksyen 39 Akta 646 untuk mengadakan_
peruntukan bahawa keputusan berkenaan dengan pengesahan perjanjian timbang
tara patut diputuskan di bawah undang-undang Negara di mana award itu telah
diberikan dan tidak semestinya di bawah undang-undang Malaysia. Pindaan
lain dalam _fasal 8 adalah untuk mengadakan peruntukan bagi kebolehasingan_
supaya selaras dengan United Nations Commission on International Trade Law
_(UNCITRAL) Model Law._

10. _Fasal 9 bertujuan untuk meminda seksyen 42 Akta 646 dengan memasukkan_

subseksyen baru (1a) untuk membenarkan Mahkamah Tinggi menolak apaapa rujukan atas soal undang-undang melainkan jika soal undang-undang itu
menjejaskan seara substansial hak satu pihak atau lebih.

11. _Fasal 10 bertujuan untuk meminda subseksyen 51(2) Akta 646 dalam_

teks bahasa kebangsaan supaya selaras dengan teks bahasa Inggeris. Untuk
mengelakkan keraguan, subseksyen 51(4) dimasukkan untuk menjelaskan
bahawa apa-apa prosiding mahkamah yang telah dimulakan selepas permulaan
kuat kuasa Akta 646 hendaklah dikawal oleh Akta 646 walaupun prosiding
timbang tara yang berhubungan dengan prosiding mahkamah sedemikian
bermula sebelum permulaan kuat kuasa Akta 646.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2645]


-----

