---
Year: 2010
Bill: D.R.32/2010 - Rang Undang-Undang Bank Simpanan Nasional (Pindaan) 2010 (Lulus)
Title: D.R.32/2010 - Rang Undang-Undang Bank Simpanan Nasional (Pindaan) 2010 (Lulus)
Download URL: https://www.parlimen.gov.my/files/billindex/pdf/2010/DR322010.pdf
URL: https://www.parlimen.gov.my/files/billindex/pdf/2010/DR322010.pdf
---
---
Reading:
D.R.32/2010
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:15/12/2010
Dibentang Oleh:Y.B. Senator Datuk Dr. Awang Adek Hussein, Timbalan Menteri Kewangan
---

_Bank Simpanan Nasional (Pindaan)_ 1

**D.R. 32/2010**

RANG UNDANG-UNDANG

_b e r n a m a_

Suatu Akta untuk meminda Akta Bank Simpanan Nasional
1974.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Bank Simpanan Nasional
(Pindaan) 2010.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2.** Akta Bank Simpanan Nasional 1974 [Akta 146] yang disebut
“Akta ibu” dalam Akta ini, dipinda dalam seksyen 2—

_(a)_ dengan memasukkan selepas takrif “bunga” takrif yang
berikut:

‘ “Ketua Eksekutif” ertinya Ketua Eksekutif
yang dilantik di bawah seksyen 9 dan termasuklah
seseorang yang dilantik untuk bertindak sebagai Ketua
Eksekutif;’;


-----

2 _Rang Undang-Undang_

_(b)_ dalam takrif “pegawai”, dengan menggantikan perkataan
“Pengurus Besar” dengan perkataan “Ketua Eksekutif”;
dan

_(c) dengan memotong takrif “Pengurus Besar”._

**Pindaan seksyen 5**

**3. Seksyen 5 Akta ibu dipinda—**

_(a)_ dengan memotong perkataan “dan” yang terdapat di hujung
perenggan _(l); dan_

_(b)_ dengan memasukkan selepas perenggan _(l) perenggan_
yang berikut:

“(la) mengadakan, mengendalikan dan menguruskan
apa-apa produk atau perkhidmatan lain yang
perlu bagi maksud mencapai tujuan Bank dan
mengenakan caj bagi produk dan perkhidmatan
sedemikian; dan”.

**Pindaan seksyen 6**

**4.** Subseksyen 6(2) Akta ibu dipinda—

_(a)_ dengan memotong perenggan _(c) dan_ _(d);_

_(b) dalam perenggan_ _(e), dengan menggantikan perkataan_
“tidak lebih daripada empat orang pengarah lain” dengan
perkataan “tidak kurang daripada empat orang pengarah
lain”; dan

_(c)_ dalam perenggan _(f), dengan menggantikan perkataan_
“Pengurus Besar” dengan perkataan “Ketua Eksekutif”.

**Pindaan seksyen 8**

**5.** Perenggan 8(1)(b) Akta ibu dipinda dengan menggantikan perkataan
“Pengurus Besar” dengan perkataan “Ketua Eksekutif”.


-----

_Bank Simpanan Nasional (Pindaan)_ 3

**Pindaan seksyen 9**

**6. Seksyen 9 Akta ibu dipinda—**

_(a)_ dalam subseksyen (1), dengan menggantikan perkataan
“Pengurus Besar” dengan perkataan “Ketua Eksekutif”;

_(b)_ dalam subseksyen (2)—

(i) dengan menggantikan perkataan “Pengurus Besar”
dengan perkataan “Ketua Eksekutif”; dan

(ii) dengan memotong perenggan _(a); dan_

_(c)_ dalam subseksyen (3), dengan menggantikan perkataan
“Pengurus Besar” dengan perkataan “Ketua Eksekutif”.

**Seksyen baru 11A**

**7. Akta ibu dipinda dengan memasukkan selepas seksyen 11**
seksyen yang berikut:

“Jawatankuasa Lembaga

**11A.** (1) Lembaga boleh menubuhkan apa-apa jawatankuasa
yang difikirkannya perlu atau suai manfaat untuk membantunya
dalam melaksanakan tujuan dan kuasanya di bawah Akta
ini.

(2) Lembaga boleh memilih seseorang anggota Lembaga
untuk menjadi pengerusi sesuatu jawatankuasa.

(3) Lembaga boleh melantik mana-mana orang untuk
menjadi anggota sesuatu jawatankuasa yang ditubuhkan
di bawah subseksyen (1).

(4) Seseorang anggota jawatankuasa hendaklah memegang
jawatan selama tempoh yang dinyatakan dalam surat
pelantikannya dan layak untuk dilantik semula.

(5) Lembaga boleh membatalkan pelantikan seseorang
anggota jawatankuasa tanpa memberikan apa-apa sebab bagi
pembatalan itu.


-----

4 _Rang Undang-Undang_

(6) Seseorang anggota jawatankuasa boleh, pada bila-bila
masa, meletakkan jawatan dengan memberikan notis satu
bulan secara bertulis kepada Pengerusi Lembaga.

(7) Lembaga boleh, pada bila-bila masa, memberhentikan
atau mengubah keanggotaan sesuatu jawatankuasa.

(8) Sesuatu jawatankuasa boleh mengawal selia tatacaranya
sendiri.”.

**Pindaan seksyen 13**

**8.** Subseksyen 13(3) Akta ibu dipinda dengan menggantikan
perkataan “Pengurus Besar” dengan perkataan ‘Ketua Eksekutif”.

**Seksyen baru 14A, 14B, 14C dan 14D**

**9.** Akta ibu dipinda dengan memasukkan selepas seksyen 14
seksyen yang berikut:

“Tatatertib

**14A.** (1) Bank hendaklah mempunyai kuasa tatatertib
ke atas semua pegawai dan pekerjanya dan hendaklah
menjalankan kawalan tatatertib berkenaan dengan semua
orang sedemikian.

(2) Bank boleh, dengan kelulusan Menteri, membuat
peraturan-peraturan untuk mengadakan peruntukan mengenai
tatatertib pegawai dan pekerjanya.

(3) Peraturan-peraturan tatatertib yang dibuat di bawah
seksyen ini—

_(a)_ boleh mewujudkan kesalahan tatatertib;

_(b)_ boleh mengadakan peruntukan bagi apa-apa hukuman
tatatertib yang difikirkan sesuai oleh Bank dan
hukuman itu boleh meliputi—

(i) peringatan;

(ii) amaran;


-----

_Bank Simpanan Nasional (Pindaan)_ 5

(iii) penangguhan pergerakan gaji;

(iv) pengurangan gaji;

(v) penurunan pangkat; dan

(vi) buang kerja;

_(c) hendaklah memberi peluang kepada pegawai atau_
pekerja yang terhadapnya prosiding tatatertib itu
diambil untuk membuat representasi terhadap
pertuduhan tatatertib yang dibuat terhadapnya sebelum
keputusan dicapai oleh jawatankuasa tatatertib;

_(d)_ boleh mengadakan peruntukan bagi penahanan
kerja dengan pengurangan gaji seseorang pegawai
atau pekerja semasa menanti selesainya prosiding
jenayah atau prosiding tatatertib terhadapnya dengan
tujuan untuk membuang kerjanya atau menurunkan
pangkatnya;

_(e)_ boleh mengadakan peruntukan bagi penggantungan
kerja tanpa gaji pegawai atau pekerja—

(i) jika pegawai atau pekerja itu telah disabitkan
oleh suatu mahkamah jenayah; atau

(ii) jika suatu perintah tahanan atau sekatan telah
dikenakan ke atas pegawai atau pekerja itu;
dan

_(f)_ boleh mengadakan peruntukan bagi tatacara pendengaran
rayuan oleh Lembaga Rayuan Tatatertib yang
ditubuhkan di bawah seksyen 14C.

**Jawatankuasa tatatertib**

**14B.** (1) Bank boleh menubuhkan jawatankuasa tatatertib
yang berlainan bagi kategori pegawai dan pekerjanya yang
berlainan.

(2) Peruntukan yang berikut hendaklah terpakai bagi
sesuatu jawatankuasa tatatertib:

_(a) jawatankuasa tatatertib hendaklah terdiri daripada_
apa-apa bilangan pegawai atau pekerja Bank, atau
apa-apa kombinasi pegawai atau pekerja sedemikian;
dan


-----

_Rang Undang-Undang_

_(b)_ pegawai atau pekerja yang menjadi anggota jawatankuasa
tatatertib tidak boleh berpangkat lebih rendah daripada
pegawai atau pekerja yang ke atasnya jawatankuasa
tatatertib yang dianggotainya mempunyai kuasa
tatatertib.

(3) Sesuatu jawatankuasa tatatertib hendaklah menjalankan
kuasanya dalam segala perkara yang berhubungan dengan
tatatertib pegawai atau pekerja yang diletakkan di bawah
bidang kuasanya.

(4) Pada menjalankan fungsi dan kuasa tatatertibnya,
sesuatu jawatankuasa tatatertib hendaklah mempunyai kuasa
untuk mengambil tindakan tatatertib dan mengenakan apaapa hukuman tatatertib atau apa-apa kombinasi dua hukuman
tatatertib atau lebih sebagaimana yang diperuntukkan
di bawah mana-mana peraturan-peraturan tatatertib yang
dibuat di bawah seksyen 14A.

**Lembaga Rayuan Tatatertib**

**14C.** (1) Sesuatu keputusan jawatankuasa tatatertib yang
disebut dalam seksyen 14B bolehlah dirayu kepada Lembaga
Rayuan Tatatertib yang hendaklah terdiri daripada anggota
yang berikut:

_(a)_ Ketua Eksekutif, yang hendaklah menjadi pengerusi
Lembaga Rayuan Tatatertib dan yang hendaklah
mempunyai undi pemutus; dan

_(b)_ dua orang pegawai, yang bukannya anggota jawatankuasa
tatatertib yang keputusannya menjadi hal perkara
rayuan itu, yang hendaklah dilantik oleh pengerusi
Lembaga Rayuan Tatatertib bagi maksud rayuan
itu.

(2) Apabila Lembaga Rayuan Tatatertib menimbangkan
sesuatu rayuan, anggota jawatankuasa tatatertib yang terhadap
keputusannya rayuan itu dibuat tidak boleh hadir pada atau
dengan apa-apa cara mengambil bahagian dalam apa-apa
prosiding yang berhubungan dengan rayuan itu.

(3) Lembaga Rayuan Tatatertib boleh mengesahkan,
mengakaskan atau mengubah keputusan jawatankuasa
tatatertib.


-----

_Bank Simpanan Nasional (Pindaan)_ 7

**Surcaj**

**14D.** (1) Seseorang yang sedang atau telah bekerja dengan
Bank boleh disurcaj jika ternyata kepada Bank bahawa orang
itu—

_(a)_ tidak atau telah gagal memungut apa-apa wang yang
terhutang kepada Bank yang bagi pemungutannya
menjadi atau telah menjadi tanggungjawabnya;

_(b)_ adalah atau telah bertanggungjawab bagi apa-apa
pembayaran wang daripada Bank yang tidak sepatutnya
dibuat atau bagi apa-apa pembayaran wang yang
tidak diluluskan dengan sewajarnya;

_(c)_ adalah atau telah bertanggungjawab, secara langsung
atau tidak langsung, bagi apa-apa kekurangan dalam,
kehilangan atau pemusnahan, apa-apa wang, setem,
sekuriti, barang simpanan atau harta Bank yang
lain;

_(d)_ sebagai atau sebagai seorang yang pernah menjadi
pegawai perakaunan, gagal atau telah gagal menyimpan
akaun atau rekod dengan sepatutnya; atau

_(e)_ tidak membuat apa-apa pembayaran, atau yang atau
telah bertanggungjawab bagi apa-apa kelewatan
dalam pembayaran wang daripada Bank kepada
mana-mana orang yang kepadanya pembayaran itu
kena dibuat di bawah apa-apa kontrak, perjanjian
atau perkiraan yang dibuat antara orang itu dengan
Bank.

(2) Bank hendaklah, sebelum orang itu disurcaj,
menyampaikan suatu notis bertulis kepadanya yang memintanya
menunjukkan sebab mengapa dia tidak patut disurcaj.

(3) Jika penjelasan yang memuaskan tidak diterima dalam
masa empat belas hari dari tarikh penyampaian notis di bawah
subseksyen (2), Bank boleh mengenakan surcaj terhadap
orang itu sebanyak suatu jumlah wang sebagaimana yang
difikirkan patut oleh Bank.

(4) Bank hendaklah menyebabkan supaya Ketua Eksekutif
diberitahu tentang apa-apa surcaj yang dibuat di bawah
subseksyen (3) dan Ketua Eksekutif hendaklah selepas itu
memberitahu orang yang disurcaj itu.


-----

8 _Rang Undang-Undang_

(5) Bank boleh pada bila-bila masa menarik balik apaapa surcaj yang berkenaan dengannya penjelasan yang
memuaskan telah diterima atau jika ternyata selainnya
bahawa tiada surcaj patut dibuat, dan Bank hendaklah dengan
serta-merta menyebabkan supaya Ketua Eksekutif diberitahu
tentang penarikan balik itu dan Ketua Eksekutif hendaklah
memaklumkan orang yang disurcaj itu mengenai penarikan
balik itu.

(6) Amaun apa-apa surcaj yang dikenakan di bawah
subseksyen (3) dan tidak ditarik balik di bawah subseksyen
(5) hendaklah menjadi hutang yang kena dibayar kepada
Bank oleh orang yang disurcaj itu dan boleh dibawa guaman
terhadapnya dan didapatkan kembali dalam mana-mana
mahkamah atas tindakan guaman Bank dan boleh juga, jika
diarahkan sedekimian oleh Bank, didapatkan kembali melalui
potongan daripada—

_(a) gaji orang yang disurcaj itu; atau_

_(b) pencen orang yang disurcaj itu,_

secara ansuran bulanan yang setara yang tidak melebihi satu
perempat daripada jumlah gaji atau pencen bulanan orang
itu, mengikut mana-mana yang berkenaan.”.

**Pindaan seksyen 35**

**10.** Subseksyen 35(2) Akta ibu dipinda dengan menggantikan perkataan
“Pengurus Besar” dengan perkataan “Ketua Eksekutif”.

**Pindaan seksyen 36**

**11.** Subseksyen 36(1) Akta ibu dipinda dengan menggantikan
perkataan “Pengurus Besar”, di mana-mana jua terdapat, dengan
perkataan “Ketua Eksekutif”.


-----

_Bank Simpanan Nasional (Pindaan)_ 9

HURAIAN

Rang Undang-Undang ini bertujuan untuk meminda Akta Bank Simpanan
Nasional 1974 (“Akta 146”).

2. _Fasal 1 mengandungi tajuk ringkas dan peruntukan permulaan kuat kuasa_
Akta yang dicadangkan.

3. _Fasal 2 bertujuan untuk meminda seksyen 2 Akta 146 untuk membuat_
peruntukan mengenai perubahan gelaran jawatan Pengurus Besar kepada Ketua
Eksekutif.

4. _Fasal 3 bertujuan untuk meminda seksyen 5 Akta 146 bagi memberi Bank_
kuasa untuk mengadakan, mengendalikan dan menguruskan apa-apa produk
atau perkhidmatan lain yang perlu bagi maksud mencapai tujuan Bank dan
mengenakan caj bagi produk dan perkhidmatan itu.

5. _Fasal 4 bertujuan untuk meminda seksyen 6 Akta 146. Pindaan itu_
bertujuan untuk menyingkirkan wakil Bank Negara Malaysia dan Jabatan
Perkhidmatan Pos daripada keanggotaan Lembaga. Pindaan itu juga bertujuan
untuk menambah bilangan orang yang berkenamaan dan berpengalaman dalam
perkara-perkara yang berhubungan dengan perbankan, perniagaan atau industri
dalam keanggotaan Lembaga Pengarah daripada tidak melebihi empat orang
kepada tidak kurang daripada empat orang.

6. _Fasal 6 bertujuan untuk meminda seksyen 9 Akta 146 berbangkit daripada_
perubahan gelaran jawatan Pengurus Besar kepada Ketua Eksekutif.

7. _Fasal 7 bertujuan untuk memasukkan seksyen baru 11A ke dalam Akta_
146 bagi mengadakan peruntukan mengenai penubuhan jawatankuasa untuk
membantu Lembaga.

8. _Fasal 9 bertujuan untuk memasukkan seksyen baru 14A, 14B, 14C dan_
14D ke dalam Akta 146 untuk mengadakan peruntukan mengenai perkara
tatatertib yang berhubungan dengan pegawai dan pekerja Bank. Seksyen 14A
yang dicadangkan memperuntukkan bahawa Bank hendaklah mempunyai
kuasa dan kawalan tatatertib ke atas pegawai dan pekerja dan diberikan
kuasa untuk membuat peraturan-peraturan tatatertib. Penubuhan jawatankuasa
tatatertib bagi kategori berlainan pegawai dan pekerja Bank diperkatakan
dalam seksyen 14B sementara seksyen 14C memperuntukkan bagi penubuhan
Lembaga Rayuan Tatatertib. Seksyen 14D yang dicadangkan membenarkan
Bank untuk mengenakan surcaj ke atas mana-mana orang yang atau pernah
menjadi pegawai atau pekerja Bank.

9. Apa-apa pindaan yang tidak disebut secara khusus dalam Huraian ini
adalah pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2580]


-----

