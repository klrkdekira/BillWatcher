---
Year: 2010
Bill: D.R.39/2010 - Rang Undang-Undang Perkapalan Saudagar (Pencemaran Minyak) (Pindaan) 2010 (Lulus)
Title: D.R.39/2010 - Rang Undang-Undang Perkapalan Saudagar (Pencemaran Minyak) (Pindaan) 2010 (Lulus)
Download URL: https://www.parlimen.gov.my/files/billindex/pdf/2010/DR392010.pdf
URL: https://www.parlimen.gov.my/files/billindex/pdf/2010/DR392010.pdf
---
---
Reading:
D.R.39/2010
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:06/04/2011
Dibentang Oleh:Y.B. Datuk Abdul Rahim Bakri, Timbalan Menteri Pengangkutan
---

_Perkapalan Saudagar (Pencemaran Minyak) (Pindaan)_ 1

**D.R. 39/2010**

RANG UNDANG-UNDANG

_b e r n a m a_

Suatu Akta untuk meminda Akta Perkapalan Saudagar (Pencemaran
Minyak) 1994.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Perkapalan Saudagar
(Pencemaran Minyak) (Pindaan) 2010.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan tajuk panjang**

**2.** Akta Perkapalan Saudagar (Pencemaran Minyak) 1994

[Akta 515], yang disebut “Akta ibu” dalam Akta ini, dipinda dalam
tajuk panjang dengan memasukkan selepas perkataan “minyak”
perkataan “dan minyak bunker”.


-----

2 _Rang Undang-Undang_

**Pindaan tajuk ringkas**

**3.** Akta ibu dipinda dengan menggantikan tajuk ringkas “Akta
Perkapalan Saudagar (Pencemaran Minyak) 1994” dengan tajuk
ringkas “Akta Perkapalan Saudagar (Liabiliti dan Pampasan bagi
Pencemaran Minyak dan Minyak Bunker) 1994”.

**Sebutan mengenai Akta ibu**

**4.** (1) Semua sebutan mengenai Akta Perkapalan Saudagar
(Pencemaran Minyak) 1994 dalam mana-mana undang-undang
bertulis atau dokumen hendaklah, apabila Akta ini mula berkuat
kuasa, ditafsirkan sebagai sebutan mengenai Akta Perkapalan
Saudagar (Liabiliti dan Pampasan bagi Pencemaran Minyak dan
Minyak Bunker) 1994.

(2) Semua sebutan mengenai Akta Perkapalan Saudagar
(Pencemaran Minyak) 1994 dalam mana-mana prosiding, sama
ada sivil atau jenayah, atau mana-mana kausa tindakan yang
dimulakan, belum selesai atau sedia ada sebelum mula berkuat
kuasa Akta ini, hendaklah, apabila mula berkuat kuasa Akta ini,
terus terpakai dan tidak terjejas seolah-olah ia tidak dipinda oleh
Akta ini.

**Pindaan seksyen 2**

**5. Seksyen 2 Akta ibu dipinda—**

_(a)_ dalam subseksyen (1)—

(i) dengan menggantikan takrif “kapal” dengan takrif
yang berikut:

‘ “kapal”—

_(a) berhubung dengan liabiliti yang ditanggung_
di bawah seksyen 3, ertinya mana-mana
vesel laut dan lancang laut daripada apaapa jenis yang dibina atau diubah suai
untuk membawa minyak secara pukal
sebagai kargo, dengan syarat bahawa
kapal yang berupaya membawa minyak
dan kargo lain hendaklah dianggap


-----

_Perkapalan Saudagar (Pencemaran Minyak) (Pindaan)_ 3

sebagai kapal hanya apabila kapal itu
sebenarnya membawa minyak secara
pukal sebagai kargo dan semasa dalam
mana-mana pelayaran berikutan dengan
pelayaran itu yang membawa minyak
melainkan jika dibuktikan bahawa tidak
ada baki daripada minyak yang dibawa
secara pukal di atas kapal; atau

_(b) berhubung dengan liabiliti yang ditanggung_
di bawah seksyen 3A, ertinya mana-mana
vessel laut dan lancang laut daripada
apa-apa jenis;’;

(ii) dalam takrif “kerosakan pencemaran”, dalam
perenggan _(a)—_

(A) dengan memasukkan selepas perkataan
“pertumpahan minyak” perkataan “atau
minyak bunker”; dan

(B) dengan memasukkan selepas koma
bernoktah yang terdapat di hujung
perenggan perkataan “dan”;

(iii) dengan memasukkan selepas takrif “kerosakan
pencemaran” takrif yang berikut:

‘ “Konvensyen Bunkers” ertinya Konvensyen
Antarabangsa mengenai Liabiliti Sivil bagi
Kerosakan Pencemaran Minyak Bunker
2001 yang ditandatangani di London pada
23 Mac 2001;’;

(iv) dengan memasukkan selepas takrif “minyak” takrif
yang berikut:

‘ “minyak bunker” ertinya mana-mana minyak
mineral hidrokarbon, termasuk minyak pelincir,
yang digunakan atau diniat untuk digunakan
bagi operasi atau pendorongan kapal, dan apaapa baki daripada minyak itu;’;


-----

_Rang Undang-Undang_

(v) dengan memasukkan selepas takrif “nakhoda” takrif
yang berikut:

‘ “negara Konvensyen Bunkers” ertinya sesuatu
negara yang berkenaan dengannya Konvensyen
Bunkers berkuat kuasa;’;

(vi) dengan menggantikan takrif “pemunya” dengan
takrif yang berikut:

‘ “pemunya”—

_(a) berhubung dengan sesuatu kapal yang_
menanggung liabiliti di bawah seksyen 3,
ertinya pemunya berdaftar; atau

_(b) berhubung dengan sesuatu kapal yang_
menanggung liabiliti di bawah seksyen 3A,
ertinya pemunya berdaftar, pencarter kapal
kosong, atau pengurus dan pengendali
kapal itu;’; dan

(vii) dengan memasukkan selepas takrif “pemunya”
takrif yang berikut:

‘ “pemunya berdaftar” ertinya orang yang
didaftarkan sebagai pemunya kapal atau, sekiranya
tiada pendaftaran, orang yang menjadi pemunya
kapal itu, kecuali bahawa berhubungan dengan
kapal yang dipunyai oleh sesuatu Negara dan
dikendalikan oleh suatu syarikat yang di dalam
Negara itu didaftarkan sebagai pengendali kapal
itu, “pemunya berdaftar” hendaklah bererti
syarikat sedemikian;’;

_(b)_ dalam subseksyen (2) dalam teks bahasa Inggeris, dengan
menggantikan perkataan “resulting from the discharge
or escape of any oil from” dengan perkataan “caused
by”; dan

_(c)_ dalam perenggan (3)(a), dengan memasukkan selepas
perkataan “negara Konvensyen Liabiliti” di manamana jua terdapat perkataan “atau negara Konvensyen
Bunkers”.


-----

_Perkapalan Saudagar (Pencemaran Minyak) (Pindaan)_ 5

**Pindaan tajuk Bahagian II**

**6.** Bahagian II Akta ibu dipinda dengan menggantikan tajuk
“LIABILITI SIVIL BAGI PENCEMARAN MINYAK” dengan
tajuk “LIABILITI SIVIL BAGI PENCEMARAN MINYAK DAN
MINYAK BUNKER”.

**Seksyen baru 3A**

**7. Akta ibu dipinda dengan memasukkan selepas seksyen 3**
seksyen yang berikut:

“Liabiliti bagi pencemaran minyak bunker

**3A. (1)** Pemunya sesuatu kapal pada masa sesuatu insiden,
atau jika insiden itu terdiri daripada suatu siri kejadian yang
mempunyai punca yang sama, pada masa kejadian pertama,
hendaklah, kecuali jika diperuntukkan selainnya di bawah
Akta ini, bertanggungan bagi apa-apa kerosakan pencemaran
yang disebabkan oleh kapal itu akibat daripada insiden itu
di mana-mana kawasan di Malaysia.

(2) Jika lebih daripada satu orang bertanggungan menurut
subseksyen (1), tanggungan mereka hendaklah bersesama
dan berasingan.

(3) Selanjutnya, pemunya kapal itu hendaklah bertanggungan
bagi apa-apa kerosakan pencemaran yang disebabkan berlaku
di mana-mana kawasan di mana-mana negara Konvensyen
Bunkers lain akibat daripada apa-apa insiden yang dinyatakan
dalam subseksyen (1).

(4) Jika sesuatu insiden yang melibatkan dua kapal atau
lebih berlaku dan kerosakan pencemaran berlaku akibat
daripada insiden itu, pemunya kesemua kapal yang berkenaan
hendaklah, melainkan jika dilepaskan di bawah seksyen 4,
secara bersesama dan berasingan bertanggungan bagi segala
kerosakan pencemaran itu yang tidak boleh semunasabahnya
diasingkan.”.


-----

6 _Rang Undang-Undang_

**Pindaan seksyen 4**

**8. Seksyen 4 Akta ibu dipinda—**

_(a) dalam nota bahu, dengan memasukkan selepas perkataan_
“seksyen 3” perkataan “atau 3A”;

_(b) dalam subseksyen (1)—_

(i) dengan memasukkan selepas perkataan “minyak”
perkataan “atau minyak bunker”; dan

(ii) dengan memasukkan selepas perkataan “seksyen 3”
perkataan “atau 3A”; dan

_(c) dalam subseksyen 2, dengan memasukkan selepas perkataan_
“minyak” perkataan “atau minyak bunker”.

**Pindaan seksyen 5**

**9. Seksyen 5 Akta ibu dipinda dalam nota bahu dengan memasukkan**
selepas perkataan “pencemaran” perkataan “minyak di bawah
seksyen 3”.

**Seksyen baru 5A**

**10. Akta ibu dipinda dengan memasukkan selepas seksyen 5**
seksyen yang berikut:

“Had liabiliti bagi kerosakan pencemaran minyak bunker
**di bawah seksyen 3A**

**5A.** (1) Jika sesuatu insiden berlaku dan kerosakan pencemaran
berlaku akibat daripada insiden itu, sama ada atau tidak
pemunya kapal itu menanggung liabiliti di bawah seksyen
3A, pemunya kapal tidaklah bertanggungan bagi apa-apa
kerosakan pencemaran itu melainkan di bawah seksyen
itu.

(2) Liabiliti bagi kerosakan pencemaran tidak terpakai
bagi—

_(a) mana-mana pekhidmat atau ejen pemunya kapal itu_
atau mana-mana anggota anak kapal itu;


-----

_Perkapalan Saudagar (Pencemaran Minyak) (Pindaan)_ 7

_(b) malim atau mana-mana orang lain yang bukan anggota_
anak kapal itu tetapi melaksanakan perkhidmatan
bagi kapal itu;

_(c) mana-mana pencarter, dengan cara apa sekali pun_
diperihalkan, tetapi tidak termasuk pencarter kapal
kosong;

_(d) mana-mana orang yang melaksanakan gerakan salvaj_
dengan persetujuan pemunya kapal itu atau atas
arahan pihak berkuasa awam yang berwibawa;

_(e) mana-mana orang yang mengambil langkah_
pencegahan;

_(f) semua pekhidmat atau ejen orang yang disebut dalam_
perenggan _(c),_ _(d) dan_ _(e),_

melainkan jika kerosakan pencemaran itu berlaku akibat
daripada tindakan atau peninggalan mereka sendiri, yang
dilakukan dengan niat untuk menyebabkan kerosakan itu,
atau secara melulu dan dengan mengetahui bahawa kerosakan
itu mungkin berlaku.”.

**Seksyen baru 6A**

**11. Akta ibu dipinda dengan memasukkan selepas seksyen 6**
seksyen yang berikut:

“Pembatasan liabiliti di bawah seksyen 3A

**6A.** (1) Jika pemunya sesuatu kapal menanggung liabiliti
di bawah seksyen 3A berkenaan dengan mana-mana satu
insiden, peruntukan yang berhubungan dengan pembatasan
liabiliti pemunya kapal dalam hal kerugian atau kerosakan
tertentu di bawah mana-mana undang-undang bertulis lain
yang berhubungan dengan perkapalan saudagar tidaklah
terpakai bagi liabiliti itu.

(2) Pemunya sesuatu kapal yang menanggung liabiliti
di bawah seksyen 3A boleh membataskan liabilitinya mengikut
Konvensyen mengenai Pembatasan Liabiliti untuk Tuntutan
Maritim 1976 sebagaimana dipinda oleh Protokol 1996 untuk
meminda Konvensyen mengenai Pembatasan Liabiliti untuk
Tuntutan Maritim 1976, seperti yang dinyatakan dalam Jadual
Keenam belas Ordinan Perkapalan Saudagar 1952.


-----

8 _Rang Undang-Undang_

(3) Jika dibuktikan bahawa kerosakan pencemaran
berlaku akibat daripada tindakan atau peninggalan
pemunya kapal itu, yang dilakukan dengan niat untuk
menyebabkan kerosakan itu, atau secara melulu dan dengan
mengetahui bahawa kerosakan itu mungkin berlaku, dia
tidak berhak untuk membataskan liabilitinya di bawah
subseksyen (2).”.

**Pindaan seksyen 7**

**12. Seksyen 7 Akta ibu dipinda dengan menggantikan**
subseksyen (1) dengan subseksyen yang berikut:

“(1) Jika pemunya sesuatu kapal telah atau dikatakan telah
menanggung sesuatu liabiliti—

_(a) di bawah seksyen 3, dia boleh memohon kepada Mahkamah_
bagi membataskan liabiliti tersebut kepada suatu amaun
yang ditentukan mengikut seksyen 6; atau

_(b)_ di bawah seksyen 3A, dia boleh memohon kepada Mahkamah
bagi membataskan liabiliti tersebut kepada suatu amaun
yang ditentukan mengikut seksyen 6A.”.

**Penggantian seksyen 8**

**13. Akta ibu dipinda dengan menggantikan seksyen 8 dengan**
seksyen yang berikut:

“Had ke atas penguatkuasaan tuntutan selepas penubuhan
**kumpulan wang pembatasan**

**8.** Jika Mahkamah mendapati bahawa seseorang yang telah
menanggung liabiliti—

_(a) di bawah seksyen 3, berhak untuk membataskan liabiliti_
itu di bawah seksyen 6; atau

_(b) di bawah seksyen 3A, berhak untuk membataskan_
liabiliti itu di bawah seksyen 6A,


-----

_Perkapalan Saudagar (Pencemaran Minyak) (Pindaan)_ 9

dan dia telah membayar suatu jumlah wang atau mendepositkan
suatu jaminan bank atau cagaran ke dalam Mahkamah bagi
suatu jumlah wang yang tidak kurang daripada amaun
tersebut—

_(aa) Mahkamah hendaklah memerintahkan pelepasan mana-_
mana kapal atau harta lain yang ditahan berkaitan
dengan tuntutan berkenaan dengan liabiliti tersebut
atau apa-apa jaminan atau cagaran lain yang diberikan
untuk mengelakkan penahanan sedemikian; dan

_(bb) tiada penghakiman atau perintah berkenaan dengan_
apa-apa tuntutan sedemikian boleh dikuatkuasakan,
kecuali setakat yang ia adalah bagi kos,

jika pihak menuntut mempunyai akses kepada Mahkamah
dan jika bayaran itu atau jaminan bank atau cagaran itu atau
mana-mana bahagiannya yang bersamaan dengan tuntutan
itu sebenarnya boleh didapati oleh pihak menuntut itu, atau
akan didapati olehnya, jika langkah yang sewajarnya dalam
prosiding di bawah seksyen 7 telah diambil.”.

**Pindaan seksyen 9**

**14. Seksyen 9 Akta ibu dipinda—**

_(a)_ dengan memasukkan selepas perkataan “di bawah
seksyen 3” perkataan “atau 3A”;

_(b)_ dengan menggantikan perkataan “negara Konvensyen
Liabiliti yang lain” dengan perkataan “negara Konvensyen
Liabiliti atau negara Konvensyen Bunkers yang lain,
masing-masing”; dan

_(c)_ dengan menggantikan perkataan “seksyen 3 dan 7” dengan
perkataan “seksyen 3 atau 3A, dan 7”.

**Pindaan seksyen 10**

**15. Seksyen 10 Akta ibu dipinda dengan memasukkan selepas**
perkataan “seksyen 3” perkataan “atau 3A”.


-----

10 _Rang Undang-Undang_

**Pindaan seksyen 11**

**16. Seksyen 11 Akta ibu dipinda dalam nota bahu dengan**
memasukkan selepas perkataan “pencemaran” perkataan
“minyak”.

**Seksyen baru 11A**

**17. Akta ibu dipinda dengan memasukkan selepas seksyen 11**
seksyen yang berikut:

“Insurans wajib terhadap liabiliti bagi pencemaran minyak
**bunker**

**11A. (1)** Tertakluk kepada peruntukan Akta ini yang
berhubungan dengan kapal Kerajaan, seksyen ini hendaklah
terpakai bagi mana-mana kapal yang mempunyai tanan kasar
yang melebihi 1,000 tan.

(2) Mana-mana kapal sedemikian tidak boleh memasuki
atau meninggalkan sesuatu pelabuhan di Malaysia atau tiba di
atau meninggalkan sesuatu kawasan pepasangan pangkalan di
mana-mana kawasan di Malaysia atau, jika kapal itu didaftarkan
di Malaysia, ia tidak boleh memasuki atau meninggalkan
sesuatu pelabuhan di mana-mana negara lain atau sesuatu
pepasangan pangkalan di laut wilayah mana-mana negara
lain, melainkan jika ada berkuat kuasa suatu perakuan yang
mematuhi subseksyen (3) dan yang menunjukkan ada berkuat
kuasa berkenaan dengan kapal itu suatu kontrak insurans atau
cagaran kewangan lain yang memenuhi kehendak Perkara 7
Konvensyen Bunkers (perlindungan bagi liabiliti pemunya).

(3) Perakuan itu hendaklah—

_(a) jika kapal itu didaftarkan di Malaysia, suatu perakuan_
yang dikeluarkan oleh Pengarah Laut;

_(b) jika kapal itu didaftarkan di negara Konvensyen Bunkers_
selain Malaysia, suatu perakuan yang dikeluarkan
oleh atau di bawah kuasa kerajaan negara itu; dan

_(c) jika kapal itu didaftarkan di negara yang bukan_
negara Konvensyen Bunkers, suatu perakuan
yang dikeluarkan oleh Pengarah Laut atau suatu
perakuan yang dikeluarkan oleh atau di bawah kuasa
mana-mana negara Konvensyen Bunkers.


-----

_Perkapalan Saudagar (Pencemaran Minyak) (Pindaan)_ 11

(4) Perakuan yang dikeluarkan di bawah perenggan (3)(a)
dan _(c) oleh Pengarah Laut hendaklah dalam bahasa_
kebangsaan dan hendaklah juga mengandungi terjemahan
dalam bahasa Inggeris.

(5) Mana-mana perakuan yang dikehendaki oleh
seksyen ini supaya berkuat kuasa berkenaan dengan
sesuatu kapal hendaklah dibawa di dalam kapal itu dan
hendaklah, apabila diminta, dikemukakan oleh nakhoda
kepada Pengarah Laut atau mana-mana pegawai diberi
kuasa.

(6) Jika sesuatu kapal memasuki atau meninggalkan,
atau cuba memasuki atau meninggalkan, sesuatu pelabuhan
atau tiba di atau meninggalkan atau cuba tiba di atau
meninggalkan, sesuatu pepasangan pangkalan berlanggaran
dengan subseksyen (2), nakhoda atau pemunya kapal itu
melakukan suatu kesalahan dan boleh, apabila disabitkan,
didenda tidak melebihi lima puluh ribu ringgit atau
dipenjarakan selama tempoh tidak melebihi empat tahun
atau kedua-duanya.

(7) Jika sesuatu kapal tidak membawa atau nakhoda
sesuatu kapal tidak mengemukakan perakuan yang
dikehendaki oleh subseksyen (5), maka nakhoda kapal itu
melakukan suatu kesalahan dan boleh, apabila disabitkan,
didenda tidak melebihi sepuluh ribu ringgit atau dipenjarakan
selama tempoh tidak melebihi satu tahun atau keduaduanya.

(8) Jika sesuatu kapal cuba meninggalkan sesuatu
pelabuhan atau sesuatu pepasangan pangkalan di Malaysia
berlanggaran dengan seksyen ini, kapal itu boleh
ditahan.”.

**Pindaan seksyen 12**

**18.** Seksyen 12 Akta ibu dipinda—

_(a) dengan memasukkan selepas subseksyen (1) subseksyen_
yang berikut:

“(1A) Tertakluk kepada subseksyen (2), jika Pengarah
Laut berpuas hati, apabila suatu permohonan dibuat
untuk mendapatkan perakuan yang disebut dalam
seksyen 11A berkenaan dengan suatu kapal yang


-----

12 _Rang Undang-Undang_

didaftarkan di Malaysia atau mana-mana negara yang
bukan negara Konvensyen Bunkers, bahawa akan ada
berkuat kuasa berkenaan dengan kapal itu, sepanjang
tempoh yang baginya perakuan itu akan dikeluarkan,
suatu kontrak insurans yang sah atau cagaran kewangan
lain yang memenuhi kehendak Perkara 7 Konvensyen
Bunkers, Pengarah Laut hendaklah mengeluarkan
perakuan itu kepada pemunya berdaftar.”; dan

_(b) dalam subseksyen (2), dengan memasukkan selepas_
perkataan “seksyen 3” perkataan “atau 3A”.

**Pindaan seksyen 13**

**19. Seksyen 13 Akta ibu dipinda—**

_(a) dalam subseksyen (1)—_

(i) dengan memasukkan selepas perkataan “seksyen 3”
perkataan “atau 3A”; dan

(ii) dengan memasukkan selepas perkataan “seksyen
11” perkataan “atau 11A, masing-masing,”; dan

_(b) dalam subseksyen (3)—_

(i) dengan memasukkan selepas perkataan
“subseksyen 6(2)” perkataan “atau 6A(2), mengikut
mana-mana yang berkenaan,”; dan

(ii) dengan memasukkan selepas perkataan
“subseksyen 6(3)” perkataan “atau 6A(3), mengikut
mana-mana yang berkenaan”.

**Pindaan seksyen 14**

**20. Seksyen 14 Akta ibu dipinda—**

_(a)_ dengan menggantikan subseksyen (2) dengan subseksyen
yang berikut:

“(2) Berhubung dengan suatu kapal yang dipunyai
oleh sesuatu Negara dan yang pada masa ini digunakan
bagi maksud komersial—

_(a) subseksyen 11(2) dipatuhi dengan mencukupi_
jika ada berkuat kuasa suatu perakuan yang
dikeluarkan oleh pihak berkuasa berkenaan


-----

_Perkapalan Saudagar (Pencemaran Minyak) (Pindaan)_ 13

Negara itu dan yang menunjukkan bahawa
kapal itu dipunyai oleh Negara itu dan bahawa
apa-apa liabiliti bagi kerosakan pencemaran
sebagaimana yang ditafsirkan dalam Perkara 1
Konvensyen Liabiliti akan dipenuhi sehingga
takat batasan yang ditetapkan oleh Perkara V
Konvensyen itu; atau

_(b) subseksyen 11A(2) dipatuhi dengan mencukupi_
jika ada berkuat kuasa suatu perakuan yang
dikeluarkan oleh pihak berkuasa berkenaan
Negara itu dan yang menunjukkan bahawa
kapal itu dipunyai oleh Negara itu dan bahawa
apa-apa liabiliti bagi kerosakan pencemaran
sebagaimana yang ditafsirkan dalam Perkara 1
Konvensyen Bunkers akan dipenuhi sehingga
takat batasan yang dinyatakan dalam Bab II
Konvensyen mengenai Pembatasan Liabiliti
untuk Tuntutan Maritim 1976 sebagaimana
dipinda oleh Protokol 1996 untuk meminda
Konvensyen mengenai Pembatasan Liabiliti untuk
Tuntutan Maritim 1976, dan yang dinyatakan
dalam Jadual Keenam belas Ordinan Perkapalan
Saudagar 1952.”; dan

_(b) dalam subseksyen (3)—_

(i) dengan memasukkan selepas perkataan “Konvensyen
Liabiliti” perkataan “atau Konvensyen Bunkers”;
dan

(ii) dengan memasukkan selepas perkataan “seksyen 3”
perkataan “atau 3A, masing-masing”.

**Pindaan seksyen 23**

**21. Subseksyen 23(2) Akta ibu dipinda—**

_(a) dengan memasukkan selepas perkataan “minyak” perkataan_
“atau minyak bunker”; dan

_(b) dalam perenggan (a) dan (b), dengan memasukkan selepas_
perkataan “negara Konvensyen Liabiliti” di manamana jua terdapat perkataan “atau negara Konvensyen
Bunkers”.


-----

14 _Rang Undang-Undang_

**Pindaan seksyen 24**

**22.** Subseksyen 24(1) Akta ibu dipinda—

_(a) dalam perenggan_ _(a), dengan memotong perkataan_
“atau”;

_(b) dalam perenggan_ _(b), dengan menggantikan koma yang_
terdapat di hujung perenggan itu dengan perkataan
“; atau”; dan

_(c) dengan memasukkan selepas perenggan_ _(b) perenggan_
yang berikut:

“(c) negara Konvensyen Bunkers untuk menguatkuasakan
suatu tuntutan berkenaan dengan liabiliti yang
ditanggung di bawah mana-mana peruntukan yang
bersamaan dengan seksyen 3A,”.

**Pindaan seksyen 26**

**23. Seksyen 26 Akta ibu dipinda—**

_(a) dalam nota bahu, dengan menggantikan perkataan_
“, menahan dan mendakwa” dengan perkataan “dan
menahan”; dan

_(b) dengan memotong subseksyen (3)._

**Seksyen baru 28A**

**24. Akta ibu dipinda dengan memasukkan selepas seksyen 28**
seksyen yang berikut:

“Pendakwaan

**28A. (1) Tiada pendakwaan bagi mana-mana kesalahan**
di bawah Akta ini atau mana-mana peraturan-peraturan
yang dibuat di bawahnya boleh dimulakan kecuali dengan
keizinan bertulis Pendakwa Raya.

(2) Pengarah Laut atau mana-mana pegawai diberi kuasa,
yang diberi kuasa secara bertulis oleh Pendakwa Raya, boleh
menjalankan pendakwaan bagi mana-mana kesalahan yang
dilakukan di bawah Akta ini atau mana-mana peraturanperaturan yang dibuat di bawahnya.”.


-----

_Perkapalan Saudagar (Pencemaran Minyak) (Pindaan)_ 15

**Pindaan seksyen 29**

**25. Subseksyen 29(2) Akta ibu dipinda—**

_(a) dalam perenggan_ _(a), dengan memotong perkataan_
“di bawah subseksyen 12(1)”;

_(b) dalam perenggan_ _(b), dengan memotong perkataan_
“di bawah subseksyen 12(1)”; dan

_(c) dalam perenggan_ _(c), dengan memotong perkataan_
“di bawah subseksyen 12(1)”.

**Pindaan Jadual Kedua**

**26. Akta ibu dipinda dengan menggantikan Jadual Kedua dengan**
jadual yang berikut:

“JADUAL KEDUA

[subseksyen 24(3)]

**NEGARA YANG MENJADI PIHAK KEPADA KONVENSYEN LIABILITI**


Afrika Selatan
Albania
Algeria
Angola
Antigua dan Barbuda
Arab Saudi
Argentina
Australia
Azerbaijan
Bahamas
Bahrain
Barbados
Belanda
Belgium
Belize
Brunei Darussalam
Bulgaria
Cameroon
Cape Verde
Chile
Colombia
Comoros
Congo
Croatia
Cyprus
Denmark


Latvia
Liberia
Lithuania
Lubnan
Luxembourg
Madagascar
Maghribi
Maldives
Malta
Mauritius
Mesir
Mexico
Monaco
Mongolia
Mozambique
Namibia
New Zealand
Nigeria
Norway
Oman
Pakistan
Panama
Papua New Guinea
Perancis
Persekutuan Rusia
Peru


-----

16 _Rang Undang-Undang_


Djibouti
Dominica
Ecuador
El Salvador
Emiriah Arab Bersatu
Estonia
Fiji
Filipina
Finland
Gabon
Georgia
Ghana
Greece
Grenada
Guinea
Hungary
Iceland
India
Indonesia
Ireland
Israel
Itali
Jamaica
Jepun
Jerman
Kanada
Kawasan Pentadbiran Khas Hong
Kong, Republik Rakyat Cina
Kemboja
Kenya
Kepulauan Cook
Kepulauan Marshall
Kepulauan Solomon
Kiribati
Kuwait


Poland
Portugal
Qatar
Republik Rakyat Cina
Republik Arab Syria
Republik Bersatu Tanzania
Republik Dominica
Republik Islam Iran
Republik Korea
Republik Moldova
Romania
Saint Kitts dan Nevis
Saint Lucia
Saint Vincent dan Grenadines
Samoa
Sepanyol
Seychelles
Sierra Leone
Singapura
Slovenia
Sri Lanka
Sweden
Switzerland
Tonga
Trinidad dan Tobago
Tunisia
Turki
Tuvalu
Ukraine
United Kingdom
Uruguay
Vanuatu
Venezuela
Vietnam
Yaman


**NEGARA YANG MENJADI PIHAK KEPADA KONVENSYEN**
**KUMPULAN WANG**


Afrika Selatan
Albania
Algeria
Angola
Antigua dan Barbuda
Argentina
Australia
Bahamas
Bahrain
Barbados
Belanda
Belgium
Belize
Brunei Darussalam


Kepulauan Marshall
Kiribati
Latvia
Liberia
Lithuania
Luxembourg
Madagascar
Maghribi
Maldives
Malta
Mauritius
Mexico
Monaco
Mozambique


-----

_Perkapalan Saudagar (Pencemaran Minyak) (Pindaan)_ 17


Bulgaria
Cameroon
Cape Verde
Colombia
Comoros
Congo
Croatia
Cyprus
Denmark
Djibouti
Dominica
Ecuador
Emiriah Arab Bersatu
Estonia
Fiji
Filipina
Finland
Gabon
Georgia
Ghana
Greece
Grenada
Guinea
Hungary
Iceland
India
Ireland
Israel
Itali
Jamaica
Jepun
Jerman
Kanada
Kawasan Pentadbiran Khas Hong
Kong, Republik Rakyat Cina
Kemboja
Kenya
Kepulauan Cook


Namibia
New Zealand
Nigeria
Norway
Oman
Panama
Papua New Guinea
Perancis
Persekutuan Rusia
Poland
Portugal
Qatar
Republik Arab Syria
Republik Bersatu Tanzania
Republik Dominica
Republik Islam Iran
Republik Korea
Saint Kitts dan Nevis
Saint Lucia
Saint Vincent dan Grenadines
Samoa
Sepanyol
Seychelles
Sierra Leone
Singapura
Slovenia
Sri Lanka
Sweden
Switzerland
Tonga
Trinidad dan Tobago
Tunisia
Turki
Tuvalu
United Kingdom
Uruguay
Vanuatu
Venezuela


**NEGARA YANG MENJADI PIHAK KEPADA KONVENSYEN BUNKERS**


Albania
Antigua dan Barbuda
Australia
Bahamas
Barbados
Belgium
Bulgaria
Croatia
Cyprus
Denmark
Estonia


Lithuania
Luxembourg
Maghribi
Malta
Mesir
Norway
Panama
Persekutuan Rusia
Poland
Republik Korea
Republik Rakyat Cina


-----

18 _Rang Undang-Undang_


Etiopia
Finland
Greece
Hungary
Ireland
Jamaica
Jerman
Jordan
Kanada
Kepulauan Cook
Kepulauan Marshall
Kiribati
Latvia
Liberia


Republik Rakyat Demokratik Korea
Romania
Saint Kitts dan Nevis
Saint Vincent dan Grenadines
Samoa
Sepanyol
Sierra Leone
Singapura
Slovenia
Syria
Tonga
Tuvalu
United Kingdom
Vanuatu.”.

HURAIAN


Rang Undang-Undang ini bertujuan untuk meminda Akta Perkapalan Saudagar
(Pencemaran Minyak) 1994 (“Akta 515”) untuk memperuntukkan bagi perkaraperkara yang berhubungan dengan pelaksanaan Konvensyen Antarabangsa
mengenai Liabiliti Sivil bagi Kerosakan Pencemaran Minyak Bunker 2001
(“Konvensyen Bunkers”) di Malaysia.

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2 bertujuan untuk meminda tajuk panjang Akta 515 untuk_
memperluaskan ruang lingkup Akta 515 kepada liabiliti sivil bagi pencemaran
minyak bunker.

4. _Fasal 3 bertujuan untuk meminda subseksyen 1(1) Akta 515 berkenaan_
dengan tajuk ringkas Akta 515. Akta ini akan dinamakan “Akta Perkapalan
Saudagar (Liabiliti dan Pampasan bagi Pencemaran Minyak dan Minyak Bunker)
1994” apabila mula berkuat kuasa Akta yang dicadangkan.

5. _Fasal 4 bertujuan untuk memperuntukkan bahawa apa-apa sebutan kepada_
“Akta Perkapalan Saudagar (Pencemaran Minyak) 1994” dalam mana-mana
undang-undang bertulis atau dokumen, hendaklah, apabila mula berkuat kuasa
Akta yang dicadangkan, ditafsirkan sebagai sebutan kepada “Akta Perkapalan
Saudagar (Liabiliti dan Pampasan bagi Pencemaran Minyak dan Minyak Bunker)
1994”. Namun demikian, apa-apa sebutan kepada “Akta Perkapalan Saudagar
(Pencemaran Minyak) 1994” dalam mana-mana prosiding, sama ada sivil atau
jenayah, atau mana-mana kausa tindakan yang dimulakan, belum selesai atau
sedia ada sebelum mula berkuat kuasa Akta yang dicadangkan, hendaklah,
apabila mula berkuat kuasa Akta yang dicadangkan ini, terus terpakai seolaholah sebutan sedemikian tidak dipinda oleh Akta yang dicadangkan ini.

6. _Fasal 5 bertujuan untuk meminda seksyen 2 Akta 515 dengan memasukkan_
tafsiran baru dan meminda tafsiran yang sedia ada bagi maksud pelaksanaan
Konvensyen Bunkers.


-----

_Perkapalan Saudagar (Pencemaran Minyak) (Pindaan)_ 19

7. _Fasal 6 bertujuan untuk meminda tajuk Bahagian II Akta 515 untuk_
memperluaskan ruang lingkupnya bagi memperuntukkan berkenaan dengan
liabiliti sivil bagi pencemaran minyak bunker.

8. _Fasal 7 bertujuan untuk memasukkan suatu seksyen baru 3A yang_
memperuntukkan mengenai pemunya kapal yang bertanggungan bagi pencemaran
minyak bunker daripada kapal itu dalam mana-mana kawasan di Malaysia
atau mana-mana kawasan dalam mana-mana negara Konvensyen Bunkers yang
lain.

9. _Fasal 8 bertujuan untuk meminda seksyen 4 Akta 515 bagi memperuntukkan_
mengenai pengecualian daripada liabiliti untuk kerosakan pencemaran minyak
bunker.

10. _Fasal 9 bertujuan untuk meminda seksyen 5 Akta 515 untuk memperuntukkan_
secara khusus bagi hal keadaan bilamana liabiliti bagi kerosakan pencemaran
minyak di bawah seksyen 3 Akta 515 tidak terpakai.

11. _Fasal 10 bertujuan untuk memasukkan suatu seksyen baru 5A yang_
menentukan hal keadaan bilamana liabiliti bagi kerosakan pencemaran minyak
bunker di bawah seksyen baru 3A, yang dimasukkan oleh _fasal 7, tidak_
terpakai.

12. _Fasal 11_ bertujuan untuk memasukkan suatu seksyen baru 6A yang
memperuntukkan bahawa liabiliti seorang pemunya bagi kerosakan minyak
bunker di bawah seksyen baru 3A, yang dimasukkan oleh _fasal 7, dihadkan_
menurut Konvensyen mengenai Pembatasan Liabiliti untuk Tuntutan Maritim
1976 sebagaimana dipinda oleh Protokol 1996 untuk meminda Konvensyen
mengenai Pembatasan Liabiliti untuk Tuntutan Maritim 1976.

13. _Fasal 12, 13, 14 dan 15 bertujuan untuk meminda seksyen 7, 8, 9 dan 10_
Akta 515, masing-masing, untuk memperluaskan pemakaian seksyen-seksyen ini
kepada liabiliti yang ditanggung bagi kerosakan pencemaran minyak bunker.

14. _Fasal 16 bertujuan untuk menyatakan secara khusus bahawa seksyen 11_
Akta 515 memperuntukkan bagi insurans wajib disenggarakan oleh kapal
berkenaan dengan pencemaran minyak.

15. _Fasal 17 memasukkan suatu seksyen baru 11A yang menghendaki semua_
kapal yang mempunyai tanan kasar yang melebihi 1,000 tan untuk mengadakan
insurans wajib terhadap pencemaran daripada minyak bunker. Peruntukan ini
termasuk kehendak bagi kapal tersebut untuk membawa suatu perakuan dan
memberi Pengarah Laut kuasa untuk mengeluarkan perakuan sedemikian bagi
kapal Malaysia dan kapal yang didaftarkan dalam suatu negara yang bukan
negara Konvensyen Bunkers.

16. _Fasal 18 bertujuan untuk meminda seksyen 12 Akta 515 bagi memperuntukkan_
bahawa Pengarah Laut boleh mengeluarkan suatu perakuan kepada pemunya
berdaftar, apabila berpuas hati bahawa terdapat berkenaan dengan kapal itu suatu
kontrak insurans yang sah atau sekuriti kewangan yang lain yang memenuhi
kehendak Perkara 7 Konvensyen Bunkers.


-----

20 _Rang Undang-Undang_

17. _Fasal 19 bertujuan untuk meminda seksyen 13 Akta 515 bagi memperluaskan_
pemakaian seksyen itu untuk menguatkuasakan suatu tuntutan berkenaan dengan
liabiliti yang ditanggung bagi pencemaran minyak bunker.

18. _Fasal 20 bertujuan untuk meminda seksyen 14 Akta 515 untuk_
memperuntukkan supaya kapal yang dipunyai oleh suatu Negara dan yang
digunakan bagi maksud komersial mematuhi seksyen baru 11A, yang dimasukkan
oleh _fasal 17, berkenaan dengan insurans wajib bagi pencemaran minyak_
bunker.

19. _Fasal 21 bertujuan untuk meminda seksyen 23 Akta 515 untuk memperluaskan_
pemakaian seksyen ini kepada penguatkuasaan suatu tuntutan yang berbangkit
daripada kerosakan pencemaran minyak bunker.

20. _Fasal 22 bertujuan untuk meminda seksyen 24 Akta 515 untuk_
memperluaskan pemakaian seksyen ini kepada penghakiman yang diberikan
oleh suatu Mahkamah di negara Konvensyen Bunkers untuk menguatkuasakan
suatu tuntutan berkenaan dengan liabiliti yang ditanggung daripada kerosakan
pencemaran minyak bunker.

21. _Fasal 23_ bertujuan untuk memotong subseksyen 26(3) Akta 515
memandangkan bahawa fasal 24 memperuntukkan berkenaan dengan pendakwaan
mana-mana kesalahan di bawah Akta 515 atau mana-mana peraturan-peraturan
yang dibuat di bawahnya.

22. _Fasal 24_ bertujuan untuk memasukkan suatu seksyen baru 28A yang
memperuntukkan bahawa pendakwaan suatu kesalahan di bawah Akta 515 atau
mana-mana peraturan-peraturan yang dibuat di bawahnya hendaklah dimulakan
dengan keizinan Pendakwa Raya, dan memperuntukkan mengenai orang yang
boleh menjalankan pendakwaan itu.

23. _Fasal 26 bertujuan untuk meminda Jadual Kedua Akta 515 untuk_
mengemaskinikan senarai Negara yang menjadi Pihak kepada Konvensyen
Antarabangsa mengenai Liabiliti Sivil bagi Kerosakan Pencemaran Minyak
1992 dan Konvensyen Antarabangsa mengenai Penubuhan suatu Kumpulan
Wang Antarabangsa bagi Pampasan bagi Kerosakan Pencemaran Minyak 1992,
dan memasukkan senarai Negara yang menjadi Pihak kepada Konvensyen
Bunkers.

24. Pindaan lain yang tidak disebut secara khusus dalam Huraian ini adalah
kecil dan bersifat berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2]) 2683]


-----

