---
Year: 2010
Bill: D.R.34/2010 - Rang Undang-Undang Juruanalisis Makanan 2010 (Lulus)
Title: D.R.34/2010 - Rang Undang-Undang Juruanalisis Makanan 2010 (Lulus)
Download URL: https://www.parlimen.gov.my/files/billindex/pdf/2010/DR342010.pdf
URL: https://www.parlimen.gov.my/files/billindex/pdf/2010/DR342010.pdf
---
---
Reading:
D.R.34/2010
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:05/04/2011
Dibentang Oleh:Y.B. Datuk Rosnah Abdul Rashid Shirlin, Timbalan Menteri Kesihatan
---

_Juruanalisis Makanan_

**D.R. 34/2010**

RANG UNDANG-UNDANG JURUANALISIS MAKANAN
2010

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Tafsiran

3. Ketidakpakaian

BAHAGIAN II

MAJLIS JURUANALISIS MAKANAN MALAYSIA

4. Penubuhan Majlis

5. Fungsi dan kuasa Majlis

6. Meterai perbadanan

7. Keanggotaan Majlis

8. Tempoh jawatan

9. Elaun

10. Pengosongan jawatan

11. Mesyuarat Majlis

12. Tatacara mesyuarat

13. Jawatankuasa

14. Akta Perlindungan Pihak Berkuasa Awam 1948

15. Pekhidmat awam


-----

_Rang Undang-Undang_

BAHAGIAN III

PENDAFTARAN JURUANALISIS MAKANAN

Fasal

16. Pendaftar

17. Daftar

18. Permohonan bagi pendaftaran

19. Cara pendaftaran

20. Perakuan amalan tahunan

21. Pembaharuan perakuan amalan tahunan

22. Pematuhan dengan garis panduan yang dikeluarkan oleh Majlis

BAHAGIAN IV

TATATERTIB

23. Bidang kuasa tatatertib Majlis

24. Siasatan

25. Hukuman tatatertib

26. Penyerahan perakuan pendaftaran dan perakuan amalan tahunan

27. Pemotongan nama oleh sebab kelemahan fizikal atau mental

28. Perubahan pada Daftar

29. Kemasukan semula nama dalam Daftar

30. Rayuan

BAHAGIAN V

ANALISIS MAKANAN

31. Juruanalisis makanan berdaftar boleh mengeluarkan laporan analisis
makanan

32. Menjalankan amalan tanpa perakuan amalan tahunan

BAHAGIAN VI

AM

33. Pendaftaran secara fraud

34. Kesalahan menyamar, mengemukakan diri dsb., sebagai seorang juruanalisis
makanan berdaftar


-----

_Juruanalisis Makanan_ 3

Fasal

35. Penalti am

36. Kesalahan yang dilakukan oleh pertubuhan perbadanan

37. Pelantikan pegawai diberi kuasa

38. Kuasa untuk memasuki premis, memeriksa dan menyita dokumen, dsb.

39. Capaian kepada data berkomputer

40. Kuasa yang menghendaki kehadiran orang yang mempunyai pengetahuan
tentang kes

41. Pemeriksaan orang yang mempunyai pengetahuan tentang kes

42. Kebolehterimaan pernyataan sebagai keterangan

43. Pengkompaunan kesalahan

44. Pemulaan pendakwaan

45. Pelantikan penasihat undang-undang

46. Kuasa Menteri untuk mengecualikan

47. Kuasa untuk membuat peraturan-peraturan

48. Peruntukan peralihan


-----

_Rang Undang-Undang_


-----

_Juruanalisis Makanan_ 5

RANG UNDANG-UNDANG

_b e r n a m a_

Suatu Akta untuk mengadakan peruntukan bagi penubuhan Majlis
Juruanalisis Makanan Malaysia, untuk mengadakan peruntukan bagi
pendaftaran orang yang menjalankan amalan sebagai juruanalisis
makanan dan untuk mengawal selia amalan juruanalisis makanan
dan bagi perkara-perkara yang berkaitan dengannya.

[ ]

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Juruanalisis Makanan**
2010.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Tafsiran**

**2. Dalam Akta ini, melainkan jika konteksnya menghendaki**
makna yang lain—

“agensi berkaitan makanan kerajaan” ertinya sesuatu agensi
kerajaan yang terlibat dalam menjalankan analisis makanan;


-----

6 _Rang Undang-Undang_

“ahli kimia berdaftar” ertinya seseorang yang didaftarkan
di bawah Akta Ahli Kimia 1975 [Akta 158];

“analisis makanan” ertinya pemeriksaan terperinci makanan
yang termasuklah penilaian fizikal, mikrobiologi, kimia, biokimia,
bioteknologi, toksikologi atau deria makanan dan pemeriksaan itu
boleh termasuk pemeriksaan bungkusan, bahan pembungkusan
dan bekas;

“bungkusan” ertinya apa-apa benda yang dalamnya atau apaapa cara yang dengannya makanan dikotak, ditutup, dimasukkan,
diisi, diletakkan atau selainnya dipekkan dengan apa jua cara
keseluruhannya atau sebahagiannya dan termasuklah apa-apa jenis
bakul, baldi, dulang atau bekas sama ada terbuka atau tertutup;

“Daftar” ertinya daftar yang disimpan atau disenggara mengikut
seksyen 17;

“ditetapkan” ertinya ditetapkan oleh Menteri melalui peraturanperaturan;

“institusi pendidikan tinggi” ertinya institusi pendidikan
yang menyediakan pendidikan tinggi yang membawa kepada
penganugerahan suatu diploma, ijazah atau yang setaraf
dengannya;

“juruanalisis makanan berdaftar” ertinya seseorang yang
menjalankan analisis makanan dan didaftarkan di bawah seksyen 19;

“Ketua Pengarah” ertinya Ketua Pengarah Kesihatan,
Malaysia;

“Majlis” ertinya Majlis Juruanalisis Makanan Malaysia yang
ditubuhkan di bawah seksyen 4;

“makanan” mempunyai erti yang diberikan kepadanya di bawah
Akta Makanan 1983 [Akta 281];

“Menteri” ertinya Menteri yang dipertanggungkan dengan
tanggungjawab bagi kesihatan;

“pegawai diberi kuasa” ertinya seseorang yang dilantik oleh
Menteri sebagai seorang pegawai diberi kuasa di bawah seksyen 37;


-----

_Juruanalisis Makanan_ 7

“Pendaftar” ertinya Pendaftar yang disebut dalam seksyen 16;

“Setiausaha” ertinya Setiausaha Majlis Juruanalisis Makanan
Malaysia yang dilantik di bawah seksyen 7.

**Ketidakpakaian**

**3. Akta ini tidaklah terpakai bagi ahli kimia yang didaftarkan**
di bawah Akta Ahli Kimia 1975.

BAHAGIAN II

MAJLIS JURUANALISIS MAKANAN MALAYSIA

**Penubuhan Majlis**

**4. (1) Suatu pertubuhan perbadanan dengan nama “Majlis**
Juruanalisis Makanan Malaysia” ditubuhkan.

(2) Majlis hendaklah kekal turun-temurun dan mempunyai
meterai perbadanan dan boleh membawa guaman dan dibawa
guaman terhadapnya atas namanya.

**Fungsi dan kuasa Majlis**

**5.** (1) Majlis hendaklah mempunyai fungsi yang berikut:

_(a)_ untuk melaksanakan kewajipan dan fungsi dan menjalankan
kuasa yang diperuntukkan dalam Akta ini;

_(b)_ untuk menentukan dan mengawal selia kelakuan dan etika
profesional juruanalisis makanan dan untuk mengeluarkan
kod etika bagi juruanalisis makanan;

_(c) untuk menentukan skala fi yang akan dikenakan oleh_
juruanalisis makanan berdaftar bagi perkhidmatan yang
diberikan;

_(d)_ untuk mendengar dan menentukan pertikaian yang
berhubungan dengan kelakuan atau etika profesional
juruanalisis makanan berdaftar dan untuk menubuhkan
jawatankuasa atau melantik penimbang tara untuk
mendengar dan menentukan pertikaian itu;


-----

8 _Rang Undang-Undang_

_(e) untuk menjalankan peperiksaan dengan kerjasama Institut_
Teknologi Makanan Malaysia bagi penerimaan masuk
ke dalam profesion juruanalisis makanan;

_(f) untuk mengadakan atau menyebabkan supaya diadakan_
program pembangunan profesional bagi juruanalisis
makanan berdaftar untuk meningkatkan pengetahuan
mereka dalam perkembangan terkini berhubung dengan
amalan analisis makanan;

_(g) untuk mengeluarkan garis panduan bagi menentukan_
tatacara dan kaedah ujian analisis makanan; dan

_(h) untuk melakukan apa-apa benda lain yang difikirkannya_
patut untuk membolehkannya melaksanakan fungsinya
dengan berkesan atau yang bersampingan dengan
pelaksanaan fungsinya.

(2) Majlis hendaklah mempunyai segala kuasa yang perlu bagi,
atau berkaitan dengan, atau yang semunasabahnya bersampingan
dengan, pelaksanaan fungsinya di bawah subseksyen (1).

(3) Majlis tidak boleh meminjam atau mendapatkan wang
dengan apa-apa cara tanpa terlebih dahulu mendapatkan kelulusan
Menteri dan Menteri Kewangan.

**Meterai perbadanan**

**6. (1) Majlis hendaklah mempunyai suatu meterai perbadanan**
yang hendaklah mengandungi suatu peranti yang diluluskan oleh
Majlis.

(2) Meterai perbadanan itu boleh dipecahkan, ditukar, diubah
dan dibuat baru sebagaimana yang difikirkan patut oleh Majlis.

(3) Sehingga suatu meterai diadakan oleh Majlis, suatu cap
yang mengandungi perkataan “Majlis Juruanalisis Makanan
Malaysia” bolehlah digunakan dan hendaklah disifatkan sebagai
meterai perbadanan Majlis.

(4) Meterai perbadanan itu hendaklah disimpan dalam jagaan
Pengerusi atau seorang anggota Majlis.


-----

_Juruanalisis Makanan_ 9

(5) Meterai perbadanan itu hendaklah dicapkan di hadapan
mana-mana dua anggota Majlis yang ditetapkan dan anggota itu
hendaklah menandatangani tiap-tiap surat ikatan, dokumen atau
surat cara lain yang padanya meterai perbadanan itu dicapkan.

(6) Segala surat ikatan, dokumen atau surat cara lain yang
berupa sebagai dimeteraikan dengan meterai perbadanan itu dan
disahkan sebagaimana yang ditetapkan dalam subseksyen (5)
hendaklah, sehingga dibuktikan sebaliknya, disifatkan telah
disempurnakan dengan sah.

(7) Meterai perbadanan Majlis hendaklah diberi pengiktirafan
rasmi dan kehakiman.

**Keanggotaan Majlis**

**7. (1) Majlis hendaklah terdiri daripada anggota yang berikut:**

_(a) Ketua Pengarah yang hendaklah menjadi Pengerusi;_

_(b)_ Pengarah Kanan Bahagian Keselamatan dan Kualiti Makanan,
Kementerian Kesihatan Malaysia yang hendaklah menjadi
Timbalan Pengerusi;

_(c)_ dua orang juruanalisis makanan berdaftar daripada sektor
swasta yang dilantik oleh Menteri, yang salah seorang
daripada mereka hendaklah seorang anggota Institut
Teknologi Makanan Malaysia;

_(d) dua orang juruanalisis makanan berdaftar yang disyorkan_
oleh Institut Teknologi Makanan Malaysia daripada
kalangan anggotanya dan dilantik oleh Menteri;

_(e) dua orang ahli sains makanan yang digaji oleh institusi_
pendidikan tinggi yang menawarkan ijazah dalam sains
makanan atau teknologi makanan atau sains dan teknologi
makanan, yang hendaklah dilantik oleh Menteri; dan

_(f)_ tiga orang wakil daripada suatu agensi kerajaan yang berkaitan
dengan makanan yang dilantik oleh Menteri.

(2) Pengerusi hendaklah, dengan kelulusan Menteri, melantik
seorang pegawai Kementerian Kesihatan untuk menjadi Setiausaha
Majlis.


-----

10 _Rang Undang-Undang_

(3) Jika Pengerusi tidak dapat menjalankan fungsinya di bawah
Akta ini disebabkan sakit, tidak berada di Malaysia atau kerana
apa-apa sebab lain, fungsinya hendaklah dijalankan oleh Timbalan
Pengerusi.

(4) Pengerusi boleh mewakilkan kepada Timbalan Pengerusi
mana-mana kuasanya, dan apabila diwakilkan sedemikian kuasa itu
hendaklah dijalankan oleh Timbalan Pengerusi di bawah kawalan
dan tertakluk kepada apa-apa arahan dan sekatan sebagaimana
yang ditetapkan oleh Pengerusi.

**Tempoh jawatan**

**8.** (1) Seseorang anggota yang dilantik atau dipilih di bawah
perenggan 7(1)(c) hingga _(f) hendaklah memegang jawatan bagi_
tempoh yang tidak melebihi tiga tahun.

(2) Seseorang anggota yang dilantik atau dipilih di bawah
perenggan 7(1)(c) hingga _(f) adalah layak untuk dilantik semula_
tetapi anggota itu tidak boleh memegang jawatan lebih daripada
dua tempoh berturut-turut.

(3) Jika jawatan seseorang anggota menjadi kosong sebelum
habis tempoh jawatannya, orang yang dilantik untuk mengisi
kekosongan itu hendaklah memegang jawatan itu bagi baki tempoh
jawatan anggota yang jawatannya telah menjadi kosong itu.

**Elaun**

**9. Semua anggota Majlis hendaklah dibayar apa-apa elaun pada**
kadar yang ditentukan oleh Menteri.

**Pengosongan jawatan**

**10. Jawatan seseorang anggota Majlis disifatkan telah dikosongkan**
jika—

_(a) dia mati;_

_(b) pelantikannya ditamatkan;_

_(c)_ dia menjadi bankrap;


-----

_Juruanalisis Makanan_ 11

_(d)_ dia tidak sempurna akal;

_(e) telah dibuktikan terhadapnya, atau dia telah disabitkan_
atas, suatu pertuduhan berkenaan dengan—

(i) suatu kesalahan yang melibatkan fraud, kecurangan
atau keburukan akhlak;

(ii) suatu kesalahan di bawah mana-mana undangundang yang berhubungan dengan rasuah; atau

(iii) apa-apa kesalahan lain yang boleh dihukum dengan
pemenjaraan (pemenjaraan sahaja atau sebagai
tambahan kepada atau sebagai ganti denda) selama
lebih daripada dua tahun;

_(f) peletakan jawatannya diterima oleh Menteri;_

_(g) dia tidak menghadiri mesyuarat Majlis tiga kali berturut-_
turut tanpa kebenaran Majlis; atau

_(h) dalam hal seseorang anggota yang dilantik di bawah_
perenggan 7(1)(c) atau (d), dia tidak lagi menjadi
juruanalisis makanan berdaftar.

**Mesyuarat Majlis**

**11. (1) Suatu mesyuarat Majlis hendaklah diadakan oleh Pengerusi**
melalui notis bertulis kepada anggota lain dan mesyuarat itu
hendaklah diadakan pada masa dan di tempat yang ditetapkan
dalam notis itu.

(2) Majlis hendaklah bermesyuarat sekurang-kurangnya sekali
dalam empat bulan.

**Tatacara mesyuarat**

**12. (1) Pengerusi hendaklah mempengerusikan semua mesyuarat**
Majlis.

(2) Jika Pengerusi tidak hadir dalam mana-mana mesyuarat Majlis,
Timbalan Pengerusi hendaklah mempengerusikan mesyuarat.

(3) Pengerusi atau Timbalan Pengerusi, apabila mempengerusikan
mesyuarat, hendaklah mempunyai suatu undi pemutus.


-----

12 _Rang Undang-Undang_

(4) Tujuh orang anggota hendaklah membentuk kuorum sesuatu
mesyuarat Majlis.

(5) Semua soalan di hadapan mesyuarat Majlis hendaklah
diputuskan melalui majoriti biasa anggota yang hadir dan
mengundi.

(6) Majlis boleh menentukan tatacaranya sendiri.

**Jawatankuasa**

**13. (1) Majlis boleh menubuhkan jawatankuasa untuk membantunya**
dalam menjalankan fungsinya di bawah Akta ini.

(2) Majlis boleh melantik mana-mana orang untuk menjadi
anggota mana-mana jawatankuasa yang ditubuhkan di bawah
subseksyen (1).

(3) Jawatankuasa yang ditubuhkan di bawah seksyen ini boleh
memilih mana-mana anggotanya sebagai pengerusi dan boleh
mengawal selia tatacaranya sendiri dan, dalam menjalankan
fungsinya di bawah subseksyen ini, jawatankuasa itu hendaklah
tertakluk kepada dan bertindak mengikut apa-apa arahan yang
diberikan kepada jawatankuasa itu oleh Majlis.

(4) Majlis boleh pada bila-bila masa membatalkan pelantikan
mana-mana anggota jawatankuasa.

**Akta Perlindungan Pihak Berkuasa Awam 1948**

**14. Akta Perlindungan Pihak Berkuasa Awam 1948 [Akta 198]**
hendaklah terpakai bagi apa-apa tindakan, guaman, pendakwaan
atau prosiding terhadap Majlis atau terhadap mana-mana anggota
atau ejen Majlis berkenaan dengan apa-apa perbuatan, keabaian
atau keingkaran yang dibuat atau ditinggalkan olehnya atas sifat
sedemikian.

**Pekhidmat awam**

**15. Tiap-tiap anggota Majlis, semasa menunaikan kewajipannya**
sebagai anggota, hendaklah disifatkan sebagai seorang pekhidmat
awam dalam pengertian Kanun Keseksaan [Akta 574].


-----

_Juruanalisis Makanan_ 13

BAHAGIAN III

PENDAFTARAN JURUANALISIS MAKANAN

**Pendaftar**

**16. Bagi maksud Akta ini, Pengarah Kanan Bahagian Keselamatan**
dan Kualiti Makanan, Kementerian Kesihatan Malaysia hendaklah
menjadi Pendaftar.

**Daftar**

**17. (1) Pendaftar hendaklah menyebabkan supaya disimpan**
dalam bentuk yang ditetapkan suatu daftar juruanalisis makanan
yang hendaklah dikenali sebagai Daftar Juruanalisis Makanan.

(2) Pendaftar hendaklah bertanggungjawab bagi penyenggaraan
dan penjagaan Daftar.

(3) Daftar hendaklah dianggap sebagai dokumen awam dalam
pengertian Akta Keterangan 1950 [Akta 56].

(4) Suatu perakuan yang ditandatangani oleh Pendaftar bahawa
mana-mana orang—

_(a) didaftarkan atau tidak didaftarkan di bawah Akta ini;_
atau

_(b) telah didaftarkan atau tidak pada bila-bila masa didaftarkan_
di bawah Akta ini,

hendaklah menjadi keterangan muktamad mengenai perkara yang
disebut dalamnya.

**Permohonan bagi pendaftaran**

**18. (1) Tiada seorang pun boleh didaftarkan sebagai juruanalisis**
makanan di bawah Akta ini melainkan jika—

_(a) dia memegang—_

(i) ijazah dalam sains makanan atau teknologi makanan
atau sains dan teknologi makanan daripada manamana institusi pendidikan tinggi yang diluluskan
oleh Majlis; atau


-----

14 _Rang Undang-Undang_

(ii) apa-apa ijazah lain dalam sains dalam apa-apa bidang
yang berkaitan yang diluluskan oleh Majlis;

_(b) dia mengemukakan kepada Majlis keterangan yang_
memuaskan hati Majlis—

(i) bahawa dia telah dipilih untuk bekerja di bawah
penyeliaan mana-mana juruanalisis makanan
berdaftar atau ahli kimia berdaftar; atau

(ii) bahawa dia mempunyai dua tahun pengalaman
bekerja dalam analisis makanan jika dia memegang
ijazah dalam sains makanan atau teknologi makanan
atau sains dan teknologi makanan, atau empat tahun
pengalaman bekerja dalam analisis makanan jika
dia memegang apa-apa ijazah dalam sains dalam
apa-apa bidang yang berkaitan; dan

_(c) dia tidak kurang dari umur lapan belas tahun._

(2) Suatu permohonan bagi pendaftaran hendaklah dibuat
kepada Majlis dalam borang yang ditetapkan.

**Cara pendaftaran**

**19. (1) Pendaftaran di bawah Akta ini hendaklah dilaksanakan**
dengan mencatatkan dalam Daftar butir-butir pemohon sebagaimana
yang ditetapkan apabila fi yang ditetapkan dibayar.

(2) Jika seseorang didaftarkan di bawah Akta ini, Majlis
hendaklah menyebabkan supaya dikeluarkan kepadanya suatu
perakuan pendaftaran yang ditandatangani oleh Pengerusi.

**Perakuan amalan tahunan**

**20. (1) Seseorang juruanalisis makanan berdaftar yang berniat**
untuk menjalankan amalan sebagai seorang juruanalisis makanan
boleh membuat permohonan kepada Pendaftar dalam borang
yang ditetapkan dan membayar fi yang ditetapkan bagi suatu
perakuan untuk menjalankan amalan sebagai seorang juruanalisis
makanan.


-----

_Juruanalisis Makanan_ 15

(2) Apabila diterima permohonan itu dan bayaran yang
ditetapkan dalam subseksyen (1), Pendaftar boleh, atas kelulusan,
mengeluarkan kepada juruanalisis makanan berdaftar itu suatu
perakuan amalan tahunan dalam borang yang ditetapkan, memberi
kuasa juruanalisis makanan berdaftar itu untuk menjalankan amalan
sebagai seorang juruanalisis makanan dalam tahun yang baginya
perakuan itu dikeluarkan.

(3) Suatu perakuan oleh Pendaftar bahawa mana-mana
orang—

_(a) ialah atau bukan pemegang perakuan amalan tahunan;_
atau

_(b) telah atau bukan pada bila-bila masa seorang pemegang_
perakuan amalan tahunan,

hendaklah menjadi keterangan muktamad mengenai perkara yang
disebut dalamnya.

**Pembaharuan perakuan amalan tahunan**

**21. (1) Permohonan bagi pembaharuan perakuan amalan tahunan**
hendaklah dibuat kepada Pendaftar tidak kurang daripada tiga puluh
hari sebelum tarikh habis tempoh dalam borang yang ditetapkan
dan apabila fi yang ditetapkan dibayar.

(2) Jika Pendaftar meluluskan permohonan itu, Pendaftar
hendaklah mengeluarkan kepada juruanalisis berdaftar itu suatu
perakuan amalan tahunan dalam borang yang ditetapkan memberi
kuasa juruanalisis makanan berdaftar itu untuk menjalankan amalan
sebagai seorang juruanalisis makanan dalam tahun yang baginya
perakuan itu dikeluarkan.

**Pematuhan dengan garis panduan yang dikeluarkan oleh**
**Majlis**

**22. (1) Seseorang juruanalisis makanan berdaftar hendaklah**
mematuhi semua garis panduan yang dikeluarkan oleh Majlis.

(2) Seseorang juruanalisis makanan berdaftar yang tidak mematuhi
peruntukan subseksyen (1) melakukan suatu kesalahan.


-----

16 _Rang Undang-Undang_

BAHAGIAN IV

TATATERTIB

**Bidang kuasa tatatertib Majlis**

**23. (1) Majlis hendaklah mempunyai kuasa tatatertib ke atas**
juruanalisis makanan berdaftar.

(2) Majlis boleh menjalankan kuasa tatatertib ke atas manamana juruanalisis makanan berdaftar—

_(a) yang pendaftarannya telah diperoleh dengan cara fraud_
atau salah nyataan;

_(b) yang ijazahnya telah ditarik balik atau dibatalkan oleh_
universiti, kolej atau badan yang olehnya ijazah itu
dikurniakan;

_(c) yang telah disabitkan oleh mahkamah di Malaysia atau_
di tempat lain bagi apa-apa kesalahan yang melibatkan
fraud, kecurangan atau keburukan akhlak atau yang telah
dihukum dengan pemenjaraan (sama ada pemenjaraan
sahaja, atau sebagai tambahan kepada atau sebagai ganti
denda);

_(d) yang pada masa pendaftarannya tidak layak untuk_
didaftarkan;

_(e) yang didapati oleh Majlis telah melanggar Akta ini atau_
peraturan-peraturannya; atau

_(f) yang telah tidak menunaikan kewajipan profesionalnya_
dengan kemahiran, ketelitian dan ketekunan yang
sewajarnya.

**Siasatan**

**24. (1) Majlis hendaklah menubuhkan suatu Jawatankuasa**
Tatatertib untuk mengadakan siasatan ke atas apa-apa perkara
tatatertib.

(2) Dalam menjalankan siasatan, Jawatankuasa Tatatertib
tidaklah terikat dengan peruntukan Akta Keterangan 1950 atau
oleh mana-mana tatacara perundangan tetapi boleh menjalankan
siasatan mengikut cara yang difikirkannya sesuai.


-----

_Juruanalisis Makanan_ 17

(3) Majlis boleh menggantung secara sementara pendaftaran
seseorang juruanalisis makanan berdaftar sementara menunggu
keputusan Majlis tentang keputusan apa-apa siasatan atau pelupusan
apa-apa rayuan.

**Hukuman tatatertib**

**25. (1) Majlis boleh, dalam menjalankan kuasa tatatertibnya,**
mengenakan mana-mana hukuman yang berikut:

_(a) memerintahkan supaya juruanalisis makanan berdaftar itu_
dicela secara bertulis;

_(b) memerintahkan supaya nama juruanalisis makanan berdaftar_
itu digantung dari Daftar dan menggantung perakuan
amalan tahunan bagi apa-apa tempoh yang difikirkannya
patut; atau

_(c) memerintahkan supaya nama juruanalisis makanan_
berdaftar dipotong dari Daftar dan menggantung perakuan
amalan tahunan bagi apa-apa tempoh yang difikirkannya
patut.

(2) Majlis boleh, dalam mana-mana hal, membuat apa-apa
perintah yang difikirkannya patut berkaitan dengan pembayaran
kos yang dilakukan oleh Pendaftar, mana-mana pengadu atau
juruanalisis makanan berdaftar itu.

(3) Apa-apa kos yang diawardkan di bawah subseksyen (2)
boleh didapatkan kembali sebagai suatu hutang sivil.

**Penyerahan perakuan pendaftaran dan perakuan amalan**
**tahunan**

**26.** (1) Jika nama seseorang juruanalisis makanan berdaftar telah
diperintahkan oleh Majlis supaya digantung atau dipotong daripada
Daftar, orang itu hendaklah menyerahkan perakuan pendaftaran
dan perakuan amalan tahunannya kepada Pendaftar dalam tempoh
empat belas hari dari penerimaan perintah itu.

(2) Mana-mana orang yang tidak mematuhi subseksyen (1)
melakukan suatu kesalahan dan boleh, apabila disabitkan, didenda
tidak melebihi dua puluh ribu ringgit atau dipenjarakan selama
tempoh tidak melebihi satu tahun atau kedua-duanya.


-----

18 _Rang Undang-Undang_

**Pemotongan nama oleh sebab kelemahan fizikal atau**
**mental**

**27. (1) Tanpa menjejaskan perenggan 25(1)(c), Majlis boleh**
mengarahkan supaya nama mana-mana juruanalisis makanan
berdaftar dipotong dari Daftar jika Majlis itu berpuas hati bahawa
juruanalisis makanan berdaftar itu tidak berupaya, oleh sebab
kelemahan fizikal atau mental, untuk menjalankan kewajipannya
sebagai seorang juruanalisis makanan.

(2) Bagi maksud untuk memuaskan hatinya bahawa manamana juruanalisis makanan berdaftar tidak berupaya, oleh sebab
kelemahan fizikal atau mental, untuk menjalankan kewajipannya,
Majlis itu boleh melantik suatu Jawatankuasa Kajian Semula
Perubatan yang hendaklah terdiri daripada tidak kurang daripada
dua orang pengamal perubatan dan seorang juruanalisis makanan
yang dilantik oleh Majlis itu bagi menyiasat setiap kes dan membuat
syor sebagaimana yang difikirkan patut oleh Jawatankuasa itu.

**Perubahan pada Daftar**

**28. Jika Majlis berpuas hati bahawa seseorang juruanalisis**
makanan berdaftar telah mati atau secara sukarela membatalkan
pendaftarannya sebagai seorang juruanalisis makanan, Majlis itu
hendaklah menyebabkan supaya namanya dan semua butir yang
berkaitan dengannya dipotong dari Daftar.

**Kemasukan semula nama dalam Daftar**

**29. (1) Jika nama seseorang juruanalisis makanan berdaftar**
telah dipotong dari Daftar, dia boleh memohon supaya namanya
dimasukkan semula ke dalam Daftar atas alasan bahawa oleh sebab
suatu perubahan tertentu dalam hal keadaan yang telah berlaku
sejak tarikh pemotongan itu adalah adil namanya dimasukkan
semula sedemikian.

(2) Majlis boleh, mengikut budi bicaranya, apabila permohonan
dibuat kepadanya, memerintahkan supaya nama pemohon itu
dimasukkan semula ke dalam Daftar.


-----

_Juruanalisis Makanan_ 19

**Rayuan**

**30.** (1) Mana-mana juruanalisis makanan yang—

_(a) telah ditolak pendaftarannya oleh Majlis;_

_(b) telah didaftarkan tetapi tidak berpuas hati dengan apa-_
apa syarat atau sekatan yang dikenakan oleh Majlis
di bawah Akta ini;

_(c) setelah didaftarkan telah dipotong namanya dari Daftar_
menurut perintah Majlis di bawah seksyen 27;

_(d) tidak berpuas hati dengan apa-apa perintah Majlis_
di bawah seksyen 25; atau

_(e) terkilan dengan keputusan Majlis di bawah seksyen 29,_

boleh, dalam tempoh dua puluh satu hari dari diberitahu mengenai
keputusan Majlis itu, memfailkan rayuan secara bertulis kepada
Menteri, yang hendaklah kemudian membuat suatu keputusan.

(2) Suatu salinan notis rayuan dalam subseksyen (1) hendaklah
dihantar kepada Pengerusi Majlis.

BAHAGIAN V

ANALISIS MAKANAN

**Juruanalisis makanan berdaftar boleh mengeluarkan laporan**
**analisis makanan**

**31. (1) Tiada seorang pun boleh mengeluarkan atau memperakukan**
secara bertulis keputusan apa-apa analisis makanan bagi maksud
untuk menentukan komposisi atau spesifikasi mana-mana bahan
atau produk yang dimakan atau digunakan oleh, atau dicadangkan
untuk dimakan atau digunakan oleh orang awam melainkan jika dia
seorang juruanalisis makanan berdaftar dan mempunyai perakuan
amalan tahunan yang sah.

(2) Mana-mana orang yang melanggar subseksyen (1) melakukan
suatu kesalahan dan boleh, apabila disabitkan, didenda tidak
melebihi lima puluh ribu ringgit atau dipenjarakan selama tempoh


-----

20 _Rang Undang-Undang_

tidak melebihi tiga tahun atau kedua-duanya dan bagi kesalahan
yang berikutnya, didenda tidak melebihi satu ratus ribu ringgit
atau dipenjarakan selama tempoh tidak melebihi lima tahun atau
kedua-duanya.

**Menjalankan amalan tanpa perakuan amalan tahunan**

**32. (1) Seseorang juruanalisis makanan berdaftar yang menjalankan**
amalan tanpa perakuan amalan tahunan melakukan suatu kesalahan
dan boleh, apabila disabitkan—

_(a) berkenaan dengan kesalahan pertama, didenda tidak melebihi_
dua puluh ribu ringgit atau dipenjarakan selama tempoh
tidak melebihi dua tahun atau kedua-duanya; dan

_(b) berkenaan dengan kesalahan yang berikutnya, didenda_
tidak melebihi empat puluh ribu ringgit atau dipenjarakan
selama tempoh tidak melebihi empat tahun atau keduaduanya.

(2) Mana-mana orang yang—

_(a) menjalankan perkongsian dengan seseorang yang menjalankan_
amalan menganalisis makanan tanpa perakuan amalan
tahunan yang sah; atau

_(b)_ mengambil khidmat seseorang yang menjalankan amalan
menganalisis makanan tanpa perakuan amalan tahunan
yang sah,

melakukan suatu kesalahan dan boleh, apabila disabitkan—

(A) berkenaan dengan kesalahan pertama, didenda tidak melebihi
lima puluh ribu ringgit atau dipenjarakan selama tempoh
tidak melebihi tiga tahun atau kedua-duanya;

(B) berkenaan dengan kesalahan yang berikutnya, didenda
tidak melebihi satu ratus ribu ringgit atau dipenjarakan
selama tempoh tidak melebihi lima tahun atau keduaduanya;

(C) berkenaan dengan kesalahan yang berterusan, didenda
selanjutnya lima ratus ringgit bagi setiap hari kesalahan
itu berterusan selepas sabitan sebagai tambahan kepada
penalti yang diperuntukkan di bawah perenggan (A) dan
(B).


-----

_Juruanalisis Makanan_ 21

(3) Seseorang yang disebut dalam subseksyen (2) hendaklah
tidak boleh disifatkan telah melakukan suatu kesalahan jika
dia membuktikan bahawa kesalahan itu telah dilakukan tanpa
pengetahuan, persetujuan atau pembiarannya.

BAHAGIAN VI

AM

**Pendaftaran secara fraud**

**33. Seseorang yang berdaftar atau cuba untuk mendaftarkan**
dirinya atau mana-mana orang lain di bawah Akta ini dengan
membuat atau mengemukakan atau menyebabkan supaya dibuat
atau dikemukakan apa-apa representasi atau pengisytiharan secara
palsu atau fraud sama ada secara lisan atau bertulis melakukan
suatu kesalahan dan boleh, apabila disabitkan, didenda tidak
melebihi satu ratus ribu ringgit atau dipenjarakan selama tempoh
tidak melebihi lima tahun atau kedua-duanya.

**Kesalahan menyamar, mengemukakan diri, dsb., sebagai**
**seorang juruanalisis makanan berdaftar**

**34. Seseorang yang tidak berdaftar sebagai seorang juruanalisis**
makanan di bawah Akta ini melakukan suatu kesalahan jika
dia—

_(a) menyamar sebagai seorang juruanalisis makanan_
berdaftar;

_(b) mengemukakan dirinya, melalui pengiklanan atau selainnya,_
sebagai orang berkelayakan atau diberi kuasa untuk
menjalankan amalan menganalisis makanan,

dan boleh, apabila disabitkan, didenda tidak melebihi dua puluh
ribu ringgit atau dipenjarakan selama tempoh tidak melebihi dua
tahun atau kedua-duanya dan bagi kesalahan yang berikutnya,
didenda tidak melebihi lima puluh ribu ringgit atau dipenjarakan
selama tempoh tidak melebihi tiga tahun atau kedua-duanya.


-----

22 _Rang Undang-Undang_

**Penalti am**

**35. Mana-mana orang yang melakukan suatu kesalahan di bawah**
Akta ini yang baginya tiada penalti khusus diperuntukkan boleh,
apabila disabitkan, didenda tidak melebihi sepuluh ribu ringgit
atau dipenjarakan selama tempoh tidak melebihi satu tahun atau
kedua-duanya.

**Kesalahan yang dilakukan oleh pertubuhan perbadanan**

**36.** (1) Jika sesuatu pertubuhan perbadanan melakukan suatu
kesalahan di bawah Akta ini, mana-mana orang yang pada masa
pelakuan kesalahan itu merupakan seorang pengarah, pengurus,
setiausaha atau pegawai lain yang seumpamanya dalam pertubuhan
perbadanan itu atau yang berupa sebagai bertindak atas mana-mana
kapasiti sedemikian atau mengikut apa-apa cara atau sehingga apaapa takat bertanggungjawab bagi pengurusan apa-apa hal-ehwal
pertubuhan perbadanan itu atau membantu dalam pengurusan
sedemikian—

_(a) boleh dipertuduh secara berasingan atau bersesama dalam_
prosiding yang sama dengan pertubuhan perbadanan itu;
dan

_(b)_ jika pertubuhan perbadanan itu didapati melakukan
kesalahan, hendaklah disifatkan telah melakukan
kesalahan itu melainkan jika, dengan mengambil kira
sifat fungsinya atas kapasiti itu dan semua hal keadaan,
dia membuktikan—

(i) bahawa kesalahan itu dilakukan tanpa pengetahuan,
persetujuan atau pembiarannya; dan

(ii) bahawa dia telah mengambil segala langkah berjagajaga yang munasabah dan telah menjalankan
usaha yang wajar untuk mengelakkan pelakuan
kesalahan itu.

(2) Jika mana-mana orang di bawah Akta ini boleh dikenakan
apa-apa hukuman atau penalti bagi apa-apa perbuatan, peninggalan,
keabaian atau keingkaran, dia boleh dikenakan hukuman atau
penalti yang sama bagi tiap-tiap perbuatan, peninggalan, keabaian


-----

_Juruanalisis Makanan_ 23

atau keingkaran mana-mana pekerja atau ejennya, atau pekerja
ejen itu, jika perbuatan, peninggalan, keabaian atau keingkaran
itu telah dilakukan—

_(a) oleh pekerjanya dalam masa penggajiannya;_

_(b) oleh ejen itu semasa bertindak bagi pihaknya; atau_

_(c) oleh pekerja ejen itu dalam masa penggajian pekerja itu_
dengan ejen itu atau selainnya bagi pihak ejen itu.

**Pelantikan pegawai diberi kuasa**

**37.** (1) Menteri boleh melantik apa-apa bilangan pegawai diberi
kuasa sebagaimana yang difikirkannya perlu bagi maksud Akta
ini dan tiap-tiap pegawai diberi kuasa hendaklah dikeluarkan
kepadanya kad kuasa yang boleh diterima sebagai keterangan
dalam mana-mana prosiding undang-undang dan boleh menjadi
keterangan _prima facie mengenai fakta yang diperakukan itu._

(2) Pegawai diberi kuasa yang dilantik di bawah seksyen ini
hendaklah disifatkan sebagai pekhidmat awam mengikut pengertian
Kanun Keseksaan.

**Kuasa untuk memasuki premis, memeriksa dan menyita**
**dokumen, dsb.**

**38.** (1) Seseorang pegawai diberi kuasa boleh, pada bila-bila
masa, memasuki mana-mana premis di mana seseorang juruanalisis
makanan berdaftar sedang menjalankan amalan menganalisis
makanan atau di mana terdapat alasan yang munasabah untuk
mempercayai bahawa seseorang itu sedang menjalankan amalan
menganalisis makanan dan menjalankan kuasa yang berikut:

_(a) memeriksa apa-apa dokumen, radas atau barang yang_
disimpan atau digunakan berkaitan dengan amalan itu;

_(b) jika seseorang itu menjalankan amalan menganalisis_
makanan tanpa didaftarkan atau tanpa perakuan amalan
tahunan di bawah Akta ini, menyita apa-apa dokumen,
radas atau barang yang disimpan atau digunakan berkaitan
dengan amalan itu;


-----

24 _Rang Undang-Undang_

_(c) mengkehendaki apa-apa maklumat yang berhubungan_
dengan amalan itu sebagaimana yang ditentukan oleh
pegawai diberi kuasa supaya diberikan kepadanya;

_(d) memeriksa apa-apa tatacara atau ujian yang dilakukan atau_
dijalankan oleh juruanalisis makanan, untuk memastikan
pematuhan garis panduan yang dikeluarkan oleh Majlis;
dan

_(e) memeriksa, mengambil, membuat salinan, atau membuat_
cabutan daripada, apa-apa rekod yang dijumpai di dalam
premis itu.

(2) Mana-mana orang yang—

_(a) mengugut atau menghalang pegawai diberi kuasa dalam_
melaksanakan kewajipan pegawai diberi kuasa itu;

_(b)_ enggan untuk membenarkan pegawai diberi kuasa untuk
memeriksa apa-apa dokumen, radas atau barang;

_(c)_ enggan untuk mengemukakan apa-apa dokumen, radas atau
barang untuk diperiksa oleh pegawai diberi kuasa;

_(d) enggan untuk menyerahkan apa-apa dokumen, radas atau_
barang kepada pegawai diberi kuasa;

_(e) enggan untuk memberikan apa-apa maklumat yang_
dikehendaki oleh pegawai diberi kuasa; atau

_(f)_ cuba untuk melakukan mana-mana perbuatan yang disebut
dalam perenggan _(a) hingga (e),_

melakukan suatu kesalahan.

(3) Jika pegawai diberi kuasa menyita dan memeterai apa-apa
dokumen, radas atau barang, dia hendaklah memberikan penerimaan
yang ditandatangani bagi dokumen, radas atau barang itu.

(4) Seseorang pegawai diberi kuasa yang menjalankan kuasa
di bawah seksyen ini hendaklah mengemukakan kad kuasanya
apabila diminta.

**Capaian kepada data berkomputer**

**39.** (1) Seseorang pegawai diberi kuasa yang menjalankan
penggeledahan di bawah Akta ini hendaklah diberi capaian kepada
data berkomputer sama ada yang disimpan dalam komputer atau
selainnya.


-----

_Juruanalisis Makanan_ 25

(2) Dalam seksyen ini, “capaian” termasuk diberi kata laluan
yang perlu, kod penyulitan, kod penyahsulitan, perisian atau
perkakasan dan apa-apa cara lain yang dikehendaki untuk
membolehkan pemahaman data berkomputer itu.

**Kuasa untuk menghendaki kehadiran orang yang mempunyai**
**pengetahuan tentang kes**

**40. (1) Seseorang pegawai diberi kuasa yang membuat penyiasatan**
di bawah Akta ini boleh, melalui perintah bertulis menghendaki
kehadiran di hadapannya mana-mana orang yang pada pendapat
pegawai diberi kuasa itu mempunyai pengetahuan tentang fakta dan
hal keadaan kes itu, dan orang itu hendaklah hadir sebagaimana
yang dikehendaki sedemikian.

(2) Jika mana-mana orang itu enggan hadir sebagaimana yang
dikehendaki, pegawai diberi kuasa itu boleh melaporkan keengganan
itu kepada seorang Majistret yang hendaklah mengeluarkan suatu
saman untuk memastikan kehadiran orang itu sebagaimana yang
dikehendaki oleh perintah yang dibuat di bawah subseksyen (1).

**Pemeriksaan orang yang mempunyai pengetahuan tentang**
**kes**

**41. (1) Seseorang pegawai diberi kuasa yang membuat suatu**
penyiasatan di bawah Akta ini boleh memeriksa secara lisan
mana-mana orang yang dikatakan mempunyai pengetahuan tentang
fakta dan hal keadaan kes itu.

(2) Orang yang diperiksa oleh pegawai diberi kuasa adalah
terikat di sisi undang-undang untuk menjawab semua soalan
yang berhubungan dengan kes itu yang diajukan kepadanya oleh
pegawai diberi kuasa itu, tetapi orang itu boleh enggan untuk
menjawab apa-apa soalan yang jawapannya berkecenderungan
untuk mendedahkannya kepada pertuduhan jenayah, penalti atau
pelucuthakan.

(3) Seseorang yang membuat pernyataan di bawah seksyen
ini adalah terikat di sisi undang-undang untuk menyatakan yang
benar, sama ada pernyataan itu dibuat secara keseluruhannya atau
sebahagiannya dalam menjawab soalan atau tidak.


-----

26 _Rang Undang-Undang_

(4) Seseorang pegawai diberi kuasa yang memeriksa seseorang
di bawah subseksyen (1) hendaklah terlebih dahulu memaklumkan
orang itu mengenai peruntukan subseksyen (2) dan (3).

(5) Sesuatu pernyataan yang dibuat oleh mana-mana orang
di bawah seksyen ini hendaklah, bila mana mungkin, diubah
ke dalam bentuk bertulis dan ditandatangani oleh orang yang
membuatnya atau diletakkan cap ibu jarinya, mengikut mana-mana
yang berkenaan—

_(a)_ selepas pernyataan itu dibacakan kepadanya dalam bahasa
dia membuat pernyataan itu; dan

_(b) selepas dia diberi peluang untuk membuat apa-apa_
pembetulan yang dia mahu.

**Kebolehterimaan pernyataan sebagai keterangan**

**42. (1) Kecuali sebagaimana yang diperuntukkan dalam seksyen ini,**
tiada pernyataan yang dibuat oleh mana-mana orang kepada seorang
pegawai diberi kuasa dalam penjalanan suatu penyiasatan yang
dibuat di bawah Akta ini boleh digunakan sebagai keterangan.

(2) Apabila mana-mana saksi dipanggil bagi pendakwaan atau
pembelaan, selain tertuduh, mahkamah hendaklah, atas permintaan
tertuduh atau pendakwa, merujuk kepada mana-mana pernyataan
yang dibuat oleh saksi itu kepada pegawai diberi kuasa dalam
penjalanan penyiasatan di bawah Akta ini dan boleh kemudian,
jika difikirkan patut oleh mahkamah demi kepentingan keadilan,
mengarahkan supaya tertuduh diberi suatu salinan pernyataan itu dan
pernyataan itu boleh digunakan untuk mencabar kebolehpercayaan
saksi itu mengikut cara yang diperuntukkan oleh Akta Keterangan
1950 [Akta 56].

(3) Jika tertuduh telah membuat suatu pernyataan semasa
penjalanan suatu penyiasatan, pernyataan itu boleh diterima sebagai
keterangan untuk menyokong pembelaannya semasa penjalanan
perbicaraan.

(4) Tiada apa jua dalam seksyen ini boleh disifatkan terpakai
bagi apa-apa pernyataan yang dibuat dalam penjalanan perbarisan
cam atau yang diliputi oleh seksyen 27 atau perenggan 32(1)(a),
_(i) dan_ _(j) Akta Keterangan 1950._


-----

_Juruanalisis Makanan_ 27

(5) Apabila mana-mana orang dipertuduh atas mana-mana
kesalahan yang berhubungan dengan—

_(a) pembuatan; atau_

_(b) kandungan,_

mana-mana pernyataan yang dibuat olehnya kepada seorang
pegawai diberi kuasa dalam penjalanan suatu penyiasatan polis
yang dibuat di bawah Akta ini, pernyataan itu boleh digunakan
sebagai keterangan dalam kes pendakwaan.

**Pengkompaunan kesalahan**

**43. (1) Ketua Pengarah boleh, dengan keizinan bertulis Pendakwa**
Raya, mengkompaun apa-apa kesalahan yang dilakukan oleh
mana-mana orang di bawah Akta ini atau peraturan-peraturan
yang dibuat di bawah Akta ini dan yang ditetapkan oleh Menteri
sebagai suatu kesalahan boleh kompaun dengan membuat suatu
tawaran bertulis kepada orang itu untuk mengkompaun kesalahan
itu apabila dibayar kepada Ketua Pengarah atau mana-mana orang
yang diberi kuasa secara bertulis oleh Ketua Pengarah apa-apa
amaun yang tidak melebihi lima puluh peratus daripada denda
maksimum bagi kesalahan itu dalam apa-apa masa yang dinyatakan
dalam tawaran itu.

(2) Sesuatu tawaran di bawah subseksyen (1) boleh dibuat
pada bila-bila masa selepas kesalahan itu dilakukan tetapi sebelum
apa-apa pendakwaan baginya dimulakan dan jika amaun yang
dinyatakan dalam tawaran itu tidak dibayar dalam masa yang
dinyatakan dalam tawaran itu atau apa-apa masa lanjutan yang
diberikan oleh Ketua Pengarah atau mana-mana orang yang
diberi kuasa secara bertulis oleh Ketua Pengarah, pendakwaan
bagi kesalahan itu boleh dimulakan pada bila-bila masa selepas
itu terhadap orang yang kepadanya tawaran itu dibuat.

(3) Jika sesuatu kesalahan telah dikompaun di bawah
subseksyen (1)—

_(a) tiada pendakwaan boleh selepas itu dimulakan berkenaan_
dengan kesalahan itu terhadap orang yang kepadanya
tawaran untuk mengkompaun telah dibuat; dan


-----

28 _Rang Undang-Undang_

_(b) mana-mana buku, rekod, radas, kelengkapan, alat, benda,_
barang, bahan atau apa-apa benda lain yang disita berkaitan
dengan kesalahan itu, boleh dilucuthakkan, dimusnahkan
atau dipulangkan kepada orang itu, sebagaimana yang
difikirkan patut oleh Ketua Pengarah selepas mengambil
kira sifat kesalahan itu dan tertakluk kepada apa-apa
terma dan syarat yang dikenakan.

**Pemulaan pendakwaan**

**44. Tiada pendakwaan bagi atau berkenaan dengan sesuatu**
kesalahan di bawah Akta ini boleh dimulakan kecuali oleh atau
dengan keizinan Pendakwa Raya.

**Pelantikan penasihat undang-undang**

**45. (1) Majlis atau Jawatankuasa Tatatertib boleh melantik**
seorang penasihat undang-undang untuk membantu Majlis atau
Jawatankuasa Tatatertib semasa apa-apa siasatan yang menyentuh
perkara tatatertib.

(2) Majlis atau Jawatankuasa Tatatertib boleh melantik manamana orang yang merupakan dan telah menjadi peguam bela dan
peguam cara bagi suatu tempoh yang tidak kurang daripada lima
tahun untuk menasihatinya tentang—

_(a)_ semua persoalan undang-undang yang berbangkit semasa
siasatan; dan

_(b) pengertian dan pentafsiran semua dokumen yang diperoleh_
semasa siasatan.

**Kuasa Menteri untuk mengecualikan**

**46. (1) Menteri boleh, melalui perintah yang disiarkan dalam**
_Warta, mengecualikan tertakluk kepada apa-apa syarat yang_
difikirkannya patut dikenakan—

_(a)_ mana-mana orang yang menjalankan kerja penyelidikan
dan pembangunan di mana-mana institut penyelidikan
atau institusi pendidikan tinggi atau dalam mana-mana
industri mengenai analisis makanan bagi kegunaannya
sendiri; atau


-----

_Juruanalisis Makanan_ 29

_(b) mana-mana orang yang menjalankan kawalan kualiti dalaman_
atau jaminan kualiti di mana-mana institut penyelidikan
atau institusi pendidikan tinggi atau dalam mana-mana
industri mengenai analisis makanan bagi kegunaannya
sendiri,

daripada kesemua atau mana-mana peruntukan Akta ini atau
mana-mana peraturan yang dibuat di bawah Akta ini.

(2) Menteri boleh, pada bila-bila masa, melalui perintah yang
disiarkan dalam Warta, membatalkan apa-apa perintah yang dibuat
di bawah subseksyen (1) jika dia berpuas hati bahawa pengecualian
itu sepatutnya tidak lagi diberikan.

**Kuasa untuk membuat peraturan-peraturan**

**47. (1) Menteri boleh, selepas berunding dengan Majlis, membuat**
apa-apa peraturan yang suai manfaat atau perlu bagi melaksanakan
maksud Akta ini.

(2) Khususnya dan tanpa menjejaskan keluasan subseksyen (1),
peraturan-peraturan itu boleh menetapkan mana-mana atau kesemua
yang berikut:

_(a) kewajipan Pendaftar;_

_(b) bentuk dan kandungan Daftar dan cara yang mengikutnya_
Daftar itu hendaklah disimpan;

_(c)_ fi yang hendaklah dibayar di bawah Akta ini;

_(d) bentuk dan cara yang mengikutnya permohonan bagi_
pendaftaran dan pembaharuan perakuan amalan tahunan
hendaklah dibuat;

_(e) tatacara yang hendaklah diikuti berhubungan dengan_
siasatan yang diadakan di bawah Akta ini;

_(f) bentuk apa-apa perakuan atau dokumen lain yang dikehendaki_
di bawah Akta ini;

_(g) kesalahan yang boleh dikompaun; dan_

_(h) apa-apa perkara lain yang dikehendaki supaya ditetapkan_
oleh Akta ini atau yang perlu atau suai maanfaat untuk
ditetapkan bagi melaksanakan Akta ini.


-----

30 _Rang Undang-Undang_

**Peruntukan peralihan**

**48. (1) Mana-mana orang yang, pada tarikh permulaan kuat kuasa**
Akta ini, sedang menjalankan apa-apa aktiviti analisis makanan
yang Akta ini terpakai baginya hendaklah, dalam tempoh 12 bulan
dari tarikh permulaan kuat kuasa Akta ini, memohon supaya
didaftarkan sebagai seorang juruanalisis makanan di bawah Akta
ini.

(2) Mana-mana orang yang disebut dalam subseksyen (1) boleh
terus menjalankan aktiviti itu sementara menunggu penentuan
permohonannya supaya didaftarkan di bawah Akta ini.

HURAIAN

Rang Undang-Undang ini bertujuan untuk mengadakan peruntukan bagi penubuhan
Majlis Juruanalisis Makanan Malaysia, untuk mengadakan peruntukan bagi
pendaftaran juruanalisis makanan, untuk mengawal selia analisis makanan dan
bagi perkara yang berkaitan dengannya.

2. Bahagian I Akta yang dicadangkan mengandungi perkara permulaan.

_Fasal 1 Akta yang dicadangkan mengandungi tajuk ringkas dan bertujuan_
untuk memberi Menteri kuasa untuk menetapkan tarikh permulaan kuat kuasa
Akta yang dicadangkan.

_Fasal 2 Akta yang dicadangkan mengandungi takrif ungkapan-ungkapan_
tertentu yang digunakan dalam Akta yang dicadangkan.

_Fasal 3 memperuntukkan bahawa Akta yang dicadangkan tidak terpakai_
bagi ahli kimia yang didaftarkan di bawah Akta Ahli Kimia 1975.

3. Bahagian II mengandungi peruntukan tentang penubuhan Majlis Juruanalisis
Makanan Malaysia.

_Fasal 4 mengadakan peruntukan bagi penubuhan Majlis manakala_ _fasal 5_
dan 6 masing-masing memperkatakan fungsi dan kuasa Majlis dan mengadakan
peruntukan bagi meterai perbadanan.

_Fasal 7 mengandungi peruntukan tentang keanggotaan Majlis._

_Fasal 8 bertujuan untuk mengadakan peruntukan bagi tempoh jawatan_
anggota Majlis.

_Fasal 9 mengadakan peruntukan bagi pembayaran apa-apa elaun kepada_
anggota Majlis sebagaimana yang ditentukan oleh Menteri.


-----

_Juruanalisis Makanan_ 31

_Fasal 10 menyatakan hal keadaan yang dalamnya jawatan anggota Majlis_
menjadi kosong.

_Fasal 11 bertujuan untuk mengadakan peruntukan bagi mesyuarat Majlis_
manakala _fasal 12 menyatakan tatacara pada mesyuarat Majlis._

_Fasal 13 memberi Majlis kuasa untuk menubuhkan jawatankuasa._

_Fasal 14 memperuntukkan bahawa Akta Perlindungan Pihak Berkuasa Awam_
1948 hendaklah terpakai bagi Majlis.

_Fasal 15 menyifatkan anggota Majlis sebagai pekhidmat awam mengikut_
pengertian Kanun Keseksaan.

4. Bahagian III mengandungi peruntukan yang berhubungan dengan pendaftaran
juruanalisis makanan.

_Fasal 16 mengadakan peruntukan bagi Pendaftar._

_Fasal 17 mengadakan peruntukan bagi penyimpanan dan penyenggaraan_
Daftar Juruanalisis Makanan dan _fasal itu juga memperuntukkan bahawa_
perakuan yang dikeluarkan oleh Pendaftar hendaklah menjadi keterangan
muktamad mengenai perkara yang disebut dalam Daftar itu.

_Fasal 18 menyatakan syarat-syarat yang membolehkan seseorang untuk_
memohon bagi pendaftaran.

_Fasal 19 mengadakan peruntukan bagi cara pendaftaran dan pengeluaran_
perakuan pendaftaran oleh Majlis.

_Fasal 20 memperkatakan perakuan amalan tahunan._

_Fasal 21 mengadakan peruntukan bagi pembaharuan perakuan amalan_
tahunan.

_Fasal 22 mengenakan kewajipan ke atas juruanalisis makanan berdaftar_
untuk mematuhi garis panduan yang dikeluarkan oleh Majlis dan untuk
menjadikannya suatu kesalahan bagi ketidakpatuhan garis panduan itu.

5. Bahagian IV mengandungi peruntukan yang berhubungan dengan bidang
kuasa tatatertib Majlis.

_Fasal 23 mengadakan peruntukan bagi bidang kuasa tatatertib Majlis_
ke atas juruanalisis makanan berdaftar.

_Fasal 24 memberi Majlis kuasa untuk melantik suatu Jawatankuasa Tatatertib_
untuk menjalankan siasatan.

_Fasal 25 menyatakan hukuman tatatertib yang boleh dikenakan oleh Majlis_
ke atas juruanalisis makanan berdaftar.


-----

32 _Rang Undang-Undang_

_Fasal 26_ mengadakan peruntukan bagi penyerahan perakuan pendaftaran
dan perakuan amalan tahunan.

_Fasal 27 memberi Majlis kuasa untuk memotong nama mana-mana_
juruanalisis makanan berdaftar dari Daftar jika juruanalisis makanan berdaftar
itu menjadi tidak berupaya.

_Fasal 28 mengadakan peruntukan bagi perubahan kepada Daftar._

_Fasal 29 mengadakan peruntukan bagi kemasukan semula nama juruanalisis_
makanan berdaftar dalam Daftar.

_Fasal 30 memperkatakan rayuan kepada Menteri._

6. Bahagian V mengandungi peruntukan tentang analisis makanan.

_Fasal 31 membenarkan juruanalisis makanan berdaftar sahaja untuk_
mengeluarkan laporan analisis makanan.

_Fasal 32 melarang seseorang yang tidak mempunyai perakuan amalan_
tahunan untuk menjalankan amalan menganalisis makanan.

7. Bahagian VI memperkatakan peruntukan am.

_Fasal 33 melarang pendaftaran secara fraud dan menjadikannya suatu_
kesalahan bagi seseorang yang membuat, mengemukakan atau menyebabkan
supaya dibuat atau dikemukakan apa-apa representasi atau pengisytiharan
secara palsu atau fraud.

_Fasal 34 bertujuan untuk menjadikannya suatu kesalahan bagi mana-mana_
orang yang menyamar, mengemukakan dirinya melalui pengiklanan atau selainnya,
sebagai orang yang berkelayakan atau diberi kuasa untuk menjalankan amalan
menganalisis makanan.

_Fasal 35 menyatakan penalti am bagi kesalahan yang dilakukan terhadap_
Akta yang dicadangkan yang baginya tiada penalti khusus diperuntukkan
dengan nyata.

_Fasal 36 mengadakan peruntukan bagi kesalahan yang dilakukan oleh_
pertubuhan perbadanan.

_Fasal 37 bertujuan untuk memberi Menteri kuasa untuk melantik mana-_
mana orang sebagai seorang pegawai diberi kuasa.

_Fasal 38 memberikan kuasa kepada seseorang pegawai diberi kuasa kuasa_
untuk memasuki premis, memeriksa dan menyita dokumen, dsb.

_Fasal 39 memberikan kuasa kepada seseorang pegawai diberi kuasa untuk_
mendapatkan capaian kepada data berkomputer.


-----

_Juruanalisis Makanan_ 33

_Fasal 40 mengadakan peruntukan bagi kuasa seseorang pegawai diberi kuasa_
untuk menghendaki kehadiran orang yang mempunyai pengetahuan tentang
kes.

_Fasal 41 mengadakan peruntukan bagi kuasa seseorang pegawai diberi kuasa_
untuk memeriksa orang yang mempunyai pengetahuan tentang kes manakala
_fasal 42 memperkatakan kebolehterimaan pernyataan dalam keterangan._

_Fasal 43 memberi Ketua Pengarah kuasa untuk mengkompaun mana-mana_
kesalahan yang ditetapkan oleh Menteri sebagai kesalahan boleh kompaun
di bawah Akta yang dicadangkan.

_Fasal 44 memperuntukkan bahawa pendakwaan bagi sesuatu kesalahan_
di bawah Akta yang dicadangkan hanya boleh dimulakan oleh atau bagi pihak
Pendakwa Raya.

_Fasal 45 mengadakan peruntukan bagi pelantikan seorang penasihat undang-_
undang.

_Fasal 46 bertujuan untuk memberi Menteri kuasa untuk mengecualikan_
mana-mana orang daripada peruntukan di bawah Akta yang dicadangkan.

_Fasal 47 memberi Menteri kuasa untuk membuat peraturan-peraturan._

_Fasal 48 mengadakan peruntukan peralihan._

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2]) 2643]


-----

