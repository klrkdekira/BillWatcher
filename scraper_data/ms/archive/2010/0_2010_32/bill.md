---
Year: 2010
Bill: D.R.31/2010 - Rang Undang-undang Akta Fi (Jabatan Meteorologi Malaysia) (Pengesahan) 2010 (Lulus)
Title: D.R.31/2010 - Rang Undang-undang Akta Fi (Jabatan Meteorologi Malaysia) (Pengesahan) 2010 (Lulus)
Download URL: https://www.parlimen.gov.my/files/billindex/pdf/2010/DR312010.pdf
URL: https://www.parlimen.gov.my/files/billindex/pdf/2010/DR312010.pdf
---
---
Reading:
D.R.31/2010
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:15/12/2010
Dibentang Oleh:Y.B. Datuk Haji Fadillah Yusof, Timbalan Menteri Sains, Teknologi dan Inovasi
---

_Fi (Jabatan Meteorologi Malaysia) (Pengesahan)_ 1

**D.R. 31/2010**

RANG UNDANG-UNDANG

_b e r n a m a_

Suatu Akta untuk mengesahkan pemungutan fi berkenaan dengan
apa-apa perkhidmatan dan penerbitan meteorologi oleh Jabatan
Meteorologi Malaysia selama tempoh mulai 1 Januari 1973 hingga
31 Disember 2009.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas**

**1. Akta ini bolehlah dinamakan Akta Fi (Jabatan Meteorologi**
Malaysia) (Pengesahan) 2010.

**Pengesahan dan tanggung rugi**

**2. (1) Walau apa pun peruntukan Akta Fi 1951 [Akta 209], fi yang**
telah dikenakan dan dipungut oleh Jabatan Meteorologi Malaysia
berkenaan dengan apa-apa perkhidmatan dan penerbitan meteorologi
selama tempoh mulai 1 Januari 1973 hingga 31 Disember 2009
hendaklah disifatkan telah dikenakan dan dipungut dengan sah.


-----

2 _Rang Undang-Undang_

(2) Tiada tindakan atau prosiding undang-undang boleh
dibawa, dimulakan atau dikekalkan terhadap Kerajaan Malaysia
atau mana-mana pegawai Kerajaan Malaysia atau mana-mana
orang yang bertindak di bawahnya berkenaan dengan apa-apa
fi yang dikenakan dan dipungut, dan jika apa-apa tindakan atau
prosiding undang-undang sedemikian telah dibawa, dimulakan atau
dikekalkan, ia hendaklah dibatalkan dan dijadikan tidak sah dan
tiada pembayaran balik berkenaan dengan fi yang telah dikenakan
dan dipungut sebagaimana yang dinyatakan dalam Akta ini boleh
dibuat.

HURAIAN

Rang Undang-Undang ini bertujuan untuk mengesahkan pemungutan fi yang
telah dikenakan dan dipungut berkenaan dengan apa-apa perkhidmatan dan
penerbitan meteorologi selama tempoh mulai 1 Januari 1973 (iaitu dari hari
yang fi mula dipungut) hingga 31 Disember 2009 (iaitu hari sebelum tarikh
mula berkuat kuasanya Perintah Fi (Perkhidmatan dan Penerbitan Jabatan
Meteorologi Malaysia) 2010 [P.U. (A) 1/2010]). Fi itu telah dibayar kepada
dan dipungut oleh Jabatan Meteorologi Malaysia. Walau bagaimanapun, fi
yang dikenakan dan dipungut oleh Jabatan Meteorologi Malaysia telah tidak
diwartakan di bawah Akta Fi 1951 melalui suatu Perintah Fi yang sepatutnya
dibuat dan dijadikan berkuat kuasa mulai 1 Januari 1973.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2706]


-----

