---
Year: 2010
Bill: D.R.01/2010 - Rang Undang-Undang Institusi-Institusi Pelajaran (Tatatertib) (Pindaan) 2010 ( Bacaan Kali Kedua dan Ketiga)
Title: D.R.01/2010 - Rang Undang-Undang Institusi-Institusi Pelajaran (Tatatertib) (Pindaan) 2010 ( Bacaan Kali Kedua dan Ketiga)
Download URL: https://www.parlimen.gov.my/files/billindex/pdf/2010/DR012010.pdf
URL: https://www.parlimen.gov.my/files/billindex/pdf/2010/DR012010.pdf
---
---
Reading:
---

_Institusi-Institusi Pelajaran (Tatatertib) (Pindaan)_ 1

**D.R. 1/2010**

RANG UNDANG-UNDANG

_b e r n a m a_

Suatu Akta untuk meminda Akta Institusi-Institusi Pelajaran
(Tatatertib) 1976.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Institusi-Institusi Pelajaran**
(Tatatertib) (Pindaan) 2010.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta, dan Menteri_
boleh menetapkan tarikh yang berlainan bagi permulaan kuat
kuasa peruntukan yang berlainan Akta ini.

**Pindaan seksyen 2**

**2. Akta Institusi-Institusi Pelajaran (Tatatertib) 1976 [Akta 174], yang**
disebut “Akta ibu” dalam Akta ini, dipinda dalam seksyen 2—

_(a) dengan memotong takrif “Jawatankuasa Tatatertib”;_


-----

2 _Rang Undang-Undang_

_(b) dengan menggantikan takrif “Menteri” dengan takrif yang_
berikut:

‘ “Menteri” ertinya Menteri yang bertanggungjawab
bagi pelajaran atau Menteri yang bertanggungjawab
bagi pengajian tinggi, mengikut kehendak keadaan;’;
dan

_(c)_ dengan memasukkan selepas takrif “Menteri” takrif yang
berikut:

‘ “kesalahan boleh daftar” mempunyai erti yang
diberikan kepadanya di bawah Akta Pendaftaran
Penjenayah dan Orang yang Tidak Diingini 1969

[Akta 7];’.

**Pemotongan seksyen 4**

**3. Akta ibu dipinda dengan memotong seksyen 4.**

**Pindaan seksyen 5**

**4. Seksyen 5 Akta ibu dipinda—**

_(a) dengan menggantikan subseksyen (3) dengan subseksyen_
yang berikut:

“(3) Pegawai Hal Ehwal Pelajar boleh mewakilkan
fungsi, kuasa atau kewajipan tatatertibnya kepada manamana kakitangan atau mana-mana lembaga kakitangan,
berkenaan dengan mana-mana pelajar tertentu atau
mana-mana golongan atau kategori pelajar sesuatu
Institusi.”;

_(b) dengan memasukkan selepas subseksyen (3) subseksyen_
yang berikut:

“(3A) Pegawai Hal Ehwal Pelajar, atau mana-mana
kakitangan atau mana-mana lembaga kakitangan yang
diwakilkan fungsi, kuasa atau kewajipan di bawah
subseksyen (3) hendaklah memaklumkan pelajar itu
secara bertulis alasan bagi tindakan tatatertib yang
dicadangkan diambil terhadapnya dan hendaklah
memberikannya peluang yang munasabah untuk
didengar


-----

_Institusi-Institusi Pelajaran (Tatatertib) (Pindaan)_ 3

(3B) Seseorang pelajar sesuatu Institusi hendaklah
mempunyai hak untuk diwakili oleh seseorang
kakitangan atau pelajar lain Institusi itu dalam manamana prosiding tatatertib yang diambil terhadapnya.

(3C) Seseorang pelajar sesuatu Institusi hendaklah
dibenarkan untuk membuat representasi bertulis atau
lisan dalam mana-mana prosiding tatatertib yang
diambil terhadapnya.

(3D) Keputusan Pegawai Hal Ehwal Pelajar, manamana kakitangan atau mana-mana lembaga kakitangan,
mengikut mana-mana yang berkenaan, dalam mana-mana
prosiding tatatertib yang diambil terhadap seseorang
pelajar sesuatu Institusi hendaklah disampaikan secara
bertulis kepada pelajar itu dalam masa empat belas
hari dari tarikh keputusan itu.”;

_(c) dengan menggantikan subseksyen (4) dengan subseksyen_
yang berikut:

“(4) Mana-mana pelajar yang tidak berpuas hati
dengan keputusan Pegawai Hal Ehwal Pelajar,
kakitangan atau lembaga kakitangan, mengikut manamana yang berkenaan, di bawah subsekyen (3D) boleh,
dalam masa empat belas hari dari tarikh penerimaan
keputusan itu, mengemukakan rayuan secara bertulis
kepada Jawatankuasa Rayuan Tatatertib Pelajar yang
ditubuhkan oleh Menteri di bawah subseksyen (5).”;

_(d) dengan menggantikan subseksyen (5) dengan subseksyen_
yang berikut:

“(5) Menteri hendaklah menubuhkan suatu
Jawatankuasa Rayuan Tatatertib Pelajar untuk mendengar
dan menentukan apa-apa rayuan yang dikemukakan
oleh seseorang pelajar di bawah subseksyen (4).”;
dan

_(e) dengan memasukkan selepas subseksyen (5) subseksyen_
yang berikut:

“(6) Jawatankuasa Rayuan Tatatertib Pelajar hendaklah
terdiri daripada tiga orang anggota yang dilantik oleh
Menteri daripada dalam atau luar Institusi itu, seorang
daripadanya hendaklah menjadi pengerusi Jawatankuasa
Rayuan Tatatertib Pelajar itu.


-----

4 _Rang Undang-Undang_

(7) Tiada seorang pun yang telah menjalankan
kuasa di bawah subseksyen (2) atau (3) boleh menjadi
anggota Jawatankuasa Rayuan Tatatertib Pelajar.

(8) Seseorang pelajar sesuatu Institusi yang
mengemukakan rayuan di bawah subseksyen (4)
hendaklah mempunyai hak untuk diwakili oleh
seseorang kakitangan atau pelajar lain Institusi itu
dalam mana-mana prosiding di hadapan Jawatankuasa
Rayuan Tatatertib Pelajar.

(9) Seseorang pelajar sesuatu Institusi yang
mengemukakan rayuan di bawah subseksyen (4)
hendaklah dibenarkan untuk membuat representasi
bertulis dalam mana-mana prosiding di hadapan
Jawatankuasa Rayuan Tatatertib Pelajar.

(10) Jawatankuasa Rayuan Tatatertib Pelajar yang
mendengar suatu rayuan di bawah subseksyen (5)
hendaklah memutuskan rayuan itu dalam masa tiga
puluh hari dari tarikh penerimaan rayuan itu.

(11) Keputusan Jawatankuasa Rayuan Tatatertib
Pelajar mengenai sesuatu rayuan hendaklah disampaikan
secara bertulis kepada pelajar itu dalam masa empat
belas hari dari tarikh keputusannya.”.

**Penggantian seksyen 9**

**5.** Akta ibu dipinda dengan menggantikan seksyen 9 dengan
seksyen yang berikut:

“Kuasa Ketua Eksekutif untuk menggantung atau
**membubarkan mana-mana JPP atau mana-mana**
**pertubuhan, badan atau kumpulan pelajar**

**9. (1) Jika mana-mana JPP atau mana-mana pertubuhan,**
badan atau kumpulan pelajar sesuatu Institusi yang ditubuhkan
di bawah Akta ini yang menjalankan urusannya dengan cara
yang pada pendapat Ketua Eksekutif boleh merosakkan atau
mendatangkan mudarat kepada kepentingan atau kesentosaan
Institusi, atau kepada kepentingan atau kesentosaan mana-mana
pelajar atau kakitangan Institusi, atau kepada ketenteraman


-----

_Institusi-Institusi Pelajaran (Tatatertib) (Pindaan)_ 5

atau keselamatan awam, atau jika JPP atau mana-mana
pertubuhan, badan atau kumpulan pelajar itu melanggar manamana peruntukan undang-undang bertulis, Ketua Eksekutif
boleh, selepas memberikan JPP atau mana-mana pertubuhan,
badan atau kumpulan pelajar Institusi itu peluang untuk
membuat representasi secara bertulis, menggantung atau
membubarkan JPP atau mana-mana pertubuhan, badan atau
kumpulan pelajar Institusi itu.

(2) JPP atau mana-mana pertubuhan, badan atau kumpulan
pelajar Institusi yang terkilan dengan penggantungan atau
pembubaran yang dibuat di bawah subseksyen (1) boleh,
dalam masa empat belas hari dari tarikh penerimaan notis
penggantungan atau pembubaran itu, merayu secara bertulis
kepada Menteri.”.

**Penggantian seksyen 10**

**6.** Akta ibu dipinda dengan menggantikan seksyen 10 dengan
seksyen yang berikut:

“Pelajar atau pertubuhan, badan atau kumpulan pelajar
**bersekutu dengan persatuan, dsb.**

**10. (1) Seseorang pelajar suatu Institusi boleh menjadi ahli**
mana-mana persatuan, pertubuhan, badan atau kumpulan
orang, sama ada atau tidak ia ditubuhkan di bawah manamana undang-undang bertulis, sama ada atau tidak ia
di dalam atau di luar Institusi, dan sama ada ia di dalam
atau di luar Malaysia, selain—

_(a) mana-mana parti politik, sama ada di dalam atau_
di luar Malaysia;

_(b) mana-mana pertubuhan, badan atau kumpulan orang_
yang menyalahi undang-undang sama ada di dalam
atau di luar Malaysia; atau

_(c) mana-mana pertubuhan, badan atau kumpulan orang_
yang ditetapkan oleh Menteri, selepas berunding
dengan Ketua Eksekutif, secara bertulis kepada Ketua
Eksekutif sebagai tidak sesuai demi kepentingan dan
kesentosaan pelajar atau Institusi itu.


-----

_Rang Undang-Undang_

(2) Suatu pertubuhan, badan atau kumpulan pelajar suatu
Institusi yang ditubuhkan oleh, di bawah atau mengikut Akta
ini boleh mempunyai apa-apa penggabungan, persekutuan atau
urusan lain dengan mana-mana persatuan, pertubuhan, badan
atau kumpulan orang, sama ada atau tidak ia ditubuhkan
di bawah mana-mana undang-undang bertulis, sama ada atau
tidak ia di dalam atau di luar Institusi, dan sama ada ia
di dalam atau di luar Malaysia, selain—

_(a) mana-mana parti politik, sama ada di dalam atau_
di luar Malaysia;

_(b)_ mana-mana pertubuhan, badan atau kumpulan orang
yang menyalahi undang-undang, sama ada di dalam
atau di luar Malaysia; atau

_(c) mana-mana pertubuhan, badan atau kumpulan orang_
yang ditetapkan oleh Menteri, selepas berunding
dengan Ketua Eksekutif, secara bertulis kepada Ketua
Eksekutif sebagai tidak sesuai demi kepentingan dan
kesentosaan pelajar atau Institusi itu.

(3) Menjadi tanggungjawab Ketua Eksekutif untuk
menyampaikan kepada pelajar suatu Institusi, dan pertubuhan,
badan atau kumpulan pelajar Institusi, mengenai nama
pertubuhan, badan atau kumpulan orang yang ditetapkan
oleh Menteri di bawah perenggan (1)(c) dan (2)(c) sebagai
tidak sesuai demi kepentingan dan kesentosaan pelajar atau
Institusi itu.

(4) Ketua Eksekutif boleh atas permohonan seseorang
pelajar suatu Institusi, mengecualikan pelajar itu daripada
peruntukan perenggan (1)(a), tertakluk kepada apa-apa terma
dan syarat yang difikirkannya patut.

(5) Tiada seorang pun pelajar suatu Institusi dan tiada
pertubuhan, badan atau kumpulan pelajar suatu Institusi
yang ditubuhkan oleh, di bawah atau mengikut Akta ini
boleh, menyatakan atau melakukan apa-apa jua yang boleh
semunasabahnya ditafsirkan sebagai menyatakan sokongan
kepada atau simpati dengan atau bangkangan terhadap—

_(a) mana-mana parti politik, sama ada di dalam atau_
di luar Malaysia;


-----

_Institusi-Institusi Pelajaran (Tatatertib) (Pindaan)_ 7

_(b)_ mana-mana pertubuhan, badan atau kumpulan orang
yang menyalahi undang-undang, sama ada di dalam
atau di luar Malaysia; atau

_(c) mana-mana pertubuhan, badan atau kumpulan orang yang_
ditetapkan oleh Menteri di bawah perenggan (1)(c)
dan (2)(c) sebagai tidak sesuai demi kepentingan dan
kesentosaan pelajar atau Institusi itu.

(6) Walau apa pun subseksyen (5), seseorang pelajar
Institusi tidak boleh dihalang daripada—

_(a) membuat pernyataan mengenai sesuatu perkara akademik_
yang berkaitan dengan perkara yang pelajar itu terlibat
dalam pengajian atau penyelidikannya; atau

_(b) menyatakan sendiri mengenai perkara yang disebut_
dalam perenggan (a) pada sesuatu seminar, simposium
atau majlis seumpamanya yang tidak dianjurkan atau
ditaja oleh mana-mana parti politik, sama ada di dalam
atau di luar Malaysia, mana-mana pertubuhan, badan
atau kumpulan orang yang menyalahi undang-undang,
sama ada di dalam atau di luar Malaysia, atau manamana pertubuhan, badan atau kumpulan orang yang
ditetapkan oleh Menteri di bawah perenggan (1)(c)
dan (2)(c) sebagai tidak sesuai demi kepentingan dan
kesentosaan pelajar atau Institusi itu.

(7) Mana-mana pelajar suatu Institusi yang melanggar
subseksyen (1) atau (5) boleh dikenakan tindakan
tatatertib.

(8) Mana-mana pertubuhan, badan atau kumpulan pelajar
suatu Institusi yang melanggar subseksyen (2) atau (5)
hendaklah diuruskan mengikut seksyen 9.”.

**Pindaan seksyen 11**

**7. Seksyen 11 Akta ibu dipinda—**

_(a) dengan menggantikan subseksyen (2) dengan subseksyen_
yang berikut:

“(2) Mana-mana orang yang melanggar subseksyen (1)
boleh dikenakan tindakan tatatertib.”;


-----

8 _Rang Undang-Undang_

_(b) dengan menggantikan subseksyen (3) dengan subseksyen_
yang berikut:

“(3) Ketua Eksekutif boleh, dalam mana-mana hal
tertentu, memberikan pengecualian kepada mana-mana
orang daripada pemakaian subseksyen (1), tertakluk
kepada apa-apa terma dan syarat yang difikirkannya
patut.”; dan

_(c) dengan memotong subseksyen (4)._

**Penggantian seksyen 12**

**8. Akta ibu dipinda dengan menggantikan seksyen 12 dengan**
seksyen yang berikut:

“Tanggungan pelajar atau pertubuhan, badan atau kumpulan
**pelajar**

**12.** Jika suatu kesalahan boleh daftar telah dilakukan
di bawah mana-mana undang-undang bertulis dan kesalahan
itu telah dilakukan atau berupa sebagai telah dilakukan
atas nama atau bagi pihak mana-mana pertubuhan, badan
atau kumpulan pelajar suatu Institusi yang ditubuhkan oleh,
di bawah atau mengikut Akta ini, tiap-tiap orang yang
disabitkan atas kesalahan itu boleh dikenakan tindakan
tatatertib dan pertubuhan, badan atau kumpulan pelajar itu
hendaklah diuruskan mengikut seksyen 9.”.

**Pemotongan seksyen 13**

**9.** Akta ibu dipinda dengan memotong seksyen 13.

**Penggantian seksyen 14**

**10. Akta ibu dipinda dengan menggantikan seksyen 14 dengan**
seksyen yang berikut:

“Penggantungan pelajar yang dipertuduh atas kesalahan
**boleh daftar dan perkara-perkara yang berhubungan**
**dengan penahanan, dsb.**


-----

_Institusi-Institusi Pelajaran (Tatatertib) (Pindaan)_ 9

**14. (1) Jika seseorang pelajar suatu Institusi dipertuduh atas**
suatu kesalahan boleh daftar—

_(a) dia boleh, mengikut budi bicara Ketua Eksekutif,_
digantung daripada menjadi seorang pelajar; dan

_(b) jika digantung sedemikian, dia tidak boleh semasa_
prosiding jenayah belum selesai, berada dalam atau
memasuki kampus Institusi itu.

(2) Jika seseorang pelajar yang dipertuduh atas suatu
kesalahan boleh daftar di bawah subseksyen (1) disabitkan
atas kesalahan itu, pelajar itu boleh dikenakan tindakan
tatatertib.

(3) Jika seseorang pelajar suatu Institusi ditahan atau
tertakluk kepada apa-apa perintah yang mengenakan sekatan
ke atasnya di bawah mana-mana undang-undang bertulis yang
berhubungan dengan tahanan pencegahan atau keselamatan dalam
negeri, pelajar itu boleh dikenakan tindakan tatatertib.

(4) Seseorang pelajar suatu Institusi yang ditahan atau
tertakluk kepada apa-apa perintah yang mengenakan sekatan
ke atasnya di bawah mana-mana undang-undang bertulis yang
berhubungan dengan tahanan pencegahan atau keselamatan
dalam negeri, atau dipenjarakan atau ditahan bagi apa-apa jua
sebab, boleh, dengan persetujuan Ketua Eksekutif, dibenarkan
menduduki peperiksaan Institusi itu tertakluk kepada apaapa perintah yang dibuat atau kelulusan yang diberikan oleh
Menteri yang bertanggungjawab bagi keselamatan dalam negeri
atau mana-mana pihak berkuasa berwibawa lain, mengikut
kehendak keadaan.

(5) Seseorang pelajar suatu Institusi yang digantung
daripada menjadi pelajar Institusi di bawah subseksyen (1)
boleh, semasa dia digantung sedemikian, diterima masuk
sebagai pelajar mana-mana Institusi lain atau mana-mana
Universiti dengan kelulusan bertulis Menteri, dan jika Menteri
memberikan kelulusan itu, Menteri boleh mengenakan apaapa terma dan syarat yang difikirkannya patut.

(6) Seseorang pelajar suatu Institusi yang terhenti menjadi
seorang pelajar di bawah Akta ini boleh diterima masuk


-----

10 _Rang Undang-Undang_

sebagai pelajar Institusi itu atau mana-mana Institusi lain
atau mana-mana Universiti dengan kelulusan bertulis Menteri,
dan jika Menteri memberikan kelulusan itu, Menteri boleh
mengenakan apa-apa terma dan syarat yang difikirkannya
patut.

(7) Jika penentuan mana-mana permohonan, rayuan atau
prosiding lain oleh mahkamah berkenaan dengan mana-mana
prosiding jenayah terhadap seseorang pelajar suatu Institusi
bagi suatu kesalahan boleh daftar, berkeputusan dengan
pelepasan atau pembebasannya, pelajar itu, jika digantung
daripada Institusi itu atau telah menjalani tempoh pemenjaraan,
mengikut mana-mana yang berkenaan, hendaklah dibenarkan
untuk menyambung semula pengajiannya di Institusi itu dan
tempoh penggantungan atau pemenjaraan itu, mengikut manamana yang berkenaan, tidak boleh diambil kira dalam mengira
tempoh maksimum yang dibenarkan untuk menyempurnakan
kursus pengajian dan dalam pengiraan keputusannya.

(8) Jika penentuan mana-mana permohonan, petisyen, rayuan
atau prosiding lain oleh mahkamah atau mana-mana pihak
berkuasa berwibawa berkenaan dengan perintah tahanan terhadap
atau perintah yang mengenakan sekatan ke atas seseorang
pelajar suatu Institusi di bawah mana-mana undang-undang
bertulis yang berhubungan dengan tahanan pencegahan atau
keselamatan dalam negeri, berkeputusan dengan pelepasannya
atau sekatan yang dikenakan ke atasnya dibatalkan, pelajar itu
hendaklah dibenarkan untuk menyambung semula pengajiannya
di Institusi itu dan tempoh tahanan dan sekatan yang dia
tertakluk kepadanya tidak boleh diambil kira dalam mengira
tempoh maksimum yang dibenarkan untuk menyempurnakan
kursus pengajian dan dalam pengiraan keputusannya.”.

**Pemotongan seksyen 15**

**11. Akta ibu dipinda dengan memotong seksyen 15.**

**Pemotongan seksyen 16**

**12. Akta ibu dipinda dengan memotong seksyen 16.**


-----

_Institusi-Institusi Pelajaran (Tatatertib) (Pindaan)_ 11

**Pindaan seksyen 21**

**13. Seksyen 21 Akta ibu dipinda dengan menggantikan subseksyen**
(1) dengan subseksyen yang berikut:

“(1) Menteri boleh mewakilkan, tertakluk kepada apa-apa
terma dan sekatan yang ditetapkan olehnya, apa-apa fungsi,
kuasa atau kewajipannya di bawah Akta ini.”.

**Peruntukan kecualian dan peralihan**

**14. (1) Jika pada permulaan kuat kuasa Akta ini suatu prosiding**
jenayah belum selesai di hadapan mana-mana mahkamah terhadap
seseorang pelajar suatu Institusi dan pelajar itu telah digantung
mengikut peruntukan seksyen 14 Akta ibu, Ketua Eksekutif
hendaklah, mengikut budi bicaranya, mempertimbangkan sama
ada pelajar itu patut terus digantung atau selainnya.

(2) Jika pada permulaan kuat kuasa Akta ini suatu prosiding
jenayah yang belum selesai di hadapan mana-mana mahkamah
terhadap seseorang pelajar suatu Institusi berkeputusan dengan
sabitannya, pelajar itu boleh dikenakan tindakan tatatertib dan
hendaklah diuruskan di bawah dan dengan menepati peruntukan
Akta ini.

(3) Jika pada permulaan kuat kuasa Akta ini apa-apa permohonan,
petisyen, rayuan atau prosiding lain yang belum selesai di hadapan
mana-mana mahkamah atau mana-mana pihak berkuasa berwibawa
berkenaan dengan mana-mana prosiding jenayah terhadap seseorang
pelajar suatu Institusi, atau perintah tahanan terhadap atau perintah
yang mengenakan sekatan ke atas seseorang pelajar suatu Institusi
di bawah mana-mana undang-undang bertulis yang berhubungan
dengan tahanan pencegahan atau keselamatan dalam negeri,
berkeputusan dengan pembebasan, pelepasan atau sekatannya ke
atasnya dibatalkan, pelajar itu hendaklah diuruskan di bawah dan
dengan menepati peruntukan Akta ini.

(4) Jika pada permulaan kuat kuasa Akta ini suatu prosiding
tatatertib belum selesai terhadap seseorang pelajar Institusi,
prosiding itu hendaklah diteruskan oleh Pegawai Hal Ehwal Pelajar,
kakitangan atau lembaga kakitangan, mengikut mana-mana yang
berkenaan, di bawah dan dengan menepati peruntukan Akta ini.


-----

12 _Rang Undang-Undang_

(5) Jika pada permulaan kuat kuasa Akta ini suatu rayuan yang
dibawa oleh seseorang pelajar Institusi belum selesai di hadapan
Menteri, rayuan itu hendaklah didengar oleh Jawatankuasa Rayuan
Tatatertib Pelajar di bawah dan dengan menepati peruntukan Akta
ini.

HURAIAN

Rang Undang-Undang ini bertujuan untuk meminda Akta Institusi-Institusi
Pelajaran (Tatatertib) 1976 (“Akta 174”).

2. _Fasal 1 mengandungi tajuk ringkas dan kuasa Menteri untuk menetapkan_
tarikh permulaan kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 174 untuk memasukkan_
takrif baru dan untuk meminda takrif sedia ada yang digunakan dalam
Akta 174.

Takrif “Jawatankuasa Tatatertib” dipotong berbangkit daripada pemotongan
seksyen 4 dalam _fasal 3._

Takrif “Menteri” digantikan memandangkan terdapat juga rujukan kepada
Menteri Pengajian Tinggi yang bertanggungjawab bagi Institusi tertentu
di bawah Akta 174.

Takrif baru “kesalahan boleh daftar” pada dasarnya dicadangkan bagi
menggantikan perkataan “kesalahan jenayah” yang digunakan dalam
Akta 174.

4. _Fasal 3 bertujuan untuk memotong seksyen 4 Akta 174 mengenai tatatertib_
kakitangan sesuatu Institusi. Peruntukan itu tidak berguna lagi memandangkan
perkara yang berhubungan dengan tatatertib bagi kakitangan Universiti Teknologi
MARA, yang merupakan suatu pertubuhan perbadanan, pada masa ini dikawal
selia oleh Akta Badan-Badan Berkanun (Tatatertib dan Surcaj) 2000 [Akta 605]
sementara kakitangan Institusi lain yang dinyatakan dalam Jadual Pertama Akta
174 yang merupakan pekhidmat awam pula ditadbir oleh Peraturan-Peraturan
Pegawai Awam (Kelakuan dan Tatatertib) 1993 [P.U. (A) 395/1993].

5. _Fasal 4 bertujuan untuk meminda seksyen 5 Akta 174 untuk menambah_
baik tatacara bagi melindungi pelajar dalam prosiding tatatertib.

6. _Fasal 5 bertujuan untuk menggantikan seksyen 9 Akta 174 untuk memberi_
JPP, pertubuhan, badan atau kumpulan pelajar suatu Institusi hak untuk membuat
representasi bertulis sebelum apa-apa penggantungan atau pembubaran dibuat
terhadap JPP, pertubuhan, badan atau kumpulan pelajar Institusi itu oleh Ketua
Eksekutif. _Fasal ini juga mewujudkan hak untuk merayu kepada Menteri._


-----

_Institusi-Institusi Pelajaran (Tatatertib) (Pindaan)_ 13

7. _Fasal 6 bertujuan untuk menggantikan seksyen 10 Akta 174 untuk memberi_
pelajar dan pertubuhan pelajar kebebasan berpersatuan tertakluk kepada
sekatan berhubung dengan parti politik, pertubuhan yang menyalahi undangundang dan pertubuhan, badan atau kumpulan orang yang dikenal pasti oleh
Menteri sebagai tidak sesuai demi kepentingan dan kesentosaan pelajar atau
badan pelajar itu. Sebagai tambahan, Ketua Eksekutif boleh, atas permohonan
seseorang pelajar, mengecualikan pelajar itu daripada sekatan yang disebut
dalam perenggan (1)(a) yang dicadangkan. Ini akan membolehkan seseorang
ahli politik yang bergiat dalam mana-mana parti politik mendaftar sebagai
pelajar suatu Institusi tanpa perlu melepaskan kerjaya politiknya. Subseksyen
(6) yang dicadangkan bertujuan untuk meluaskan ruang lingkup kebebasan
bercakap dan bersuara mengenai perkara akademik oleh seseorang pelajar.
Pindaan subseksyen (7) yang dicadangkan bertujuan untuk menghapuskan penalti
jenayah yang diperuntukkan di bawah seksyen ini dan untuk menggantikannya
dengan tindakan tatatertib. Penghapusan penalti jenayah yang dicadangkan
dalam seksyen ini adalah selaras dengan semangat yang ada dalam undangundang yang mentadbir pendidikan tinggi.

8. _Fasal 7 bertujuan untuk meminda seksyen 11 Akta 174. Penalti jenayah dalam_
subseksyen (2) digantikan dengan tindakan tatatertib dan bagi memperuntukkan
autonomi kepada suatu Institusi, kuasa untuk memberikan pengecualian
di bawah subseksyen (3) sekarang diberikan kepada Ketua Eksekutif.

9. _Fasal 8 bertujuan untuk menggantikan seksyen 12 Akta 174 untuk_
memperuntukkan bahawa jika sesuatu kesalahan boleh daftar telah dilakukan
atas nama atau bagi pihak mana-mana pertubuhan, badan atau kumpulan
pelajar suatu Institusi, mana-mana pelajar yang disabitkan atas kesalahan itu
boleh dikenakan tindakan tatatertib manakala pertubuhan, badan atau kumpulan
pelajar itu boleh digantung atau dibubarkan.

10. Penggantian kesalahan jenayah dengan kesalahan tatatertib dalam Akta
yang dicadangkan menjadikan seksyen 13 Akta 174 tidak lagi terpakai dan
justeru itu dipotong dalam _fasal 9._

11. _Fasal 10 bertujuan untuk menggantikan seksyen 14 Akta 174. Seksyen_
14 yang baru mencadangkan relief kepada pelajar yang menghadapi pertuduhan
jenayah, penahanan, perintah sekatan atau pemenjaraan. Subseksyen (1) bertujuan
untuk memberikan budi bicara kepada Ketua Eksekutif untuk memutuskan
sama ada atau tidak untuk menggantung seseorang pelajar yang dipertuduh atas
suatu kesalahan boleh daftar. Subseksyen (2) dan (3) menjadikan seseorang
pelajar yang disabitkan atas suatu kesalahan boleh daftar, atau ditahan atau
tertakluk kepada suatu perintah sekatan di bawah mana-mana undang-undang
bertulis yang berhubungan dengan tahanan pencegahan atau keselamatan dalam
negeri, boleh dikenakan tindakan tatatertib dan dia tidak dengan serta-merta
terhenti menjadi seorang pelajar di bawah hal keadaan sedemikian menurut
kuasa peruntukan yang sedia ada. Subseksyen (4) bertujuan untuk membenarkan
seseorang pelajar yang diletakkan di bawah tahanan atau tertakluk kepada suatu
perintah yang mengenakan sekatan ke atasnya atau yang sedang dipenjarakan
untuk menduduki peperiksaannya jika diizinkan oleh Ketua Eksekutif dan
tertakluk kepada suatu perintah yang dibuat atau kelulusan yang diberikan oleh
Menteri yang bertanggungjawab bagi keselamatan dalam negeri atau manamana pihak berkuasa berwibawa, mengikut kehendak keadaan. Subseksyen


-----

14 _Rang Undang-Undang_

(5) dan (6) masing-masing bertujuan untuk membenarkan seseorang pelajar
yang digantung daripada suatu Institusi atau seseorang pelajar yang terhenti
menjadi seorang pelajar suatu Institusi di bawah Akta 174 untuk mengikuti
pengajiannya di mana-mana Institusi lain atau Universiti dengan kelulusan
bertulis Menteri. Pindaan ini adalah selaras dengan hak bagi pelajaran untuk
semua. Subseksyen (7) dan (8) bertujuan untuk memperuntukkan bahawa tempoh
penggantungan, penahanan atau sekatan tidak boleh diambil kira dalam pengiraan
tempoh maksimum yang dibenarkan untuk menyempurnakan kursus pengajian
dan dalam pengiraan keputusannya apabila seseorang pelajar dilepaskan atau
dibebaskan daripada suatu kesalahan boleh daftar atau dilepaskan daripada
tahanan atau sekatan yang dikenakan ke atasnya dibatalkan.

12. Pemotongan yang dicadangkan kepada seksyen 15 dan 16 masing-masing
dalam _fasal 11_ dan _12 merupakan pindaan berbangkit oleh sebab langkah_
menjadikan pelajar sekarang tertakluk kepada tindakan tatatertib dengan
perlindungan tatacara tertentu yang ditetapkan bagi apa-apa salah laku yang
dikatakan.

13. _Fasal 14 memperkatakan peruntukan kecualian dan peralihan._

14. Pindaan lain yang tidak dinyatakan secara khusus dalam Huraian ini
ialah pindaan yang kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam perbelanjaan
wang tambahan.

[PN(U[2])2644]


-----

