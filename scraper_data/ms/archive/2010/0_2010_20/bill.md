---
Year: 2010
Bill: D.R.19/2010 - Rang Undang-Undang Pelindungan Pengguna (Pindaan) 2010-DR (Lulus)
Title: D.R.19/2010 - Rang Undang-Undang Pelindungan Pengguna (Pindaan) 2010-DR (Lulus)
Download URL: https://www.parlimen.gov.my/files/billindex/pdf/2010/DR192010.pdf
URL: https://www.parlimen.gov.my/files/billindex/pdf/2010/DR192010.pdf
---
---
Reading:
D.R.19/2010
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

_Pelindungan Pengguna (Pindaan)_ 1

**D.R. 19/2010**

RANG UNDANG-UNDANG

_b e r n a m a_

Suatu Akta untuk meminda Akta Pelindungan Pengguna 1999.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pelindungan Pengguna**
(Pindaan) 2010.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

(3) Peruntukan seksyen 5 Akta hendaklah terpakai bagi apa-apa
kontrak yang dibuat selepas permulaan kuat kuasa Akta ini.

**Pindaan seksyen 9**

**2. Akta Pelindungan Pengguna 1999 [Akta 399], yang disebut**
“Akta ibu” dalam Akta ini, dipinda dalam perenggan 9(a) dan (b),
dengan memasukkan selepas perkataan “kesesuaian bagi sesuatu
maksud,” perkataan “kebolehan untuk mendapatkan”.


-----

2 _Rang Undang-Undang_

**Seksyen baru 21A**

**3. Akta ibu dipinda dengan memasukkan selepas seksyen 21**
seksyen yang berikut:

“Kehendak keselamatan umum bagi perkhidmatan

**21A. Sebagai tambahan dan tanpa menjejaskan seksyen 20,**
tiada seorang pun boleh membekalkan, atau menawarkan atau
mengiklankan untuk membekalkan, apa-apa perkhidmatan
yang tidak semunasabahnya selamat dengan mengambil kira
semua hal keadaan, termasuk—

_(a)_ sifat perkhidmatan itu, dan komposisi dan cara
penyampaian perkhidmatan itu;

_(b)_ kesan perkhidmatan itu terhadap kehidupan dan
kesihatan manusia, dan harta benda;

_(c)_ penampilan, reka bentuk, pelabelan, petunjuk
pemasangan atau penggunaan, amaran, petunjuk
mengenai pelupusan harta yang berhubungan dengan
perkhidmatan itu dan maklumat lain yang diberikan
oleh pembekal perkhidmatan itu; dan

_(d)_ sama ada terdapat mana-mana kategori orang yang
mungkin menghadapi risiko apabila menggunakan
perkhidmatan itu.”.

**Pindaan seksyen 23**

**4.** Seksyen 23 dalam Akta ibu dipinda—

_(a)_ dalam nota bahu, dengan memasukkan selepas
perkataan “Larangan terhadap barang” perkataan “dan
perkhidmatan”;

_(b)_ dalam subseksyen (1)—

(i) dengan memasukkan selepas perkataan “sebagai barang
larangan” perkataan “atau apa-apa perkhidmatan
atau kelas perkhidmatan sebagai perkhidmatan
larangan,”; dan

(ii) dengan memasukkan selepas perkataan “atau barang
daripada kelas itu” perkataan “atau perkhidmatan
atau perkhidmatan daripada kelas itu”;


-----

_Pelindungan Pengguna (Pindaan)_ 3

_(c)_ dalam perenggan (2)(b) dan (c), subperenggan (2)(d) (i)(ii)
dan (iii), dan perenggan 2(e) dan (f), dengan memasukkan
selepas perkataan “barang larangan” di mana-mana jua
terdapat perkataan “atau perkhidmatan larangan”; dan

_(d)_ dalam subseksyen (6)—

(i) dalam perenggan (a), dengan memasukkan selepas
perkataan “apa-apa barang larangan” perkataan
“atau perkhidmatan larangan”;

(ii) dalam subperenggan _(b)(i), dengan memasukkan_
selepas perkataan “barang larangan” dan
“membekalkan barang” perkataan “atau
perkhidmatan larangan” dan “atau perkhidmatan”
masing-masingnya; dan

(iii) dalam subperenggan (b)(ii), dengan memasukkan
selepas perkataan “barang” perkataan “atau
perkhidmatan”.

**Bahagian baru IIIA**

**5.** Akta ibu dipinda dengan memasukkan selepas seksyen 24
Bahagian yang berikut:

“BAHAGIAN IIIA

TERMA TIDAK ADIL

**Tafsiran bagi maksud Bahagian IIIA**

**24A.** Dalam Bahagian ini—

_(a)_ “kontrak” mempunyai perngertian yang sama sebagaimana
yang diberikan kepadanya di bawah seksyen 2 Akta
Kontrak 1950 [Akta 136];

_(b)_ “kontrak bentuk seragam” ertinya kontrak pengguna
yang telah dirangka untuk kegunaan umum dalam
sesuatu industri, sama ada atau tidak kontrak itu
berbeza daripada kontrak yang pada kebiasaannya
digunakan dalam industri itu; dan


-----

_Rang Undang-Undang_

_(c) “terma tidak adil” ertinya terma dalam kontrak_
pengguna, dengan mengambil kira semua hal keadaan,
menyebabkan ketidakseimbangan yang signifikan
dalam hak dan tanggungjawab pihak-pihak di bawah
kontrak itu sehingga merugikan pengguna.

**Pemakaian Bahagian IIIA**

**24B.** Tanpa menjejaskan peruntukan di bawah Akta Kontrak
1950, Akta Relief Spesifik 1950 [Akta 137] dan Akta Jual
Beli 1957 [Akta 382] dan peruntukan di bawah mana-mana
undang-undang yang sedang berkuat kuasa, peruntukanperuntukan Bahagian ini hendaklah terpakai bagi semua
kontrak.

**Ketidakadilan am dari segi tatacara**

**24C.** (1) Sesuatu kontrak atau terma kontrak adalah tidak adil
dari segi tatacaranya sekiranya kontrak atau terma kontrak itu
menyebabkan kelebihan yang tidak adil kepada pembekal atau
kerugian yang tidak adil kepada pengguna akibat perlakuan
pembekal atau cara atau hal keadaan bila mana kontrak atau
terma kontrak telah dibuat atau dicapai antara pengguna dan
pembekal.

(2) Bagi maksud seksyen ini, mahkamah atau Tribunal boleh
mempertimbangkan hal keadaan yang berikut:

_(a)_ pengetahuan dan pemahaman pengguna berhubung
dengan makna terma-terma kontrak atau kesannya;

_(b)_ kekuatan tawar-menawar pihak-pihak dibandingkan
antara satu sama lain;

_(c)_ standard yang munasabah dalam menentukan suatu
urusan yang adil;

_(d)_ sama ada atau tidak, sebelum atau pada masa membuat
kontrak, terma-terma kontrak itu telah dirundingi atau
adalah sebahagian daripada suatu kontrak bentuk
seragam;

_(e)_ sama ada atau tidak bahawa adalah semunasabahnya
praktikal bagi pengguna untuk merundingkan pengubahan
kepada kontrak atau suatu terma kontrak atau untuk
menolak kontrak atau terma kontrak itu;


-----

_Pelindungan Pengguna (Pindaan)_ 5

_(f)_ sama ada ungkapan yang terkandung dalam kontrak
adalah dalam cetakan halus atau sukar untuk dibaca
atau difahami;

_(g)_ sama ada atau tidak, walaupun pengguna adalah
kompeten untuk membuat suatu kontrak berdasarkan
keupayaan dan kewarasan akal fikirannya, pengguna
itu—

(i) secara munasabahnya tidak dapat melindungi
kepentingannya sendiri atau kepentingan manamana pihak yang diwakili olehnya pada masa
kontrak itu dibuat; atau

(ii) mengalami kerugian yang serius berbanding
dengan pihak lain kerana pengguna itu tidak
memahami secukupnya kontrak atau terma
kontrak itu atau kesannya disebabkan faktor
umur, keuzuran, atau ketidakupayaan fizikal,
mental, pendidikan atau linguistik, atau
tekanan emosi atau kejahilan dalam urusan
perniagaan;

_(h)_ sama ada atau tidak nasihat perundangan atau nasihat
pakar lain, yang bebas, diperoleh oleh pengguna yang
membuat kontrak itu;

_(i)_ setakat mana, jika ada, peruntukan kontrak atau terma
kontrak atau kesannya dari segi undang-undang atau
pelaksanaannya dijelaskan secara terperinci oleh
mana-mana orang kepada pengguna yang membuat
kontrak itu;

_(j)_ pelakuan pihak-pihak yang membuat kontrak itu
berbanding dengan pelakuan pihak-pihak itu dalam
kontrak atau urusan yang seumpamanya antara mereka;
dan

_(k)_ sama ada pengguna bergantung kepada kemahiran,
pengurusan atau nasihat pembekal atau seseorang
yang berkaitan dengan pembekal semasa membuat
kontrak itu.

**Ketidakadilan am yang substantif**

**24D. (1) Kontrak atau terma kontrak adalah tidak adil secara**
substantif jika kontrak atau terma kontrak itu—

_(a)_ adalah dengan sendirinya keras;


-----

_Rang Undang-Undang_

_(b)_ adalah menindas;

_(c)_ adalah tidak berpatutan;

_(d)_ tidak memperuntukkan atau mengehadkan liabiliti bagi
kecuaian; atau

_(e)_ tidak memperuntukkan atau mengehadkan liabiliti bagi
memungkiri terma kontrak yang nyata atau tersirat
tanpa justifikasi yang kukuh.

(2) Bagi maksud seksyen ini, mahkamah atau Tribunal boleh
mempertimbangkan hal keadaan yang berikut:

_(a)_ sama ada atau tidak kontrak atau terma kontrak itu
mengenakan syarat—

(i) yang sukar secara yang tidak munasabah untuk
dipatuhi; atau

(ii) yang tidak semunasabahnya perlu untuk melindungi
kepentingan yang sah bagi pembekal yang
merupakan pihak dalam kontrak;

_(b)_ sama ada kontrak adalah secara lisan atau keseluruhannya
atau sebahagiannya secara bertulis;

_(c)_ sama ada kontrak adalah dalam bentuk seragam;

_(d)_ sama ada kontrak atau terma kontrak adalah bertentangan
dengan standard yang munasabah dalam menentukan
urusan yang adil;

_(e)_ sama ada kontrak atau terma kontrak telah mengakibatkan
pertukaran nilai wang yang tidak setara atau
ketidakseimbangan yang substantif antara pihakpihak;

_(f)_ sama ada faedah yang akan diterima oleh pengguna
yang membuat kontrak nyata tidak seimbang atau
tidak sesuai, bagi hal keadaan pengguna itu;

_(g)_ sama ada pengguna yang membuat kontrak itu mempunyai
hubungan fidusiari dengan pembekal; dan

_(h)_ sama ada kontrak atau terma kontrak itu—

(i) nyata menghendaki jaminan yang berlebihlebihan bagi pelaksanaan obligasi di bawah
kontrak;


-----

_Pelindungan Pengguna (Pindaan)_ 7

(ii) mengenakan penalti yang tidak setara dengan
kesan daripada pelanggaran kontrak;

(iii) menolak atau mendenda pembayaran balik lebih
awal hutang;

(iv) membolehkan pembekal sepihak sahaja untuk
menamatkan kontrak tanpa alasan yang baik
atau tanpa membayar pampasan munasabah;
atau

(v) membolehkan pembekal sepihak sahaja untuk
mengubah suai terma kontrak.

**Beban pembuktian**

**24E.** Sekiranya kontrak atau terma kontrak tidak memperuntukkan
atau mengehadkan liabiliti, atau tidak memperuntukkan hak,
tugas dan liabiliti, adalah di pihak pembekal yang bersandar
kepada ketiadaan peruntukan atau pengehadan itu untuk
membuktikan bahawa ketiadaan peruntukan atau pengehadan
itu tidak dibuat tanpa melainkan justifikasi yang kukuh.

**Kuasa untuk membangkitkan isu ketidakadilan**

**24F.** Suatu mahkamah atau Tribunal boleh, dalam prosiding
di hadapannya, membangkitkan isu tentang sama ada kontrak
atau terma kontrak adalah tidak adil di bawah seksyen 24C
dan 24D, walaupun tiada pihak yang membangkitkan isu itu
dalam pliding mereka.

**Kesan terma tidak adil**

**24G.** (1) Dalam Bahagian ini, jika mahkamah atau Tribunal
membuat kesimpulan, dengan mengambil kira seksyen 24C
dan 24D bahawa suatu kontrak atau terma kontrak adalah tidak
adil sama ada dari segi tatacaranya atau secara substantif atau
kedua-duanya, mahkamah atau Tribunal boleh memutuskan
bahawa kontrak atau terma kontrak itu tidak boleh dilaksanakan
atau batal dan mahkamah boleh memberikan penghakiman, dan
Tribunal boleh membuat award sebagaimana yang diperuntukkan
di bawah seksyen 112 Akta ini.


-----

_Rang Undang-Undang_

(2) Mahkamah atau Tribunal boleh menentukan sama ada
apa-apa terma kontrak yang tidak adil dari segi tatacaranya
atau secara subtantial, atau kedua-duanya, boleh diasingkan,
dan sama ada dan setakat mana dan dalam apa cara, terma
kontrak yang selebihnya boleh dikuatkuasakan atau diberikan
kesan.

**Kontrak yang telah dilaksanakan**

**24H.** Mahkamah boleh memberikan penghakiman, dan Tribunal
boleh membuat award sebagaimana yang diperuntukkan dalam
seksyen 112 Akta ini, walaupun kontrak itu telah dilaksanakan
sepenuhnya atau sebahagiannya dan bagi maksud itu mahkamah
atau Tribunal boleh mempertimbangkan—

_(a)_ sama ada dan setakat mana restitusi boleh diberikan
berdasarkan kepada fakta dan hal keadaan sesuatu
kes itu; dan

_(b)_ jika apa restitusi tidak boleh diberikan, keseluruhannya
atau sebahagiannya, sama ada apa-apa pampasan
boleh dibayar.

**Pelanggaran Bahagian IIIA adalah suatu kesalahan**

**24I.** (1) Mana-mana orang yang melanggar mana-mana
peruntukan Bahagian ini melakukan suatu kesalahan dan
apabila disabitkan boleh—

_(a)_ jika orang itu suatu pertubuhan perbadanan, didenda
tidak melebihi dua ratus lima puluh ribu ringgit, dan
bagi kesalahan kali kedua atau yang berikutnya, boleh
didenda tidak melebihi lima ratus ribu ringgit;

_(b)_ jika orang itu bukan suatu pertubuhan perbadanan,
didenda tidak melebihi satu ratus ribu ringgit atau
dipenjarakan selama tempoh tidak melebihi tiga tahun,
atau kedua-duanya, dan bagi kesalahan kali kedua
atau yang berikutnya, boleh didenda tidak melebihi
dua ratus lima puluh ribu ringgit atau dipenjarakan
selama tempoh tidak melebihi enam tahun, atau
kedua-duanya.


-----

_Pelindungan Pengguna (Pindaan)_ 9

(2) Dalam hal kesalahan yang berterusan, pesalah boleh,
sebagai tambahan kepada penalti di bawah subseksyen (1),
didenda tidak melebihi dua ribu ringgit bagi setiap hari atau
sebahagian hari selama kesalahan itu berterusan selepas
sabitan.

**Peraturan-peraturan berkaitan dengan terma kontrak**
**yang tidak adil**

**24J. Menteri boleh membuat apa-apa peraturan-peraturan**
sebagaimana yang difikirkan perlu atau suai manfaat olehnya
berkenaan dengan Bahagian ini.”.

**Pindaan seksyen 53**

**6.** Seksyen 53 dalam Akta ibu dipinda dengan memasukkan
selepas perkataan “ketelitian dan kemahiran yang munasabah”
perkataan “dan apa-apa bahan yang dibekalkan berkaitan dengan
perkhidmatan itu adalah bersesuaian bagi maksud perkhidmatan
itu dibekalkan”.

**Bahagian baru XIA**

**7. Akta ibu dipinda dengan memasukkan selepas seksyen 84,**
Bahagian yang berikut:

“BAHAGIAN XIA

JAWATANKUASA PENGIKLANAN

**Jawatankuasa Pengiklanan**

**84A.** Menteri boleh menubuhkan satu jawatankuasa yang
dikenali sebagai Jawatankuasa Pengiklanan yang hendaklah
mempunyai fungsi-fungsi yang berikut:

_(a)_ untuk menasihati Menteri dalam mana-mana aspek
berhubung dengan pengiklanan, termasuk iklan-iklan
yang bertentangan dengan Bahagian II Akta ini;

_(b)_ untuk meneliti aduan berhubung dengan iklan;


-----

10 _Rang Undang-Undang_

_(c)_ untuk mengeluarkan atau menerbitkan maklumat
berkaitan sifat dan ciri-ciri barang-barang atau
perkhidmatan yang mana mungkin menjejaskan hak
atau menyebabkan kerosakan kepada pengguna;
dan

_(d)_ untuk melaksanakan apa-apa perkara lain yang difikirkan
patut olehnya dalam melaksanakan fungsi-fungsinya
secara yang lebih berkuasa atau yang bersampingan
dengan pelaksanaan fungsi-fungsinya.

**Keanggotaan Jawatankuasa Pengiklanan**

**84B.** (1) Jawatankuasa Pengiklanan hendaklah terdiri daripada
anggota berikut:

_(a)_ Ketua Setiausaha bagi Kementerian yang
bertanggungjawab dalam hal ehwal pengguna atau
wakilnya; dan

_(b)_ tidak kurang daripada tujuh orang dan tidak lebih
daripada tiga belas orang lain, yang mewakili
kepentingan pengguna, dan mana-mana orang lain,
sebagaimana yang difikirkan layak oleh Menteri.

(2) Anggota yang disebut dalam perenggan (1)(b)—

_(a)_ hendaklah dilantik oleh Menteri bagi tempoh tidak
melebihi tiga tahun; dan

_(b)_ adalah layak untuk dilantik semula selepas tamat
tempoh jawatannya.

(3) Menteri hendaklah melantik daripada kalangan anggota
Jawatankuasa Pengiklanan seorang Pengerusi dan Timbalan
Pengerusi.

**Peruntukan Jadual terpakai bagi Jawatankuasa**
**Pengiklanan**

**84C.** (1) Peruntukan Jadual hendaklah terpakai bagi anggota
Jawatankuasa Pengiklanan.

(2) Menteri boleh, melalui perintah yang disiarkan dalam
_Warta, meminda peruntukan Jadual._


-----

_Pelindungan Pengguna (Pindaan)_ 11

**Peraturan yang berhubungan dengan Jawatankuasa**
**Pengiklanan**

**84D.** Menteri boleh membuat peraturan-peraturan yang
difikirkan perlu atau suai manfaat olehnya bagi maksud
memberikan kuat kuasa penuh kepada peruntukan-peruntukan
Bahagian ini.”.

**Pindaan seksyen 98**

**8. Seksyen 98 Akta ibu dipinda dengan menggantikan**
subseksyen (1) dengan subseksyen yang berikut:

“(1) Tertakluk kepada seksyen 99 dan 100, Tribunal hendaklah
mempunyai bidang kuasa untuk mendengar tuntutan pengguna
dalam lingkungan Akta ini termasuklah tuntutan mengenai
apa-apa barang-barang dan perkhidmatan yang baginya tidak ada
mekanisme tebus rugi yang diperuntukkan di bawah mana-mana
undang-undang lain dan jika jumlah amaun yang berkenaan
dengannya award Tribunal diminta adalah tidak melebihi dua
puluh lima ribu ringgit.”.

**Pemotongan seksyen 103**

**9. Akta ibu dipinda dengan memotong seksyen 103.**

**Pindaan seksyen 146**

**10. Subsekyen 146(1) Akta ibu dipinda—**

_(a) dengan memasukkan selepas perkataan “Pengawal atau_
seseorang Timbalan Pengawal, atau mana-mana orang yang
diberi kuasa secara bertulis oleh Pengawal” perkataan
“,dengan keizinan bertulis daripada Pendakwa Raya,”;
dan

_(b)_ dengan memotong perkataan “Bahagian III,”


-----

12 _Rang Undang-Undang_

**Jadual baru**

**11.** Akta ibu dipinda dengan memasukkan selepas seksyen 150
Jadual yang berikut:

“JADUAL

JAWATANKUASA PENGIKLANAN

[Seksyen 84C]

**Penjalanan sementara fungsi-fungsi Pengerusi**

**1.** (1) Jika kerana apa-apa sebab Pengerusi tidak dapat melaksanakan fungsifungsinya atau semasa apa-apa tempoh kekosongan jawatan Pengerusi, Timbalan
Pengerusi hendaklah melaksanakan fungsi-fungsi Pengerusi.

(2) Jika kerana apa-apa sebab kedua-dua Pengerusi dan Timbalan Pengerusi
tidak dapat melaksanakan fungsi-fungsi Pengerusi atau semasa apa-apa tempoh
kekosongan jawatan Pengerusi dan Timbalan Pengerusi, Menteri boleh melantik
mana-mana anggota Jawatankuasa Pengiklanan untuk melaksanakan fungsifungsi Pengerusi.

(3) Timbalan Pengerusi atau anggota yang dilantik di bawah subperenggan
(2), mengikut mana-mana yang berkenaan, hendaklah, dalam tempoh dia
melaksanakan fungsi-fungsi Pengerusi disifatkan sebagai Pengerusi.

(4) Dalam perenggan ini “Pengerusi” dan “Timbalan Pengerusi” ertinya
Pengerusi dan Timbalan Pengerusi Jawatankuasa Pengiklanan masingmasingnya.

**Pengosongan jawatan**

**2.** Jawatan seseorang anggota Jawatankuasa Pengiklanan yang disebut dalam
perenggan 84(1)(b) Akta ini hendaklah menjadi kosong—

_(a)_ apabila anggota itu mati;

_(b)_ apabila anggota itu meletakkan jawatan dengan surat yang ditujukan
kepada Menteri; atau

_(c)_ apabila tamat tempoh jawatannya.

**Pembatalan pelantikan**

**3.** Menteri boleh membatalkan pelantikan seseorang anggota Jawatankuasa
Pengiklanan yang disebut dalam perenggan 84B(1)(b) Akta ini—

_(a)_ jika kelakuannya, sama ada berkaitan dengan kewajipannya sebagai
anggota Jawatankuasa Pengiklanan atau selainnya, adalah sedemikian
rupa sehingga memburukkan nama Jawatankuasa Pengiklanan;

_(b)_ jika dia menjadi tidak berupaya untuk menjalankan kewajipannya
dengan sepatutnya sebagai anggota Jawatankuasa Pengiklanan;


-----

_Pelindungan Pengguna (Pindaan)_ 13

_(c)_ jika telah dibuktikan terhadapnya, atau jika dia telah disabitkan atas,
sesuatu pertuduhan berkenaan dengan—

(i) suatu kesalahan yang melibatkan fraud, kecurangan atau
keburukan akhlak;

(ii) suatu kesalahan di bawah mana-mana undang-undang yang
berhubungan dengan rasuah;

(iii) suatu kesalahan di bawah Akta ini; atau

(iv) apa-apa kesalahan lain yang boleh dihukum dengan pemenjaraan
selama tempoh yang melebihi dua tahun;

_(d)_ jika dia dihukum bankrap;

_(e)_ jika dia didapati atau disahkan tak sempurna akal atau selainnya tak
berupaya untuk menguruskan urusannya; atau

_(f)_ jika dia tidak menghadiri mesyuarat Jawatankuasa Pengiklanan tiga
kali berturut-turut tanpa kebenaran bertulis daripada Pengerusi
Jawatankuasa Pengiklanan.

**Peletakan jawatan**

**4.** Seseorang anggota Jawatankuasa Pengiklanan yang dilantik di bawah
perenggan 84B(1)(b) Akta ini boleh pada bila-bila masa meletakkan jawatannya
dengan surat yang ditujukan kepada Menteri.

**Pengisian kekosongan**

**5.** Jika anggota yang dilantik di bawah perenggan 84B(1)(b) Akta ini terhenti
menjadi anggota Jawatankuasa Pengiklanan, Menteri boleh melantik orang lain
untuk mengisi kekosongan itu selama baki tempoh yang baginya anggota yang
mengosongkan jawatan itu telah dilantik.

**Setiausaha Jawatankuasa Pengiklanan dan pegawai lain**

**6.** Menteri boleh melantik seorang Setiausaha Jawatankuasa Pengiklanan
dan pegawai-pegawai lain yang perlu untuk membantu Jawatankuasa
Pengiklanan.

**Elaun**

**7.** Anggota Jawatankuasa Pengiklanan yang dilantik di bawah perenggan 84B(1)(b)
hendaklah dibayar apa-apa elaun sebagaimana yang ditentukan oleh
Menteri.


-----

14 _Rang Undang-Undang_

**Pakar**

**8.** (1) Jawatankuasa Pengiklanan boleh menjemput pakar atau pakar-pakar
dalam bidang atau bidang-bidang tertentu—

_(a)_ untuk menghadiri mesyuarat atau perbincangan Jawatankuasa Pengiklanan
bagi tujuan menasihati Jawatankuasa Pengiklanan atas apa-apa perkara;
atau

_(b)_ untuk menimbang atau melaksanakan apa-apa perkara yang diamanahkan
oleh Jawatankuasa Pengiklanan dan membuat apa-apa perkara lain
sebagaimana yang difikirkan patut dan perlu oleh Jawatankuasa
Pengiklanan.

(2) Pakar atau pakar-pakar yang dijemput di bawah subperenggan (1) boleh
dibayar apa-apa fi sebagaimana yang ditentukan oleh Menteri.

**Kesahan tindakan dan prosiding**

**9.** Tiada tindakan yang dilakukan atau prosiding yang diambil di bawah Akta
ini boleh dipersoalkan atas alasan—

_(a)_ sesuatu kekosongan dalam keanggotaaan, atau kecacatan dalam
penubuhan, Jawatankuasa Pengiklanan; atau

_(b)_ sesuatu peninggalan, kecacatan atau ketakteraturan yang tidak menyentuh
merit sesuatu kes.

**Laporan tahunan**

**10.** Jawatankuasa Pengiklanan hendaklah menyediakan laporan tahunan
berkenaan pelaksanaan fungsi Jawatankuasa Pengiklanan kepada Menteri.”.

HURAIAN

Rang Undang-Undang ini bertujuan untuk meminda Akta Pelindungan Pengguna
1999 (“Akta 599”).

2. Fasal 1 mengandungi tajuk ringkas Akta dan peruntukan mengenai
permulaan kuat kuasa Akta yang dicadangkan.

3. Fasal 2 bertujuan untuk meminda seksyen 9 Akta 599 bagi memperluaskan
perlindungan kepada pengguna bagi meliputi peri laku yang mengelirukan mengenai
sama ada atau tidak suatu perkhidmatan tertentu boleh didapatkan.

4. Fasal 3 bertujuan meminda seksyen 21 Akta 599. Cadangan pindaan ini
memperkatakan tentang standard keselamatan umum bagi perkhidmatan.


-----

_Pelindungan Pengguna (Pindaan)_ 15

5. Fasal 4 bertujuan untuk meminda seksyen 23 Akta 599 bagi mengadakan
peruntukan tentang larangan dan perintah terhadap perkhidmatan yang tidak
selamat sebagai tambahan kepada barang yang tidak selamat.

6. Fasal 5 bertujuan untuk memasukkan Bahagian baru IIIA yang menyatakan
peruntukan mengenai terma tidak adil dalam kontrak bentuk seragam bagi
pengguna. Bahagian baru ini bertujuan untuk memberikan perlindungan yang
lebih baik kepada pengguna dalam situasi jika wujud kekuatan tawar menawar
yang tidak seimbang antara pengguna dan pembekal, yang menyebabkan
pengguna tiada pilihan lain selain mematuhi terma tidak adil tersebut. Antara
peruntukan-peruntukan yang dicadangkan adalah peruntukan mengenai
ketidakadilan tatacara dan ketidakadilan substantif, peruntukan mengenai kesan
daripada terma tidak adil, peruntukan mengenai beban bukti dan peruntukan
mengenai kontrak yang telah disempurnakan.

7. Fasal 6 bertujuan untuk meminda seksyen 53 Akta 599 bagi mengadakan
peruntukan bahawa apa-apa bahan yang dibekalkan yang berkaitan dengan
perkhidmatan hendaklah bersesuaian bagi maksud perkhidmatan itu
dibekalkan.

8. Fasal 7 bertujuan untuk memasukkan Bahagian baru, iaitu Bahagian XIA
ke dalam Akta 599. Bahagian ini mengandungi seksyen baru 84A, 84B, 84C
dan 84D. Bahagian XIA mengadakan peruntukan bagi penubuhan Jawatankuasa
Pengiklanan yang menilai dan memantau iklan yang melanggar atau tidak
mematuhi Akta 599. Jadual baru dimasukkan dalam _fasal 11 yang hendaklah_
terpakai bagi anggota Jawatankuasa Pengiklanan.

9. Fasal 8 bertujuan untuk meminda seksyen 98 Akta 599 dengan meluaskan
bidang kuasa Tribunal Tuntutan Pengguna untuk mendengar semua tuntutan
yang tiada mekanisme tebus rugi diperuntukkan di bawah mana-mana undangundang yang lain.

10. _Fasal 9_ bertujuan untuk memotong seksyen 103, yang peruntukannya
kini diperuntukkan di bawah subseksyen 98(1) yang dimasukkan dalam
_fasal 8._

11. _Fasal 10 bertujuan untuk meminda subseksyen 146(1) Akta 599 bagi_
menjadikan ketidakpatuhan terhadap standard keselamatan umum, sebagaimana
yang diperuntukkan di bawah Bahagian III Akta 599, sebagai suatu kesalahan
boleh kompaun.

_FINANCIAL IMPLICATIONS_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan buat masa ini

[PN(U[2])2727]


-----

