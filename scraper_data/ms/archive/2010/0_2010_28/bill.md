---
Year: 2010
Bill: D.R.27/2010 - Rang Undang-Undang Lembaga Perindustrian Kayu Malaysia (Pemerbadanan) (Pindaan) 2010 (Lulus)
Title: D.R.27/2010 - Rang Undang-Undang Lembaga Perindustrian Kayu Malaysia (Pemerbadanan) (Pindaan) 2010 (Lulus)
Download URL: https://www.parlimen.gov.my/files/billindex/pdf/2010/DR272010.pdf
URL: https://www.parlimen.gov.my/files/billindex/pdf/2010/DR272010.pdf
---
---
Reading:
D.R.27/2010
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:12/10/2010
Dibentang Oleh:Y.B. Dato Hamzah bin Zainudin, Timbalan Menteri Perusahaan Perladangan dan Komoditi
---

_Lembaga Perindustrian Kayu Malaysia_ 1

_(Pemerbadanan) (Pindaan)_

**D.R. 27/2010**

RANG UNDANG-UNDANG

_b e r n a m a_

Suatu Akta untuk meminda Akta Lembaga Perindustrian Kayu
Malaysia (Pemerbadanan) 1973.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Lembaga Perindustrian
Kayu Malaysia (Pemerbadanan) (Pindaan) 2010.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan seksyen 2**

**2. Akta Lembaga Perindustrian Kayu Malaysia (Pemerbadanan) 1973**

[Akta 105], yang disebut “Akta ibu” dalam Akta ini, dipinda
dalam seksyen 2—

_(a)_ dengan menomborkan semula peruntukan yang sedia ada

sebagai subseksyen (1);

_(b)_ dalam subseksyen (1);

(i) dengan memasukkan sebelum takrif “anggota”

takrif yang berikut:

‘ “Akta ini” termasuklah apa-apa perundangan
subsidiari yang dibuat di bawah Akta ini;’;


-----

_Rang Undang-Undang_

(ii) dengan memasukkan selepas takrif “anggota”

takrif yang berikut:

‘ “dalam transit” ertinya diambil atau dihantar
dari mana-mana negara dan dibawa masuk ke
dalam Malaysia melalui darat, laut atau udara
(sama ada atau tidak didaratkan atau dipindahkan
ke pengangkut lain di Malaysia) bagi maksud
semata-mata dibawa ke suatu negara lain sama
ada dengan pengangkut yang sama atau yang
lain;’;

(iii) dengan memasukkan selepas takrif “dalam transit”

takrif yang berikut:

‘ “dapatan penyelidikan” ertinya apa-apa
hasil atau output daripada aktiviti penyelidikan
dan pembangunan, dan termasuklah keluaran
yang baru atau lebih baik, reka bentuk, rekaan,
inovasi dan pembangunan dalam apa-apa proses,
teknik, alat atau mesin;’;

(iv) dengan memasukkan selepas takrif “dapatan

penyelidikan” takrif yang berikut:

‘ “eksport” ertinya membawa atau menyebabkan
dibawa keluar dari Malaysia melalui darat,
laut atau udara atau meletakkan apa-apa kayu
dalam suatu vesel, pengangkut atau pesawat
udara bagi maksud supaya kayu itu dibawa
keluar dari Malaysia melalui darat, laut atau
udara;’;

(v) dengan memasukkan selepas takrif “hari yang

ditetapkan” takrif yang berikut:

‘ “import” ertinya membawa atau menyebabkan
dibawa apa-apa kayu ke dalam Malaysia melalui
darat, laut atau udara tetapi tidak termasuk transit
kayu dan pemindahan kayu ke pengangkut lain
yang suci hati;’;

(vi) dalam teks bahasa kebangsaan, dalam takrif

“kilang”, dengan menggantikan perkataan “fabrik”
dengan perkataan “pabrik”;


-----

_Lembaga Perindustrian Kayu Malaysia_ 3

_(Pemerbadanan) (Pindaan)_

(vii) dengan memasukkan selepas takrif “kilang” takrif

yang berikut:

‘ “kualiti kayu” ertinya gred, spesies, saiz
dan apa-apa spesifikasi yang berhubungan
dengan kayu;’;

(viii) dengan memasukkan selepas takrif “Kumpulan

Wang” takrif yang berikut:

‘ “ladang hutan” ertinya penanaman,
pengurusan dan pengusahahasilan pokok
di bawah Program Pembangunan Ladang Hutan
yang dilaksanakan oleh Lembaga;’;

(ix) dengan memasukkan selepas takrif “Lembaga”

takrif yang berikut:

‘ “pasaran dalam negeri” ertinya pasaran
dalam Malaysia;’;

(x) dengan memasukkan selepas takrif “pasaran

dalam negeri” takrif yang berikut:

‘ “pedagang” ertinya seseorang yang
m e n j a l a n k a n p e r n i a g a a n m e n j u a l,
memperdagangkan, mengagih atau memasarkan
kayu bagi maksud pasaran dalam negeri;’;

(xi) dengan memasukkan selepas takrif “pedagang”

takrif yang berikut:

‘ “pegawai kastam yang hak” mempunyai
erti yang diberikan kepadanya dalam seksyen 2
Akta Kastam 1967 [Akta 235];’;

(xii) dengan memasukkan selepas takrif “pegawai

kastam yang hak” takrif yang berikut:

‘ “pegawai penguat kuasa” ertinya—

_(a)_ seorang pegawai Lembaga atau mana
mana pegawai awam yang dilantik di
bawah seksyen 26a;


-----

_Rang Undang-Undang_

_(b)_ seorang pegawai polis yang berpangkat

tidak rendah daripada Inspektor;
atau

_(c) seorang pegawai kastam sebagaimana_

y a n g d i t a k r i f k a n d i b a w a h
Akta Kastam 1967;’;

(xiii) dalam takrif “pembekal”, dengan memasukkan

selepas perkataan “membekalkan kayu” perkataan
“bagi maksud eksport”;

(xiv) dengan memotong takrif “pemeringkat

berdaftar”;

(xv) dengan memotong takrif “pemproses kayu”;

(xvi) d e n g a n m e m a s u k k a n s e l e p a s t a k r i f

“pemeringkat” takrif yang berikut:

‘ “pemproses” ertinya seseorang yang
menjalankan perniagaan mengering tanur atau
mengawet kayu;’;

(xvii) d e n g a n m e m a s u k k a n s e l e p a s t a k r i f

“pengeksport” takrif yang berikut:

‘ “pengendali” ertinya seseorang yang
memegang suatu perakuan kelayakan yang
sah yang dikeluarkan oleh Lembaga untuk
mengendalikan loji mengawet kayu, loji
mengering tanur kayu atau kedua-duanya;’;

(xviii) dalam takrif “pengendali jeti”, dengan memasukkan

selepas perkataan “mengendalikan sesuatu jeti”
perkataan “yang terlibat dalam apa-apa aktiviti
yang berhubungan dengan pengeksportan atau
pengimportan kayu”;

(xix) dengan memasukkan selepas takrif “Pengerusi”

takrif yang berikut:

‘ “pengusahahasilan” ertinya mengambil,
memungut, menoreh atau mengalih, apa-apa
hasil hutan bagi maksud ladang hutan;’;


-----

_Lembaga Perindustrian Kayu Malaysia_ 5

_(Pemerbadanan) (Pindaan)_

(xx) d e n g a n m e m a s u k k a n s e l e p a s t a k r i f

“pengusahahasilan” takrif yang berikut:

‘ “pengimport” ertinya seseorang yang
mengimport kayu;’;

(xxi) dengan memasukkan selepas takrif “pengimport”

takrif yang berikut:

‘ “perindustrian kayu” ertinya apa-apa aktiviti
yang melibatkan ladang hutan, pembangunan,
perdagangan, pemasaran, pemprosesan,
pengilangan dan pengeluaran dan penyelidikan
tentang kayu;’;

(xxii) dengan memasukkan selepas takrif “perindustrian

kayu” takrif yang berikut:

‘ “permit”, berhubung dengan pengeksportan
atau pengimportan kayu, ertinya suatu perakuan
kelulusan yang dikeluarkan oleh Lembaga;’;

(xxiii) dengan menggantikan takrif “pihak berkuasa

pemeringkatan” dengan takrif yang berikut:

‘ “pihak berkuasa pemeringkatan” ertinya
Ketua Pengarah Lembaga Perindustrian Kayu
Malaysia;’;

(xxiv) dengan memasukkan selepas takrif “pihak berkuasa

pemeringkatan” takrif yang berikut:

‘ “premis”, berhubung dengan kayu, ertinya
mana-mana tempat, sama ada terbuka atau
tertutup atau sama ada di atas tanah atau laut
atau sama ada boleh alih atau tak boleh alih dan
termasuklah mana-mana rumah, kilang, kedai,
pengangkut, stor, bilik, balai, bangsal, kontena,
jeti, yad, estet, ladang, gudang, pelabuhan atau
lapangan terbang;’;

(xxv) dengan memasukkan selepas takrif “premis”

takrif yang berikut:

‘ “ses” ertinya ses yang dikenakan di bawah
seksyen 20;’;

(xxvi) dengan memotong takrif “tempat pendaratan yang

sah”; dan


-----

6 _Rang Undang-Undang_

_(c) dengan memasukan selepas subseksyen (1) subseksyen_

yang berikut:

“(2) Peruntukan Akta ini tidak mengurangkan
peruntukan Akta Perhutanan Negara 1984 [Akta 313]
atau mana-mana undang-undang bertulis lain yang sedang
berkuat kuasa berhubung dengan perhutanan.”.

**Pindaan seksyen 4**

**3. Subseksyen 4(1) Akta ibu dipinda—**

_(a)_ dengan menggantikan perenggan _(b) dengan perenggan_

yang berikut:

“(b) Ketua Setiausaha Kementerian Perusahaan

Perladangan dan Komoditi;”;

_(b)_ dengan memasukkan selepas perenggan _(b) perenggan_

yang berikut:

“(ba) Ketua Setiausaha Perbendaharaan;”;

_(c) dalam perenggan_ _(c), dengan menggantikan perkataan_

“seorang wakil daripada” dengan perkataan “Ketua
Setiausaha”;

_(d) dalam perenggan_ _(d), dengan menggantikan perkataan_

“seorang wakil daripada” dengan perkataan “Ketua
Pengarah”;

_(e) dengan menggantikan perenggan_ _(e) dengan perenggan_

yang berikut:

“(e) Ketua Pengarah Institut Penyelidikan Perhutanan

Malaysia;”; dan

_(f) dengan memasukkan selepas perenggan_ _(e) perenggan_

yang berikut:

“(ea) Ketua Pengarah;”.


-----

_Lembaga Perindustrian Kayu Malaysia_ 7

_(Pemerbadanan) (Pindaan)_

**Pindaan seksyen 9**

**4. Seksyen 9 Akta ibu dipinda dengan menggantikan subseksyen (2)**
dengan subseksyen yang berikut:

“(2) Lembaga boleh, dengan keizinan Menteri dan atas
apa-apa terma dan syarat sebagaimana yang ditentukan oleh
Lembaga, melantik apa-apa bilangan Timbalan Ketua Pengarah
dan pegawai serta pekhidmat Lembaga termasuk Pemeriksa
Kawalan Kualiti sebagaimana yang perlu bagi menjalankan
maksud Akta ini.”.

**Seksyen baru 9c**

**5. Akta ibu dipinda dengan memasukkan selepas seksyen** 9b
seksyen yang berikut:

“Pewakilan kewajipan Ketua Pengarah

**9c. (1) Ketua Pengarah boleh secara bertulis mewakilkan**
apa-apa kuasa atau kewajipan yang diberikan kepadanya
di bawah Akta ini kepada mana-mana pegawai Lembaga,
tertakluk kepada apa-apa terma dan syarat sebagaimana
yang difikirkannya patut.

(2) Pewakilan di bawah seksyen ini tidak menghalang Ketua
Pengarah sendiri daripada melaksanakan atau menjalankan,
pada bila-bila masa, mana-mana kuasa atau kewajipan yang
diwakilkan sedemikian.”.

**Pindaan seksyen 12**

**6. Seksyen 12 Akta ibu dipinda—**

_(a)_ dalam subseksyen (1)—

(i) dalam perenggan (g), dengan memotong perkataan

“dan” di hujung perenggan itu; dan


-----

_Rang Undang-Undang_

(ii) dengan memasukkan selepas perenggan (g) perenggan

yang berikut:

“(ga) melaksanakan dasar dan program

pembangunan untuk memastikan
peningkatan dan daya maju perindustrian
kayu di Malaysia;

_(gb) memajukan usahawan Bumiputera dalam_

perindustrian kayu supaya lebih berdaya
saing;

_(gc) melaksanakan kawalan dan memantau_

eksport, import, kayu dalam transit dan
pasaran dalam negeri;

_(gd) menjalankan penyelidikan, kajian semula_

dan penyiasatan, yang berfaedah kepada
atau sesuai dengan pelaksanaan fungsifungsinya;

_(ge)_ membangunkan dan mengkomersialkan

dapatan penyelidikan bagi manfaat
perindustrian kayu dan menggalakkan
penggunaan dapatan penyelidikan secara
komersial;

_(gf) menggalakkan dan membangunkan aktiviti_

ladang hutan bagi maksud pembangunan
perindustrian kayu dan apa-apa aktiviti
lain yang berkaitan dengan pembangunan
ladang hutan;

_(gg) merancang dan menjalankan program_

pembangunan sumber manusia selari
dengan pembangunan perindustrian
kayu;

_(gh)_ berhubung dan menyelaraskan dengan

Kerajaan Negeri yang berkaitan dan
badan-badan lain, termasuk anggota
mana-mana persatuan di dalam dan di luar
Malaysia, demi kepentingan perindustrian
kayu; dan”;


-----

_Lembaga Perindustrian Kayu Malaysia_ 9

_(Pemerbadanan) (Pindaan)_

_(b)_ dalam subseksyen (2)—

(i) dengan memotong perkataan “dan” di hujung

perenggan _(c);_

(ii) dengan menggantikan nokhtah di hujung

perenggan _(d) dengan koma bertitik; dan_

(iii) dengan memasukkan selepas perenggan (d) perenggan

yang berikut:

“(e) untuk memperoleh, memegang, melupuskan

atau memberikan hak berkaitan dengan
keputusan apa-apa penyelidikan yang
dijalankan oleh atau bagi pihak Lembaga,
atau berkaitan dengan keputusan apa-apa
penyelidikan yang dijalankan oleh manamana orang atau organisasi bagi pihak
Lembaga;

_(f)_ untuk menugaskan mana-mana orang atau

badan untuk menjalankan penyelidikan
atau pembangunan;

_(g)_ untuk memberikan perakuan kemahiran

berkenaan dengan program latihan dan
program yang diiktiraf oleh Lembaga;

_(h)_ untuk mengeluarkan lesen, perakuan, permit

dan kelulusan di bawah Akta ini berkenaan
dengan perindustrian kayu;

_(i)_ untuk menentukan standard dan spesifikasi

mana-mana keluaran kayu sebagaimana
yang difikirkan wajar oleh Lembaga untuk
perindustrian kayu;

_(j)_ untuk menjalankan dan menyelaraskan

apa-apa aktiviti yang berhubungan
dengan penyelidikan dan pembangunan
dalam penanaman, pengeluaran dan
pengusahahasilan keluaran ladang hutan;

_(k)_ untuk memberi pengiktirafan dan pemerakuan

skim jaminan kualiti kayu kepada manamana orang yang terlibat dalam pengeluaran
kayu;


-----

10 _Rang Undang-Undang_

_(l)_ untuk bekerjasama dengan mana-mana agensi

atau organisasi yang diiktiraf di dalam atau
di luar Malaysia;

_(m)_ untuk menjalankan aktiviti penyelidikan dan

pembangunan bagi pembangunan keluaran
kayu dan aktiviti hiliran;

_(n) untuk memberikan pinjaman, dengan atau_

tanpa faedah, kepada mana-mana badan,
syarikat atau orang yang diluluskan oleh
Menteri bagi pelaksanaan program ladang
hutan atau apa-apa program lain bagi maksud
pembangunan perindustrian kayu;

_(o) untuk menjalankan peranan sebagai pihak_

berkuasa pemeringkatan; dan

_(p)_ untuk melakukan semua perkara yang suai

manfaat, perlu atau bersampingan dengan
pelaksanaan fungsinya di bawah Akta ini.”;
dan

_(c) dengan memasukkan selepas subseksyen (4) subseksyen_

yang berikut:

“(4a) Peruntukan Jadual Keempat hendaklah terpakai
berkenaan dengan tiap-tiap perbadanan yang ditubuhkan
oleh Lembaga di bawah subseksyen (3).”.

**Seksyen baru 12a**

**7. Akta ibu dipinda dengan memasukkan selepas seksyen 12**
seksyen yang berikut:

“Pewakilan fungsi dan kuasa Lembaga

**12a. (1) Lembaga boleh, mewakilkan secara bertulis, atas apa-**

apa syarat, had atau sekatan sebagaimana yang difikirkannya
patut dikenakan, mana-mana fungsi atau kuasanya, kecuali
kuasa untuk membuat peraturan-peraturan dan kaedah-kaedah
di bawah seksyen 34 Akta ini, kepada—

_(a)_ Pengerusi;

_(b)_ Ketua Pengarah;


-----

_Lembaga Perindustrian Kayu Malaysia_

_(Pemerbadanan) (Pindaan)_


11


_(c)_ mana-mana jawatankuasa yang dilantik oleh Lembaga;

atau

_(d)_ mana-mana pegawai Lembaga yang diberi kuasa

oleh Ketua Pengarah.

(2) Mana-mana orang atau jawatankuasa yang diwakilkan
dengan fungsi dan kuasa Lembaga di bawah subseksyen (1)
hendaklah terikat untuk mematuhi dan memberi perhatian
kepada segala syarat, had atau sekatan yang dikenakan oleh
Lembaga.

(3) Pewakilan di bawah seksyen ini tidak menghalang
Lembaga sendiri daripada melaksanakan atau menjalankan
pada bila-bila masa mana-mana fungsi atau kuasa yang
diwakilkan sedemikian.”.

**Penggantian seksyen 13**

**8. Akta ibu dipinda dengan menggantikan seksyen 13 dengan**
seksyen yang berikut:

“Larangan terhadap menjalankan aktiviti tanpa

**pendaftaran**

**13. (1) Tiada seorang pun boleh menjalankan apa-apa**
aktiviti sebagai—

_(a)_ pengeksport;

_(b)_ pengimport;

_(c) pembekal;_

_(d) pemeringkat;_

_(e) pemproses;_

_(f) pedagang;_

_(g) pengendali; atau_

_(h)_ pengendali jeti,

melainkan jika dia telah didaftarkan mengikut Akta ini.


-----

12 _Rang Undang-Undang_

(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi dua ratus lima puluh ribu ringgit
atau dipenjarakan selama tempoh tidak melebihi tiga tahun
atau kedua-duanya.”.

**Pemotongan seksyen 13a**

**9.** Akta ibu dipinda dengan memotong seksyen 13a.

**Pindaan seksyen 14**

**10.** Seksyen 14 Akta ibu dipinda—

_(a)_ dengan menggantikan subseksyen (1) dengan subseksyen

yang berikut:

“(1) Sesuatu permohonan bagi pendaftaran di bawah
Akta ini hendaklah dibuat kepada Lembaga.”;

_(b)_ dalam subseksyen (2), dengan memotong perkataan

“sebagai pengeksport, pengendali jeti, pemeringkat
berdaftar, pembekal atau pemproses kayu, mengikut
mana-mana yang berkenaan,”; dan

_(c)_ dalam subseksyen (5), dengan memasukkan selepas

perkataan “pemeringkat” perkataan “atau pengendali”.

**Penggantian seksyen 15**

**11. Akta ibu dipinda dengan menggantikan seksyen 15 dengan**
seksyen yang berikut:

“Daftar

**15. Lembaga hendaklah menyimpan dan menyenggarakan**
suatu daftar yang berhubungan dengan pendaftaran di bawah
seksyen 14 mengikut apa-apa bentuk dan cara sebagaimana
yang ditentukan oleh Lembaga.”.


-----

_Lembaga Perindustrian Kayu Malaysia_

_(Pemerbadanan) (Pindaan)_

**Seksyen baru 18a dan 18b**


13


**12. Akta ibu dipinda dengan memasukkan selepas seksyen 18**
seksyen yang berikut:

“Kewajipan untuk mengisytiharkan

**18a. (1) Seseorang pengeksport atau pengimport hendaklah**
membuat suatu pengisytiharan kepada Lembaga berkenaan
dengan kayu yang akan dieksport atau diimport, sebelum
pengeksportan atau pengimportan kayu itu.

(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi satu ratus ribu ringgit atau
dipenjarakan selama tempoh tidak melebihi dua tahun atau
kedua-duanya.

**Anggapan tentang eksport**

**18b.** Berhubung dengan eksport, kayu hendaklah disifatkan
dibawa atau menyebabkan dibawa keluar dari Malaysia
jika—

_(a)_ permit atau pemerakuan untuk pengeksportannya

telah dikeluarkan oleh Lembaga;

_(b)_ ia telah dilepaskan oleh pegawai kastam yang hak

di stesen kastam yang terakhir dalam laluannya
keluar dari Malaysia;

_(c)_ ia telah dimuatkan ke dalam suatu vesel atau pesawat

udara yang hampir berlepas dari suatu pelabuhan
atau jeti atau tempat di Malaysia; atau

_(d)_ ia telah dilepaskan oleh pegawai kastam yang hak

di depoh pelepasan dalam negeri atau di stesen
kastam dalam negeri dalam laluannya keluar dari
Malaysia melalui suatu pelabuhan kastam atau
lapangan terbang.”.


-----

14 _Rang Undang-Undang_

**Pindaan seksyen 19**

**13. Seksyen 19 Akta ibu dipinda—**

_(a)_ dalam subseksyen (2)—

(i) dalam perenggan (a), dengan memasukkan selepas

perkataan “seksyen” perkataan “14,”;

(ii) dengan memasukkan selepas perenggan (c) perenggan

yang berikut:

“(ca) segala wang yang diperoleh atau berbangkit

daripada apa-apa harta, pelaburan, gadai
janji, pajakan, penyewaan, gadaian atau
debentur yang diperoleh oleh atau yang
terletak hak pada Lembaga termasuklah
apa-apa keuntungan yang didapati daripada
perbadanan atau syarikat yang ditubuhkan
di bawah Akta ini;

_(cb) segala wang yang diperoleh daripada_

pengendalian apa-apa projek, skim
atau perusahaan yang dibiayai daripada
Kumpulan Wang;”;

(iii) dalam perenggan (d), dengan memasukkan selepas

perkataan “pemberian” perkataan “, sumbangan
atau pinjaman”; dan

(iv) dalam perenggan (e), dengan memotong perkataan

“di bawah seksyen 21”; dan

_(b) dengan menggantikan subseksyen (3) dengan subseksyen_

yang berikut:

“(3) Kumpulan Wang hendaklah dibelanjakan bagi
maksud yang berikut:

_(a)_ membayar apa-apa perbelanjaan yang dilakukan

secara sah oleh Lembaga, termasuk—

(i) saraan pegawai dan pekhidmat

Lembaga, termasuk pemberian
pinjaman, elaun persaraan, pencen
atau ganjaran;


-----

_Lembaga Perindustrian Kayu Malaysia_

_(Pemerbadanan) (Pindaan)_


15


(ii) perlindungan insurans atau insentif bagi

pegawai dan pekhidmat Lembaga;

(iii) biasiswa pengajian tinggi bagi pegawai

dan pekhidmat Lembaga sebagaimana
yang diluluskan oleh Lembaga;

(iv) kos yang dilakukan dalam menyediakan

kebajikan pegawai dan pekhidmat
Lembaga; dan

(v) fi dan kos guaman dan apa-apa fi dan

kos lain;

_(b)_ memberikan pinjaman atau menyediakan modal

bagi perbadanan atau syarikat yang ditubuhkan
di bawah Akta ini;

_(c) membayar balik apa-apa wang yang dipinjam di_

bawah Akta ini dan apa-apa faedah yang kena
dibayar ke atas wang itu;

_(d) tertakluk kepada kelulusan Menteri, memberi_

sumbangan kepada mana-mana organisasi, sama
ada di dalam atau di luar Malaysia, bagi maksud
menggalakkan pembangunan perindustrian kayu,
menggalakkan perdagangan dalam penggunaan
dan pemprosesan kayu dan memastikan bekalan
kayu yang mencukupi kepada perindustrian;

_(e)_ membiayai aktiviti penyelidikan dan

pembangunan;

_(f) menyumbang kepada badan atau organisasi yang_

Lembaga merupakan anggota;

_(g) menyediakan pinjaman atau pemberian kepada_

institusi pengajian tinggi di dalam atau di luar
Malaysia bagi maksud pembangunan sumber
manusia dalam perindustrian kayu;

_(h) memberikan pinjaman, pemberian, modal atau_

apa-apa bentuk bantuan lain kepada mana-mana
Bumiputera atau orang yang terlibat dalam
perindustrian kayu, tertakluk kepada terma dan
syarat yang ditetapkan oleh Lembaga;


-----

16 _Rang Undang-Undang_

_(i) membayar apa-apa perbelanjaan atau kos, yang_

dilakukan atau yang diterima dengan sewajarnya
oleh Lembaga dalam melaksanakan fungsinya
atau menjalankan kuasanya di bawah Akta
ini;

_(j) membeli atau menyewa kelengkapan, jentera_

dan apa-apa bahan lain, memperoleh tanah dan
mendirikan bangunan, serta menjalankan apa-apa
kerja dan pengusahaan lain dalam melaksanakan
fungsinya atau menjalankan kuasanya di bawah
Akta ini; dan

_(k) pada amnya, membayar apa-apa perbelanjaan_

bagi melaksanakan peruntukan Akta ini.”.

**Pindaan seksyen 20**

**14.** Seksyen 20 Akta ibu dipinda—

_(a)_ dengan menggantikan nota bahu dengan nota bahu yang

berikut:

“Ses ke atas pengeksportan kayu”;

_(b)_ dengan menomborkan semula seksyen yang sedia ada

sebagai subseksyen (1) seksyen itu; dan

_(c)_ dengan memasukkan selepas subseksyen (1) subseksyen

yang berikut:

“(2) Suatu perintah bagi pengenaan, pemungutan
atau pengubahan ses di bawah subseksyen (1) boleh
menetapkan amaun, kadar dan cara kutipan yang
berlainan bagi jenis kayu yang berlainan berhubung
dengan orang yang berlainan atau golongan orang
yang berlainan.

(3) Seseorang yang tidak atau enggan membayar
apa-apa ses yang dikenakan di bawah seksyen ini
melakukan suatu kesalahan dan boleh, apabila disabitkan,
didenda tidak melebihi sepuluh kali amaun ses yang
kena dibayar atau dipenjarakan selama tempoh tidak
melebihi tiga tahun atau kedua-duanya.


-----

_Lembaga Perindustrian Kayu Malaysia_

_(Pemerbadanan) (Pindaan)_


17


(4) Amaun apa-apa ses yang dikenakan di bawah
seksyen ini hendaklah menjadi hutang yang kena
dibayar kepada Lembaga daripada orang yang ke
atasnya ses itu dikenakan dan boleh dibawa guaman
bagi dan didapatkan dalam mana-mana mahkamah
atas guaman Lembaga.

(5) Pemulaan prosiding di bawah seksyen ini tidak
melepaskan mana-mana orang daripada liabiliti untuk
membayar apa-apa ses yang baginya dia adalah atau
boleh menjadi bertanggungan atau daripada liabiliti
untuk membuat apa-apa penyata yang dia dikehendaki
membuatnya oleh Akta ini.”.

**Pindaan seksyen 20a**

**15. Seksyen 20** a Akta ibu dipinda dengan menggantikan
perkataan “atau perkhidmatan lain yang diberikan oleh Lembaga
menurut Akta ini” dengan perkataan “, pengujian, penyelidikan,
penyiasatan yang disediakan atau dilakukan oleh Lembaga atau
apa-apa perkhidmatan lain yang disediakan oleh Lembaga atau
penggunaan kemudahan Lembaga menurut Akta ini”.

**Penggantian seksyen 21**

**16. Akta ibu dipinda dengan menggantikan seksyen 21 dengan**
seksyen yang berikut:

“Sumbangan oleh Negeri

**21. Mana-mana Negeri boleh menyumbang kepada Kumpulan**
Wang apa-apa jumlah wang sebagaimana yang dipersetujui
antara Menteri dengan Negeri itu.”.

**Bahagian baru** **IVa**

**17. Akta ibu dipinda dengan memasukkan selepas Bahagian IV**
Bahagian yang berikut:


-----

18 _Rang Undang-Undang_

“Bahagian IVa

KUASA YANG BERHUBUNGAN DENGAN

PENGUATKUASAAN, PENYITAAN, PENANGKAPAN, DSB.

**Pelantikan pegawai penguat kuasa**

**26a.** Ketua Pengarah boleh secara bertulis melantik apa
apa bilangan pegawai penguat kuasa yang perlu bagi maksud
Akta ini.

**Kuasa penyiasatan**

**26b. (1) Seseorang pegawai penguat kuasa hendaklah**
mempunyai segala kuasa yang perlu untuk menjalankan
penyiasatan di bawah Akta ini.

(2) Bagi maksud subseksyen (1), Kanun Tatacara
Jenayah [Akta 593] hendaklah terpakai dan seseorang pegawai
penguat kuasa hendaklah mempunyai segala kuasa yang
diperuntukkan di bawah Kanun itu.

**Kad kuasa**

**26c. (1) Ketua Pengarah hendaklah mengeluarkan kepada**
setiap pegawai penguat kuasa yang dilantik di bawah
seksyen 26a suatu kad kuasa yang hendaklah ditandatangani
oleh Ketua Pengarah.

(2) Bilamana pegawai penguat kuasa itu menjalankan
mana-mana kuasa di bawah Akta ini, dia hendaklah, apabila
diminta, mengemukakan kepada orang yang terhadapnya kuasa
itu sedang dijalankan kad kuasa yang dikeluarkan kepadanya
di bawah subseksyen (1).

**Kuasa untuk menangkap**

**26d. (1) Seseorang pegawai penguat kuasa boleh menangkap**
tanpa waran mana-mana orang—

_(a)_ yang didapati melakukan, cuba melakukan atau

bersubahat dalam pelakuan suatu kesalahan di
bawah Akta ini; atau


-----

_Lembaga Perindustrian Kayu Malaysia_

_(Pemerbadanan) (Pindaan)_


19


_(b)_ yang pegawai penguat kuasa dengan semunasabahnya

mengesyakinya terlibat dalam melakukan, cuba
melakukan atau bersubahat dalam pelakuan suatu
kesalahan di bawah Akta ini.

(2) Seseorang pegawai penguat kuasa yang membuat
suatu tangkapan di bawah subseksyen (1) hendaklah, tanpa
kelengahan yang tidak perlu, membawa orang yang ditangkap
itu ke balai polis yang paling hampir, dan sesudah itu orang
itu hendaklah diperlakukan mengikut undang-undang yang
berhubungan dengan tatacara jenayah yang sedang berkuat
kuasa.

**Penggeledahan dan penyitaan dengan waran**

**26e. (1) Jika ternyata pada Mahkamah, berdasarkan maklumat**
bertulis dengan bersumpah dan selepas apa-apa siasatan
sebagaimana yang difikirkan perlu oleh Mahkamah itu,
bahawa terdapat sebab yang munasabah untuk mempercayai
bahawa—

_(a)_ mana-mana premis telah digunakan atau akan

digunakan bagi; atau

_(b)_ terdapat dalam mana-mana premis keterangan yang

perlu bagi pengendalian penyiasatan mengenai,

pelakuan suatu kesalahan di bawah Akta ini, Mahkamah itu
boleh mengeluarkan waran yang memberi kuasa kepada manamana pegawai penguat kuasa yang dinamakan dalam waran
itu, pada bila-bila masa yang munasabah, pada waktu siang
atau malam dan dengan atau tanpa bantuan, untuk memasuki
premis itu dan jika perlu dengan kekerasan.

(2) Sesuatu waran yang dikeluarkan di bawah subseksyen (1)
boleh memberi kuasa kepada pegawai penguat kuasa
untuk—

_(a)_ menggeledah premis itu bagi, dan untuk menyita

atau memindahkan dari premis itu mana-mana
kayu, pengangkut, jentera, peralatan, kelengkapan,
buku, rekod, dokumen atau benda lain yang
semunasabahnya dipercayai dapat memberikan
keterangan mengenai pelakuan kesalahan itu;


-----

20 _Rang Undang-Undang_

_(b)_ mengambil sampel mana-mana kayu, atau benda

yang dijumpai dalam premis itu bagi maksud
menentukan, melalui pengujian atau selainnya,
sama ada kesalahan itu telah dilakukan; dan

_(c) membuat salinan atau mengambil cabutan daripada_

mana-mana buku, rekod, dokumen atau benda lain
yang dijumpai di dalam premis itu.

(3) Seseorang pegawai penguat kuasa yang memasuki
mana-mana premis di bawah seksyen ini boleh membawa
bersama-samanya mana-mana orang lain dan kelengkapan
sebagaimana yang didapatinya perlu.

(4) Seseorang pegawai penguat kuasa boleh, pada
menjalankan kuasanya di bawah seksyen ini, jika perlu untuk
berbuat demikian—

_(a)_ memecah buka mana-mana pintu luar atau pintu

dalam premis itu atau mana-mana pagar, kepungan,
pintu pagar atau galangan lain kepada premis itu,
untuk masuk ke dalam premis itu;

_(b)_ memindahkan dengan kekerasan apa-apa halangan

kepada kemasukan, penggeledahan, penyitaan atau
pemindahan sebagaimana yang dia diberi kuasa
untuk melaksanakannya di bawah seksyen ini;
dan

_(c) menahan mana-mana orang yang dijumpai di dalam_

premis itu sehingga penggeledahan itu selesai.

(5) Jika, oleh sebab jenis, saiz atau amaunnya, pemindahan
mana-mana kayu, pengangkut, jentera, peralatan, kelengkapan,
buku, rekod, dokumen atau benda lain yang disita di bawah
seksyen ini tidak boleh dilaksanakan, pegawai penguat
kuasa itu hendaklah, dengan apa-apa cara, mengelak kayu,
pengangkut, jentera, peralatan, kelengkapan, buku, rekod,
dokumen atau benda lain itu di dalam premis atau di dalam
bekas yang di dalamnya ia dijumpai.

(6) Mana-mana orang yang, tanpa kuasa yang sah,
memecahkan, mengganggu atau merosakkan lak yang disebut
dalam subseksyen (5) atau memindahkan kayu, pengangkut,
jentera, peralatan, kelengkapan, buku, rekod, dokumen atau
benda lain itu yang dilak atau cuba berbuat demikian melakukan


-----

_Lembaga Perindustrian Kayu Malaysia_

_(Pemerbadanan) (Pindaan)_


21


suatu kesalahan dan boleh, apabila disabitkan, didenda tidak
melebihi satu ratus ribu ringgit atau dipenjarakan selama
tempoh tidak melebihi dua tahun atau kedua-duanya.

**Penggeledahan dan penyitaan tanpa waran**

**26f. Bilamana seseorang pegawai penguat kuasa mempunyai**
sebab yang munasabah untuk mempercayai bahawa mana-mana
kayu, pengangkut, jentera, peralatan, kelengkapan, buku, rekod,
dokumen atau benda lain yang berkenaan dengannya suatu
kesalahan di bawah Akta ini telah dilakukan mungkin dijumpai
di dalam atau pada mana-mana premis, orang atau pengangkut
dan bahawa oleh sebab kelengahan dalam mendapatkan
waran di bawah seksyen 26e, tujuan penggeledahan itu akan
terkecewa, dia boleh, dengan keizinan Ketua Pengarah, tanpa
waran, dengan apa-apa bantuan, dan dengan menggunakan
kekerasan yang perlu—

_(a)_ memasuki dan menggeledah premis itu;

_(b)_ menahan dan memeriksa mana-mana orang,

menggeledah kenderaan, vesel atau pengangkut;
dan

_(c) menyita mana-mana kayu, pengangkut, jentera,_

peralatan, kelengkapan, buku, rekod, dokumen
atau benda lain yang dijumpai dan boleh menjadi
keterangan mengenai pelakuan kesalahan itu.

**Kuasa untuk memasuki premis**

**26g. Walau apa pun seksyen 26e dan 26f, seseorang pegawai**
penguat kuasa boleh pada bila-bila masa memasuki mana-mana
premis bagi maksud—

_(a)_ memeriksa apa-apa kayu, pengangkut, jentera,

peralatan, kelengkapan, buku, rekod, dokumen
atau benda lain sebagaimana yang difikirkannya
perlu;

_(b)_ mengesahkan ketepatan rekod atau pernyataan atau

apa-apa maklumat yang diberikan kepada pegawai
penguat kuasa atau kepada Lembaga; atau

_(c) memungut sampel apa-apa kayu._


-----

22 _Rang Undang-Undang_

**Akses kepada data berkomputer**

**26h.** (1) Seseorang pegawai penguat kuasa yang menjalankan
penggeledahan di bawah Akta ini hendaklah diberi akses
kepada data berkomputer sama ada disimpan di dalam suatu
komputer atau selainnya.

(2) Bagi maksud seksyen ini, akses hendaklah diberikan
kata laluan, kod penyulitan, kod penyahsulitan, perisian atau
perkakasan yang perlu dan apa-apa cara lain yang diperlukan
untuk membolehkan data berkomputer difahami.

**Penyitaan benda, dsb.**

**26i. Tanpa menjejaskan subseksyen 26e(2) dan seksyen 26f,**
apa-apa kayu, pengangkut, jentera, peralatan, kelengkapan,
buku, rekod, dokumen atau benda lain yang semunasabahnya
disyaki oleh seseorang pegawai penguat kuasa telah digunakan
atau akan digunakan dalam pelakuan suatu kesalahan di bawah
Akta ini boleh disita dan ditahan oleh pegawai penguat kuasa
itu.

**Kuasa untuk memberhentikan, menggeledah dan menyita**
**pengangkut**

**26j. (1) Jika seseorang pegawai penguat kuasa mempunyai**
sebab yang munasabah untuk mengesyaki bahawa mana-mana
pengangkut sedang membawa mana-mana kayu, jentera,
peralatan, kelengkapan, buku, rekod, dokumen atau apaapa benda lain yang berkenaan dengannya suatu kesalahan
di bawah Akta ini adalah atau telah dilakukan, dia boleh
memberhentikan dan memeriksa pengangkut itu dan boleh,
jika semasa pemeriksaan itu dia mempunyai sebab yang
munasabah untuk mempercayai bahawa pengangkut itu adalah
atau telah digunakan bagi pelakuan kesalahan itu, menyita
pengangkut itu dan mana-mana kayu, jentera, peralatan,
kelengkapan, buku, rekod, dokumen atau benda lain yang
dijumpai di dalam pengangkut itu yang semunasabahnya
dipercayai dapat memberikan keterangan mengenai pelakuan
kesalahan itu.


-----

_Lembaga Perindustrian Kayu Malaysia_

_(Pemerbadanan) (Pindaan)_


23


(2) Orang yang mempunyai kawalan atau bertanggungjawab
ke atas pengangkut itu hendaklah, jika dikehendaki berbuat
demikian oleh pegawai penguat kuasa—

_(a)_ memberhentikan pengangkut itu dan membenarkan

pegawai penguat kuasa memeriksa pengangkut itu;
dan

_(b)_ membuka semua bahagian pengangkut itu bagi

pemeriksaan dan mengambil segala langkah yang
perlu untuk membolehkan atau memudahkan
pemeriksaan itu dijalankan sebagaimana yang
difikirkan perlu oleh pegawai penguat kuasa itu.

(3) Mana-mana orang yang melanggar subseksyen (2)
melakukan suatu kesalahan dan boleh, apabila disabitkan, didenda
tidak melebihi satu ratus ribu ringgit atau dipenjarakan selama
tempoh tidak melebihi dua tahun atau kedua-duanya.

**Senarai benda yang disita**

**26k. (1) Jika apa-apa penyitaan dibuat di bawah Akta ini,**
seseorang pegawai penguat kuasa yang membuat penyitaan
itu hendaklah menyediakan suatu senarai kayu, pengangkut,
jentera, peralatan, kelengkapan, buku, rekod, dokumen atau
benda lain yang disita dan mengenai premis yang di dalamnya
ia dijumpai dan hendaklah menandatangani senarai itu.

(2) Senarai yang disediakan mengikut subseksyen (1)
hendaklah diserahkan dengan serta-merta kepada—

_(a)_ penghuni premis tempat kayu, jentera, peralatan,

kelengkapan, buku, rekod, dokumen atau benda
lain yang disita itu dijumpai; dan

_(b)_ orang yang mempunyai kawalan atau bertanggungjawab

ke atas pengangkut itu, jika penyitaan itu dibuat
di bawah seksyen 26j.

(3) Jika penyitaan itu dibuat di dalam atau dari mana-mana
premis yang tidak berpenghuni, pegawai penguat kuasa itu
hendaklah bilamana mungkin menampalkan senarai barang
yang disita itu di tempat yang mudah dilihat di premis itu.


-----

24 _Rang Undang-Undang_

(4) Jika apa-apa kayu, pengangkut, jentera, peralatan,
kelengkapan, buku, rekod, dokumen atau benda lain disita
selain di dalam atau dari mana-mana premis, pegawai penguat
kuasa yang membuat penyitaan itu hendaklah memberikan suatu
notis secara bertulis mengenai penyitaan itu dan alasan-alasan
penyitaan itu kepada pemunya kayu, pengangkut, jentera,
peralatan, kelengkapan, buku, rekod, dokumen atau benda
lain yang disita itu dengan menyerahkan suatu salinan notis
itu kepada pemunya itu sendiri atau melalui pos berdaftar
ke tempat perniagaan atau kediamannya.

**Pemulangan sementara pengangkut, dsb.**

**26l. (1) Jika mana-mana pengangkut, jentera, peralatan**
atau kelengkapan disita di bawah Akta ini, Ketua Pengarah
boleh buat sementara memulangkan pengangkut, jentera,
peralatan atau kelengkapan itu kepada pemunya pengangkut,
jentera, peralatan atau kelengkapan itu atau orang yang dari
milikan, jagaan atau kawalannya ia disita, tertakluk kepada
apa-apa terma dan syarat sebagaimana yang dikenakan oleh
Ketua Pengarah, dan tertakluk dalam mana-mana hal, kepada
jaminan yang mencukupi diberikan sehingga memuaskan
hati Ketua Pengarah bahawa pengangkut, jentera, peralatan
atau kelengkapan itu akan diserahkan balik kepada Ketua
Pengarah apabila diminta dan bahawa terma dan syarat itu,
jika ada, akan dipatuhi.

(2) Jika apa-apa pengangkut, jentera, peralatan atau
kelengkapan yang disita dipulangkan buat sementara di bawah
subseksyen (1), seseorang yang—

_(a)_ tidak menyerahkan balik pengangkut, jentera, peralatan

atau kelengkapan itu kepada Ketua Pengarah apabila
diminta; atau

_(b)_ melanggar mana-mana terma atau syarat yang

dikenakan di bawah subseksyen (1),

melakukan suatu kesalahan dan boleh, apabila disabitkan, didenda
tidak melebihi satu ratus ribu ringgit atau dipenjarakan selama
tempoh tidak melebihi dua tahun atau kedua-duanya.


-----

_Lembaga Perindustrian Kayu Malaysia_

_(Pemerbadanan) (Pindaan)_

**Penjualan dan pelupusan kayu yang disita**


25


**26m. (1) Ketua Pengarah boleh pada bila-bila masa**
mengarahkan bahawa mana-mana kayu yang disita di bawah
Akta ini dijual dan hasil penjualan itu dipegang sementara
menunggu keputusan apa-apa pendakwaan di bawah Akta ini
jika—

_(a)_ kayu itu mudah merosot kualitinya;

_(b)_ penjagaan kayu itu melibatkan perbelanjaan dan

kesusahan yang tidak munasabah;

_(c)_ terdapat kekurangan atau ketiadaan kemudahan yang

mencukupi atau sesuai untuk menyimpan kayu itu;
atau

_(d)_ kayu itu dipercayai menyebabkan halangan atau

berbahaya kepada orang awam.

(2) Ketua Pengarah boleh, menurut budi bicaranya—

_(a)_ memulangkan untuk sementara kayu itu kepada

pemunyanya atau orang yang dari milikan, jagaan
atau kawalannya kayu itu disita, tertakluk kepada
apa-apa terma dan syarat sebagaimana yang
dikenakan oleh Ketua Pengarah dan dalam apa-apa
hal, tertakluk kepada jaminan yang mencukupi
diberikan sehingga memuaskan hati Ketua Pengarah
bahawa kayu itu akan diserahkan balik kepada
Ketua Pengarah apabila diminta dan bahawa terma
dan syarat tersebut, jika ada, adalah dipatuhi;

_(b)_ memulangkan kayu itu kepada pemunyanya atau

orang yang dari milikan, jagaan atau kawalannya
kayu itu disita dengan kebebasan bagi orang yang
kepadanya kayu itu dipulangkan untuk dilupuskannya,
pemulangan itu yang tertakluk kepada jaminan
diberikan sehingga memuaskan hati Ketua Pengarah
dalam amaun tidak kurang daripada amaun yang
pada pendapat Ketua Pengarah, merupakan nilai
pasaran terbuka kayu itu pada tarikh yang ia
dipulangkan bagi pembayaran amaun yang dijamin
itu kepada Ketua Pengarah sekiranya Mahkamah
membuat suatu perintah bagi pelucuthakkan amaun
itu di bawah seksyen 26q.


-----

26 _Rang Undang-Undang_

(3) Walau apa pun subseksyen (1), jika seseorang
juruanalisis yang dilantik di bawah seksyen 29g memperakui,
atau jika keputusan ujian sebagaimana yang diperakui oleh
seseorang juruanalisis membuktikan, bahawa kayu yang
diujinya itu merosot dari segi kualiti, Ketua Pengarah boleh
menyimpannya dalam jagaan, atau jika tiada pendakwaan
dimulakan berkenaan dengan kayu itu, menyebabkan kayu
itu dilupuskan mengikut cara yang ditentukan oleh Ketua
Pengarah.

**Kuasa untuk menghendaki kehadiran orang yang**
**mengetahui kes**

**26n. (1) Seseorang pegawai penguat kuasa yang menjalankan**
penyiasatan di bawah Akta ini boleh, melalui notis bertulis,
menghendaki kehadiran di hadapannya mana-mana orang
yang pada pendapatnya mempunyai pengetahuan tentang
fakta dan hal keadaan kes itu dan orang itu hendaklah hadir
sebagaimana yang dikehendaki.

(2) Jika mana-mana orang itu enggan hadir sebagaimana
yang dikehendaki oleh suatu notis yang dibuat di bawah
subseksyen (1), pegawai penguat kuasa itu boleh melaporkan
keengganannya kepada Mahkamah yang hendaklah mengeluarkan
suatu waran bagi memastikan kehadiran orang itu sebagaimana
yang dikehendaki oleh notis itu.

(3) Mana-mana orang yang dikehendaki hadir di hadapan
pegawai penguat kuasa di bawah subseksyen (1) atau (2)
boleh dibayar apa-apa elaun sebagaimana yang ditetapkan
oleh Menteri.

**Pemeriksaan orang yang mengetahui kes**

**26o. (1) Seseorang pegawai penguat kuasa yang membuat**
penyiasatan di bawah Akta ini boleh memeriksa secara lisan
mana-mana orang yang dijangkakan mengetahui fakta dan
hal keadaan kes itu.

(2) Orang itu adalah terikat untuk menjawab segala
soalan yang berhubungan dengan kes itu yang dikemukakan
kepadanya oleh pegawai penguat kuasa, tetapi dia boleh


-----

_Lembaga Perindustrian Kayu Malaysia_

_(Pemerbadanan) (Pindaan)_


27


enggan menjawab apa-apa soalan yang jawapannya mungkin
mendedahkannya kepada suatu pertuduhan jenayah atau penalti
atau pelucuthakan.

(3) Seseorang yang membuat suatu pernyataan di bawah
seksyen ini adalah terikat di sisi undang-undang untuk
menyatakan yang benar, sama ada atau tidak pernyataan
sedemikian dibuat keseluruhannya atau sebahagiannya bagi
menjawab soalan itu.

(4) Seseorang pegawai penguat kuasa yang memeriksa
seseorang di bawah subseksyen (1) hendaklah terlebih dahulu
memaklumkan orang itu mengenai peruntukan subseksyen (2)
dan (3).

(5) Sesuatu pernyataan yang dibuat oleh mana-mana orang
di bawah seksyen ini hendaklah, bilamana mungkin, diubah
ke dalam bentuk bertulis dan ditandatangani oleh orang yang
membuatnya atau dicapkan dengan cap ibu jarinya, mengikut
mana-mana yang berkenaan, selepas—

_(a)_ ia telah dibacakan kepadanya dalam bahasa pernyataan

itu dibuat olehnya; dan

_(b)_ dia diberi peluang untuk membuat apa-apa pembetulan

yang dia mahu.

**Kebolehterimaan pernyataan sebagai keterangan**

**26p. (1) Dalam mana-mana perbicaraan atau siasatan oleh**
sesuatu Mahkamah mengenai suatu kesalahan di bawah Akta
ini, apa-apa pernyataan, sama ada pernyataan itu terjumlah
kepada pengakuan salah atau tidak, secara lisan atau bertulis,
yang dibuat pada bila-bila masa, sama ada sebelum atau
selepas orang itu dipertuduh dan sama ada semasa penyiasatan
di bawah Akta ini atau tidak dan sama ada atau tidak secara
keseluruhannya atau sebahagiannya pada menjawab soalan,
oleh seseorang tertuduh kepada atau dengan didengar oleh
seseorang pegawai penguat kuasa dan sama ada atau tidak
diterjemahkan kepadanya oleh mana-mana pegawai penguat
kuasa lain atau mana-mana orang lain, sama ada yang terlibat
atau tidak dalam penangkapan orang itu, hendaklah, walau
apa pun mana-mana undang-undang bertulis atau rukun


-----

28 _Rang Undang-Undang_

undang-undang yang berlawanan, boleh diterima sebagai
keterangan dalam perbicaraan orang itu dan, jika orang itu
mengemukakan dirinya sebagai saksi, mana-mana pernyataan
sedemikian boleh digunakan dalam pemeriksaan balas dan
bagi maksud mencabar kebolehpercayaannya.

(2) Tiada pernyataan yang dibuat di bawah subseksyen (1)
boleh diterima atau digunakan sebagaimana yang diperuntukkan
dalam subseksyen itu jika pembuatan pernyataan itu ternyata
pada Mahkamah telah disebabkan oleh apa-apa dorongan,
ugutan atau janji berkaitan dengan pertuduhan terhadap orang
itu yang datang daripada orang yang berkuasa dan mencukupi
pada pendapat Mahkamah itu untuk memberi orang itu sebab
yang pada pendapatnya adalah munasabah untuk menjangkakan
bahawa dengan membuat pernyataan itu dia akan mendapat
apa-apa faedah atau mengelakkan apa-apa durjana keduniaan
berkaitan dengan prosiding terhadapnya itu.

(3) Jika mana-mana orang ditangkap atau dimaklumkan
bahawa dia mungkin didakwa atas apa-apa kesalahan di bawah
Akta ini, hendaklah disampaikan kepadanya oleh pegawai
penguat kuasa suatu notis bertulis, yang hendaklah diterangkan
kepadanya, yang bermaksud seperti yang berikut:

“Kamu telah ditangkap/dimaklumkan bahawa kamu

mungkin didakwa atas …………(kesalahan yang mungkin
dilakukan di bawah Akta ini). Adakah kamu hendak
mengatakan apa-apa? Jika ada apa-apa fakta yang hendak
kamu gunakan dalam pembelaan kamu di Mahkamah, kamu
dinasihati supaya menyatakannya sekarang. Jika kamu
tidak menyatakannya sehingga kamu pergi ke Mahkamah,
kemungkinan keterangan kamu akan kurang dipercayai dan
ini mungkin membawa kesan buruk kepada kes kamu pada
amnya. Jika kamu ingin menyatakan apa-apa fakta sekarang,
dan kamu mahu ia ditulis, ini akan dilakukan.”.

(4) Walau apa pun subseksyen (3), sesuatu pernyataan
oleh mana-mana orang yang dituduh melakukan apa-apa
kesalahan di bawah Akta ini yang dibuat sebelum ada masa
untuk menyampaikan notis di bawah subseksyen itu tidaklah
menjadi tidak boleh diterima sebagai keterangan semata-mata
oleh sebab ketiadaan notis sedemikian disampaikan
kepadanya jika notis itu disampaikan kepadanya secepat
yang semunasabahnya mungkin selepas itu.


-----

_Lembaga Perindustrian Kayu Malaysia_

_(Pemerbadanan) (Pindaan)_


29


(5) Tiada pernyataan yang dibuat oleh seseorang orang
tertuduh pada menjawab notis bertulis yang disampaikan
kepadanya menurut subseksyen (3) boleh ditafsirkan sebagai
pernyataan yang disebabkan oleh apa-apa dorongan, ugutan
atau janji sebagaimana yang diperihalkan dalam subseksyen (2),
jika pernyataan itu dibuat selainnya dengan sukarela.

(6) Jika dalam mana-mana prosiding jenayah terhadap
seseorang bagi suatu kesalahan di bawah Akta ini, keterangan
diberikan bahawa tertuduh, apabila dimaklumkan bahawa dia
mungkin didakwa atas kesalahan itu, gagal menyatakan apaapa fakta, iaitu fakta yang dalam hal keadaan yang wujud
pada masa itu dapat dijangkakan semunasabahnya bahawa
dia akan menyatakannya apabila dimaklumkan sedemikian,
Mahkamah, dalam menentukan sama ada pihak pendakwa
sudah membuktikan kes _prima facie terhadap tertuduh dan_
dalam menentukan sama ada tertuduh bersalah atas kesalahan
yang dipertuduh, boleh membuat apa-apa inferens daripada
kegagalan itu yang pada pendapatnya wajar; dan kegagalan
itu boleh, berasaskan inferens itu, dikira sebagai, atau sebagai
boleh terjumlah kepada, sokongan mengenai apa-apa keterangan
yang diberikan terhadap tertuduh yang berhubungan dengannya
kegagalan itu merupakan suatu perkara matan.

(7) Tiada apa-apa jua dalam subseksyen (6) boleh, dalam
mana-mana prosiding jenayah—

_(a)_ menjejaskan kebolehterimaan sebagai keterangan

perbuatan berdiam diri atau apa-apa reaksi lain
tertuduh semasa apa-apa jua dikatakan dalam
kehadirannya yang berhubungan dengan kelakuan
yang berkenaan dengannya dia dipertuduh, setakat
yang keterangan sedemikian akan boleh diterima
selain subseksyen itu; atau

_(b)_ dikira sebagai menghalang apa-apa inferens dibuat

daripada apa-apa perbuatan berdiam diri atau reaksi
lain tertuduh yang dapat dibuat selain subseksyen
itu.

**Pelucuthakan kayu, dsb., yang disita**

**26q. (1) Mana-mana kayu atau hasil penjualan kayu itu,**
atau apa-apa pengangkut, jentera, peralatan, kelengkapan,
buku, rekod, dokumen atau benda lain yang disita di bawah
Akta ini boleh dilucuthakkan.


-----

30 _Rang Undang-Undang_

(2) Suatu perintah bagi pelucuthakan kayu atau hasil
penjualan kayu itu, atau pengangkut, jentera, peralatan,
kelengkapan, buku, rekod, dokumen atau benda lain hendaklah
dibuat jika dibuktikan hingga Mahkamah berpuas hati bahawa
suatu kesalahan di bawah Akta ini telah dilakukan dan bahawa
kayu atau hasil penjualan kayu itu, atau pengangkut, jentera,
peralatan, kelengkapan, buku, rekod, dokumen atau benda
lain itu merupakan hal perkara bagi atau digunakan dalam
pelakuan kesalahan itu, walaupun tiada orang telah disabitkan
atas kesalahan itu.

(3) Jika tiada pendakwaan berkenaan dengan manamana kayu atau hasil penjualan kayu itu, atau mana-mana
pengangkut, jentera, peralatan, kelengkapan, buku, rekod,
dokumen atau benda lain yang disita di bawah Akta ini, kayu
atau hasil penjualan kayu itu, atau mana-mana pengangkut,
jentera, peralatan, kelengkapan, buku, rekod, dokumen atau
benda lain itu hendaklah diambil dan disifatkan terlucut
hak apabila tamat tempoh satu bulan kalendar dari tarikh
penyampaian notis ke alamat yang terakhir diketahui orang
yang daripadanya kayu atau hasil penjualan kayu itu, atau
mana-mana pengangkut, jentera, peralatan, kelengkapan, buku,
rekod, dokumen atau benda lain itu disita yang menyatakan
bahawa tiada pendakwaan berkenaan dengan kayu atau hasil
penjualan kayu itu, atau mana-mana pengangkut, jentera,
peralatan, kelengkapan, buku, rekod, dokumen atau benda lain
melainkan jika sebelum tamat tempoh itu suatu tuntutan baginya
dibuat mengikut cara yang dinyatakan dalam subseksyen (4),
(5), (6) dan (7).

(4) Mana-mana orang yang menegaskan bahawa dia ialah
pemunya kayu atau hasil penjualan kayu itu, atau pengangkut,
jentera, peralatan, kelengkapan, buku, rekod, dokumen atau
benda lain yang disebut dalam subseksyen (3) dan bahawa
kayu atau hasil penjualan kayu itu, atau pengangkut, jentera,
peralatan, kelengkapan, buku, rekod, dokumen atau benda
lain itu tidak boleh dilucut hak, boleh memberikan notis
bertulis, dengan sendiri atau melalui ejennya yang diberi
kuasa secara bertulis, kepada pegawai penguat kuasa yang
dalam milikannya kayu atau hasil penjualan kayu itu, atau
mana-mana pengangkut, jentera, peralatan, kelengkapan,
buku, rekod, dokumen atau benda lain itu dipegang bahawa
dia menuntut kayu atau hasil penjualan kayu itu, atau manamana pengangkut, jentera, peralatan, kelengkapan, buku,
rekod, dokumen atau benda lain itu.


-----

_Lembaga Perindustrian Kayu Malaysia_

_(Pemerbadanan) (Pindaan)_


31


(5) Apabila notis yang disebut dalam subseksyen (4)
diterima, pegawai penguat kuasa hendaklah merujukkan
perkara itu kepada Ketua Pengarah yang boleh mengarahkan
supaya kayu atau hasil penjualan kayu itu, atau pengangkut,
jentera, peralatan, kelengkapan, buku, rekod, dokumen atau
benda lain itu dilepaskan atau boleh mengarahkan pegawai
penguat kuasa, melalui maklumat bertulis, supaya merujukkan
perkara itu kepada Mahkamah.

(6) Mahkamah yang kepadanya sesuatu perkara dirujukkan
di bawah subseksyen (5) hendaklah mengeluarkan suatu saman
yang menghendaki Lembaga dan orang yang menegaskan
bahawa dia ialah pemunya kayu atau hasil penjualan kayu itu,
atau pengangkut, jentera, peralatan, kelengkapan, buku, rekod,
dokumen atau benda lain itu dan orang yang daripadanya
kayu atau hasil penjualan kayu itu, atau pengangkut, jentera,
peralatan, kelengkapan, buku, rekod, dokumen atau benda lain
itu disita untuk hadir di hadapan Mahkamah itu, dan apabila
wakil Lembaga dan pemunya kayu itu hadir atau mana-mana
daripada mereka gagal untuk hadir, setelah dibuktikan bahawa
saman itu telah disampaikan dengan sewajarnya, Mahkamah
hendaklah meneruskan pemeriksaan perkara itu.

(7) Jika dibuktikan bahawa suatu kesalahan di bawah Akta
ini telah dilakukan dan bahawa kayu atau hasil penjualan
kayu itu, atau pengangkut, jentera, peralatan, kelengkapan,
buku, rekod, dokumen atau benda lain yang disebut dalam
subseksyen (6) merupakan hal perkara bagi atau telah
digunakan dalam pelakuan kesalahan itu, maka Mahkamah
hendaklah memerintahkan supaya kayu atau hasil penjualan
kayu itu atau pengangkut, jentera, peralatan, kelengkapan,
buku, rekod, dokumen atau benda lain itu dilucuthakkan,
dan hendaklah, jika tiada bukti sedemikian, memerintahkan
pelepasannya.

(8) Mana-mana kayu atau hasil penjualan kayu itu, atau
apa-apa pengangkut, jentera, peralatan, kelengkapan, buku,
rekod, dokumen atau benda lain yang dilucuthakkan atau
disifatkan terlucut hak hendaklah dihantar serah kepada
pegawai penguat kuasa dan hendaklah dilupuskan mengikut
arahan Mahkamah.

(9) Lembaga tidak bertanggungan kepada mana-mana orang
bagi apa-apa kemerosotan, tidak kira bagaimana sekalipun
berlaku, dalam kualiti kayu yang disita di bawah Akta ini.


-----

32 _Rang Undang-Undang_

**Hak harta mengenai kayu, dsb., yang dilucuthakkan**

**26r. Mana-mana kayu atau hasil penjualan kayu itu, atau**
mana-mana pengangkut, jentera, peralatan, kelengkapan,
buku, rekod, dokumen atau benda lain yang dilucuthakkan
atau diambil dan disifatkan terlucut hak di bawah Akta ini
hendaklah menjadi harta Lembaga.

**Pelepasan kayu, dsb., yang disita**

**26s. Walau apa pun seksyen 26q, Ketua Pengarah atau**
mana-mana pegawai penguat kuasa yang diberi kuasa secara
bertulis oleh Ketua Pengarah boleh, jika difikirkannya patut,
pada bila-bila masa mengarahkan supaya mana-mana kayu
atau hasil penjualan kayu itu, atau mana-mana pengangkut,
jentera, peralatan, kelengkapan, buku, rekod, dokumen atau
benda lain yang disita di bawah Akta ini dilepaskan kepada
orang yang dari milikan, jagaan atau kawalannya kayu atau
hasil penjualan kayu itu, atau mana-mana pengangkut, jentera,
peralatan, kelengkapan, buku, rekod, dokumen atau benda
lain itu disita.

**Pegawai penguat kuasa boleh mendapatkan bantuan untuk**
**memeriksa benda yang berkaitan dengan kesalahan**

**26t.** Seseorang pegawai penguat kuasa boleh mendapatkan

bantuan mana-mana orang yang berkelayakan untuk memeriksa
mana-mana kayu atau hasil penjualan kayu itu, atau mana-mana
pengangkut, jentera, peralatan, kelengkapan, buku, rekod,
dokumen atau benda lain yang disita atau ditahan di bawah
Akta ini jika orang itu mempunyai kelayakan yang perlu
untuk memeriksa kayu atau hasil penjualan kayu itu, atau
mana-mana pengangkut, jentera, peralatan, kelengkapan, buku,
rekod, dokumen atau benda lain itu bagi maksud sesuatu
penyiasatan di bawah Akta ini.

**Kuasa untuk mengambil sampel**

**26u. (1) Seseorang pegawai penguat kuasa boleh meminta,**
memilih, mengambil atau mendapatkan sampel mana-mana
kayu bagi maksud analisis tanpa bayaran daripada mana-mana


-----

_Lembaga Perindustrian Kayu Malaysia_

_(Pemerbadanan) (Pindaan)_


33


orang yang menanam, mengeluarkan, menjual atau yang
memiliki kayu itu atau ejen atau pekhidmatnya yang daripadanya
sampel itu didapatkan.

(2) Tatacara bagi pengambilan dan berurusan dengan
sampel hendaklah sebagaimana yang ditetapkan oleh peraturanperaturan.

**Kuasa Lembaga untuk menghendaki maklumat mengenai**
**kayu, dsb.**

**26v. (1) Lembaga boleh melalui notis bertulis menghendaki**
mana-mana orang yang mengusahakan apa-apa aktiviti yang
melibatkan kayu untuk memberi Lembaga, dalam masa yang
dinyatakan dalam notis itu, maklumat yang berhubungan
dengan kayu.

(2) Mana-mana orang yang tidak memberikan apa-apa
maklumat yang berhubungan dengan kayu sebagaimana
yang dikehendaki di bawah subseksyen (1) melakukan suatu
kesalahan dan boleh, apabila disabitkan, didenda tidak melebihi
satu ratus ribu ringgit atau dipenjarakan selama tempoh tidak
melebihi dua tahun atau kedua-duanya.

**Kuasa tambahan**

**26w. (1) Seseorang pegawai penguat kuasa hendaklah, bagi**
maksud melaksanakan Akta ini, mempunyai kuasa untuk
melakukan segala atau mana-mana daripada perbuatan yang
berikut:

_(a) menghendaki pengemukaan rekod, akaun dan_

dokumen daripada mana-mana orang berhubung
dengan mana-mana hal atau kesalahan di bawah
Akta ini dan meneliti, memeriksa dan membuat
salinan mana-mana rekod, akaun dan dokumen
itu;

_(b)_ menghendaki pengemukaan apa-apa dokumen

pengenalan daripada mana-mana orang berhubung
dengan mana-mana hal atau kesalahan di bawah
Akta ini; atau


-----

34 _Rang Undang-Undang_

_(c) membuat apa-apa siasatan sebagaimana yang perlu_

untuk menentukan sama ada peruntukan Akta ini
telah dipatuhi.

(2) Mana-mana orang yang tidak mematuhi kehendak yang
dibuat di bawah subseksyen (1) melakukan suatu kesalahan
dan boleh, apabila disabitkan, didenda tidak melebihi satu
ratus ribu ringgit atau dipenjarakan selama tempoh tidak
melebihi dua tahun atau kedua-duanya.”.

**Pemotongan seksyen 27, 27a, 27b, 27c, 27d, 27e, 27f, 27g,**
**27h dan 27i**

**18. Akta ibu dipinda dengan memotong seksyen 27,** 27a, 27b,
27c, 27d, 27e, 27f, 27g, 27h dan 27i.

**Pindaan seksyen 27j**

**19. Seksyen 27j Akta ibu dipinda dengan menggantikan perkataan**
“lima ribu ringgit atau dipenjarakan selama tempoh tidak melebihi
satu tahun” dengan perkataan “dua ratus lima puluh ribu ringgit
atau dipenjarakan selama tempoh tidak melebihi tiga tahun”.

**Pemotongan seksyen 27k dan 28**

**20. Akta ibu dipinda dengan memotong seksyen** 27k dan 28.

**Pindaan seksyen 29**

**21.** Seksyen 29 Akta ibu dipinda—

_(a)_ dalam subseksyen (1), dengan menggantikan perkataan

“seksyen 27” dengan perkataan “Bahagian IVa”; dan

_(b)_ dalam subseksyen (2), dengan menggantikan perkataan

“satu ribu ringgit” dengan perkataan “satu ratus ribu
ringgit atau dipenjarakan selama tempoh tidak melebihi
dua tahun atau kedua-duanya”.


-----

_Lembaga Perindustrian Kayu Malaysia_

_(Pemerbadanan) (Pindaan)_

**Seksyen baru** **29b,** **29c,** **29d,** **29e dan** **29f**


35


**22.** Akta ibu dipinda dengan memasukkan selepas seksyen 29a
seksyen yang berikut:

“Pelantikan juruanalisis

**29b. Ketua Pengarah boleh melantik mana-mana orang**
yang berkelayakan untuk menjadi seorang juruanalisis bagi
maksud menjalankan suatu analisis terhadap mana-mana kayu
dan untuk memperakui gred, spesies, saiznya dan apa-apa
spesifikasi yang berhubungan dengan kayu.

**Perakuan analisis**

**29c. (1) Suatu perakuan analisis yang ditandatangani oleh**
seseorang juruanalisis hendaklah, apabila dikemukakan oleh
Lembaga dalam mana-mana perbicaraan di bawah Akta ini,
menjadi keterangan yang mencukupi mengenai fakta yang
dinyatakan dalam perakuan itu melainkan jika tertuduh
menghendaki supaya juruanalisis itu dipanggil sebagai seorang
saksi yang, dalam hal itu dia hendaklah memberikan suatu
notis bertulis kepada Lembaga tidak kurang daripada tiga
hari bekerja sebelum permulaan perbicaraan itu.

(2) Jika Lembaga berhasrat untuk memberikan apaapa perakuan yang disebut dalam subseksyen (1) sebagai
keterangan, ia hendaklah menyerahkan suatu salinan perakuan
itu kepada tertuduh tidak kurang daripada sepuluh hari
bekerja sebelum permulaan perbicaraan itu.

**Pemeriksaan atau pengujian kayu yang disita**

**29d. Jika adalah perlu untuk memeriksa atau menguji**
mana-mana kayu yang disita di bawah Akta ini, maka
adalah mencukupi untuk memeriksa atau menguji hanya
suatu sampel representatif dari setiap jenis atau perihalan
kayu yang berlainan.


-----

36 _Rang Undang-Undang_

**Kos memegang kayu, dsb., yang disita**

**29e. Jika mana-mana kayu, pengangkut, jentera, peralatan,**
kelengkapan, buku, rekod, dokumen atau benda lain yang
disita di bawah Akta ini dipegang dalam jagaan Lembaga
sementara menunggu penyelesaian apa-apa prosiding
berkenaan dengan suatu kesalahan di bawah Akta ini, kos
bagi memegangnya dalam jagaan hendaklah, sekiranya manamana orang yang disabitkan atas kesalahan itu, menjadi
hutang yang kena dibayar kepada Lembaga oleh orang itu
dan bolehlah didapatkan dengan sewajarnya.

**Tiada kos atau ganti rugi yang berbangkit daripada**
**penyitaan boleh didapatkan**

**29f. Tiada seorang pun boleh, dalam apa-apa prosiding**
di hadapan mana-mana Mahkamah berkenaan dengan
penyitaan mana-mana kayu, pengangkut, jentera, peralatan,
kelengkapan, buku, rekod, dokumen atau benda lain yang
disita pada menjalankan atau berupa sebagai menjalankan
mana-mana kuasa yang diberikan di bawah Akta ini, berhak
mendapat kos prosiding itu atau apa-apa ganti rugi atau
relief lain melainkan jika penyitaan itu dibuat tanpa sebab
yang munasabah.”.

**Pindaan seksyen 30**

**23.** Seksyen 30 Akta ibu dipinda dengan menggantikan perkataan
“seksyen 27” dengan perkataan “Bahagian IVa”.

**Penggantian seksyen 30a**

**24.** Akta ibu dipinda dengan menggantikan seksyen 30a dengan
seksyen yang berikut:

“Pemulaan dan pengendalian pendakwaan

**30a. (1) Tiada pendakwaan bagi atau berhubung dengan**
mana-mana kesalahan di bawah Akta ini boleh dimulakan
kecuali oleh atau dengan keizinan bertulis Pendakwa
Raya.


-----

_Lembaga Perindustrian Kayu Malaysia_

_(Pemerbadanan) (Pindaan)_


37


(2) Mana-mana pegawai Lembaga yang diberi kuasa
secara bertulis oleh Pendakwa Raya boleh mengendalikan
pendakwaan bagi mana-mana kesalahan di bawah Akta
ini.”.

**Penggantian seksyen** **30b**

**25.** Akta ibu dipinda dengan menggantikan seksyen 30b dengan
seksyen yang berikut:

“Pengkompaunan kesalahan

**30b. (1) Ketua Pengarah boleh, dengan keizinan secara**
bertulis Pendakwa Raya, menawarkan secara bertulis untuk
mengkompaun apa-apa kesalahan yang dilakukan oleh manamana orang di bawah Akta ini dan yang ditetapkan menjadi
suatu kesalahan boleh dikompaun oleh peraturan-peraturan
yang dibuat di bawah Akta ini dengan membuat suatu tawaran
bertulis kepada orang itu untuk mengkompaun kesalahan
itu dengan membayar kepada Lembaga suatu amaun yang
tidak melebihi lima puluh peratus daripada amaun denda
maksimum bagi kesalahan itu dalam masa yang dinyatakan
dalam tawaran itu.

(2) Sesuatu tawaran di bawah subseksyen (1) boleh dibuat
pada bila-bila masa selepas kesalahan itu dilakukan, tetapi
sebelum apa-apa pendakwaan baginya dimulakan.

(3) Jika amaun yang dinyatakan dalam tawaran di
bawah subseksyen (1) itu tidak dibayar dalam masa yang
dinyatakan dalam tawaran itu atau dalam apa-apa tempoh
yang dilanjutkan sebagaimana yang diberikan oleh Ketua
Pengarah, pendakwaan bagi kesalahan itu boleh dimulakan
pada bila-bila masa selepas itu terhadap orang yang kepadanya
tawaran itu dibuat.

(4) Jika sesuatu kesalahan telah dikompaun di bawah
subseksyen (1), tiada pendakwaan selepas itu boleh
dimulakan berkenaan dengan kesalahan itu terhadap orang
yang kepadanya tawaran mengkompaun kesalahan itu dibuat
dan mana-mana kayu atau hasil penjualan kayu itu, atau
mana-mana pengangkut, jentera, peralatan, kelengkapan,


-----

38 _Rang Undang-Undang_

buku, rekod, dokumen atau benda lain yang disita berkaitan
dengan kesalahan itu boleh dilepaskan atau dilucuthakkan
oleh Ketua Pengarah, tertakluk kepada apa-apa terma dan
syarat sebagaimana yang difikirkan oleh Ketua Pengarah
patut dikenakan mengikut syarat kompaun itu.”.

**Seksyen baru 30c, 30d, 30e**

**26. Akta ibu dipinda dengan memasukkan selepas seksyen 30b**
seksyen yang berikut:

“Perlindungan pemberi maklumat

**30c. (1) Kecuali sebagaimana yang diperuntukkan dalam**
subseksyen (2) dan (3), tiada saksi dalam mana-mana
prosiding sivil atau jenayah boleh dikehendaki atau dibenarkan
menzahirkan nama atau alamat pemberi maklumat atau isi
maklumat yang diterima daripadanya atau menyatakan apaapa perkara, yang mungkin menyebabkan pemberi maklumat
itu diketahui.

(2) Jika apa-apa buku, rekod, akaun, dokumen atau data
berkomputer yang menjadi keterangan atau yang boleh
diperiksa dalam mana-mana prosiding sivil atau jenayah
mengandungi apa-apa catatan yang dalamnya mana-mana
pemberi maklumat dinamakan atau diperihalkan atau
yang mungkin menyebabkan pemberi maklumat diketahui,
Mahkamah hendaklah menyebabkan semua rangkap sedemikian
ditutup daripada penglihatan atau dipadamkan hanya setakat
yang perlu untuk melindungi pemberi maklumat daripada
diketahui.

(3) Jika dalam perbicaraan bagi apa-apa kesalahan di
bawah Akta ini Mahkamah selepas siasatan penuh tentang
kes itu mempercayai bahawa pemberi maklumat itu dengan
sengaja membuat dalam aduannya suatu pernyataan material
yang dia tahu atau percaya adalah palsu atau tidak percaya
adalah benar, atau jika dalam mana-mana prosiding lain
Mahkamah berpendapat bahawa keadilan tidak dapat
dicapai sepenuhnya antara pihak-pihak dalam prosiding
itu tanpa mengetahui pemberi maklumat itu, Mahkamah
boleh menghendaki pengemukaan aduan asal, jika bertulis,
dan membenarkan siasatan dan menghendaki penzahiran
sepenuhnya, berkenaan dengan pemberi maklumat itu.


-----

_Lembaga Perindustrian Kayu Malaysia_

_(Pemerbadanan) (Pindaan)_

**Akta Perlindungan Pihak Berkuasa Awam 1948**


39


**30d. Akta Perlindungan Pihak Berkuasa Awam 1948**

[Akta 198] hendaklah terpakai bagi mana-mana tindakan,
guaman, pendakwaan atau prosiding terhadap Lembaga, atau
terhadap mana-mana anggota, mana-mana anggota sesuatu
jawatankuasa, atau mana-mana pegawai, pekhidmat atau ejen
Lembaga, berkenaan dengan apa-apa perbuatan, keabaian
atau keingkaran yang dibuat atau dilakukan olehnya atas
sifat yang sedemikian.

**Kuasa untuk mengecualikan**

**30e. (1) Menteri boleh melalui perintah yang disiarkan**
dalam _Warta mengecualikan mana-mana orang, golongan_
orang atau apa-apa aktiviti berhubung dengan kayu daripada
kesemua atau mana-mana peruntukan Akta ini.

(2) Menteri boleh mengenakan apa-apa terma dan
syarat sebagaimana yang difikirkannya patut atas apa-apa
pengecualian di bawah subseksyen (1).”.

**Penggantian seksyen 32**

**27.** Akta ibu dipinda dengan menggantikan seksyen 32 dengan
seksyen yang berikut:

“Pindaan Jadual

**32.** Menteri boleh, selepas berunding dengan Lembaga,
meminda Jadual-Jadual melalui perintah yang disiarkan
dalam _Warta.”._

**Pindaan seksyen 33**

**28.** Seksyen 33 Akta ibu dipinda dengan menggantikan perkataan
“lima ribu ringgit atau dipenjarakan selama tempoh tidak melebihi
satu tahun” dengan perkataan “satu ratus ribu ringgit atau
dipenjarakan selama tempoh tidak melebihi dua tahun”.


-----

40 _Rang Undang-Undang_

**Penggantian seksyen 33a**

**29. Akta ibu dipinda dengan menggantikan seksyen** 33a dengan
seksyen yang berikut:

“ **Kesalahan yang dilakukan oleh pertubuhan**

**perbadanan**

**33a. (1) Jika sesuatu pertubuhan perbadanan melakukan**
suatu kesalahan di bawah Akta ini, mana-mana orang yang
pada masa pelakuan kesalahan itu ialah pengarah, pengurus,
setiausaha atau pegawai seumpamanya yang lain dalam
pertubuhan perbadanan itu atau yang berupa bertindak
atas apa-apa sifat sedemikian atau yang dengan apa-apa
cara atau sehingga apa-apa takat bertanggungjawab tentang
pengurusan apa-apa hal ehwal pertubuhan perbadanan itu
atau yang membantu dalam pengurusan sedemikian—

_(a)_ boleh dipertuduh secara berasingan atau bersesama

dalam prosiding yang sama bersekali dengan
pertubuhan perbadanan itu; dan

_(b)_ jika pertubuhan perbadanan itu didapati bersalah

atas kesalahan itu, hendaklah disifatkan bersalah
terhadap kesalahan itu melainkan jika, dengan
mengambil kira jenis fungsinya atas sifat itu dan
segala hal keadaan, dia membuktikan—

(i) bahawa kesalahan itu telah dilakukan tanpa

pengetahuan, persetujuan atau pembiarannya;
dan

(ii) bahawa dia telah mengambil segala langkah

yang munasabah dan telah menjalankan
segala usaha yang wajar untuk mencegah
pelakuan kesalahan itu.

(2) Jika mana-mana orang yang di bawah Akta ini
boleh dikenakan apa apa hukuman atau penalti bagi apaapa perbuatan, peninggalan, pengabaian atau keingkaran,
dia boleh dikenakan hukuman atau penalti yang sama bagi
tiap-tiap perbuatan, peninggalan, pengabaian atau keingkaran
mana-mana pekerja atau ejennya, atau pekerja ejen itu, jika
perbuatan, peninggalan, pengabaian atau keingkaran itu telah
dilakukan—

_(a) oleh pekerjanya dalam masa penggajiannya;_


-----

_Lembaga Perindustrian Kayu Malaysia_

_(Pemerbadanan) (Pindaan)_


41


_(b)_ oleh ejen itu semasa bertindak bagi pihaknya;

atau

_(c) oleh pekerja ejen itu dalam masa penggajian pekerja_

itu dengan ejen itu atau selainnya bagi pihak ejen
itu.”.

**Pemotongan seksyen 33b**

**30. Akta ibu dipinda dengan memotong seksyen 33b.**

**Pindaan seksyen 34**

**31.** Seksyen 34 Akta ibu dipinda—

_(a) dalam subseksyen (1)—_

(i) dengan memasukkan selepas perenggan (b) perenggan

yang berikut:

“(ba) menetapkan spesies kayu yang dilarang

untuk dieksport atau diimport;”; dan

(ii) dengan menggantikan perenggan _(c) dengan_

perenggan yang berikut:

“(c) menetapkan borang bagi notis penyitaan

di bawah subseksyen 26k(4); dan;”;

_(b)_ dalam subseksyen (2)—

(i) dalam perenggan _(c), dengan menggantikan_

perkataan “kilang-kilang, yad-yad dan jeti-jeti”
dengan perkataan “premis”;

(ii) dengan menggantikan perenggan _(e) dengan_

perenggan yang berikut:

“(e) menetapkan tatacara yang hendaklah diikuti,

borang yang hendaklah digunakan dan fi
yang kena dibayar oleh pengeksport atau
pengimport dalam pengeksportan atau
pengimportan kayu;”; dan


-----

42 _Rang Undang-Undang_

(iii) dengan memasukkan selepas perenggan (e) perenggan

yang berikut:

“(ea) menetapkan tatacara bagi penanaman

dan pemilihan spesies kayu bagi ladang
hutan;

(eb) menetapkan pemprosesan keluaran ladang

hutan;

(ec) menetapkan pengurusan dan tatacara

kewangan bagi ladang hutan;

_(ed) menetapkan pelaksanaan apa-apa aktiviti_

ladang hutan;

_(ee) menetapkan cara untuk mengawal selia_

kayu yang dipindahkapalkan dan kayu
dalam transit;

_(ef) menetapkan tatacara bagi pengiktirafan,_

pemerakuan dan pengendorsan dan fi
yang berhubungan dengan perindustrian
kayu;

_(eg) menetapkan tatacara bagi perkhidmatan_

penentusahan kayu dan caj atau fi yang
hendaklah dibayar oleh mana-mana orang
yang memohon apa-apa perkhidmatan
nasihat teknikal dan penentusahan kayu;”;
dan

_(c) dengan memasukkan selepas subseksyen (2) subseksyen_

yang berikut:

“(3) Peraturan-peraturan yang dibuat di bawah
subseksyen (1) dan (2) boleh menetapkan apa-apa
perbuatan yang melanggar peraturan-peraturan menjadi
suatu kesalahan dan boleh menetapkan penalti denda
tidak melebihi satu ratus lima puluh ribu ringgit atau
dipenjarakan selama tempoh tidak melebihi dua tahun
atau kedua-duanya.”.

**Pindaan Jadual Pertama**

**32.** Akta ibu dipinda dengan menggantikan Jadual Pertama dengan
Jadual yang berikut:


-----

_Lembaga Perindustrian Kayu Malaysia_

_(Pemerbadanan) (Pindaan)_

“Jadual Pertama

[seksyen 2]

TAKRIF KAYU


43

|Keluaran Kayu|Pengharmonian Sistem Pemerihalan dan Pengekodan Komoditi|
|---|---|
|Tumbuhan dan bahagian tumbuhan daripada jenis yang digunakan terutamanya dalam proses membuat minyak wangi atau farmasi berasaskan kayu Gaharu (Aquilaria spp.) atau kayu Cendana Buluh Rotan Minyak gaharu Sisa kayu, kayu api, serpai kayu atau partikel kayu, habuk gergaji dan serpihan Kayu arang Balak bulat (termasuk kayu bulat dan kayu jaras) dan balak segi empat sama atau separuh segi empat sama kasar Kayu yang dipotong rata secara kasar, kayu gelang, kayu jaras belah, cerucuk tajam dan pancang Kayu kisar (kayu tatal, tepung kayu) Kayu landasan keretapi atau trem (pengikat silang) Kayu gergaji dan kayu berketam Venir Kayu kumai, kayu berlamina|1211.90 200, 1211.90 300, 1211.90 900 1401.10 1401.20 3301.90 100 44.01 44.02 44.03 44.04 4405.00 44.06 44.07 44.08 44.09|


-----

44 _Rang Undang-Undang_

|Keluaran Kayu|Pengharmonian Sistem Pemerihalan dan Pengekodan Komoditi|
|---|---|
|Keluaran kayu terbentuk semula (contohnya papan partikel/papan serpai, papan wafer, papan tatal, papan bebenang terhala dan keluaran biokomposit) Papan gentian (contohnya papan gentian ketumpatan sederhana, papan penebatan, papan gentian keras dan keluaran biokomposit) Papan lapis, panel venir, kayu berlamina yang serupa, (contoh: papan bungkah, papan lamin dan papan baten) Kayu tumpat Bingkai kayu Kotak simpan barang, kotak, pak, tong dram dan pembungkus lain yang serupa, gelendong kabel, palet, palet kotak dan papan muatan yang lain, kolar palet, yang diperbuat daripada kayu Tong kayu, tahang, tong wain, tab dan keluaran lain pembuat tong dan bahagian lain yang diperbuat daripada kayu, termasuk pemegangnya Alat, penyapu dan berus badan serta pemegang Pertukangan tanggam dan pertukangan kayu, termasuk panel kayu bersel, panel parket terpasang, sirap/genting kayu dan rekah Pinggan mangkuk dan perkakas dapur, yang diperbuat daripada kayu Corak tatahan kayu dan kayu bertatah; keranda, kotak bagi barang kemas atau pisau, sudu, garpu, dan barang serupa itu yang diperbuat daripada kayu; patung kayu dan barang perhiasan kayu yang lain; barang perabot kayu yang tidak termasuk di bawah Perintah Duti Kastam 2007 [P.U. (A) 441/2007]|44.10 44.11 44.12 4413.00 000 4414.00 000 44.15 4416.00 000 4417.00 000 44.18 4419.00 000 44.20|


-----

_Lembaga Perindustrian Kayu Malaysia_

_(Pemerbadanan) (Pindaan)_

|Keluaran Kayu|Pengharmonian Sistem Pemerihalan dan Pengekodan Komoditi|
|---|---|
|Barangan kayu yang lain Pulpa kayu Tempat duduk diperbuat daripada rotan, osier, buluh atau bahan yang serupa; tempat duduk lain, dengan rangka kayu; upholsteri; tempat duduk lain Jenis perabot kayu yang digunakan di pejabat, di dapur dan di bilik tidur; perabot kayu yang lain; walker untuk bayi; almari wasap untuk kegunaan di makmal perubatan; perabot kayu lain Bangunan pasang siap, diperbuat daripada kayu|44.21 47.01, 47.02, 47.03, 47.04, 47.05, 47.06 9401.51 000, 9401.59 000, 9401.61 000, 9401.69 000 9403.30 000, 9403.40 000, 9403.50 000, 9403.60 100, 9403.60 200, 9403.60 900, 9403.81 100, 9403.81 200, 9403.81 300, 9403.81 900, 9403.89 100, 9403.89 200, 9403.89 300, 9403.89 900 9406.00 200|



**Pindaan Jadual Kedua**


45


”.


**33. Subperenggan 2(2) Jadual Kedua** kepada Akta ibu dipinda
dengan menggantikan perkataan “sepuluh” dengan perkataan
“lapan”.

**Penggantian Jadual Ketiga**

**34.** Akta ibu dipinda dengan menggantikan Jadual Ketiga dengan
Jadual yang berikut:


-----

46 _Rang Undang-Undang_

“Jadual Ketiga

[seksyen 2 dan subseksyen 5(1)]

PERSATUAN-PERSATUAN YANG DIIKTIRAF

_Nama_ _Bilangan Wakil_

Persatuan Pekilang Panel Malaysia (MPMA) 1

Persatuan Pengusaha-Pengusaha 1

Kayu-Kayan dan Perabot Bumiputera Malaysia (PEKA)

Persatuan Perindustrian Kayu Kayan Malaysia (MWIA) 1

Persatuan Pengeksport Kayu Malaysia (TEAM) 1

Majlis Kayu Kumai dan Tanggam Malaysia (MWMJC) 1

Majlis Perindustrian Perabot Malaysia (MFIC) 1 ”.

**Jadual Baru Keempat**

**35. Akta ibu dipinda dengan memasukkan selepas Jadual Ketiga**
Jadual yang berikut:

“Jadual Keempat

[subseksyen 12(4a)]

**Kuasa Lembaga untuk membuat peraturan-peraturan berkenaan dengan**
**perbadanan**

1. Lembaga hendaklah, pada atau sebelum tarikh apa-apa perbadanan
ditubuhkan di bawah seksyen 12, membuat peraturan-peraturan berkenaan
dengan perbadanan itu yang menentukan—

_(a)_ maksud dan tujuan perbadanan itu ditubuhkan;

_(b)_ hak, kuasa, kewajipan dan fungsi perbadanan itu;

_(c) sistem pengurusan perbadanan itu; dan_

_(d) hubungan antara perbadanan itu dengan Lembaga dan hak pengawalan_

Lembaga ke atas perbadanan itu.

**Batasan kuasa untuk menubuhkan perbadanan**

2. Tiada apa-apa jua dalam perenggan 1 boleh disifatkan sebagai memberi
kuasa kepada Lembaga untuk membuat peraturan-peraturan bagi apa-apa
maksud atau tujuan yang lebih luas ruang lingkupnya daripada maksud atau


-----

_Lembaga Perindustrian Kayu Malaysia_

_(Pemerbadanan) (Pindaan)_


47


tujuan yang baginya Lembaga ditubuhkan atau memberi mana-mana perbadanan
apa-apa hak, kewajipan, kuasa atau fungsi yang tidak termasuk dalam hak,
kewajipan, kuasa atau fungsi Lembaga di bawah Akta ini.

**Kuat kuasa peraturan-peraturan**

3. Tertakluk kepada peruntukan Akta ini dan mana-mana peraturan yang dibuat
di bawah seksyen 34, apa-apa peraturan yang dibuat di bawah perenggan 1
hendaklah mengikat perbadanan yang berkenaan dengannya peraturan-peraturan
itu dibuat dan hendaklah mempunyai kuat kuasa bagi segala maksud seolaholah peraturan-peraturan itu telah diperbuat dalam Akta ini.

**Pindaan peraturan-peraturan**

4. Lembaga boleh pada bila-bila masa meminda, membatalkan atau menambah
mana-mana peraturan yang dibuat di bawah perenggan 1 berkenaan dengan
mana-mana perbadanan.

**Daftar perbadanan**

5. Lembaga hendaklah menyimpan suatu daftar dalam bentuk yang ditetapkan
mengenai semua perbadanan yang ditubuhkan olehnya di bawah seksyen 12
dan daftar itu, bersama dengan salinan segala peraturan yang dibuat di bawah
perenggan 1 dan 4, adalah terbuka untuk pemeriksaan awam di tempat atau
tempat-tempat dan pada bila-bila masa yang ditetapkan olehnya.

**Penggulungan**

6. (1) Lembaga boleh, dengan kelulusan Menteri, melalui perintah yang
disiarkan dalam _Warta, mengarahkan supaya mana-mana perbadanan yang_
ditubuhkan olehnya digulung dan dibubarkan.

(2) Apabila mana-mana perbadanan dibubarkan di bawah perenggan ini, aset

perbadanan itu hendaklah berpindah kepada dan terletak hak pada Lembaga
setelah segala liabilitinya ditunaikan.

(3) Penggulungan sesuatu perbadanan di bawah perenggan ini hendaklah

dijalankan mengikut cara yang ditetapkan oleh Lembaga.

**Perbadanan hendaklah menjadi pertubuhan perbadanan**

7. Tiap-tiap perbadanan yang ditubuhkan di bawah seksyen 12 hendaklah
menjadi suatu pertubuhan perbadanan dengan apa-apa nama yang diberikan oleh
Lembaga dan hendaklah kekal turun-temurun dan mempunyai suatu meterai


-----

48 _Rang Undang-Undang_

perbadanan dan boleh membawa guaman dan dibawa guaman terhadapnya atas
nama itu dan, bagi maksud melaksanakan projek, skim atau perusahaan yang
baginya ia telah ditubuhkan, boleh membuat kontrak, dan boleh memegang dan
membuat apa-apa urusan berkenaan dengan apa-apa harta tak alih atau harta
alih dan boleh melakukan segala perkara dan benda lain yang bersampingan
atau berkaitan dengan sesuatu pertubuhan perbadanan yang selaras dengan
peruntukan Akta ini dan dengan tertakluk kepada apa-apa sekatan atau batasan
sebagaimana yang ditetapkan oleh Lembaga dalam setiap hal.

**Meterai perbadanan**

8. (1) Tiap-tiap perbadanan hendaklah mempunyai suatu meterai perbadanan
yang mengandungi apa-apa reka bentuk yang diluluskan oleh perbadanan itu,
dengan kelulusan Lembaga dan meterai itu boleh dipecahkan, ditukar, diubah
atau dibuat baharu sebagaimana yang difikirkan patut oleh perbadanan dengan
kelulusan Lembaga.

(2) Sehingga suatu meterai diadakan oleh perbadanan itu, suatu cap yang

mengandungi nama perbadanan boleh digunakan dan hendaklah disifatkan
sebagai meterai perbadanan itu.

(3) Meterai perbadanan itu hendaklah disimpan dalam jagaan orang yang

diberi kuasa oleh perbadanan itu, dan hendaklah disahkan oleh orang itu;
dan semua surat ikatan, dokumen dan surat cara lain yang berupa sebagai
dimeteraikan dengan meterai itu, yang disahkan sebagaimana yang disebut
terdahulu, hendaklah disifatkan telah disempurnakan dengan sah sehingga
dibuktikan sebaliknya:

Dengan syarat bahawa apa-apa dokumen atau surat cara yang jika disempurnakan

oleh seseorang yang bukan suatu pertubuhan perbadanan tidak akan dikehendaki
dimeteraikan boleh disempurnakan dengan cara yang serupa oleh perbadanan
itu; dan mana-mana dokumen atau surat cara itu boleh disempurnakan bagi
pihak perbadanan itu oleh mana-mana pegawai atau pekhidmat perbadanan itu
yang diberi kuasa secara am atau khas oleh perbadanan bagi maksud itu.

(4) Meterai perbadanan bagi tiap-tiap perbadanan hendaklah diberi pengiktirafan

rasmi dan kehakiman.”.

**Penerusan permohonan, dsb., yang belum selesai**

**36.** Segala permohonan, kelulusan atau keputusan, atas rayuan atau
selainnya, yang belum selesai di bawah Akta ibu sebelum tarikh
permulaan kuat kuasa Akta ini hendaklah diuruskan oleh Lembaga
di bawah peruntukan yang berkaitan Akta ibu sebagaimana yang
dipinda dalam Akta ini.


-----

_Lembaga Perindustrian Kayu Malaysia_

_(Pemerbadanan) (Pindaan)_

**Penamatan keanggotaan Lembaga**


49


**37.** Anggota Lembaga yang memegang jawatan pada tarikh
permulaan kuat kuasa Akta ini hendaklah terhenti memegang
jawatan pada tarikh itu.

**Pengesahan dan kekebalan**

**38.** (1) Apa-apa pinjaman yang diberikan kepada perbadanan,
syarikat dan orang oleh Lembaga melalui perjanjian kemudahan
pinjaman di bawah Program Tanaman Ladang Hutan bagi tempoh
dari 1 Januari 2006 hingga 21 Januari 2008 adalah disahkan dan
diisytiharkan telah diberi menurut undang-undang.

(2) Tiada tindakan atau prosiding undang-undang boleh dibawa,
dimulakan atau dikekalkan terhadap Lembaga, mana-mana pegawai
Lembaga atau mana-mana orang yang bertindak di bawah kuasa
mereka atau bagi pihak mereka berkenaan dengan pinjaman yang
telah diberikan itu, dan jika apa-apa tindakan atau prosiding
sedemikian telah dibawa, dimulakan atau dikekalkan, maka
tindakan atau prosiding itu hendaklah dibatalkan dan dijadikan
tidak sah.

HURAIAN

Rang Undang-Undang ini bertujuan untuk meminda Akta Lembaga Perindustrian
Kayu Malaysia (Pemerbadanan) 1973 (”Akta 105”).

2. _Fasal 1 mengandungi tajuk ringkas dan kuasa Menteri untuk menetapkan_
tarikh permulaan kuat kuasa Akta yang dicadangkan.

3. _Fasal 2 bertujuan untuk meminda seksyen 2 Akta 105 untuk memasukkan_
takrif baru dan untuk meminda takrif sedia ada yang digunakan dalam
Akta 105. Antara lain—

_(a)_ takrif baru “pasaran dalam negeri” dimasukkan bagi menjelaskan

bahawa pasaran dalam negeri ertinya pasaran di dalam Malaysia;

_(b)_ takrif baru “pegawai penguat kuasa” dimasukkan, berbangkit daripada

kemasukan Bahagian baru IVa mengenai kuasa yang berhubungan
dengan penguatkuasaan;

_(c)_ takrif baru “ladang hutan” dimasukkan berikutan dengan pengenalan

fungsi baru Lembaga yang berhubungan dengan ladang hutan;


-----

50 _Rang Undang-Undang_

_(d)_ takrif “pihak berkuasa pemeringkatan” dipinda untuk mencerminkan

bahawa hanya Ketua Pengarah Lembaga Perindustrian Kayu Malaysia
ialah pihak berkuasa pemeringkatan;

_(e)_ takrif baru “dalam transit” dimasukkan supaya termasuk kuasa Lembaga

untuk memeriksa mana-mana kayu dan dokumen dalam transit atau
dipindahkan ke pengangkut.

Sebagai tambahan, fasal 2 bertujuan untuk memperuntukkan bahawa Akta ibu
tidak mengurangkan peruntukan Akta Perhutanan Negara 1984 [Akta 313] atau
mana-mana undang-undang bertulis lain berhubung dengan perhutanan.

4. _Fasal 3_ bertujuan untuk meminda seksyen 4 Akta 105 untuk meminda
komposisi keanggotaan Lembaga.

5. _Fasal 4_ bertujuan untuk meminda seksyen 9 Akta 105 untuk memberi
kuasa kepada Lembaga untuk melantik, dengan kelulusan Menteri, apa-apa
bilangan Timbalan Ketua Pengarah, pegawai dan pekhidmat Lembaga, termasuk
Pemeriksa Kawalan Kualiti.

6. _Fasal 5_ bertujuan untuk memasukkan seksyen baru 9c untuk memberi
kuasa kepada Ketua Pengarah untuk mewakilkan kuasanya atau kewajipannya
kepada mana-mana pegawai Lembaga.

7. _Fasal 6 bertujuan untuk meminda subseksyen 12(1) dan (2) Akta 105 untuk_
mengadakan peruntukan mengenai fungsi dan kuasa Lembaga yang baru.

8. _Fasal 7_ bertujuan untuk meminda Akta 105 untuk memasukkan seksyen
baru 12a ke dalam Akta 105. Seksyen baru yang dicadangkan memperuntukkan
kuasa Lembaga untuk mewakilkan fungsi dan kuasanya, selain kuasa untuk
membuat peraturan-peraturan dan kaedah-kaedah, kepada Pengerusi, Ketua
Pengarah, Jawatankuasa atau mana-mana pegawai Lembaga.

9. _Fasal 8 bertujuan untuk meminda seksyen 13 Akta 105 untuk mengadakan_
peruntukan bagi larangan terhadap aktiviti-aktiviti tertentu yang dijalankan
tanpa pendaftaran.

10. _Fasal 9_ bertujuan untuk memotong seksyen 13a Akta 105 berbangkit

daripada kemasukan seksyen baru 30e mengenai kuasa Menteri untuk
mengecualikan.

11. _Fasal 10 bertujuan untuk meminda seksyen 14 Akta 105 untuk mengadakan_

peruntukan mengenai kehendak bagi permohonan bagi pendaftaran dibuat
kepada Lembaga bagi orang yang bercadang untuk menjalankan aktiviti yang
disenaraikan di bawah seksyen 13 Akta.

12. _Fasal 11 bertujuan untuk meminda seksyen 15 Akta 105 untuk mengadakan_

peruntukan mengenai penyimpanan daftar bagi orang yang didaftarkan di bawah
seksyen 14 Akta.

13. _Fasal 12 bertujuan untuk memasukkan_ seksyen baru 18a dan 18b ke dalam

Akta 105. Seksyen baru 18a yang dicadangkan bertujuan untuk mengadakan
peruntukan mengenai kewajipan pengeksport atau pengimport untuk membuat


-----

_Lembaga Perindustrian Kayu Malaysia_

_(Pemerbadanan) (Pindaan)_


51


perisytiharan kepada Lembaga berkenaan dengan kayu yang dieksport atau
diimport. Seksyen baru 18b yang dicadangkan bertujuan untuk mengadakan
peruntukan mengenai anggapan bagi eksport.

14. _Fasal 13_ bertujuan untuk meminda seksyen 19 Akta 105 untuk

memperuntukkan bahawa segala wang yang diperoleh atau berbangkit daripada
apa-apa harta, pelaburan, gadai janji, pajakan, penyewaan, gadaian atau debentur
yang diperoleh atau terletak hak pada Lembaga termasuk apa-apa keuntungan
yang didapati daripada perbadanan atau syarikat yang ditubuhkan di bawah
Akta ini dan wang yang didapati melalui pengendalian apa-apa projek, skim
atau perusahaan hendaklah dibayar ke dalam Kumpulan Wang. _Fasal 13_
juga bertujuan untuk mengadakan peruntukan bagi perbelanjaan yang boleh
dipertanggungkan kepada Kumpulan Wang.

15. _Fasal 15 bertujuan untuk meminda seksyen 20 Akta 105 untuk memberi_

Menteri kuasa untuk menentukan amaun, kadar dan cara kutipan bagi jenis
kayu yang berlainan berhubung dengan orang atau golongan yang berlainan.
Pindaan yang dicadangkan itu juga memperuntukkan bahawa adalah menjadi
suatu kesalahan bagi orang yang gagal atau enggan membayar ses yang
dikenakan dan mana-mana ses yang dikenakan hendaklah menjadi hutang yang
kena dibayar kepada Lembaga dan boleh didapatkan di mana-mana mahkamah
oleh Lembaga.

16. _Fasal 16_ bertujuan untuk meminda seksyen 21 Akta 105 untuk

memperuntukkan bahawa mana-mana Negeri boleh membuat sumbangan kepada
Kumpulan Wang.

17. _Fasal 17 bertujuan untuk memasukkan Bahagian baru IVa ke dalam Akta_

105 untuk membuat peruntukan yang berhubungan dengan kuasa penguatkuasaan,
penyitaan, penangkapan, dsb.

18. _Fasal 19, 21_ dan _28_ bertujuan untuk meminda masing-masing seksyen

27j, 29 dan 33 untuk menaikkan penalti bagi kesalahan di bawah seksyen
itu.

19. _Fasal 22_ bertujuan untuk memasukkan seksyen baru 29b, 29c, 29d, 29e

dan 29f ke dalam Akta 105 yang berhubungan dengan pelantikan juruanalisis,
perakuan analisis, pemeriksaan atau pengujian kayu yang disita, kos pemegangan
kayu disita, kos dan ganti rugi yang tidak boleh didapatkan.

20. _Fasal 24 dan 25 bertujuan untuk menggantikan masing-masing seksyen 30a_

dan 30b Akta 105 untuk memperuntukkan bahawa pemulaan dan pengendalian
pendakwaan dan pengkompaunan kesalahan hanya boleh dijalankan dengan
keizinan Pendakwa Raya.

21. _Fasal 26_ bertujuan untuk memasukkan seksyen baru 30c, 30d, dan 30e

ke dalam Akta 105. Seksyen baru 30c yang dicadangkan bertujuan untuk
mengadakan peruntukan bagi perlindungan pemberi maklumat. Seksyen
baru 30d yang dicadangkan bertujuan untuk memperuntukkan bahawa Akta
Perlindungan Pihak Berkuasa Awam 1948 [Akta 198] hendaklah terpakai bagi


-----

52 _Rang Undang-Undang_

apa-apa tindakan, guaman, pendakwaan atau prosiding terhadap Lembaga,
anggotanya, atau anggota jawatankuasa, pegawai, pekhidmat atau ejen Lembaga.
Seksyen baru 30e yang dicadangkan bertujuan untuk memberi Menteri kuasa
untuk mengecualikan mana-mana orang daripada peruntukan Akta.

22. _Fasal 31 bertujuan untuk meminda seksyen 34 Akta 105 untuk mengadakan_

peruntukan mengenai kuasa Menteri untuk membuat peraturan-peraturan dan
kaedah-kaedah mengenai aktiviti yang tertentu.

23. _Fasal 32, 33, 34_ dan _35 setiap satunya masing-masing bertujuan untuk_

meminda Jadual Pertama, Jadual Kedua dan Jadual Ketiga Akta 105 dan untuk
memasukkan Jadual baru Keempat ke dalam Akta 105. Pindaan kepada Jadual
Pertama dalam _fasal 32 bertujuan untuk mengadakan peruntukan mengenai_
senarai takrif kayu. Pindaan kepada Jadual Ketiga dalam _fasal 34_ bertujuan
untuk meminda nama yang sedia ada bagi persatuan yang diiktiraf. _Fasal 35_
bertujuan untuk memasukkan Jadual baru Keempat ke dalam Akta 105
untuk membuat peruntukan mengenai perbadanan yang ditubuhkan di bawah
Akta 105.

24. _Fasal 36 bertujuan untuk memperuntukkan bahawa permohonan, kelulusan_

atau keputusan, atas rayuan atau selainnya, yang belum selesai di bawah Akta
ibu hendaklah diuruskan oleh Lembaga di bawah Akta ibu sebagaimana yang
dipinda.

25. _Fasal 37 bertujuan untuk memperuntukkan bahawa anggota-anggota_

Lembaga yang memegang jawatan pada tarikh permulaan kuat kuasa Akta
yang dicadangkan hendaklah terhenti memegang jawatan pada tarikh itu.

26. _Fasal 38_ bertujuan untuk mengesahkan pinjaman yang diberikan oleh

Lembaga kepada perbadanan, syarikat dan orang dari 1 Januari 2006 hingga
21 Januari 2008 di bawah Program Tanaman Ladang Hutan dan kekebalan
daripada apa-apa prosiding berkaitan dengan pinjaman yang diberikan itu.

27. Pindaan lain yang tidak diperkatakan secara khusus dalam Huraian ini

ialah pindaan yang kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2]) 2419]


-----

