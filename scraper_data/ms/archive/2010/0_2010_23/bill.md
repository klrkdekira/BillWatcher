---
Year: 2010
Bill: D.R.22/2010 - Rang Undang-Undang Antipemerdagangan Orang (Pindaan) 2010 (Lulus)
Title: D.R.22/2010 - Rang Undang-Undang Antipemerdagangan Orang (Pindaan) 2010 (Lulus)
Download URL: https://www.parlimen.gov.my/files/billindex/pdf/2010/DR222010.pdf
URL: https://www.parlimen.gov.my/files/billindex/pdf/2010/DR222010.pdf
---
---
Reading:
D.R.22/2010
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

_Antipemerdagangan Orang (Pindaan) 2010_ 1

**D.R. 22/2010**

RANG UNDANG-UNDANG

_b e r n a m a_

Suatu Akta untuk meminda Akta Antipemerdagangan Orang
2007.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Antipemerdagangan**
Orang (Pindaan) 2010.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan tajuk panjang**

**2.** Akta Antipemerdagangan Orang 2007 [Akta 670], yang disebut
“Akta Ibu” dalam Akta ini, dipinda dengan menggantikan tajuk
panjang dengan tajuk panjang yang berikut:

“Suatu Akta untuk mencegah dan memerangi pemerdagangan

orang dan penyeludupan migran dan untuk mengadakan peruntukan
mengenai perkara yang berkaitan dengannya.”.


-----

2 _Rang Undang-Undang_

**Pindaan seksyen 1**

**3. Subseksyen 1(1) Akta Ibu dipinda dengan memasukkan**
selepas perkataan “Antipemerdagangan Orang” perkataan “dan
Antipenyeludupan Migran”.

**Pindaan seksyen 2**

**4. Seksyen 2 Akta ibu dipinda—**

_(a) dalam takrif “Majlis”, dengan memasukkan selepas_

perkataan “Antipemerdagangan Orang” perkataan “dan
Antipenyeludupan Migran”;

_(b) dengan memasukkan selepas takrif “Menteri” takrif yang_

berikut:

‘ “migran yang diseludup” ertinya seseorang yang
menjadi objek perbuatan penyeludupan migran, tidak
kira sama ada orang itu turut serta dalam perbuatan
penyeludupan migran itu;’;

_(c) dengan menggantikan takrif “negara penerima” dengan_

takrif yang berikut:

‘ “negara penerima” ertinya suatu negara yang ke
dalamnya orang yang diperdagangkan atau migran
yang diseludup dibawa sebagai sebahagian daripada
perbuatan pemerdagangan orang atau penyeludupan
migran, mengikut mana-mana yang berkenaan;’;

_(d)_ dengan memasukkan selepas takrif “negara penerima”

takrif yang berikut:

‘ “negara transit” ertinya suatu negara yang
darinya, atau yang ke dalam atau melaluinya, orang
yang diperdagangkan atau migran yang diseludup,
mengikut mana-mana yang berkenaan, dibawa atau
membuat perjalanan melalui darat, laut atau udara
atau tinggal secara sementara di dalamnya sebagai
sebahagian daripada perbuatan pemerdagangan orang
atau penyeludupan migran;’;


-----

_Antipemerdagangan Orang (Pindaan) 2010_ 3

_(e) dengan memasukkan selepas takrif “pegawai Agensi_

Penguatkuasaan Maritim Malaysia” takrif yang
berikut:

‘ “ Pegawai Tenaga Kerja” ertinya Pegawai Tenaga
Kerja yang dilantik di bawah seksyen 3 Akta Kerja
1955 [Akta 265] atau seksyen 3 Ordinan Buruh (Sabah
Bab 67) atau seksyen 3 Ordinan Buruh (Sarawak Bab
76);’;

_(f) dalam teks bahasa kebangsaan, dalam takrif “Pegawai_

Kebajikan Masyarakat”, dengan menggantikan perkataan
“Pembantu” dengan perkataan “Penolong”;

_(g) dengan menggantikan takrif ‘ “pemerdagangan orang”_

atau “memperdagangkan orang” ’ dengan takrif yang
berikut:

‘ “pemerdagangan orang” ertinya segala perbuatan
yang melibatkan pemerolehan atau pengekalan tenaga
kerja atau perkhidmatan seseorang melalui paksaan,
dan termasuklah perbuatan merekrut, mengangkut,
memindahkan, melindungi, menyediakan atau menerima
seseorang bagi maksud Akta ini;’; dan

_(h) dengan memasukkan selepas takrif “pengangkut” takrif_

yang berikut:

‘ “penyeludupan migran” ertinya—

_(a)_ mengatur, memudahkan atau merancang,

secara langsung atau tidak langsung,
kemasukan seseorang secara tidak sah
ke dalam atau melalui, atau pengeluaran
seseorang secara tidak sah dari mana-mana
negara yang orang itu bukan warganegara
atau pemastautin tetap sama ada dengan
mengetahui atau mempunyai sebab untuk
mempercayai bahawa kemasukan atau
pengeluaran orang itu adalah tidak sah;
dan

_(b) merekrut, mengangkut, memindahkan,_

menyembunyikan, melindungi atau
menyediakan apa-apa bantuan atau
perkhidmatan bagi tujuan melaksanakan
perbuatan yang disebut dalam perenggan
_(a);’._


-----

4 _Rang Undang-Undang_

**Pindaan seksyen 3**

**5.** Seksyen 3 Akta ibu dipinda—

_(a) dengan memasukkan selepas perkataan “di dalam atau di_

luar Malaysia” perkataan “dan apa jua kerakyatan atau
kewarganegaraan pesalah itu”;

_(b) dalam perenggan_ _(a), dengan memasukkan selepas_

perkataan “negara penerima” perkataan “atau negara
transit”; dan

_(c) dengan menggantikan perenggan_ _(b) dengan perenggan_

yang berikut:

“ _(b) jika negara penerima atau negara transit ialah_

negara asing tetapi pemerdagangan orang atau
penyeludupan migran bermula di dalam Malaysia
atau transit di Malaysia.”.

**Pindaan seksyen 5**

**6.** Subseksyen 5(1) Akta ibu dipinda dengan memasukkan selepas
perkataan “pemerdagangan orang” perkataan “dan penyeludupan
migran”.

**Pindaan Bahagian II**

**7.** Bahagian II Akta ibu dipinda dalam tajuk dengan memasukkan
selepas perkataan “ANTIPEMERDAGANGAN ORANG” perkataan
“DAN ANTIPENYELUDUPAN MIGRAN”.

**Pindaan seksyen 6**

**8.** Seksyen 6 Akta ibu dipinda—

_(a) dalam nota bahu, dengan memasukkan selepas_

perkataan “Antipemerdagangan Orang” perkataan “dan
Antipenyeludupan Migran”;

_(b) dalam subseksyen (1), dengan memasukkan selepas_

perkataan “Antipemerdagangan Orang” perkataan “dan
Antipenyeludupan Migran”;


-----

_Antipemerdagangan Orang (Pindaan) 2010_ 5

_(c) dalam subseksyen (2)—_

(i) dengan memotong perkataan “dan” yang terdapat

di hujung perenggan _(m);_

(ii) dengan menggantikan noktah di hujung perenggan

_(n) dengan perkataan “; dan”; dan_

(iii) dengan memasukkan selepas perenggan (n) perenggan

yang berikut:

“(o) tidak lebih daripada dua orang daripada

pertubuhan bukan kerajaan atau organisasi
lain yang berkaitan yang mempunyai
pengalaman, pengetahuan dan kepakaran
yang sesuai dalam masalah dan isu
yang berhubungan dengan penyeludupan
migran, yang dilantik oleh Menteri.”;

_(d) dalam subseksyen (3), dengan menggantikan perkataan_

“perenggan (2)(n)” dengan perkataan “perenggan (2)(n)
dan _(o)”; dan_

_(e) dalam subseksyen (4), dengan menggantikan perkataan_

“perenggan (2)(n)” dengan perkataan “perenggan (2)(n)
dan _(o)”._

**Pindaan seksyen 7**

**9. Akta ibu dipinda dengan menggantikan seksyen 7 dengan**
seksyen yang berikut:

“Fungsi dan kuasa Majlis

**7.** (1) Majlis hendaklah melaksanakan fungsi-fungsi yang
berikut:

_(a) menyelaraskan pelaksanaan Akta ini;_

_(b) merumuskan dasar dan program untuk mencegah dan_

memerangi pemerdagangan orang dan penyeludupan
migran;

_(c)_ merumuskan program perlindungan untuk orang yang

diperdagangkan;


-----

_Rang Undang-Undang_

_(d)_ memulakan program pendidikan untuk meningkatkan

kesedaran awam terhadap punca dan akibat perbuatan
pemerdagangan orang dan penyeludupan migran;

_(e)_ memantau corak imigrasi dan emigrasi di Malaysia

bagi bukti pemerdagangan orang dan penyeludupan
migran dan mendapatkan respons segera daripada
agensi kerajaan yang berkaitan dan pertubuhan
bukan kerajaan tentang masalah pemerdagangan
orang dan penyeludupan migran yang dibawa kepada
perhatiannya;

_(f)_ menasihati Kerajaan mengenai isu pemerdagangan orang

dan penyeludupan migran termasuk perkembangan
di peringkat antarabangsa terhadap perbuatan
pemerdagangan orang dan penyeludupan migran;

_(g) membuat syor kepada Menteri tentang segala aspek_

mencegah dan memerangi pemerdagangan orang dan
penyeludupan migran;

_(h) menyelaraskan perumusan dasar dan memantau_

pelaksanaan dasar sedemikian ke atas isu-isu
pemerdagangan orang dan penyeludupan migran
dengan agensi kerajaan yang berkaitan dan pertubuhan
bukan kerajaan;

_(i) bekerjasama dan menyelaraskan dengan kerajaan dan_

organisasi antarabangsa mengenai pemerdagangan
orang dan penyeludupan migran;

_(j) mengumpul dan mengumpul semak data dan maklumat,_

dan memberikan kebenaran bagi penyelidikan,
berhubung dengan mencegah dan memerangi
pemerdagangan orang dan penyeludupan migran;
dan

_(k) melaksanakan apa-apa fungsi lain bagi pelaksanaan_

Akta ini dengan sewajarnya.

(2) Majlis hendaklah mempunyai segala kuasa yang perlu
bagi, atau yang berkaitan dengan, atau yang bersampingan
secara munasabah dengan, pelaksanaan fungsinya.”.


-----

_Antipemerdagangan Orang (Pindaan) 2010_ 7

**Pindaan seksyen 15**

**10. Seksyen 15 Akta ibu dipinda dengan menggantikan perkataan**
“lima puluh ribu ringgit tetapi tidak melebihi lima ratus ribu
ringgit” dengan perkataan “lima ratus ribu ringgit tetapi tidak
melebihi satu juta ringgit dan boleh juga dilucuthakkan keuntungan
daripada kesalahan itu.”.

**Seksyen baru 15a**

**11.** Akta ibu dipinda dengan memasukkan selepas seksyen 15
seksyen yang berikut:

“Kesalahan berhubung dengan pemerdagangan orang

**dalam transit**

**15a.** Mana-mana orang yang membawa dalam transit orang
yang diperdagangkan melalui Malaysia melalui darat, laut
atau udara, atau selainnya mengaturkan atau memudahkan
perbuatan itu melakukan suatu kesalahan dan boleh, apabila
disabitkan, dihukum dengan pemenjaraan selama tempoh tidak
melebihi tujuh tahun, dan boleh juga dikenakan denda.”.

**Seksyen baru 17a**

**12. Akta ibu dipinda dengan memasukkan selepas seksyen 17**
seksyen yang berikut:

“Pergerakan atau pengangkutan orang yang diperdagangkan

**tidak relevan**

**17a.** Dalam suatu pendakwaan bagi apa-apa kesalahan di
bawah Bahagian ini, pihak pendakwa tidak perlu membuktikan
pergerakan atau pengangkutan orang yang diperdagangkan
itu tetapi bahawa orang yang diperdagangkan itu telah
dieksploitasi.”.

**Pindaan seksyen 23**

**13. Seksyen 23 Akta ibu dipinda—**

_(a) dalam subseksyen (1), dengan memasukkan selepas_

perkataan “negara penerima” perkataan “atau negara
transit”;


-----

_Rang Undang-Undang_

_(b) dengan menggantikan subseksyen (2) dengan subseksyen_

yang berikut:

“(2) Mana-mana pemunya, operator atau nakhoda
mana-mana pengangkut yang disebut dalam subseksyen
(1) yang—

_(a) dengan diketahuinya membenarkan atau mempunyai_

alasan yang munasabah untuk mempercayai
bahawa pengangkut itu digunakan bagi maksud
membawa seseorang ke dalam negara penerima
atau negara transit tanpa dokumen perjalanan
yang dikehendaki bagi kemasukan sah orang itu
ke dalam negara penerima atau negara transit
itu; atau

_(b) dengan diketahuinya membenarkan atau mempunyai_

alasan yang munasabah untuk mempercayai
bahawa pengangkut itu digunakan bagi maksud
melakukan apa-apa kesalahan pemerdagangan
orang,

melakukan suatu kesalahan dan boleh, apabila disabitkan,
didenda tidak melebihi dua ratus lima puluh ribu ringgit
atau dipenjarakan selama tempoh tidak melebihi lima
tahun atau kedua-duanya.”;

_(c)_ dalam subseksyen (3), dengan memasukkan selepas

perkataan “negara penerima”, di mana-mana jua terdapat,
perkataan “atau negara transit”;

_(d) dalam subseksyen (4), dengan memasukkan selepas_

perkataan “negara penerima” perkataan “atau negara
transit”; dan

_(e) dengan memasukkan selepas subseksyen (4) subseksyen_

yang berikut:

“(5) Jika tiada pendakwaan atau sabitan di bawah
seksyen ini, pemunya, operator atau nakhoda pengangkut
yang digunakan hendaklah bertanggunggan secara
bersesama dan berasingan untuk segala perbelanjaan yang
ditanggung oleh Kerajaan berkenaan dengan penahanan
dan penyenggaraan orang yang diperdagangkan dan
pemindahannya dari Malaysia dan perbelanjaan
sedemikan hendaklah didapatkan semula sebagai hutang
yang kena dibayar kepada Kerajaan.”.


-----

_Antipemerdagangan Orang (Pindaan) 2010_ 9

**Pindaan seksyen 25**

**14. Seksyen 25 Akta ibu dipinda dengan memasukkan selepas**
perkataan “negara penerima”, di mana-mana jua terdapat, perkataan
“atau negara transit”.

**Bahagian baru IIIa**

**15. Akta ibu dipinda dengan memasukkan selepas Bahagian III**
Bahagian yang berikut:

“Bahagian Iiia

PENYELUDUPAN MIGRAN

**Kesalahan penyeludupan migran**

**26a.** Mana-mana orang yang menjalankan penyeludupan
migran melakukan suatu kesalahan dan hendaklah, apabila
disabitkan, dihukum dengan pemenjaraan selama tempoh
tidak melebihi lima belas tahun, dan boleh juga dikenakan
denda, atau kedua-duanya.

**Kesalahan penyeludupan migran yang lebih berat**

**26** **b.** Mana-mana orang yang menjalankan kesalahan

penyeludupan migran yang perkara yang berikut terpakai
baginya:

_(a) dalam melakukan kesalahan itu, orang itu berniat_

untuk mengeksploitasi migran yang diseludup itu
selepas kemasukannya ke dalam negara penerima
atau negara transit sama ada oleh orang itu sendiri
atau oleh seorang yang lain;

_(b) dalam melakukan kesalahan itu, orang itu_

memperlakukan migran yang diseludup itu dengan
layanan yang kejam, tidak berperikemanusiaan atau
menjatuhkan maruah; atau

_(c) dalam melakukan kesalahan itu, kelakuan orang itu_

menimbulkan risiko kematian atau kemudaratan
yang serius terhadap migran yang diseludup itu,


-----

10 _Rang Undang-Undang_

hendaklah, apabila disabitkan, dihukum dengan pemenjaraan
selama tempoh tidak kurang daripada tiga tahun tetapi tidak
melebihi dua puluh tahun, dan boleh juga dikenakan denda,
atau kedua-duanya.

**Kesalahan berhubung dengan migran yang diseludup**
**dalam transit**

**26c. Mana-mana orang yang membawa dalam transit seorang**
migran yang diseludup menerusi Malaysia melalui darat, laut
atau udara atau selainnya mengaturkan atau memudahkan
perbuatan itu melakukan suatu kesalahan dan hendaklah,
apabila disabitkan, dihukum dengan pemenjaraan selama
tempoh tidak kurang daripada tujuh tahun, dan boleh juga
dikenakan denda, atau kedua-duanya.

**Kesalahan mendapat keuntungan daripada kesalahan**
**penyeludupan migran**

**26d.** Mana-mana orang yang mendapat keuntungan daripada
kesalahan penyeludupan migran melakukan suatu kesalahan dan
hendaklah, apabila disabitkan, dihukum dengan pemenjaraan
selama tempoh tidak kurang daripada tujuh tahun tetapi tidak
melebihi lima belas tahun, dan boleh juga dikenakan denda
tidak kurang daripada lima ratus ribu ringgit tetapi tidak
melebihi satu juta ringgit, atau kedua-duanya, dan boleh juga
dilucuthakkan keuntungan yang daripada kesalahan itu.

**Dokumen perjalanan atau pengenalan diri fraud**

**26e.** Mana-mana orang yang membuat, memperoleh,

memberi, menjual, atau memiliki suatu dokumen perjalanan
atau pengenalan diri fraud bagi maksud memudahkan suatu
perbuatan penyeludupan migran melakukan suatu kesalahan dan
hendaklah, apabila disabitkan, dihukum dengan pemenjaraan
selama tempoh tidak kurang daripada tujuh tahun tetapi tidak
melebihi lima belas tahun, dan boleh juga dikenakan denda
tidak kurang daripada lima puluh ribu ringgit tetapi tidak
melebihi lima ratus ribu ringgit, atau kedua-duanya.


-----

_Antipemerdagangan Orang (Pindaan) 2010_ 11

**Menyediakan kemudahan bagi membantu** **penyeludupan**
**migran**

**26f.** Mana-mana orang, yang merupakan—

_(a) pemunya, penghuni, penerima pajak atau orang yang_

bertanggungjawab ke atas mana-mana premis, bilik
atau tempat, dengan diketahuinya membenarkan
suatu mesyuarat diadakan di premis, bilik atau
tempat itu; atau

_(b) pemunya, penerima pajak atau orang yang_

bertanggungjawab ke atas apa-apa kelengkapan
atau kemudahan yang membolehkan perakaman,
persidangan atau mesyuarat melalui teknologi,
dengan diketahuinya membenarkan kelengkapan
atau kemudahan itu digunakan,

bagi maksud melakukan suatu kesalahan di bawah Bahagian
ini, melakukan suatu kesalahan dan hendaklah, apabila
disabitkan, dihukum dengan pemenjaraan selama tempoh
tidak melebihi sepuluh tahun, dan boleh juga dikenakan
denda, atau kedua-duanya.

**Menyediakan perkhidmatan bagi maksud** **penyeludupan**
**migran**

**26g.** (1) Mana-mana orang yang, secara langsung atau tidak
langsung, menyediakan atau mengadakan perkhidmatan atau
kemudahan kewangan—

_(a) dengan niat bahawa perkhidmatan atau kemudahan itu_

digunakan, atau dengan mengetahui atau mempunyai
alasan yang munasabah untuk mempercayai bahawa
perkhidmatan atau kemudahan itu akan digunakan,
secara keseluruhan atau sebahagiannya, bagi
maksud melakukan atau memudahkan pelakuan
suatu perbuatan penyeludupan migran, atau bagi
maksud memanfaatkan mana-mana orang yang
melakukan atau memudahkan pelakuan suatu
perbuatan penyeludupan migran; atau


-----

12 _Rang Undang-Undang_

_(b) dengan mengetahui atau mempunyai alasan yang_

munasabah untuk mempercayai bahawa, secara
keseluruhan atau sebahagiannya, perkhidmatan
atau kemudahan itu akan digunakan oleh atau
akan memanfaatkan mana-mana orang yang terlibat
dalam suatu perbuatan penyeludupan migran,

melakukan suatu kesalahan dan hendaklah, apabila disabitkan,
dihukum dengan pemenjaraan selama tempoh tidak melebihi
sepuluh tahun, dan boleh juga dikenakan denda, atau keduaduanya.

(2) Bagi maksud subseksyen (1), “perkhidmatan atau
kemudahan kewangan” termasuklah perkhidmatan atau
kemudahan yang ditawarkan oleh peguam atau akauntan yang
bertindak sebagai penama atau ejen kepada klien mereka.

**Menyembunyikan atau melindungi migran yang diseludup**
**dan penyeludup migran**

**26h.** (1) Mana-mana orang yang menyembunyikan atau
melindungi, atau menghalang, menggalang atau mengganggu
penangkapan mana-mana orang dengan mengetahui atau
mempunyai sebab yang munasabah untuk mempercayai
bahawa orang itu ialah—

_(a) migran yang diseludup; atau_

_(b) orang yang telah melakukan atau sedang merancang_

atau berkemungkinan untuk melakukan suatu
perbuatan penyeludupan migran,

melakukan suatu kesalahan dan hendaklah, apabila disabitkan,
dihukum dengan pemenjaraan selama tempoh tidak melebihi
sepuluh tahun, dan boleh juga dikenakan denda, atau keduaduanya.

(2) Dalam seksyen ini, “melindungi” termasuklah memberikan
seseorang tempat perlindungan, makanan, minuman, wang atau
pakaian, senjata, amunisi atau pengangkut, atau membantu
seseorang dengan apa-apa cara untuk mengelakkan daripada
ditangkap.


-----

_Antipemerdagangan Orang (Pindaan) 2010_ 13

**Menyokong kesalahan** **penyeludupan migran**

**26i.** (1) Mana-mana orang yang memberikan sokongan
material atau sumber kepada seorang yang lain dan sokongan
dan sumber itu membantu penerima itu atau mana-mana
orang lain untuk terlibat dalam kelakuan yang merupakan
kesalahan penyeludupan migran melakukan suatu kesalahan dan
hendaklah, apabila disabitkan, dihukum dengan pemenjaraan
selama tempoh tidak melebihi lima belas tahun, dan boleh
juga dikenakan denda, atau kedua-duanya.

(2) Bagi mengelakkan keraguan, seseorang melakukan suatu
kesalahan di bawah subseksyen (1) walaupun jika kesalahan
penyeludupan migran tidak dilakukan.

**Kesalahan mengangkut migran yang diseludup**

**26j. Mana-mana orang yang merupakan pemunya, operator**
atau nakhoda mana-mana pengangkut yang terlibat dalam
pengangkutan migran yang diseludup melakukan suatu
kesalahan dan hendaklah, apabila disabitkan, dihukum dengan
pemenjaraan selama tempoh tidak melebihi lima tahun, dan
boleh juga dikenakan denda tidak melebihi dua ratus lima
puluh ribu ringgit, atau kedua-duanya.

**Obligasi pemunya, dsb. pengangkut**

**26k. (1) Mana-mana orang yang merupakan pemunya,**
operator atau nakhoda mana-mana pengangkut yang terlibat
dalam pengangkutan barang atau orang bagi keuntungan
komersil hendaklah memastikan bahawa tiap-tiap orang yang
menaiki pengangkutan itu memiliki dokumen perjalanan
bagi kemasukan sah orang itu ke dalam negara penerima
atau negara transit dan jika tidak, hendaklah menolak untuk
mengangkut orang itu.

(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
dikenakan denda tidak melebihi dua ratus lima puluh ribu
ringgit atau pemenjaraan selama tempoh tidak melebihi lima
tahun, atau kedua-duanya.


-----

14 _Rang Undang-Undang_

(3) Dalam mana-mana prosiding untuk suatu kesalahan
di bawah seksyen ini, hendaklah menjadi suatu pembelaan
bagi pemunya, operator atau nakhoda itu untuk membuktikan
bahawa—

_(a) dia mempunyai alasan yang munasabah untuk_

mempercayai bahawa dokumen perjalanan orang yang
disebut dalam subseksyen (1) merupakan dokumen
perjalanan yang dikehendaki bagi kemasukan sah
orang itu ke dalam negara penerima atau negara
transit itu;

_(b)_ orang yang disebut dalam subseksyen (1) memiliki

dokumen perjalanan yang dikehendaki bagi
kemasukan sah ke dalam negara penerima atau
negara transit itu semasa orang itu menaiki, atau
pada kali terakhir menaiki, pengangkut itu untuk
perjalanan ke negara penerima atau negara transit
itu; atau

_(c) kemasukan orang yang disebut dalam subseksyen_

(1) ke dalam negara penerima atau negara transit
itu berlaku hanya kerana orang itu sakit atau
mengalami kecederaan, tekanan cuaca atau apaapa hal keadaan lain yang berada di luar kawalan
pemunya, operator atau nakhoda itu.

(4) Mana-mana orang yang disabitkan atas suatu kesalahan
di bawah seksyen ini boleh dikehendaki membayar kos
penahanan orang yang diseludup di dalam, dan pemindahan
dari, negara penerima atau negara transit itu.

(5) Jika tiada pendakwaan atau sabitan di bawah seksyen
ini, pemunya, operator atau nakhoda pengangkut yang
digunakan hendaklah bertanggunggan secara bersesama dan
berasingan untuk segala perbelanjaan yang ditanggung oleh
Kerajaan berkenaan dengan penahanan dan penyenggaraan
migran yang diseludup itu dan pemindahannya dari Malaysia
dan perbelanjaan itu hendaklah didapatkan semula sebagai
hutang yang kena dibayar kepada Kerajaan.”.

**Pindaan seksyen 27**

**16. Subseksyen 27(1) Akta ibu dipinda—**

_(a) dengan memotong perkataan “dan” yang terdapat di hujung_

perenggan _(c);_


-----

_Antipemerdagangan Orang (Pindaan) 2010_ 15

_(b) dengan menggantikan noktah di hujung perenggan_ _(d)_

dengan perkataan “; dan”; dan

_(c) dengan memasukkan selepas perenggan_ _(d) perenggan_

yang berikut:

“(e) mana-mana Pegawai Tenaga Kerja.”.

**Pindaan seksyen 35**

**17.** Seksyen 35 Akta ibu dipinda dengan menggantikan subseksyen
(2) dengan subseksyen yang berikut:

“(2) Apabila mana-mana saksi dipanggil bagi pihak
pendakwa atau pembela, selain tertuduh, dan terdapat suatu
asas untuk mencabar kebolehpercayaan saksi itu, Mahkamah
hendaklah, tertakluk kepada peruntukan Akta Keterangan
1950 [Akta 56], merujuk kepada mana-mana pernyataan
yang dibuat oleh saksi itu kepada seseorang pegawai penguat
kuasa dalam perjalanan suatu penyiasatan di bawah Akta ini
dan boleh kemudiannya menggunakan pernyataan itu untuk
mencabar kebolehpercayaan saksi itu.”.

**Pindaan Bahagian V**

**18.** Bahagian V Akta ibu dipinda dengan memasukkan sebelum
seksyen 42 seksyen yang berikut:

“Ketidakpakaian

**41a. Bahagian ini tidak terpakai bagi migran yang diseludup**
melainkan jika migran yang diseludup itu ialah seorang
yang diperdagangkan.”.

**Pindaan seksyen 44**

**19.** Subseksyen 44(2) Akta ibu dipinda dengan menggantikan
perkataan “boleh” dengan perkataan “hendaklah”.


-----

16 _Rang Undang-Undang_

**Pindaan seksyen 51**

**20.** Seksyen 51 Akta ibu dipinda—

_(a) dalam subseksyen (2), dengan memasukkan selepas_

perkataan “Pegawai Pelindung hendaklah” perkataan
“secara bersama”; dan

_(b) dengan memasukkan selepas subseksyen (5) subseksyen_

yang berikut:

“(6) Tiada apa-apa jua dalam seksyen ini boleh
menjejaskan apa-apa pendakwaan sesuatu perbuatan
pemerdagangan orang di bawah Akta ini.”.

**Pindaan seksyen 52**

**21. Seksyen 52 Akta ibu dipinda—**

_(a)_ dalam subseksyen (1)—

(i) dengan menggantikan perkataan “pegawai penguat

kuasa” dengan perkataan “Pendakwa Raya”; dan

(ii) dengan menggantikan perkataan “Mahkamah

Majistret” dengan perkataan “Mahkamah Sesyen
yang pendakwaan jenayah telah dimulakan”; dan

_(b) dalam subseksyen (2), (3) dan (5), dengan menggantikan_

perkataan “Majistret” dengan perkataan “Hakim Mahkamah
Sesyen”.

**Pindaan seksyen 58**

**22.** Seksyen 58 Akta ibu dipinda dengan memasukkan selepas
perkataan “orang yang diperdagangkan”, di mana-mana jua terdapat
kecuali dalam perenggan (1)(b), perkataan “atau migran yang
diseludup”.


-----

_Antipemerdagangan Orang (Pindaan) 2010_ 17

**Seksyen baru 61a**

**23. Akta ibu dipinda dengan memasukkan selepas seksyen 61**
seksyen yang berikut:

“Kebolehterimaan deposisi orang yang diperdagangkan

**atau migran yang diseludup yang tidak dapat dikesan**

**61a.** (1) Walau apa jua pun yang terkandung dalam Akta ini
dan mana-mana undang-undang bertulis yang berlawanan,
jika dalam mana-mana prosiding bagi suatu kesalahan di
bawah Akta ini keterangan mana-mana orang yang berkenaan
dengannya suatu perintah pemindahan dari Malaysia telah
dibuat oleh Ketua Pengarah di bawah seksyen 32 atau 33
atau subseksyen 56(2) Akta Imigresen 1959/63 dikehendaki
oleh mahkamah, maka apa-apa deposisi yang berhubungan
dengan hal perkara prosiding itu yang dibuat oleh orang
itu—

_(a) di Malaysia di hadapan Hakim Mahkamah Sesyen_

atau Majistret dalam kehadiran atau ketidakhadiran
orang yang dipertuduh dengan kesalahan itu;
atau

_(b)_ di luar Malaysia di hadapan pegawai konsular atau

pegawai kehakiman negara asing dalam kehadiran
atau ketidakhadiran orang yang dipertuduh dengan
kesalahan itu,

hendaklah menjadi keterangan boleh diterima di hadapan
mahkamah itu dan apa-apa deposisi sedemikian hendaklah,
tanpa bukti lanjut, diterima sebagai keterangan _prima facie_
mengenai apa-apa fakta yang dinyatakan dalam deposisi itu.

(2) Mana-mana pihak dalam mana-mana prosiding tidak
perlu untuk membuktikan tandatangan atau sifat rasmi
Hakim Mahkamah Sesyen, Majistret, pegawai konsular atau
pegawai kehakiman yang di hadapannya deposisi di bawah
subseksyen (1) itu dibuat.

(3) Bagi maksud seksyen ini, sebutan mengenai—

_(a) suatu “deposisi” termasuklah apa-apa pernyataan_

bertulis yang dibuat atas sumpah; dan


-----

18 _Rang Undang-Undang_

_(b) suatu “sumpah” termasuklah suatu ikrar atau akuan_

dalam hal orang yang dibenarkan oleh undangundang untuk membuat ikrar atau akuan sebagai
ganti membuat sumpah.

(4) Tiada apa-apa jua dalam seksyen ini boleh menjejaskan
apa-apa deposisi lain diterima sebagai keterangan.”.

**Pindaan seksyen 63**

**24. Seksyen 63 Akta ibu dipinda—**

_(a)_ dengan menggantikan nota bahu “Penalti am” dengan

nota bahu “Penalti am dan penalti lebih berat”;

_(b) dengan menomborkan semula seksyen itu sebagai subseksyen_

(1) seksyen itu; dan

_(c)_ dengan memasukkan selepas subseksyen (1) subseksyen

yang berikut:

“(2) Jika suatu kesalahan di bawah Akta ini

dilakukan oleh suatu pertubuhan perbadanan, pertubuhan
perbadanan itu boleh, apabila disabitkan—

_(a)_ jika suatu denda ditentukan di bawah seksyen

yang berkenaan, dikenakan denda yang tidak
kurang daripada tiga kali denda maksimum
yang ditentukan; dan

_(b) jika tiada denda ditentukan—_

(i) berhubung dengan seksyen 15a dan 26c,

dikenakan denda minimum sebanyak
lima juta ringgit; dan

(ii) dalam apa-apa hal lain, dikenakan denda

minimum sebanyak satu juta ringgit.

(3) Jika, selepas disabitkan atas apa-apa kesalahan di
bawah Akta ini, seseorang itu kemudiannya melakukan
suatu lagi kesalahan di bawah Akta ini, dia hendaklah,
apabila disabitkan, bagi kesalahan yang kemudiannya,
dihukum dengan penalti yang lebih berat yang hendaklah
tidak kurang daripada penalti yang telah dikenakan ke
atasnya untuk kesalahan yang terdahulu.


-----

_Antipemerdagangan Orang (Pindaan) 2010_ 19

(4) Jika suatu kesalahan di bawah Akta ini telah
dilakukan oleh seseorang yang telah dibuktikan di
mahkamah bahawa dia telah bertindak bersesama
dengan seorang atau lebih daripada seorang lain semasa
melakukan kesalahan itu, orang itu hendaklah, apabila
disabitkan, dihukum dengan penalti yang lebih berat
yang hendaklah merupakan suatu penalti yang lebih
keras daripada penalti yang boleh dikenakan ke atasnya
jika dia bertindak seorang diri.”.

**Pindaan seksyen 66**

**25.** Subseksyen 66(2) Akta ibu dipinda dengan memasukkan
selepas perenggan _(f) perenggan yang berikut:_

_“(fa)_ untuk mengadakan peruntukan bagi pembayaran dan

pemerdapatan semula apa-apa perbelanjaan yang
ditanggung oleh Kerajaan berkaitan dengan penahanan,
penyenggaraan, rawatan perubatan dan pemindahan dari
Malaysia mana-mana orang di bawah Akta ini;”.

**Kecualian**

**26. Segala sebutan mengenai Akta Antipemerdagangan Orang 2007**
dan Majlis Antipemerdagangan Orang dalam mana-mana undangundang bertulis atau dokumen hendaklah, apabila Akta ini mula
berkuat kuasa, masing-masing ditafsirkan sebagai sebutan mengenai
Akta Antipemerdagangan Orang dan Antipenyeludupan Migran
2007 dan Majlis Antipemerdagangan Orang dan Antipenyeludupan
Migran.

HURAIAN

Rang Undang-Undang ini bertujuan untuk meminda Akta Antipemerdagangan
Orang 2007 (“Akta 670”).

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.


-----

20 _Rang Undang-Undang_

3. _Fasal 2 bertujuan untuk meminda tajuk panjang Akta 670 untuk meluaskan_
ruang lingkup Akta untuk meliputi tindakan mencegah dan memerangi
penyeludupan migran. Pindaan ini perlu untuk menangani masalah semasa
mengenai kemasukan migran tanpa izin dari negara berkonflik yang mencari
kehidupan yang lebih baik di Malaysia atau negara ketiga dan yang, secara
khususnya, menggunakan Malaysia sebagai tempat transit sementara mereka
menunggu untuk membuat perjalanan ke negara yang dituju. Migran ini berbeza
daripada orang yang diperdagangkan kerana migran ini sendiri yang terlibat
dalam dan membiayai migrasi yang menyalahi undang-undang dan bahaya
eksploitasi yang dihadapi oleh mereka hanyalah dari aspek layanan yang kejam,
tidak berperikemanusiaan atau menjatuhkan maruah semasa perjalanan mereka.
Di samping itu, di bawah undang-undang antarabangsa, Malaysia mempunyai
obligasi kemanusiaan untuk memastikan keselamatan migran sedemikian semasa
mereka berada di dalam wilayah Malaysia. Kemasukan migran tanpa izin ini
juga menimbulkan ancaman keselamatan kepada Malaysia kerana cara masuk
dan keluar mereka pada amnya adalah menyalahi undang-undang.

4. _Fasal 3 bertujuan untuk meminda seksyen 1 Akta 670 bagi meminda tajuk_
ringkasnya. Pindaan ini perlu bagi mencerminkan ruang lingkup Akta yang
diperluas berhubung dengan tindakan mencegah dan memerangi penyeludupan
migran.

5. _Fasal 4 bertujuan untuk meminda seksyen 2 Akta 670. Pindaan ini_
bertujuan untuk menggantikan beberapa takrif yang digunakan dalam Akta
670 dan memasukkan takrif baru berbangkit daripada peluasan ruang lingkup
Akta 670 untuk meliputi penyeludupan migran. Antara takrif substantif yang
telah dipinda atau dimasukkan ialah “pemerdagangan orang”, “migran yang
diseludup”, “penyeludupan migran” dan “negara transit”.

6. _Fasal 8 bertujuan untuk meminda seksyen 6 Akta 670 bagi menukar nama_
Majlis Antipemerdagangan Orang kepada “Majlis Antipemerdagangan Orang
dan Antipenyeludupan Migran” berbangkit daripada peluasan ruang lingkup
Akta dan fungsi-fungsinya. Keanggotaan Majlis ini akan diperluas untuk
memasukkan tidak lebih daripada dua orang dari organisasi bukan kerajaan atau
organisasi lain yang relevan yang mempunyai pengalaman, pengetahuan dan
kepakaran yang sesuai dalam masalah dan isu-isu yang berhubungan dengan
penyeludupan migran.

7. _Fasal 10 bertujuan untuk meminda seksyen 15 Akta 670 untuk menaikkan_
denda yang dikenakan terhadap seseorang yang mendapat keuntungan daripada
pengeksploitan orang yang diperdagangkan daripada tidak kurang daripada lima
puluh ribu ringgit tetapi tidak melebihi lima ratus ribu ringgit kepada suatu
denda yang tidak kurang daripada lima ratus ribu ringgit tetapi tidak melebihi
satu juta ringgit, dan segala keuntungan yang diperoleh daripada kesalahan
itu oleh pesalah yang disabitkan itu boleh juga dilucuthakkan.

8. _Fasal 11 bertujuan untuk memasukkan seksyen baru, iaitu seksyen 15a,_
ke dalam Akta 670 untuk memperuntukkan satu kesalahan baru. Pindaan ini
bertujuan untuk memperuntukkan bahawa orang yang membawa dalam transit
orang yang diperdagangkan menerusi Malaysia melalui darat, laut atau udara,
atau selainnya mengaturkan atau memudahkan perbuatan sedemikian melakukan
suatu kesalahan.


-----

_Antipemerdagangan Orang (Pindaan) 2010_ 21

9. _Fasal 12 bertujuan untuk memasukkan seksyen baru, iaitu seksyen 17a,_
ke dalam Akta 670 untuk memperuntukkan bahawa pihak pendakwa tidak perlu
untuk membuktikan pergerakan atau pengangkutan orang yang diperdagangkan
untuk membuktikan bahawa suatu kesalahan pemerdagangan orang telah berlaku.
Pihak pendakwa hanya perlu membuktikan bahawa orang yang diperdagangkan
itu telah dieksploitasi.

10. _Fasal 13 bertujuan untuk meminda seksyen 23 Akta 670 untuk_

memperuntukkan bahawa pemunya, operator atau nakhoda pengangkut yang
digunakan dalam pemerdagangan orang hendaklah bertanggungan secara bersesama
dan berasingan untuk segala perbelanjaan yang ditanggung oleh Kerajaan
berkenaan dengan penahanan dan penyenggaraan orang yang diperdagangkan
dan pemindahannya dari Malaysia. Perbelanjaan itu hendaklah didapatkan
semula sebagai hutang yang kena dibayar kepada Kerajaan.

11. _Fasal 15 bertujuan untuk memasukkan bahagian baru, iaitu Bahagian IIIa,_

ke dalam Akta 670 untuk menangani penyeludupan migran. Bahagian baru IIIa
ini mengandungi 10 seksyen baru, iaitu seksyen 26a hingga 26j. Bahagian baru
IIIa menangani masalah yang timbul berkenaan dengan penyeludupan migran
sebagai suatu aktiviti jenayah berlainan daripada aktiviti sah atau tidak sah
yang dilakukan oleh migran itu sendiri. Seksyen-seksyen itu secara khusus
menjadikan eksploitasi migran dan penjanaan keuntungan haram daripada
pemerolehan kemasukan atau penetapan migran itu dengan menyalahi undangundang sebagai suatu kesalahan.

12. _Fasal 16 bertujuan untuk meminda seksyen 27 Akta 670 untuk memasukkan_

Pegawai Tenaga Kerja sebagai pegawai penguat kuasa bagi maksud Akta
ini.

13. _Fasal 17 bertujuan untuk meminda seksyen 35 Akta 670 untuk_

memperuntukkan bahawa kebolehterimaan pernyataan hendaklah mengikut
peruntukan Akta Keterangan 1950.

14. _Fasal 18 bertujuan untuk memasukkan seksyen baru, iaitu seksyen 41a, ke_

dalam Bahagian V Akta 670 untuk memperjelas bahawa migran yang diseludup
hanya berhak untuk dilindungi di bawah Bahagian ini jika dia adalah orang
yang diperdagangkan.

15. _Fasal 19 bertujuan untuk meminda seksyen 44 Akta 670 untuk menjadikannya_

mandatori bagi Majistret untuk membuat perintah perlindungan sementara bagi
orang yang dijumpai atau diselamatkan dan disyaki dengan munasabah sebagai
orang yang diperdagangkan untuk ditempatkan di tempat perlindungan untuk
tempoh selama empat belas hari bagi tujuan penyiasatan.

16. _Fasal 20 bertujuan untuk meminda seksyen 51 Akta 670 untuk menjelaskan_

bahawa pegawai penguat kuasa dan Pegawai Pelindung hendaklah menyediakan
laporan kepada Majistret secara bersama bagi tujuan memuaskan Majistret
tentang sama ada orang yang terhadapnya suatu perintah perlindungan sementara
dibuat adalah orang yang diperdagangkan. Pindaan ini juga bertujuan untuk
memperuntukkan bahawa keputusan Majistret tidak menjejaskan apa-apa
pendakwaan yang dimulakan terhadap orang itu.


-----

22 _Rang Undang-Undang_

17. _Fasal 23 bertujuan untuk memasukkan seksyen baru, iaitu seksyen 61a,_

ke dalam Akta 670 untuk memperuntukkan tentang kebolehterimaan deposisi
yang dibuat oleh orang yang diperdagangkan atau migran yang diseludup yang
tidak dapat dikesan semasa prosiding di mahkamah. Deposisi itu hendaklah
dibuat atas sumpah di hadapan Hakim Mahkamah Sesyen atau Majistret
jika di Malaysia atau pegawai konsular atau pegawai kehakiman jika di luar
Malaysia.

18. _Fasal 24 bertujuan untuk meminda seksyen 63 Akta 670 untuk_

memperuntukkan penalti am dan penalti lebih berat. Pindaan ini membuat
peruntukan mengenai penalti yang akan dikenakan terhadap suatu pertubuhan
perbadanan yang melakukan kesalahan di bawah Akta ini, termasuklah penalti
lebih berat bagi pesalah berulang dan jika pesalah itu bertindak secara bersesama
dengan seorang lain atau lebih daripada seorang orang semasa melakukan
kesalahan itu.

19. _Fasal 26 mengandungi peruntukan kecualian berbangkit daripada pindaan_

kepada tajuk ringkas Akta 670 dan pertukaran nama Majlis.

20. Pindaan lain yang tidak diperkataan secara khusus dalam Huraian ini
merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)2742]


-----

