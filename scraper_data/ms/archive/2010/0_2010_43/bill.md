---
Year: 2010
Bill: D.R.44/2010 - Rang Undang-Undang Perkhidmatan Kuarantin Dan Pemeriksaan Malaysia 2010 (Lulus)
Title: D.R.44/2010 - Rang Undang-Undang Perkhidmatan Kuarantin Dan Pemeriksaan Malaysia 2010 (Lulus)
Download URL: https://www.parlimen.gov.my/files/billindex/pdf/2010/DR442010.pdf
URL: https://www.parlimen.gov.my/files/billindex/pdf/2010/DR442010.pdf
---
---
Reading:
D.R.44/2010
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:13/06/2011
Dibentang Oleh:Y.B. Datuk Seri Noh bin Haji Omar, Menteri Pertanian dan Industri Asas Tani
---

_Perkhidmatan Kuarantin dan Pemeriksaan Malaysia_ 1

**D.R. 44/2010**

RANG UNDANG-UNDANG PERKHIDMATAN KUARANTIN
DAN PEMERIKSAAN MALAYSIA 2010

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Akta hendaklah dibaca bersama-sama dengan undang-undang bertulis
yang berkaitan

3. Tafsiran

BAHAGIAN II

PERKHIDMATAN KUARANTIN DAN PEMERIKSAAN MALAYSIA

4. Pelantikan Ketua Pengarah dan pegawai lain

5. Pelantikan pegawai penguat kuasa

6. Pelantikan pegawai awam untuk menjadi pegawai penguat kuasa

7. Pegawai penguat kuasa hendaklah menjalankan fungsi dan kuasa Ketua
Pengarah

BAHAGIAN III

FUNGSI DAN KUASA

8. Fungsi Ketua Pengarah

9. Kuasa Ketua Pengarah

BAHAGIAN IV

JAWATANKUASA PENYELARASAN BAGI KUARANTIN DAN PEMERIKSAAN

10. Jawatankuasa Penyelarasan bagi Kuarantin dan Pemeriksaan


-----

_Rang Undang-Undang_

BAHAGIAN V

PERMIT, LESEN DAN PERAKUAN

Fasal

11. Keperluan bagi permit, lesen dan perakuan

12. Permohonan bagi permit, lesen dan perakuan

13. Permit, lesen dan perakuan palsu

14. Tumbuhan, binatang, karkas, dsb. dengan perosak, penyakit atau bahan
cemar

15. Syarat import dan eksport

BAHAGIAN VI

PENGUATKUASAAN

16. Kuasa yang hendaklah dijalankan di pintu masuk, stesen kuarantin dan
premis kuarantin

17. Kuasa penyiasatan

18. Kuasa penangkapan

19. Penggeledahan dan penyitaan dengan waran

20. Penggeledahan dan penyitaan tanpa waran

21. Waran boleh diterima walaupun cacat

22. Kuasa untuk mengelak premis dan pengangkut

23. Akses kepada data berkomputer

24. Kuasa untuk memberhentikan, menggeledah dan menyita pengangkut

25. Senarai tumbuhan, binatang, karkas, dsb., yang disita

26. Pemeriksaan orang yang mengetahui kes

27. Kebolehterimaan pernyataan dalam keterangan

28. Kuasa untuk menghendaki kehadiran orang yang mengetahui kes

29. Pelucuthakan tumbuhan, binatang, karkas, dsb., yang disita

30. Pelepasan tumbuhan, binatang, karkas, dsb., yang disita

31. Kos memegang tumbuhan, binatang, karkas, dsb., yang disita

32. Tiada kos atau ganti rugi yang berbangkit daripada penyitaan boleh
didapatkan

33. Kuasa untuk mengambil sampel

34. Pemeriksaan atau pengujian tumbuhan, binatang, karkas, dsb., yang
disita

35. Kuasa tambahan

36. Menghalang pegawai penguat kuasa


-----

_Perkhidmatan Kuarantin dan Pemeriksaan Malaysia_

BAHAGIAN VII

PELBAGAI

Fasal

37. Perbelanjaan

38. Wang yang dipungut atau diterima di bawah Akta ini

39. Khidmat pakar

40. Pakaian seragam

41. Pejabat dan kemudahan

42. Kuasa untuk meminda Jadual

43. Kesalahan yang dilakukan oleh pertubuhan perbadanan

44. Kesalahan yang dilakukan oleh pekongsi, ejen atau pekhidmat

45. Penalti am

46. Pengkompaunan kesalahan

47. Permulaan pendakwaan

48. Perlindungan terhadap guaman dan prosiding undang-undang

49. Peraturan-peraturan

50. Peruntukan kecualian dan peralihan

JADUAL PERTAMA

JADUAL KEDUA

JADUAL KETIGA


-----

_Rang Undang-Undang_


-----

_Perkhidmatan Kuarantin dan Pemeriksaan Malaysia_ 5

RANG UNDANG-UNDANG

_b e r n a m a_

Suatu Akta untuk mengadakan peruntukan bagi perkhidmatan
kuarantin dan pemeriksaan Malaysia bagi maksud mengadakan
perkhidmatan bersepadu yang berhubungan dengan kuarantin,
pemeriksaan dan penguatkuasaan di pintu masuk, stesen kuarantin
dan premis kuarantin dan pemerakuan bagi import dan eksport
tumbuhan, binatang, karkas, ikan, keluaran pertanian, tanih dan
mikroorganisma dan termasuk pemeriksaan dan penguatkuasaan
yang berhubungan dengan makanan dan bagi perkara-perkara
yang berkaitan dengannya.

[ ]

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Perkhidmatan Kuarantin**
dan Pemeriksaan Malaysia 2010.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta, dan Menteri_
boleh menetapkan tarikh yang berlainan bagi permulaan kuat
kuasa peruntukan yang berlainan Akta ini di negeri dan Wilayah
Persekutuan yang berlainan di Malaysia.


-----

6 _Rang Undang-Undang_

**Akta hendaklah dibaca bersama-sama dengan undang-undang**
**bertulis yang berkaitan**

**2. (1) Akta ini hendaklah dibaca bersama-sama dengan undang-**
undang bertulis yang berkaitan dan peruntukan Akta ini hendaklah
menjadi tambahan kepada, dan tidak mengurangkan, peruntukan
undang-undang bertulis yang berkaitan.

(2) Sekiranya terdapat apa-apa ketidakselarasan antara peruntukan
Akta ini dengan undang-undang bertulis yang berkaitan, kecuali
Akta Makanan 1983 [Akta 281], peruntukan Akta ini hendaklah
terpakai.

**Tafsiran**

**3. Dalam Akta ini, melainkan jika konteksnya menghendaki**
makna yang lain—

“agensi atau jabatan yang berkaitan” ertinya agensi atau jabatan
yang bertanggungjawab bagi penguatkuasaan undang-undang
bertulis yang berkaitan;

“alat” mempunyai erti yang sama yang diberikan kepadanya
di bawah Akta Makanan 1983;

“bahan cemar” ertinya apa-apa bahan asing, luar, toksik,
beracun atau berbahaya yang terkandung atau wujud dalam atau
pada mana-mana tumbuhan, binatang, karkas, ikan dan keluaran
pertanian termasuklah besi, mikroorganisma dan toksinnya, sisa
dadah, sisa racun perosak, sisa radioaktif atau apa-apa sisa kimia
yang dilarang atau dibenarkan pada tahap sebagaimana yang
dinyatakan dalam undang-undang bertulis yang berkaitan;

“binatang” mempunyai erti yang sama yang diberikan kepadanya
di bawah Akta Binatang 1953 [Akta 647] dan termasuk burung;

“bungkusan” mempunyai erti yang sama yang diberikan kepadanya
di bawah Akta Makanan 1983;

”burung” mempunyai erti yang sama yang diberikan kepadanya
di bawah Akta Binatang 1953;


-----

_Perkhidmatan Kuarantin dan Pemeriksaan Malaysia_ 7

“eksport” ertinya membawa atau menyebabkan supaya dibawa
keluar dari Malaysia melalui darat, laut, perairan pedalaman
atau udara apa-apa tumbuhan, binatang, karkas, ikan, keluaran
pertanian, tanih, mikroorganisma atau makanan;

“ikan” mempunyai erti yang sama yang diberikan kepadanya
di bawah Akta Perikanan 1985 [Akta 317];

“import” ertinya membawa atau menyebabkan supaya dibawa
ke dalam Malaysia melalui darat, laut, perairan pedalaman atau
udara apa-apa tumbuhan, binatang, karkas, ikan, keluaran pertanian,
tanih, mikroorganisma atau makanan;

“Jabatan” ertinya Jabatan Perkhidmatan Kuarantin dan Pemeriksaan
Malaysia;

“Jawatankuasa Penyelarasan” ertinya Jawatankuasa Penyelarasan
bagi Kuarantin dan Pemeriksaan yang ditubuhkan di bawah
seksyen 10;

“karkas” ertinya bangkai binatang atau ikan, dan termasuk
daging, tulang (sama ada keseluruhannya, terpotong atau hancur),
bahagian dalam, belulang, kulit, bulu, pelepah, kuku, tanduk,
atau bahagian lain bangkai binatang atau ikan, terpisah atau
selainnya;

“keluaran pertanian” ertinya apa-apa hasil daripada tumbuhan,
binatang, karkas atau ikan, sama ada diproses atau selainnya;

“Ketua Pengarah” ertinya Ketua Pengarah Kuarantin dan
Pemeriksaan yang dilantik di bawah subseksyen 4(1);

“kuarantin” ertinya pengurungan rasmi apa-apa tumbuhan, binatang,
karkas, ikan, keluaran pertanian, tanih atau mikroorganisma bagi
pemerhatian, penyelidikan, pemeriksaan lanjut, pengujian atau
rawatan;

”lesen” ertinya lesen yang dikeluarkan di bawah subseksyen 12(4);

“makanan” mempunyai erti yang sama yang diberikan kepadanya
di bawah Akta Makanan 1983, dan termasuk alat dan bungkusan;

“Menteri” ertinya Menteri yang dipertanggungjawabkan dengan
tanggungjawab bagi pertanian dan industri asas tani;


-----

8 _Rang Undang-Undang_

“mikroorganisma” ertinya apa-apa mikroorganisma selain
tumbuhan dan binatang dan termasuk kulat, bakteria dan virus;

“pegawai penguat kuasa” ertinya seseorang pegawai penguat
kuasa yang dilantik di bawah seksyen 5 atau seksyen 6, dan
termasuk Ketua Pengarah dan Timbalan Ketua Pengarah;

“pemeriksaan” ertinya pemeriksaan apa-apa tumbuhan, binatang,
karkas, ikan, keluaran pertanian, tanih, mikroorganisma atau
makanan;

“pengangkut” ertinya apa-apa pesawat udara, kenderaan, vesel
atau apa-apa kaedah pengangkutan yang lain sama ada melalui
darat, laut atau udara;

“perakuan” ertinya perakuan yang dikeluarkan di bawah
subseksyen 12(4) kecuali perakuan kesihatan dan perakuan
fitosanitari;

“permit” ertinya permit yang dikeluarkan di bawah subseksyen 12(4);

“pintu masuk” ertinya mana-mana pintu masuk atau pintu keluar
sebagaimana yang dinyatakan dalam Jadual Pertama;

“premis” termasuk apa-apa pondok, bangsal, struktur, pelantar,
rumah, bangunan, loji, gudang berlesen, kontena dan tanah, sama
ada tertutup atau dibina di atasnya;

“premis kuarantin” ertinya mana-mana premis yang diisytiharkan
oleh Ketua Pengarah di bawah perenggan 9(g);

“stesen kuarantin” ertinya premis, sebagaimana yang
dinyatakan dalam Jadual Kedua, untuk mengkuarantin apa-apa
tumbuhan, binatang, karkas, ikan, keluaran pertanian, tanih atau
mikroorganisma;

“tanih” termasuk tanah, bumi atau bahan organik dan mineral
lain yang berlaku secara semula jadi atau diproses;

“tatacara kuarantin” ertinya pengujian, perawatan atau pelupusan
apa-apa tumbuhan, binatang, karkas, ikan, keluaran pertanian, tanih,
atau mikroorganisma, atau pelakuan apa-apa perbuatan lain yang
berkaitan sebagaimana yang ditentukan oleh Ketua Pengarah;


-----

_Perkhidmatan Kuarantin dan Pemeriksaan Malaysia_ 9

“tumbuhan” ertinya apa-apa spesis tumbuhan atau mana-mana
bahagian daripadanya sama ada hidup atau mati dan termasuk
batang, dahan, ubi, bebawang, umbisi, pokok penanti, kayu matatunas, keratan, tut, keratan tunas, pelekap, akar, daun, bunga,
buah, biji atau mana-mana bahagian lain atau keluaran tumbuhan
sama ada terputus atau tercantum;

“undang-undang bertulis yang berkaitan” ertinya undang-undang
bertulis sebagaimana yang dinyatakan dalam Jadual Ketiga.

BAHAGIAN II

PERKHIDMATAN KUARANTIN DAN PEMERIKSAAN MALAYSIA

**Pelantikan Ketua Pengarah dan pegawai lain**

**4. (1) Menteri hendaklah melantik seorang Ketua Pengarah**
Kuarantin dan Pemeriksaan dan Timbalan Ketua Pengarah Kuarantin
dan Pemeriksaan dan pegawai lain daripada kalangan pegawai
awam sebagaimana yang difikirkan perlu bagi maksud Akta ini.

(2) Pelantikan di bawah subseksyen (1) adalah bagi apa-apa
tempoh dan atas apa-apa terma dan syarat sebagaimana yang
dinyatakan dalam surat cara pelantikan.

(3) Tempoh pelantikan Ketua Pengarah tidak boleh melewati
tarikh persaraan wajibnya daripada perkhidmatan awam, tetapi
jika dia mencapai umur persaraan wajib itu dia boleh dilantik
semula sebagai Ketua Pengarah oleh Menteri secara kontrak bagi
apa-apa tempoh dan atas apa-apa terma dan syarat sebagaimana
yang dinyatakan dalam surat cara pelantikan.

(4) Suatu perakuan pelantikan dalam bentuk kad kuasa hendaklah
dikeluarkan kepada Ketua Pengarah dan Timbalan Ketua Pengarah
yang dilantik di bawah subseksyen (1), dan kad itu hendaklah
ditandatangani oleh Menteri dan hendaklah menjadi keterangan
_prima facie_ mengenai pelantikan itu di bawah Akta ini.

(5) Ketua Pengarah hendaklah bertanggungjawab bagi arahan,
kawalan dan pengawasan semua perkara yang berhubungan dengan
Akta ini.


-----

10 _Rang Undang-Undang_

**Pelantikan pegawai penguat kuasa**

**5. (1) Tertakluk kepada subseksyen (4), Ketua Pengarah hendaklah**
melantik apa-apa bilangan pegawai Jabatan untuk menjadi
pegawai penguat kuasa sebagaimana yang difikirkannya perlu
bagi melaksanakan Akta ini dengan sepatutnya, yang pangkatnya
hendaklah ditentukan oleh Ketua Pengarah melalui perintah, bagi
maksud menjalankan kuasa di bawah seksyen 9 dan Bahagian VI.

(2) Pegawai penguat kuasa yang dilantik di bawah subseksyen (1)
hendaklah tertakluk kepada arahan, kawalan dan pengawasan
Ketua Pengarah atau mana-mana pegawai penguat kuasa yang
lain yang lebih tinggi pangkatnya daripada pegawai penguat
kuasa itu, dan pegawai penguat kuasa itu hendaklah menjalankan
kuasanya, melaksanakan fungsinya, dan menunaikan kewajipannya
dengan mematuhi apa-apa arahan sebagaimana yang dinyatakan
secara lisan atau bertulis oleh Ketua Pengarah atau mana-mana
pegawai penguat kuasa yang lain yang lebih tinggi pangkatnya
daripadanya.

(3) Suatu perakuan pelantikan dalam bentuk kad kuasa hendaklah
dikeluarkan kepada tiap-tiap pegawai penguat kuasa yang dilantik
di bawah subseksyen (1), dan kad itu hendaklah ditandatangani
oleh Ketua Pengarah dan hendaklah menjadi keterangan _prima_
_facie mengenai pelantikan itu di bawah Akta ini._

(4) Bilamana pegawai penguat kuasa itu menjalankan manamana kuasa di bawah Akta ini, dia hendaklah, apabila diminta,
mengemukakan kepada orang yang terhadapnya kuasa itu sedang
dijalankan kad kuasa yang dikeluarkan kepadanya di bawah
subseksyen (3).

(5) Menteri yang dipertanggungjawabkan dengan tanggungjawab
bagi kesihatan boleh melantik secara bertulis mana-mana pegawai
penguat kuasa yang dilantik di bawah subseksyen (1) untuk
menjalankan kuasa di bawah perenggan 9(b).

(6) Tanpa menjejaskan keluasan subseksyen (2), pegawai penguat
kuasa yang disebut dalam subseksyen (5) hendaklah mematuhi
apa-apa dasar, arahan dan kehendak sebagaimana yang ditentukan
oleh Menteri yang dipertanggungjawabkan dengan tanggungjawab
bagi kesihatan.


-----

_Perkhidmatan Kuarantin dan Pemeriksaan Malaysia_ 11

**Pelantikan pegawai awam untuk menjadi pegawai penguat**
**kuasa**

**6. (1) Ketua Pengarah boleh melantik secara bertulis mana-**
mana pegawai awam yang bukan pegawai Jabatan untuk menjadi
pegawai penguat kuasa bagi segala atau apa-apa maksud Akta ini
sebagaimana yang dinyatakan dalam surat cara pelantikan, dan
pegawai awam yang dilantik sedemikian hendaklah disifatkan
sebagai pegawai penguat kuasa yang dilantik di bawah Akta
ini.

(2) Suatu perakuan pelantikan dalam bentuk kad kuasa hendaklah
dikeluarkan kepada tiap-tiap pegawai penguat kuasa yang dilantik
di bawah subseksyen (1), dan kad itu hendaklah ditandatangani
oleh Ketua Pengarah dan hendaklah menjadi keterangan _prima_
_facie mengenai pelantikan pegawai itu di bawah Akta ini._

(3) Bilamana pegawai penguat kuasa itu menjalankan manamana kuasa di bawah Akta ini, dia hendaklah, apabila diminta,
mengemukakan kepada orang yang terhadapnya kuasa itu sedang
dijalankan kad kuasa yang dikeluarkan kepadanya di bawah
subseksyen (2).

**Pegawai penguat kuasa hendaklah menjalankan fungsi dan**
**kuasa Ketua Pengarah**

**7. Tertakluk kepada subseksyen 46(5), pegawai penguat kuasa**
hendaklah mempunyai dan menjalankan semua kuasa yang diberikan
kepada Ketua Pengarah oleh atau di bawah Akta ini.

BAHAGIAN III

FUNGSI DAN KUASA

**Fungsi Ketua Pengarah**

**8. (1) Ketua Pengarah hendaklah mempunyai fungsi yang**
berikut:

_(a)_ untuk menguatkuasakan semua undang-undang bertulis yang
berkaitan di pintu masuk, stesen kuarantin dan premis
kuarantin untuk memastikan bahawa tumbuhan, binatang,
karkas, ikan, keluaran pertanian, tanih, mikroorganisma


-----

12 _Rang Undang-Undang_

dan makanan yang diimport ke dalam dan dieksport
ke luar Malaysia mematuhi aspek kesihatan manusia,
binatang, tumbuhan dan ikan dan keselamatan
makanan;

_(b)_ untuk mengeluarkan permit, lesen dan perakuan bagi
maksud import dan eksport tumbuhan, binatang, karkas,
ikan, keluaran pertanian, tanih dan mikroorganisma;

_(c)_ untuk memastikan bahawa semua tumbuhan, binatang,
karkas, ikan, keluaran pertanian, tanih, mikroorganisma
dan makanan yang diimport ke dalam dan dieksport
ke luar Malaysia digredkan, dibungkuskan dan dilabelkan
mengikut undang-undang bertulis yang berkaitan;

_(d)_ untuk menubuhkan dan menguruskan stesen kuarantin;

_(e)_ untuk menyertai pemeriksaan dan pemerakuan premis
negara pengeksport bersama-sama dengan agensi atau
jabatan yang berkaitan, jika perlu;

_(f)_ untuk menyertai agensi atau jabatan yang berkaitan
di peringkat antarabangsa dalam perkara yang berhubungan
dengan kuarantin dan import dan eksport tumbuhan,
binatang, karkas, ikan, keluaran pertanian, tanih,
mikroorganisma dan makanan, jika perlu;

_(g)_ untuk memberikan maklum balas dan syor kepada
agensi atau jabatan yang berkaitan tentang apa-apa
perkara yang berhubungan dengan import dan eksport
tumbuhan, binatang, karkas, ikan, keluaran pertanian,
tanih, mikroorganisma dan makanan;

_(h)_ untuk memudahkan dan mengadakan khidmat nasihat
tentang pematuhan syarat-syarat import dan eksport bagi
tumbuhan, binatang, karkas, ikan, keluaran pertanian,
tanih, mikroorganisma dan makanan kepada pengimport,
pengeksport dan ejen yang terlibat dalam import dan
eksport tumbuhan, binatang, karkas, ikan, keluaran
pertanian, tanih, mikroorganisma dan makanan; dan

_(i)_ untuk melakukan apa-apa benda lain sebagaimana yang
perlu bagi pelaksanaan Akta ini dengan berkesan.

(2) Fungsi di bawah subseksyen (1) hendaklah dijalankan
mengikut dasar, arahan dan kehendak sebagaimana yang ditentukan
oleh agensi atau jabatan yang berkaitan.


-----

_Perkhidmatan Kuarantin dan Pemeriksaan Malaysia_ 13

**Kuasa Ketua Pengarah**

**9. Ketua Pengarah hendaklah mempunyai kuasa yang berikut:**

_(a)_ untuk mengkuarantin dan memeriksa apa-apa tumbuhan,
binatang, karkas, ikan, keluaran pertanian, tanih,
mikroorganisma, premis, pengangkut atau apa-apa
benda lain di pintu masuk, stesen kuarantin dan premis
kuarantin bagi maksud untuk menentukan sama ada
perosak, penyakit atau bahan cemar wujud dan untuk
memastikan pematuhan apa-apa tumbuhan, binatang,
karkas, ikan, keluaran pertanian, tanih dan mikroorganisma
dengan syarat-syarat import dan eksport sebagaimana
yang dinyatakan dalam permit, lesen atau perakuan yang
dikeluarkan di bawah Akta ini;

_(b)_ untuk memeriksa makanan dan menguatkuasakan perkara
yang berhubungan dengan makanan di pintu masuk
mengikut Akta Makanan 1983;

_(c)_ untuk mengenakan dan memungut fi atau apa-apa caj lain
yang difikirkan patut oleh Ketua Pengarah bagi maksud
menjalankan fungsinya di bawah Akta ini;

_(d)_ untuk menempatkan apa-apa tumbuhan, binatang, karkas,
ikan, keluaran pertanian, tanih dan mikroorganisma di
bawah kawalan kuarantin di stesen kuarantin atau premis
kuarantin bagi suatu tempoh masa sebagaimana yang
ditentukan oleh Ketua Pengarah;

_(e)_ untuk mendaftarkan semua pengimport, pengeksport dan
ejen yang terlibat dalam import dan eksport tumbuhan,
binatang, karkas, ikan, keluaran pertanian, tanih dan
mikroorganisma;

_(f)_ untuk mengeluarkan permit, lesen dan perakuan bagi
maksud import dan eskport tumbuhan, binatang, karkas,
ikan, keluaran pertanian, tanih dan mikroorganisma;

_(g)_ untuk mengisytiharkan mana-mana premis sebagai premis
kuarantin bagi maksud kuarantin dan pemeriksaan
tumbuhan, binatang, karkas, ikan, keluaran pertanian,
tanih dan mikroorganisma;

_(h)_ untuk menjalankan tatacara kuarantin ke atas mana-mana
tumbuhan, binatang, karkas, ikan, keluaran pertanian,
tanih, mikroorganisma, premis, pengangkut atau apaapa benda lain dalam tempoh masa sebagaimana yang
ditentukan oleh Ketua Pengarah; dan


-----

14 _Rang Undang-Undang_

_(i)_ untuk menolak kemasukan di pintu masuk apa-apa
tumbuhan, binatang, karkas, ikan, keluaran pertanian,
tanih dan mikroorganisma.

BAHAGIAN IV

JAWATANKUASA PENYELARASAN BAGI KUARANTIN DAN
PEMERIKSAAN

**Jawatankuasa Penyelarasan bagi Kuarantin dan**
**Pemeriksaan**

**10. (1) Jawatankuasa Penyelarasan bagi Kuarantin dan Pemeriksaan**
ditubuhkan.

(2) Fungsi Jawatankuasa Penyelarasan adalah untuk menyelaraskan
perkara teknikal, saintifik, tatacara dan perkara berkaitan yang
lain untuk memudahkan pelaksanaan Akta ini.

(3) Pengerusi dan anggota Jawatankuasa Penyelarasan hendaklah
dilantik oleh Menteri.

(4) Anggota Jawatankuasa Penyelarasan hendaklah terdiri
daripada wakil daripada agensi atau jabatan yang berkaitan dan
agensi atau jabatan lain yang difikirkan perlu oleh Menteri.

(5) Pengerusi dan anggota Jawatankuasa Penyelarasan hendaklah
memegang jawatan bagi apa-apa tempoh sebagaimana yang
dinyatakan dalam surat cara pelantikan mereka masing-masing
dan layak untuk dilantik semula.

(6) Pelantikan pengerusi dan anggota Jawatankuasa Penyelarasan
boleh dibatalkan oleh Menteri pada bila-bila masa.

(7) Jawatankuasa Penyelarasan hendaklah bermesyuarat
sekurang-kurangnya dua kali setahun pada masa dan di tempat
sebagaimana yang dilantik oleh pengerusi.

(8) Jika pengerusi Jawatankuasa Penyelarasan tidak hadir pada
mesyuarat Jawatankuasa Penyelarasan, anggota yang hadir boleh
melantik salah seorang daripada mereka untuk mempengerusikan
mesyuarat itu.

(9) Jawatankuasa Penyelarasan boleh mengawal selia tatacaranya
sendiri.


-----

_Perkhidmatan Kuarantin dan Pemeriksaan Malaysia_ 15

(10) Pengerusi dan anggota Jawatankuasa Penyelarasan boleh
dibayar apa-apa elaun dan perbelanjaan lain berkaitan dengan
kerja Jawatankuasa Penyelarasan sebagaimana yang difikirkan
patut oleh Menteri, dengan kelulusan Menteri Kewangan.

BAHAGIAN V

PERMIT, LESEN DAN PERAKUAN

**Keperluan bagi permit, lesen dan perakuan**

**11. (1) Tiada seorang pun boleh mengimport apa-apa tumbuhan,**
binatang, karkas, ikan, keluaran pertanian, tanih atau mikroorganisma
tanpa permit, lesen atau perakuan yang dikeluarkan di bawah
Akta ini.

(2) Tiada seorang pun boleh mengeksport apa-apa tumbuhan,
binatang, karkas, ikan, keluaran pertanian, tanih atau mikroorganisma
tanpa permit atau lesen yang dikeluarkan di bawah Akta ini.

(3) Mana-mana orang yang terlibat dalam pengimportan dan
pengeksportan apa-apa tumbuhan, binatang, karkas, ikan, keluaran
pertanian, tanih atau mikroorganisma yang melanggar seksyen ini
melakukan suatu kesalahan dan boleh, apabila disabitkan, didenda
tidak melebihi satu ratus ribu ringgit atau dipenjarakan selama
tempoh tidak melebihi enam tahun atau kedua-duanya dan, bagi
kesalahan kedua atau yang berikutnya didenda tidak melebihi satu
ratus lima puluh ribu ringgit atau dipenjarakan selama tempoh
tidak melebihi tujuh tahun atau kedua-duanya.

**Permohonan bagi permit, lesen dan perakuan**

**12. (1) Suatu permohonan bagi—**

_(a)_ permit, lesen atau perakuan untuk mengimport; atau

_(b)_ permit atau lesen untuk mengeksport,

apa-apa tumbuhan, binatang, karkas, ikan, keluaran pertanian, tanih
atau mikroorganisma hendaklah dibuat kepada Ketua Pengarah
mengikut cara sebagaimana yang ditentukan oleh Ketua Pengarah
dan hendaklah disertakan dengan fi yang ditetapkan.


-----

16 _Rang Undang-Undang_

(2) Ketua Pengarah boleh, selepas menerima permohonan yang
dibuat di bawah subseksyen (1), menghendaki pemohon untuk
memberikan maklumat, butiran atau dokumen tambahan dalam
apa-apa tempoh masa sebagaimana yang ditentukan oleh Ketua
Pengarah.

(3) Jika pemohon tidak memberikan maklumat, butiran atau
dokumen tambahan yang dikehendaki di bawah subseksyen
(2), permohonan itu hendaklah dianggap telah ditarik balik
tanpa menjejaskan pembuatan suatu permohonan baru mengikut
subseksyen (1).

(4) Ketua Pengarah boleh meluluskan permohonan yang dibuat
di bawah subseksyen (1) dan boleh mengeluarkan—

_(a)_ permit, lesen atau perakuan untuk mengimport; atau

_(b)_ permit atau lesen untuk mengeksport,

apa-apa tumbuhan, binatang, karkas, ikan, keluaran pertanian,
tanih atau mikroorganisma kepada pemohon jika pemohon telah
memenuhi kehendak di bawah subseksyen (1) dan (2).

(5) Ketua Pengarah hendaklah mengeluarkan apa-apa permit,
lesen atau perakuan untuk mengimport dan apa-apa permit atau
lesen untuk mengeksport mengikut dasar, arahan dan kehendak
sebagaimana yang ditentukan oleh agensi atau jabatan yang
berkaitan.

**Permit, lesen dan perakuan palsu**

**13. Mana-mana orang yang memberikan atau menyebabkan**
supaya diberikan kepada Ketua Pengarah secara lisan atau secara
bertulis, apa-apa permit, lesen, perakuan, atau dokumen lain atau
maklumat yang dikehendaki untuk diberikan di bawah Akta ini
yang palsu, tidak tepat atau mengelirukan dalam pengimportan
atau pengeksportan apa-apa tumbuhan, binatang, karkas, ikan,
keluaran pertanian, tanih atau mikroorganisma, melakukan suatu
kesalahan dan boleh, apabila disabitkan, didenda tidak melebihi
lima puluh ribu ringgit atau dipenjarakan selama tempoh tidak
melebihi dua tahun atau kedua-duanya dan, bagi kesalahan kedua
atau yang berikutnya didenda tidak melebihi tujuh puluh lima
ribu ringgit atau dipenjarakan selama tempoh tidak melebihi lima
tahun atau kedua-duanya.


-----

_Perkhidmatan Kuarantin dan Pemeriksaan Malaysia_ 17

**Tumbuhan, binatang, karkas, dsb. dengan perosak, penyakit**
**atau bahan cemar**

**14. Mana-mana orang yang mengimport melalui pintu masuk,**
stesen kuarantin atau premis kuarantin apa-apa tumbuhan, binatang,
karkas, ikan, keluaran pertanian, tanih atau mikroorganisma—

_(a)_ dengan perosak, penyakit atau bahan cemar;

_(b)_ yang dipercayai mempunyai perosak, penyakit atau bahan
cemar; atau

_(c)_ yang diserang oleh perosak, penyakit atau bahan
cemar,

melakukan suatu kesalahan dan boleh, apabila disabitkan, didenda
tidak melebihi satu ratus ribu ringgit atau dipenjarakan selama
tempoh tidak melebihi enam tahun atau kedua-duanya dan, bagi
kesalahan kedua atau yang berikutnya didenda tidak melebihi satu
ratus lima puluh ribu ringgit atau dipenjarakan selama tempoh
tidak melebihi tujuh tahun atau kedua-duanya.

**Syarat import dan eksport**

**15. (1) Mana-mana orang yang terlibat dalam pengimportan**
atau pengeksportan tumbuhan, binatang, karkas, ikan, keluaran
pertanian, tanih atau mikroorganisma hendaklah mematuhi apa-apa
syarat import sebagaimana yang dinyatakan dalam permit, lesen
atau perakuan, atau syarat eksport sebagaimana yang dinyatakan
dalam permit atau lesen.

(2) Mana-mana orang yang terlibat dalam pengimportan
atau pengeksportan tumbuhan, binatang, karkas, ikan, keluaran
pertanian, tanih atau mikroorganisma yang melanggar seksyen ini
melakukan suatu kesalahan dan boleh, apabila disabitkan, didenda
tidak melebihi satu ratus ribu ringgit atau dipenjarakan selama
tempoh tidak melebihi enam tahun atau kedua-duanya dan, bagi
kesalahan kedua atau yang berikutnya didenda tidak melebihi satu
ratus lima puluh ribu ringgit atau dipenjarakan selama tempoh
tidak melebihi tujuh tahun atau kedua-duanya.


-----

18 _Rang Undang-Undang_

BAHAGIAN VI

PENGUATKUASAAN

**Kuasa yang hendaklah dijalankan di pintu masuk, stesen**
**kuarantin dan premis kuarantin**

**16. (1) Seseorang pegawai penguat kuasa hendaklah menjalankan**
kuasa di bawah Bahagian ini di pintu masuk, stesen kuarantin
dan premis kuarantin.

(2) Walau apa pun subseksyen (1), seseorang pegawai penguat
kuasa yang dilantik di bawah subseksyen 5(5) untuk menjalankan
kuasa di bawah perenggan 9(b) hendaklah menjalankan kuasa
sedemikian di pintu masuk dan mengikut Akta Makanan 1983
sahaja.

**Kuasa penyiasatan**

**17. (1) Seseorang pegawai penguat kuasa hendaklah mempunyai**
segala kuasa yang perlu untuk menjalankan penyiasatan di bawah
Akta ini.

(2) Dalam mana-mana hal yang berhubungan dengan pelakuan
suatu kesalahan di bawah Akta ini, pegawai penguat kuasa
yang menjalankan penyiasatan boleh menjalankan semua atau
mana-mana kuasa berhubung dengan penyiasatan polis dalam
kes boleh tangkap yang diberikan oleh Kanun Tatacara Jenayah

[Akta 593].

**Kuasa penangkapan**

**18. (1) Seseorang pegawai penguat kuasa boleh menangkap tanpa**
waran mana-mana orang yang dipercayainya dengan munasabah
telah melakukan atau cuba untuk melakukan suatu kesalahan di
bawah Akta ini.

(2) Seseorang pegawai penguat kuasa yang membuat penangkapan
di bawah subseksyen (1) hendaklah, tanpa kelengahan yang tidak
perlu, membawa orang yang ditangkap itu ke balai polis yang
paling hampir, dan sesudah itu orang itu hendaklah diperlakukan
mengikut undang-undang yang berhubungan dengan tatacara
jenayah yang sedang berkuat kuasa.


-----

_Perkhidmatan Kuarantin dan Pemeriksaan Malaysia_ 19

**Penggeledahan dan penyitaan dengan waran**

**19. (1) Jika ternyata pada seseorang Majistret, atas maklumat**
bertulis dengan bersumpah dan selepas apa-apa siasatan sebagaimana
yang difikirkannya perlu, bahawa terdapat sebab yang munasabah
untuk mempercayai bahawa mana-mana premis yang terletak di
pintu masuk, stesen kuarantin dan premis kuarantin telah digunakan
atau akan digunakan bagi, atau ada di dalam atau pada mana-mana
premis yang terletak di pintu masuk, stesen kuarantin dan premis
kuarantin, keterangan yang perlu untuk membuktikan pelakuan
suatu kesalahan di bawah Akta ini, Majistret boleh mengeluarkan
suatu waran yang memberi kuasa seseorang pegawai penguat kuasa
yang kepadanya diarahkan, pada bila-bila masa yang munasabah
pada waktu siang atau malam dan dengan atau tanpa bantuan—

_(a)_ untuk memasuki mana-mana premis yang terletak di
pintu masuk, stesen kuarantin dan premis kuarantin dan
menggeledah bagi, menyita dan menahan mana-mana buku,
rekod, dokumen, komputer, peralatan, tumbuhan, binatang,
karkas, ikan, keluaran pertanian, tanih, mikroorganisma,
permit, lesen, perakuan, atau benda lain;

_(b)_ untuk memeriksa, membuat salinan, atau mengambil
cabutan daripada, mana-mana buku, rekod, dokumen,
komputer, peralatan, tumbuhan, binatang, karkas, ikan,
keluaran pertanian, tanih, mikroorganisma, permit, lesen,
perakuan, atau benda lain yang disita dan ditahan;

_(c)_ untuk mengambil milikan, dan memindahkan dari premis
yang terletak di pintu masuk, stesen kuarantin dan
premis kuarantin, mana-mana buku, rekod, dokumen,
komputer, peralatan, tumbuhan, binatang, karkas, ikan,
keluaran pertanian, tanih, mikroorganisma, permit, lesen,
perakuan, atau benda lain yang disita dan menahannya
bagi suatu tempoh sebagaimana yang perlu;

_(d)_ untuk menggeledah mana-mana orang yang berada di
dalam, atau pada, premis yang terletak di pintu masuk,
stesen kuarantin dan premis kuarantin, dan bagi maksud
menggeledah, menahan orang itu dan memindahkannya
ke tempat yang perlu untuk membantu penggeledahan,
dan menyita dan menahan apa-apa harta atau dokumen
yang dijumpai pada orang itu; atau


-----

20 _Rang Undang-Undang_

_(e)_ untuk memecah buka, memeriksa dan menggeledah
mana-mana buku, rekod, dokumen, komputer, peralatan,
tumbuhan, binatang, karkas, ikan, keluaran pertanian,
tanih, mikroorganisma, permit, lesen, perakuan, atau
benda lain.

(2) Seseorang pegawai penguat kuasa yang bertindak di bawah
subseksyen (1) boleh, jika perlu berbuat demikian—

_(a)_ memecah buka mana-mana pintu luar atau dalam mana-mana
premis yang terletak di pintu masuk, stesen kuarantin
dan premis kuarantin dan memasuki premis itu;

_(b)_ memasuki dengan kekerasan mana-mana premis yang
terletak di pintu masuk, stesen kuarantin dan premis
kuarantin dan tiap-tiap bahagiannya;

_(c) memindahkan dengan menggunakan kekerasan apa-apa_
halangan kepada kemasukan, penggeledahan, penyitaan,
penahanan atau pemindahan yang dia diberi kuasa untuk
melaksanakan; atau

_(d) menahan mana-mana orang yang dijumpai di mana-mana_
permis yang terletak di pintu masuk, stesen kuarantin dan
premis kuarantin yang digeledah di bawah subseksyen (1)
sehingga penggeledahan itu selesai.

(3) Jika, oleh sebab jenis, saiz atau amaunnya, adalah tidak
munasabah untuk memindahkan mana-mana buku, rekod, dokumen,
komputer, peralatan, tumbuhan, binatang, karkas, ikan, keluaran
pertanian, tanih, mikroorganisma, permit, lesen, perakuan, atau
benda lain yang disita di bawah seksyen ini, pegawai penguat
kuasa yang membuat penyitaan itu hendaklah, dengan apa-apa cara,
mengelak buku, rekod, dokumen, komputer, peralatan, tumbuhan,
binatang, karkas, ikan, hasil pertanian, tanih, mikroorganisma,
permit, lesen, perakuan, atau benda lain itu.

(4) Mana-mana orang yang, tanpa kuasa yang sah, memecahkan,
mengganggu atau merosakkan lak yang disebut dalam subseksyen (3)
atau memindahkan buku, rekod, dokumen, komputer, peralatan,
tumbuhan, binatang, karkas, ikan, keluaran pertanian, tanih,
mikroorganisma, permit, lesen, perakuan, atau benda lain itu
yang dilak atau cuba untuk berbuat demikian melakukan suatu


-----

_Perkhidmatan Kuarantin dan Pemeriksaan Malaysia_ 21

kesalahan dan boleh, apabila disabitkan, didenda tidak melebihi
sepuluh ribu ringgit atau dipenjarakan selama tempoh tidak
melebihi enam bulan atau kedua-duanya dan dalam hal kesalahan
yang berterusan didenda tidak melebihi satu ribu ringgit bagi tiaptiap hari atau sebahagian daripada hari kesalahan itu berterusan
selepas disabitkan.

**Penggeledahan dan penyitaan tanpa waran**

**20. Jika seseorang pegawai penguat kuasa berpuas hati atas**
maklumat yang diterima bahawa dia mempunyai sebab yang
munasabah untuk mempercayai bahawa oleh sebab kelengahan
dalam memperoleh suatu waran geledah di bawah subseksyen 19(1)
penyiasatan akan terjejas atau keterangan mengenai pelakuan
sesuatu kesalahan mungkin diganggu, dipindahkan, dirosakkan
atau dimusnahkan, pegawai penguat kuasa itu boleh memasuki
premis yang terletak di pintu masuk, stesen kuarantin dan premis
kuarantin dan menjalankan dalam, di dan berkenaan dengan
premis itu semua kuasa yang disebut dalam seksyen 19 dengan
cara yang sepenuhnya dan secukupnya seolah-olah dia telah diberi
kuasa untuk berbuat demikian oleh suatu waran yang dikeluarkan
di bawah seksyen itu.

**Waran boleh diterima walaupun cacat**

**21. Sesuatu waran geledah yang dikeluarkan di bawah Akta ini**
adalah sah dan boleh dikuatkuasakan walaupun apa-apa kecacatan,
kesilapan atau peninggalan dalamnya atau dalam permohonan
bagi waran itu, dan apa-apa buku, rekod, dokumen, komputer,
peralatan, tumbuhan, binatang, karkas, ikan, keluaran pertanian,
tanih, mikroorganisma, permit, lesen, perakuan, atau benda lain
yang disita di bawah waran itu boleh diterima sebagai keterangan
dalam mana-mana prosiding di bawah Akta ini.

**Kuasa untuk mengelak premis dan pengangkut**

**22. Pada menjalankan kuasa di bawah seksyen 19 dan 20,**
seseorang pegawai penguat kuasa boleh mengelak buat sementara
waktu mana-mana premis dan pengangkut yang terletak di pintu
masuk, stesen kuarantin dan premis kuarantin.


-----

22 _Rang Undang-Undang_

**Akses kepada data berkomputer**

**23. (1) Seseorang pegawai penguat kuasa yang menjalankan**
penggeledahan di bawah Akta ini hendaklah diberi akses kepada
data berkomputer sama ada yang disimpan dalam suatu komputer
atau selainnya.

(2) Bagi maksud seksyen ini, seseorang pegawai penguat kuasa
hendaklah diberikan kata laluan, kod penyulitan, kod penyahsulitan,
perisian atau perkakasan yang perlu dan apa-apa cara lain yang
diperlukan untuk membolehkan data berkomputer itu difahami.

**Kuasa untuk memberhentikan, menggeledah dan menyita**
**pengangkut**

**24. (1) Jika seseorang pegawai penguat kuasa mempunyai sebab**
yang munasabah untuk mengesyaki bahawa mana-mana pengangkut
sedang membawa suatu tumbuhan, binatang, karkas, ikan, keluaran
pertanian, tanih, mikroorganisma atau benda lain yang berkenaan
dengannya suatu kesalahan di bawah Akta ini sedang atau telah
dilakukan, dia boleh memberhentikan dan memeriksa pengangkut
itu dan boleh, jika atas pemeriksaan dia mempunyai sebab yang
munasabah untuk mempercayai bahawa pengangkut itu sedang
atau telah digunakan untuk melakukan kesalahan itu, menyita
pengangkut itu dan mana-mana tumbuhan, binatang, karkas, ikan,
keluaran pertanian, tanih, mikroorganisma atau benda lain yang
dijumpai dalam pengangkut itu yang dengan semunasabahnya
dipercayai memberikan keterangan mengenai pelakuan kesalahan
itu.

(2) Orang yang mengawal atau menjaga pengangkut itu
hendaklah, jika dikehendaki untuk berbuat demikian oleh pegawai
penguat kuasa—

_(a)_ memberhentikan pengangkut itu dan membenarkan pegawai
penguat kuasa itu memeriksanya; dan

_(b)_ membuka semua bahagian pengangkut itu untuk diperiksa
dan mengambil segala langkah yang perlu untuk
membolehkan atau memudahkan penjalanan pemeriksaan
itu sebagaimana yang difikirkan perlu oleh pegawai
penguat kuasa.


-----

_Perkhidmatan Kuarantin dan Pemeriksaan Malaysia_ 23

**Senarai tumbuhan, binatang, karkas, dsb., yang disita**

**25. (1) Jika apa-apa penyitaan dibuat di bawah Akta ini, seseorang**
pegawai penguat kuasa yang membuat penyitaan itu hendaklah
menyediakan senarai tumbuhan, binatang, karkas, ikan, keluaran
pertanian, tanih, mikroorganisma atau benda lain yang disita dan
hendaklah menandatangani senarai itu.

(2) Senarai yang disediakan mengikut subseksyen (1) hendaklah
diserahkan dengan serta-merta kepada orang yang mengawal
atau menjaga pengangkut itu jika penyitaan dibuat di bawah
seksyen 24.

**Pemeriksaan orang yang mengetahui kes**

**26. (1) Seseorang pegawai penguat kuasa yang membuat**
penyiasatan di bawah Akta ini boleh memeriksa secara lisan
mana-mana orang yang dijangkakan mengetahui fakta dan hal
keadaan kes itu.

(2) Orang itu adalah terikat untuk menjawab segala soalan
yang berhubungan dengan kes itu yang dikemukakan kepadanya
oleh pegawai penguat kuasa, tetapi dia boleh enggan untuk
menjawab apa-apa soalan yang jawapannya mungkin
mendedahkannya kepada suatu pertuduhan jenayah atau penalti
atau pelucuthakan.

(3) Seseorang yang membuat pernyataan di bawah seksyen
ini adalah terikat di sisi undang-undang untuk menyatakan yang
benar, sama ada atau tidak pernyataan itu dibuat keseluruhannya
atau sebahagiannya bagi menjawab soalan.

(4) Seseorang pegawai penguat kuasa yang memeriksa
seseorang di bawah subseksyen (1) hendaklah terlebih dahulu
memaklumkan orang itu mengenai peruntukan subseksyen (2)
dan (3).

(5) Suatu pernyataan yang dibuat oleh mana-mana orang
di bawah seksyen ini hendaklah, bilamana mungkin, diubah
ke dalam bentuk bertulis dan ditandatangani oleh orang yang


-----

24 _Rang Undang-Undang_

membuatnya atau dilekatkan dengan cap ibu jarinya, mengikut
mana-mana yang berkenaan, selepas—

_(a) pernyataan itu dibacakan kepadanya dalam bahasa yang_
dalamnya pernyataan itu dibuat olehnya; dan

_(b) dia diberi peluang untuk membuat apa-apa pembetulan_
yang ingin dibuat olehnya.

**Kebolehterimaan pernyataan dalam keterangan**

**27. (1) Kecuali sebagaimana yang diperuntukkan dalam**
seksyen ini, tiada pernyataan yang dibuat oleh mana-mana orang
kepada seseorang pegawai penguat kuasa semasa penyiasatan
yang dibuat di bawah Akta ini boleh digunakan sebagai
keterangan.

(2) Apabila mana-mana saksi dipanggil bagi pendakwaan
atau bagi pembelaan, selain tertuduh, mahkamah hendaklah,
atas permintaan tertuduh atau pendakwa, merujuk kepada manamana pernyataan yang dibuat oleh saksi itu kepada seseorang
pegawai penguat kuasa semasa sesuatu penyiasatan di bawah
Akta ini dan boleh kemudiannya, jika mahkamah berpendapat
patut demi kepentingan keadilan, mengarahkan supaya
tertuduh diberi suatu salinan pernyataan itu dan pernyataan itu
boleh digunakan untuk mencabar kebolehpercayaan saksi itu
mengikut cara yang diperuntukkan oleh Akta Keterangan 1950

[Akta 56].

(3) Jika tertuduh telah membuat suatu pernyataan semasa sesuatu
penyiasatan, pernyataan itu boleh diterima sebagai keterangan
bagi menyokong pembelaannya semasa perbicaraan.

(4) Tiada apa-apa jua dalam seksyen ini boleh disifatkan
terpakai bagi mana-mana pernyataan yang dibuat semasa suatu
kawad cam atau terangkum dalam seksyen 27 atau perenggan
32(1)(a), _(i) dan_ _(j) Akta Keterangan 1950._

(5) Apabila mana-mana orang dipertuduh atas apa-apa kesalahan
berhubung dengan pembuatan atau kandungan apa-apa pernyataan
yang dibuat olehnya kepada seseorang pegawai penguat kuasa


-----

_Perkhidmatan Kuarantin dan Pemeriksaan Malaysia_ 25

semasa sesuatu penyiasatan yang dibuat di bawah Akta ini,
pernyataan itu boleh digunakan sebagai keterangan dalam kes
pendakwaan.

**Kuasa untuk menghendaki kehadiran orang yang mengetahui**
**kes**

**28. (1) Pegawai penguat kuasa yang membuat penyiasatan**
di bawah Akta ini boleh, melalui perintah secara bertulis,
menghendaki mana-mana orang yang pada hemat pegawai penguat
kuasa itu mengetahui fakta dan hal keadaan kes itu supaya hadir
di hadapannya, dan orang itu hendaklah hadir sebagaimana yang
dikehendaki.

(2) Jika mana-mana orang enggan hadir sebagaimana
yang dikehendaki oleh suatu perintah yang dibuat di bawah
subseksyen (1), pegawai penguat kuasa itu boleh melaporkan
keengganannya itu kepada Majistret yang hendaklah mengeluarkan
suatu waran untuk memastikan kehadiran orang itu sebagaimana
yang dikehendaki oleh perintah itu.

**Pelucuthakan tumbuhan, binatang, karkas, dsb., yang disita**

**29. (1) Mana-mana tumbuhan, binatang, karkas, ikan, keluaran**
pertanian, tanih, mikroorganisma atau benda lain yang disita pada
menjalankan mana-mana kuasa yang diberikan di bawah Akta ini
boleh dilucuthakkan.

(2) Suatu perintah bagi pelucuthakan tumbuhan, binatang,
karkas, ikan, keluaran pertanian, tanih, mikroorganisma atau
benda lain, hendaklah dibuat jika dibuktikan sehingga memuaskan
hati mahkamah bahawa suatu kesalahan di bawah Akta ini telah
dilakukan dan bahawa tumbuhan, binatang, karkas, ikan, keluaran
pertanian, tanih, mikroorganisma atau benda lain itu merupakan
hal perkara bagi atau digunakan dalam pelakuan kesalahan itu,
walaupun tiada orang telah disabitkan atas kesalahan itu.

(3) Jika tiada pendakwaan berkenaan dengan mana-mana
tumbuhan, binatang, karkas, ikan, keluaran pertanian, tanih,
mikroorganisma atau benda lain yang disita di bawah Akta ini,
tumbuhan, binatang, karkas, ikan, keluaran pertanian, tanih,
mikroorganisma atau benda lain itu hendaklah diambil dan
disifatkan terlucut hak apabila tamat tempoh satu bulan kalendar
dari tarikh penyampaian notis.


-----

26 _Rang Undang-Undang_

(4) Notis yang disebut dalam subseksyen (3) hendaklah
menunjukkan bahawa—

_(a)_ tiada pendakwaan berkenaan dengan tumbuhan, binatang,
karkas, ikan, keluaran pertanian, tanih, mikroorganisma
atau benda lain itu;

_(b)_ tumbuhan, binatang, karkas, ikan, keluaran pertanian,
tanih, mikroorganisma atau benda lain itu, hendaklah
diambil dan disifatkan terlucut hak apabila tamat tempoh
satu bulan kalendar dari tarikh penyampaian notis itu
melainkan jika sebelum tarikh itu suatu tuntutan baginya
telah dibuat mengikut cara yang dinyatakan dalam
subseksyen (5), (6) dan (7).

(5) Mana-mana orang yang menegaskan bahawa dia ialah
pemunya tumbuhan, binatang, karkas, ikan, keluaran pertanian, tanih,
mikroorganisma atau benda lain yang disebut dalam subseksyen (3)
dan bahawa tumbuhan, binatang, karkas, ikan, keluaran pertanian,
tanih, mikroorganisma atau benda lain itu tidak boleh dilucuthakkan
boleh dengan sendiri atau melalui ejennya yang diberi kuasa
secara bertulis, memberikan notis bertulis kepada pegawai penguat
kuasa yang dalam miliknya tumbuhan, binatang, karkas, ikan,
keluaran pertanian, tanih, mikroorganisma atau benda lain itu
dipegang bahawa dia menuntut tumbuhan, binatang, karkas,
ikan, keluaran pertanian, tanih, mikroorganisma atau benda lain
itu.

(6) Apabila notis yang disebut dalam subseksyen (4) diterima,
pegawai penguat kuasa itu hendaklah merujukkan tuntutan itu
kepada Majistret.

(7) Majistret yang kepadanya sesuatu perkara dirujukkan
di bawah subseksyen (5) hendaklah mengeluarkan suatu saman
yang menghendaki orang yang menegaskan bahawa dia ialah
pemunya tumbuhan, binatang, karkas, ikan, keluaran pertanian,
tanih, mikroorganisma atau benda lain itu dan orang yang
daripadanya ia disita hadir di hadapannya, dan apabila mereka
hadir atau tidak hadir, setelah dibuktikan bahawa saman itu telah
disampaikan dengan sewajarnya, Majistret hendaklah meneruskan
pemeriksaan perkara itu.

(8) Jika dibuktikan bahawa suatu kesalahan di bawah Akta
ini telah dilakukan dan bahawa tumbuhan, binatang, karkas,
ikan, keluaran pertanian, tanih, mikroorganisma atau benda lain
yang disebut dalam subseksyen (7) merupakan hal perkara bagi


-----

_Perkhidmatan Kuarantin dan Pemeriksaan Malaysia_ 27

atau telah digunakan dalam pelakuan kesalahan itu, Majistret itu
hendaklah memerintahkan supaya tumbuhan, binatang, karkas,
ikan, keluaran pertanian, tanih, mikroorganisma atau benda lain
itu dilucuthakkan, dan hendaklah, jika tiada bukti sedemikian,
memerintahkan pelepasannya.

(9) Mana-mana tumbuhan, binatang, karkas, ikan, keluaran
pertanian, tanih, mikroorganisma atau benda lain yang dilucuthakkan
atau disifatkan terlucut hak hendaklah dilupuskan mengikut cara
sebagaimana yang difikirkan patut oleh Ketua Pengarah.

**Pelepasan tumbuhan, binatang, karkas, dsb., yang disita**

**30. (1) Jika mana-mana tumbuhan, binatang, karkas, ikan, keluaran**
pertanian, tanih, mikroorganisma atau benda lain telah disita
di bawah Akta ini, pegawai penguat kuasa yang membuat penyitaan
itu boleh, selepas merujuk kepada Ketua Pengarah, melepaskan
tumbuhan, binatang, karkas, ikan, keluaran pertanian, tanih,
mikroorganisma atau benda lain yang disita di bawah Akta ini
kepada orang yang daripada milikan, jagaan atau kawalannya ia
disita.

(2) Suatu rekod secara bertulis hendaklah dibuat oleh pegawai
penguat kuasa yang membuat pelepasan tumbuhan, binatang,
karkas, ikan, keluaran pertanian, tanih, mikroorganisma atau benda
lain di bawah subseksyen (1) yang menyatakan secara terperinci
hal keadaan dan sebab bagi pelepasan itu, dan dia hendaklah
menghantarkan satu salinan rekod itu kepada Ketua Pengarah
dalam masa tujuh hari dari pelepasan itu.

**Kos memegang tumbuhan, binatang, karkas, dsb., yang**
**disita**

**31. Jika mana-mana tumbuhan, binatang, karkas, ikan, keluaran**
pertanian, tanih, mikroorganisma, makanan atau benda lain yang
disita di bawah Akta ini dipegang dalam jagaan pegawai penguat
kuasa sementara menunggu penyelesaian apa-apa prosiding
berkenaan dengan suatu kesalahan di bawah Akta ini, kos bagi
memegangnya dalam jagaan hendaklah, sekiranya mana-mana
orang disabitkan atas kesalahan itu, menjadi hutang yang kena
dibayar kepada Kerajaan oleh orang itu dan bolehlah didapatkan
dengan sewajarnya.


-----

28 _Rang Undang-Undang_

**Tiada kos atau ganti rugi yang berbangkit daripada penyitaan**
**boleh didapatkan**

**32. Tiada seorang pun, dalam apa-apa prosiding di hadapan mana-**
mana mahkamah berkenaan dengan penyitaan mana-mana tumbuhan,
binatang, karkas, ikan, keluaran pertanian, tanih, mikroorganisma
atau benda lain yang disita pada menjalankan atau yang berupa
penjalanan mana-mana kuasa yang diberikan di bawah Akta ini,
berhak mendapat kos prosiding itu atau apa-apa ganti rugi atau
relief lain melainkan jika penyitaan itu dibuat tanpa sebab yang
munasabah.

**Kuasa untuk mengambil sampel**

**33. (1) Seseorang pegawai penguat kuasa boleh meminta, memilih,**
mengambil atau memperoleh sampel mana-mana tumbuhan,
binatang, karkas, ikan, keluaran pertanian, tanih, mikroorganisma
atau benda lain bagi maksud analisis, tanpa bayaran, daripada
mana-mana orang yang mengimport atau mengeksport tumbuhan,
binatang, karkas, ikan, keluaran pertanian, tanih, mikroorganisma
atau benda lain itu.

(2) Tatacara bagi mengambil dan berurusan dengan
sampel itu adalah sebagaimana yang ditetapkan oleh peraturanperaturan.

**Pemeriksaan atau pengujian tumbuhan, binatang, karkas,**
**dsb., yang disita**

**34. Jika adalah perlu untuk memeriksa atau menguji mana-mana**
tumbuhan, binatang, karkas, ikan, keluaran pertanian, tanih,
mikroorganisma atau benda lain yang disita di bawah Akta ini,
adalah mencukupi untuk memeriksa atau menguji sampel yang
mewakili tumbuhan, binatang, karkas, ikan, keluaran pertanian,
tanih, mikroorganisma atau benda lain itu atau, jika tumbuhan,
binatang, karkas, ikan, keluaran pertanian, tanih, mikroorganisma
atau benda lain itu dibungkus dalam tempat penyimpanan yang
berlainan, kandungan setiap tempat penyimpanan itu.


-----

_Perkhidmatan Kuarantin dan Pemeriksaan Malaysia_ 29

**Kuasa tambahan**

**35. Seseorang pegawai penguat kuasa hendaklah, bagi maksud**
melaksanakan Akta ini, mempunyai kuasa untuk melakukan semua
atau mana-mana daripada yang berikut:

_(a)_ untuk menghendaki pengemukaan apa-apa buku, rekod
atau dokumen yang disimpan oleh mana-mana orang dan
untuk meneliti, memeriksa, dan untuk membuat salinan
daripadanya;

_(b)_ untuk menghendaki pengemukaan apa-apa dokumen
pengenalan daripada mana-mana orang berhubung dengan
mana-mana kes atau kesalahan di bawah Akta ini;

_(c)_ untuk membuat apa-apa siasatan yang perlu untuk menentukan
sama ada peruntukan Akta ini telah dipatuhi.

**Menghalang pegawai penguat kuasa**

**36. Mana-mana orang yang—**

_(a)_ mengamang, menghalang, menyekat atau mengganggu
mana-mana pegawai penguat kuasa dalam pelaksanaan
kuasanya di bawah Akta ini;

_(b)_ mengambil balik atau berusaha untuk mengambil balik
mana-mana tumbuhan, binatang, karkas, ikan, keluaran
pertanian, tanih, mikroorganisma atau benda lain yang
disita di bawah Akta ini; atau

_(c)_ sebelum atau selepas apa-apa penyitaan menyebabkan
kehilangan, atau merosakkan atau memusnahkan manamana tumbuhan, binatang, karkas, ikan, keluaran
pertanian, tanih, mikroorganisma atau benda lain itu untuk
menghalang penyitaannya atau penyimpanan selamat
tumbuhan, binatang, karkas, ikan, keluaran pertanian,
tanih, mikroorganisma atau benda lain itu,

melakukan suatu kesalahan dan boleh, apabila disabitkan, didenda
tidak melebihi satu ratus ribu ringgit atau dipenjarakan selama
tempoh tidak melebihi enam tahun atau kedua-duanya dan, bagi
kesalahan kedua atau yang berikutnya didenda tidak melebihi dua
ratus ribu ringgit atau dipenjarakan selama tempoh tidak melebihi
tujuh tahun atau kedua-duanya.


-----

30 _Rang Undang-Undang_

BAHAGIAN VII

PELBAGAI

**Perbelanjaan**

**37. (1) Apa-apa perbelanjaan yang dilakukan oleh pemunya,**
pemberi konsain, penerima konsain atau pengimport akibat daripada
syarat yang dikenakan oleh Ketua Pengarah atau mana-mana
pegawai penguat kuasa dalam menjalankan kuasanya di bawah
Akta ini hendaklah ditanggung oleh pemunya, pemberi konsain,
penerima konsain atau pengimport, mengikut mana-mana yang
berkenaan, bagi mana-mana tumbuhan, binatang, karkas, ikan,
keluaran pertanian, tanih, mikroorganisma atau makanan yang
berkenaan.

(2) Apa-apa perbelanjaan yang dilakukan oleh Ketua Pengarah
atau pegawai penguat kuasa dalam menjalankan kuasanya di bawah
Akta ini hendaklah dipertanggungkan pada pemunya, pemberi
konsain, penerima konsain atau pengimport, mengikut mana-mana
yang berkenaan, bagi mana-mana tumbuhan, binatang, karkas,
ikan, keluaran pertanian, tanih, mikroorganisma, makanan atau
benda lain yang berkenaan dan boleh didapatkan kembali sebagai
hutang sivil.

(3) Tiada pampasan boleh dibayar kepada mana-mana orang
berkenaan dengan pelupusan mana-mana tumbuhan, binatang,
karkas, ikan, keluaran pertanian, tanih, mikroorganisma atau benda
lain di bawah subseksyen 29(9).

**Wang yang dipungut atau diterima di bawah Akta ini**

**38. Jika wang dipungut atau diterima di bawah Akta ini bagi**
pihak agensi atau jabatan yang berkaitan, wang itu hendaklah
diuruskan mengikut undang-undang bertulis yang berkaitan.

**Khidmat pakar**

**39. Ketua Pengarah boleh memperoleh apa-apa khidmat pakar**
dalam bidang kepakaran yang berkaitan daripada agensi atau jabatan
yang berkaitan atau khidmat pakar dari dalam atau luar Malaysia
untuk memastikan pelaksanaan Akta ini dengan berkesan.


-----

_Perkhidmatan Kuarantin dan Pemeriksaan Malaysia_ 31

**Pakaian seragam**

**40. Tiap-tiap pegawai penguat kuasa hendaklah memakai pakaian**
seragam yang ditetapkan oleh Ketua Pengarah semasa menjalankan
tugas melainkan jika dikecualikan secara bertulis oleh Ketua
Pengarah.

**Pejabat dan kemudahan**

**41. (1) Agensi atau jabatan yang berkaitan atau entiti swasta yang**
menguruskan premis di pintu masuk hendaklah menyediakan di
pintu masuk itu pejabat dan kemudahan bagi pemeriksaan tumbuhan,
binatang, karkas, ikan, keluaran pertanian, tanih, mikroorganisma,
makanan atau benda lain dan untuk menjalankan tatacara kuarantin
ke atas mana-mana tumbuhan, binatang, karkas, ikan, keluaran
pertanian, tanih, mikroorganisma, atau benda lain.

(2) Segala kos dan perbelanjaan yang dilakukan berhubung
dengan pejabat dan kemudahan yang disediakan di bawah
subseksyen (1) hendaklah ditanggung oleh agensi atau jabatan
yang berkaitan atau entiti swasta itu.

**Kuasa untuk meminda Jadual**

**42. Menteri boleh, selepas berunding dengan Ketua Pengarah,**
melalui perintah yang disiarkan dalam _Warta meminda Jadual._

**Kesalahan yang dilakukan oleh pertubuhan perbadanan**

**43. Jika sesuatu pertubuhan perbadanan melakukan suatu kesalahan**
di bawah Akta ini, mana-mana orang yang pada masa pelakuan
kesalahan itu ialah pengarah, pengurus, setiausaha atau pegawai
lain yang seumpamanya bagi pertubuhan perbadanan itu atau yang
berupa bertindak atas apa-apa sifat sedemikian atau yang dalam
apa-apa cara atau sehingga apa-apa takat bertanggungjawab bagi
pengurusan apa-apa hal ehwal pertubuhan perbadanan itu atau
yang membantu dalam pengurusan sedemikian—

_(a) boleh didakwa secara berasingan atau bersesama dalam_
prosiding yang sama bersekali dengan pertubuhan
perbadanan itu; dan


-----

32 _Rang Undang-Undang_

_(b) jika pertubuhan perbadanan itu didapati telah melakukan_
kesalahan itu, hendaklah disifatkan telah melakukan
kesalahan itu melainkan jika, dengan mengambil kira
jenis fungsinya atas sifat itu, dia membuktikan—

(i) bahawa kesalahan itu telah dilakukan tanpa
pengetahuan, persetujuan atau pembiarannya;
dan

(ii) bahawa dia telah mengambil segala langkah berjagajaga yang munasabah dan telah menjalankan usaha
yang wajar untuk mencegah pelakuan kesalahan
itu.

**Kesalahan yang dilakukan oleh pekongsi, ejen atau**
**pekhidmat**

**44. Mana-mana orang yang boleh dikenakan mana-mana penalti**
di bawah Akta ini bagi apa-apa perbuatan, peninggalan, pengabaian
atau keingkaran jika perbuatan, peninggalan, pengabaian atau
keingkaran itu dilakukan olehnya sendiri boleh dikenakan penalti
yang sama jika perbuatan, peninggalan, pengabaian atau keingkaran
itu dilakukan oleh pekongsi, ejen atau pekhidmatnya melainkan
jika dia membuktikan—

_(a) bahawa perbuatan, peninggalan, pengabaian atau_
keingkaran itu dilakukan tanpa pengetahuan, keizinan
atau pembiarannya; dan

_(b) bahawa dia telah mengambil segala langkah berjaga-jaga_
yang munasabah dan telah menjalankan usaha yang wajar
untuk mencegah perbuatan, peninggalan, pengabaian atau
keingkaran itu.

**Penalti am**

**45. Tiap-tiap orang yang disabitkan atas suatu kesalahan**
di bawah Akta ini yang baginya tiada penalti dperuntukkan dengan
khusus, boleh didenda tidak melebihi satu ratus ribu ringgit atau
dipenjarakan selama tempoh tidak melebihi enam tahun atau
kedua-duanya.


-----

_Perkhidmatan Kuarantin dan Pemeriksaan Malaysia_ 33

**Pengkompaunan kesalahan**

**46. (1) Ketua Pengarah boleh, dengan keizinan bertulis Pendakwa**
Raya, membuat tawaran bertulis untuk mengkompaun mana-mana
kesalahan yang dilakukan oleh mana-mana orang di bawah Akta
ini dan yang ditetapkan sebagai kesalahan yang boleh dikompaun
dengan membuat suatu tawaran bertulis kepada orang itu untuk
mengkompaun kesalahan itu apabila dibayar kepada Ketua
Pengarah suatu amaun yang tidak melebihi lima puluh peratus
amaun maksimum denda bagi kesalahan itu dalam masa yang
ditetapkan dalam tawaran itu.

(2) Suatu tawaran di bawah subseksyen (1) boleh dibuat pada
bila-bila masa selepas kesalahan itu dilakukan, tetapi sebelum
apa-apa pendakwaan baginya dimulakan.

(3) Jika amaun yang dinyatakan dalam tawaran di bawah
subseksyen (1) tidak dibayar dalam masa yang ditetapkan dalam
tawaran itu atau dalam apa-apa tempoh lanjutan yang diberikan oleh
Ketua Pengarah, pendakwaan bagi kesalahan itu boleh dimulakan
pada bila-bila masa selepas itu terhadap orang kepadanya tawaran
itu dibuat.

(4) Jika suatu kesalahan telah dikompaun di bawah subseksyen
(1), tiada pendakwaan boleh dimulakan selepas itu berkenaan
dengan kesalahan itu terhadap orang yang kepadanya tawaran
untuk mengkompaun telah dibuat.

(5) Ketua Pengarah boleh, secara bertulis, mewakilkan fungsi
dan tugasnya di bawah seksyen ini kepada mana-mana pegawai
penguat kuasa tertakluk kepada terma dan syarat sebagaimana
yang difikirkannya patut, tetapi perwakilan di bawah subseksyen
ini tidak menghalang Ketua Pengarah daripada melaksanakan atau
menjalankan fungsi dan tugas yang telah diwakilkan.

**Permulaan pendakwaan**

**47. Tiada pendakwaan bagi atau berhubung dengan mana-mana**
kesalahan di bawah Akta ini boleh dimulakan tanpa keizinan
bertulis Pendakwa Raya.


-----

34 _Rang Undang-Undang_

**Perlindungan terhadap guaman dan prosiding undang-**
**undang**

**48. Tiada tindakan, guaman, pendakwaan atau prosiding lain**
boleh diambil atau dibawa, dimulakan atau dikekalkan dalam
mana-mana mahkamah terhadap—

_(a)_ mana-mana pegawai atau pegawai penguat kuasa; dan

_(b)_ mana-mana orang lain bagi atau atas sebab atau berkenaan
dengan apa-apa perbuatan yang dilakukan atau berupa
dilakukan olehnya di bawah perintah, arahan atau suruhan
Ketua Pengarah, pegawai penguat kuasa atau mana-mana
pegawai lain yang dilantik dengan sewajarnya oleh Ketua
Pengarah,

jika perbuatan itu dilakukan dengan suci hati dan dengan
mempercayai semunasabahnya bahawa ia perlu bagi maksud
yang diniatkan untuk dicapai melaluinya dan bagi melaksanakan
peruntukan Akta ini.

**Peraturan-peraturan**

**49. (1) Menteri boleh membuat peraturan-peraturan, tidak**
termasuk bagi perkara yang berhubungan dengan makanan, yang
perlu atau suai manfaat untuk melaksanakan sepenuhnya atau bagi
menjalankan peruntukan Akta ini.

(2) Tanpa menjejaskan keluasan subseksyen (1), peraturanperaturan boleh dibuat bagi maksud yang berikut:

_(a) untuk menetapkan semua perkara yang berhubungan_
dengan kuarantin dan pemeriksaan;

_(b) untuk menetapkan semua perkara yang berhubungan_
dengan tatacara kuarantin;

_(c) untuk menetapkan semua perkara yang berhubungan_
dengan permit, lesen dan perakuan;

_(d) untuk menetapkan semua perkara yang berhubungan_
dengan pendaftaran pengimport, pengeksport dan ejen;

_(e) untuk mengisytiharkan mana-mana premis sebagai stesen_
kuarantin atau premis kuarantin;


-----

_Perkhidmatan Kuarantin dan Pemeriksaan Malaysia_ 35

_(f) untuk menetapkan tatacara bagi mengambil dan berurusan_
dengan sampel;

_(g) untuk menetapkan pakaian seragam pegawai penguat_
kuasa;

_(h) untuk menetapkan fi dan caj yang kena dibayar di bawah_
Akta ini; dan

_(i) untuk menetapkan kesalahan yang boleh dikompaun._

**Peruntukan kecualian dan peralihan**

**50. (1) Apa-apa permohonan atau kes yang belum selesai yang**
berhubungan dengan kuarantin, pemeriksaan, penguatkuasaan
atau import dan eksport apa-apa tumbuhan, binatang, karkas,
ikan, keluaran pertanian, tanih, mikroorganisma atau makanan
di bawah undang-undang bertulis yang berkaitan sebelum permulaan
kuat kuasa Akta ini tidak terjejas oleh Akta ini dan hendaklah
diteruskan seolah-olah Akta ini tidak diperbuat.

(2) Walaupun Akta ini telah mula berkuat kuasa, sehingga
suatu masa apabila undang-undang bertulis yang berkaitan, tidak
termasuk Akta Makanan 1983, dipinda berbangkit daripada Akta
ini dan pindaan itu mula berkuat kuasa, agensi atau jabatan yang
berkaitan hendaklah meneruskan untuk menjalankan kuarantin,
pemeriksaan, penguatkuasaan dan pemerakuan import dan eksport
apa-apa tumbuhan, binatang, karkas, ikan, keluaran pertanian,
tanih atau mikroorganisma.

(3) Apa-apa permohonan atau kes yang belum selesai di bawah
undang-undang bertulis yang berkaitan yang berhubungan dengan
kuarantin, pemeriksaan, penguatkuasaan dan import dan eksport
apa-apa tumbuhan, binatang, karkas, ikan, keluaran pertanian,
tanih atau mikroorganisma yang dibuat atau dimulakan semasa
tempoh sebaik selepas permulaan kuat kuasa Akta ini dan sebaik
sebelum undang-undang bertulis yang berkaitan dipinda berbangkit
daripada Akta ini dan pindaan itu mula berkuat kuasa tidak
terjejas oleh pindaan itu dan hendaklah diteruskan seolah-olah
pindaan itu tidak dibuat kepada undang-undang bertulis yang
berkaitan itu.


-----

36 _Rang Undang-Undang_

JADUAL PERTAMA

[Seksyen 3]

PINTU MASUK

MELALUI AIR

SEMENANJUNG MALAYSIA

Kuala Perlis _(a)_ jeti Kerajaan di perhentian jalan
utama di tebing kiri Sungai Perlis
dan pantai pasang surut sejauh 27.4
meter ke hulu dan 18.3 meter ke
hilir;

_(b)_ Terminal Feri Dan Kargo Kuala Perlis
yang terletak di Garisan lintang 6˚
23’ 57.41” Utara Garisan bujur 100˚
07’ 51.09” Timur;

_(c)_ Kompleks Lembaga Kemajuan Ikan
Malaysia Kuala Perlis yang terletak
di Garisan lintang 6˚ 24’ 0.87” Timur
dan Garisan bujur 100˚ 7’ 53.37”
Timur

Kuah, Pulau Langkawi Jeti Kerajaan

Tanjung Lembung, Pulau Langkawi Dermaga Tanjung Lembung yang terletak
di Garisan lintang 6˚ 17’ 46.5675” Utara
hingga 6˚ 17’ 31.9646” Utara Garisan
bujur 99˚ 47’ 26.7936” Timur hingga
99˚ 47’ 13.1856” Timur

Tanjung Malai, Pulau Langkawi Dermaga dan jeti (termasuk jambatan
masuk) di bawah bidang kuasa jabatan
marin di Tanjung Malai, Pulau Langkawi
di antara Garisan lintang 6˚ 15’ 25.4905”
Utara hingga 6˚ 15’ 36.4138” Utara dan
Garisan bujur 99˚ 43’ 58.4052” Timur
hingga 99˚ 44’ 13.9953” Timur

Telok Ewa, Pulau Langkawi Jeti Telok Ewa

Kuala Kedah Jeti Kerajaan di perhentian jalan utama
di tebing kiri Sungai Kedah dan pantai
pasang surut sejauh 22.7 meter di sebelah
kiri dan kanan sungai itu

Georgetown, Pulau Pinang _(a) dermaga Suruhanjaya Pelabuhan_
Pulau Pinang;

_(b)_ bahagian pantai pasang surut dari
hujung sebelah selatan kawasan
Suruhanjaya Pelabuhan Pulau Pinang
ke arah selatan hingga ke pinggir
sebelah utara Pengkalan Raja Tun
Uda;


-----

_Perkhidmatan Kuarantin dan Pemeriksaan Malaysia_ 37

_(c)_ Jeti Pengkalan Kedah yang terletak
di Garisan lintang 05˚ 25’ 30”
Utara Garisan bujur 100˚ 20’ 75”
Timur;

_(d)_ ponton pendaratan yang diselenggara
oleh Pulau Pinang Yacht Base.

Batu Maung Jeti Lembaga Kemajuan Ikan Malaysia
yang terletak di Garisan lintang 50˚ 17’
Utara Garisan bujur 100˚ 17’ Timur

Butterworth _(a)_ tambangan yang dikendalikan
oleh Suruhanjaya Pelabuhan Pulau
Pinang;

_(b)_ kelima-lima tempat tambatan kapal
di dermaga Butterworth;

_(c)_ Pengkalan Kontena Butterworth Utara
yang dikendalikan oleh Suruhanjaya
Pelabuhan Pulau Pinang.

Prai _(a)_ bahagian tebing sebelah selatan
Sungai Prai mulai dari Jeti
Penumpang Kereta Api menghala
ke barat hingga ke laut, termasuk
pengkalan pendaratan dan dermaga
Suruhanjaya Pelabuhan Pulau Pinang
dan juga pantai pasang surut tebus
guna dan berakhir pada jarak
237.8 meter ke arah selatan dari
hujung sebelah selatan limbungan
tongkang;

_(b)_ Terminal Kargo Pukal yang
dikendalikan oleh Suruhanjaya
Pelabuhan Pulau Pinang yang terletak
di Garisan lintang 5˚ 22’ Utara
Garisan bujur 100˚ 22’ Timur.

Lumut, Perak _(a)_ Jeti Jabatan Kerja Raya Awam
yang terletak di tebing kiri Sungai
Dindings dan bidang tanah yang
terkandung dalam sempadan yang
berikut, Utara-Sungai Dindings
Selatan-Jalan Kerajaan Timur. Titik
di tebing kiri Sungai Dindings 73.1
meter jauhnya ke sebelah timur
kunci air di simpang Garling dan
Jalan Titi Panjang Barat-Jeti Jabatan
Kerja Raya Awam(termasuk);


-----

38 _Rang Undang-Undang_

_(b)_ Jeti Lembaga Kemajuan Ikan
Malaysia, Kampung Acheh yang
terletak di tebing Sungai Setiawan
termasuk semua bangunan yang
terletak di dalam kawasan berpagar
seluas 1 hektar;

_(c)_ Dermaga dan Jeti Lumut Maritime
Terminal Sdn. Bhd., di tebing timur
Sungai Dindings pada Garisan
Lintang 4˚ 15’ 34” Utara Garisan
bujur 100˚ 39’ 43” Timur dan
sempadan di selatan pada Garisan
lintang 4˚ 15’ 11” Utara Garisan
bujur 100˚ 39’ 33” Timur.

Telok Muruh, Mukim Lumut Jeti Marina Sactuary Resort Sdn. Bhd.
Teluk Muruh, Lumut, Perak pada Garisan
lintang 04˚ 12’ 05.0” Utara Garisan
bujur 100˚ 36’ 00.0” Timur

Telok Anson Dermaga No. 2 Kereta Api Telok Anson/
Telok Intan

Hutan Melintang _(a)_ Jeti Ghadaf Marble Sdn. Bhd. dalam
Hutan River yang terletak di sebelah
negeri Perak Garisan bujur 100˚ 48’
45” Timur di sebelah timur Melintang
yang terletak di tebing Bernam di
antara Garisan Lintang 3˚ 51’ 30”
Utara di sebelah barat;

_(b)_ Jeti Ghadaf Marble Sdn. Bhd. dalam
Hutan Melintang yang terletak di
bahagian tebing Sungai Bernam
di sebelah negeri Perak di antara
Garisan lintang 3˚ 51’ 30” Utara di
sebelah barat dan Garisan bujur 100˚
48’ 33” Timur di sebelah timur.

Pulau Lekir 1 Jeti Lekir Bulk Terminal Sdn. Bhd.
yang terletak di Garisan lintang 4˚
08’ 06” Utara 4˚ 08’ 54” Utara 4˚ 09’
26.5” Utara 4˚ 10’ 10.1” Utara Garisan
bujur 100˚ 37’ 42” Timur 100˚ 37’ 13”
Timur 100˚ 38’ 23.1” Timur 100˚ 38’
29.3” Timur

Pelabuhan Klang _(a)_ Dermaga dan Jeti Lembaga Pelabuhan
Klang di tebing timur Selat Klang
di antara Sungai Tiga dan Sungai
Puloh;


-----

_Perkhidmatan Kuarantin dan Pemeriksaan Malaysia_ 39

_(b)_ bahagian pantai pasang surut
yang menganjur dari satu tempat
93.41 meter ke sebelah utara jeti
penumpang Jalan Foreshore hingga
ke kuala Sungai Aur dan dari situ
sepanjang tebing Sungai Aur hingga
dan termasuk jeti konkrit di stesen
kuarantin lembu-kerbau dan termasuk
jeti, dermaga dan ponton mulai dari
pantai pasang surut dan tebing sungai
dan dermaga tersebut;

_(c)_ Dermaga dan Jeti Lembaga Pelabuhan
Klang di tebing barat Pulau Indah
di antara Sungai Chandong Besar
di utara sebelah barat sempadan
pelabuhan di Garisan lintang 02˚
55’ 48” Utara Garisan bujur 101˚
20’ 24.5” Timur dan Sungai Lurus
di selatan sebelah barat sempadan
di Garisan lintang 02˚ 54’ 05”
Utara Garisan bujur 101˚ 17’ 10”
Timur;

_(d) Star Cruise Sdn. Bhd. yang menganjur_
247.31 meter ke laut yang terletak
di tebing barat pulau indah di utara
Sungai Chandong Besar di Garisan
lintang 02˚ 59’ 05.415” Utara 02˚
59’ 06.003” Utara Garisan bujur
101˚ 20’ 15.723” Timur 101˚ 20’
16.921” Timur;

_(e) Jeti Asa Niaga Sdn. Bhd. di Pelabuhan_
Klang yang terletak di tebing kiri
Sungai Klang di antara Garisan
lintang 03˚ 00’ 31.9294” Utara
hingga 03˚ 00’ 26.1835” Utara
Garisan bujur 101˚ 23’ 28.4299”
Timur hingga 101˚ 23’ 26.4980”
Timur.

Port Dickson jeti kereta api

Mukim Jimah, Jeti Jimah Energy Ventures Sdn. Bhd.,
Port Dickson bagi loji jana kuasa 1400 MV berasaskan
arang batu, menganjur sepanjang 1.3
kilometer ke arah laut, terletak di antara
Garisan lintang 2˚ 34’ 41.72712” Utara
hingga 2˚ 34’ 44.33909” Utara Garisan
bujur 101˚ 42’ 51.19108” Timur hingga
101˚ 43’ 1.05072” Timur

Melaka _(a)_ bahagian tebing Sungai Melaka
mulai dari Jeti Feri menghala ke
hulu hingga ke pagar dawai yang
mengelilingi kawasan larangan
Pelabuhan Melaka;


-----

40 _Rang Undang-Undang_

_(b)_ bahagian tebing kanan Sungai Melaka
mulai dari Jeti Majlis Perbandaran
Melaka Tengah, Melaka, memanjang
ke hulu hingga terus ke tempat
berhadapan dengan sudut sebelah
hulu Gudang Kerajaan;

_(c)_ jeti Tanjung Bruas.

Sungai Udang, Melaka Jeti dan Dermaga Sungai Udang Port
Sdn. Bhd.

Mukim Sungai Rambai Jeti Kerajaan sepanjang 115.457 meter
di tebing Sungai Kesang yang terletak
di antara T60903.0 dari S66630.5 di
utara dan T60952.8 dan S666526.0 di
selatan

Kuala Linggi, Melaka Jeti Kerajaan sepanjang 1048.614 meter
di tebing Sungai Linggi, Daerah Alor
Gajah, Melaka yang terletak di antara
titik (1) U-36700.667, T-34479.870
dan titik (2) U-36760.354, T-3833.803
dalam kawasan yang berpagar seluas
8.8013 hektar yang meliputi tanah yang
diduduki oleh Delta Management Sdn.
Bhd., Lembaga Kemajuan Ikan Malaysia,
Havest Rimba Sdn. Bhd. dan Yayasan Alor
Gajah yang terletak di Garisan lintang
2˚ 23’ 21.9418” Utara Garisan bujur
101˚ 58’ 27.5071” Timur dan Garisan
lintang 2˚ 23’ 33.4572” Utara Garisan
bujur 101˚ 58’ 59.4635” Timur

Muar Dermaga Kerajaan di Bandar Maharani
yang terletak di tebing kiri Sungai Muar
di hadapan Pejabat Kastam

Batu Pahat Dermaga Kerajaan di Bandar Penggarang,
yang terletak di tebing kiri Sungai Batu
Pahat, berhadapan dengan Pejabat Kastam
dan Gudang Kastam

Minyak Beku, Batu Pahat Jeti E.S. Ng. Building Products Sdn.
Bhd., sebahagian daripada Lot PTD
3732 dan sebahagian daripada Lot 4747,
Mukim Minyak Beku, Daerah Batu
Pahat, Johor, yang terletak di Garisan
lintang 01˚ 47’ 44.50” Utara, 01˚ 47’
44.67” Utara 01˚ 47’ 43.90” Utara dan
01˚ 47’ 43.82” Utara Garisan bujur
114˚ 34’ 38.76” Timur, 114˚ 34’ 38.82”
Timur, 114˚ 34’ 31.43” Timur dan 114˚
34’ 41.39” Timur


-----

_Perkhidmatan Kuarantin dan Pemeriksaan Malaysia_ 41

Kukup Dermaga Kerajaan

Johor Bahru _(a)_ Dermaga Kerajaan di Johor Bahru
di sebelah Sungai Segget;

_(b)_ dermaga di Tanjung Putri;

_(c)_ Jeti Terminal Antarabangsa Feri Johor
Bahru di tebing Selat Tebrau, Lot
PTB 20380, Mukim Bandar Johor
Bahru kepunyaan Kelana Megah
Sdn. Bhd. yang terletak di Garisan
lintang 1˚ 28’ 21.7” Utara, 1˚ 28’
20.8” Utara dan 1˚ 28’ 20.5” Utara
Garisan bujur 103˚ 47’ 99” Timur,
103˚ 47’ 13” Timur dan 103˚ 47’
8.5” Timur.

Pasir Gudang, Johor Bahru _(a) bahagian kawasan berpagar pantai_
pasang surut, termasuk muara Sungai
Buluh, semua jeti dan dermaga
Lembaga Pelabuhan Johor, yang
terletak di antara tebing barat Sungai
Perembi bertempat di Garisan lintang
01˚ 26’ 28” Utara Garisan bujur 103˚
53’ 16” Timur, seterusnya kepada
satu garisan yang bercantum kepada
_dolphin yang terbarat dari DCJ 4_
bertempat di Garisan lintang 01˚ 26’
27” Utara Garisan bujur 103˚ 53’
06” Timur dan akhirnya bercantum
dengan garisan kawasan Had Perairan
Pelabuhan Johor di Garisan lintang
01˚ 26’ 14” Utara Garisan bujur
103˚ 53’ 06” Timur;

_(b) di sebelah timur, kawasan sepanjang_
Dermaga No. 11 yang terletak di
Garisan lintang 01˚ 26’ 0.35” Utara
Garisan bujur 103˚ 55’ 23” Timur di
sebelah bahagian utara, dan di sebelah
bahagian selatan Dermaga No. 11
yang terletak di Garisan lintang
01˚ 25’ 52” Utara Garisan bujur
103˚ 55’ 20” Timur, bersebelahan
dengan tebing barat Sungai Latoh
yang terletak di Garisan lintang 01˚
26’ 12” Utara Garisan bujur 103˚
55’ 29” Timur.

Pelabuhan Tanjung Pelepas, tebing kiri Sungai Pulai bermula dari
Johor Bahru Garisan lintang 01˚ 22’ 27.885” Utara
Garisan bujur 103˚ 32’ 37” Timur
hingga Garisan lintang 01˚ 21’ 20.4208”
Utara Garisan bujur 103˚ 32’ 56.7317”
Timur


-----

42 _Rang Undang-Undang_

Pengerang/Tanjung Pengelih _(a)_ pantai pasang surut sejauh 91.4
meter di sebelah kiri dan kanan
Balai Kastam;

_(b)_ Dermaga di Tanjung Pengelih.


Sebana Cove Marina,
Mukim Pengerang,
Daerah Kota Tinggi,
Johor Darul Takzim.


Jeti Sebana Cove Marina di Sebana Golf
and Marina Resort, Pengerang, Johor
Darul Takzim dengan panjangnya 51.8
meter dan lebarnya 3 meter yang terletak
di Garisan lintang 104˚ 24.90’ Utara
Garisan bujur 01˚ 90.89’ Timur


Tanjung Langsat, Johor Jeti Pelabuhan Tanjung Langsat Sdn. Bhd.,
merangkumi jarak sehingga 1188.335
meter menganjur ke arah laut yang
terletak di tebing barat Sungai Johor
di Garisan lintang 01˚ 26’ 30.98” Utara
Garisan bujur 104˚ 00’ 41.82” Timur

Sungai Rengit Tebing sungai sejauh 45.7 meter ke
selatan dari jambatan bandar

Tanjung Surat, Kota Tinggi Dermaga Kerajaan

Mersing Dermaga Kerajaan

Tanjung Belungkor Jeti Terminal Feri Tanjung Belungkor

Kuala Rompin Tebing kanan sungai rompin sejauh
22.7 meter di sebelah kiri dan kanan
batu bertanda “tempat pendaratan yang
sah di sisi undang-undang” termasuk
jeti Kerajaan

Tanjung Gemuk Jeti Tanjung Gemuk yang terletak di
tebing Sungai Endau, memanjang selari
dengan tebing sejauh lebih kurang 284
meter

Kampung Tekek, Pulau Tioman Jeti Jabatan Laut

Kuantan _(a)_ jeti Kerajaan

_(b)_ Dermaga Pahang Consolidated Co.
Ltd.

Tanjung Gelang, Kuantan Dermaga Lembaga Pelabuhan Kuantan
di dalam Basin Pertama (Basin A)

Kampung Lalang, Pulau Tioman Jeti Berjaya Tioman Resort yang terletak
di Garisan lintang 02˚ 48’ 45” Utara
Garisan bujur 104˚ 08’ 31” Timur

Chukai, Kemaman Jeti Kerajaan


-----

_Perkhidmatan Kuarantin dan Pemeriksaan Malaysia_ 43

Pelabuhan Kemaman _(a) Dermaga Lembaga Pelabuhan_
Kemaman yang terletak di atas
tanah tebus guna di Lot PT 3180;

_(b) kawasan yang dikenali sebagai_
dermaga Barat yang terletak di
Lot PT 3410, Mukim Teluk Kalong
di dalam Daerah Kemaman yang
dikendalikan oleh Ptb West Wharf
Sdn. Bhd.

Bukit Bunga, Kelantan Di tebing sebelah kanan Sungai Golok
pada jarak 182 meter bermula dari
sempadan sebelah timur bersetentangan
dengan sebelah kanan jalan yang menuju
ke lebuh raya Tanah Merah-Gerik
(Bering 347˚ 00’ 00” jarak 33 meter
dari batu sempadan di utara Lot 2449)
sehingga ke sempadan sebelah barat
(selepas alor) (Bering 325˚ 00’ 00”
jarak 93 meter dari batu sempadan di
sebelah barat Lot berkenaan) Pengkalan
Jenut, Mukim Nibong, Daerah Jedok
Jajahan Tanah Merah, negeri Kelantan
yang ditandakan dengan garisan
berwarna kelabu dalam pelan _Warta_
(PW 696) yang disimpan di pejabat
Pengarah Ukur dan Pemetaan Negeri
Kelantan

Kuala Terengganu _(a)_ dermaga Kerajaan di tebing kanan
Sungai Terengganu di hadapan Jalan
Hiliran;

_(c)_ dermaga di tebing kanan Sungai
Terengganu di hadapan Gudang
Kastam.

Kuala Besut Tebing kanan Sungai Besut sejauh 45.7
meter di sebelah kiri dan kanan Balai
Kastam

Pengkalan Kubor Jeti Jabatan Kerja Raya dan Jeti Imigresen
di tebing kanan di antaranya

Kota Bharu Dermaga Kastam, Jeti Kereta Api, Jeti
Penambang Haji Idris dan tebing sungai
di antaranya

SABAH

Kota Kinabalu, Sabah dermaga lembaga Pelabuhan Sabah


-----

44 _Rang Undang-Undang_

Ranca-Ranca, Labuan Dermaga dan jeti Asian Supply Base,
Ranca-Ranca, Labuan yang terletak di
Garisan lintang 05˚ 15’ 55” Utara Garisan
bujur 115˚ 14’ 56” Timur

Labuan Dermaga Kerajaan dan dermaga kapal
kecil

Sandakan Dermaga dan jeti Lembaga Pelabuhan
Sabah

Kudat Dermaga Lembaga Pelabuhan Sabah

Lahad Datu Dermaga Lembaga Pelabuhan Sabah

Menumbok Dermaga Kerajaan termasuk lerengan
pendaratan dan jeti feri penumpang di
sebelahnya

Sipitang Dermaga Kerajaan

SARAWAK

Bintangor Lembaga Pelabuhan Rejang di
Bintangor

Bintulu Dermaga Lembaga Pelabuhan Bintulu di
Tanjung Kedurong yang terletak di—

_(a)_ Dermaga No. 1 Garisan lintang 3˚
15’ 53.3785” Utara 3˚ 15’ 53.3855”
Utara Garisan bujur 113˚ 3’ 57.5312”
Timur 113˚ 3’ 52.0233” Timur;

_(b)_ Dermaga No. 2 Garisan lintang 3˚
15’ 53.3714” Utara 3˚ 15’ 53.3785”
Utara Garisan bujur 113˚ 4’ 3.0390”
Timur 113˚ 3’ 57.5312” Timur;

_(c)_ Dermaga No. 3 Garisan lintang 3˚
15’ 53.3641” Utara 3˚ 15’ 53.3714”
Utara Garisan bujur 113˚ 4’ 8.6927”
Timur 113˚ 4’ 3.0390” Timur;

_(d)_ Dermaga No. 4 Garisan lintang 3˚
15’ 53.3545” Utara 3˚ 15’ 53.3641”
Utara Garisan bujur 113˚ 4’ 16.1283”
Timur 113˚ 4’ 8.6927” Timur;

_(e)_ Dermaga No. 5 Garisan lintang 3˚
15’ 53.3449” Utara 3˚ 15’ 53.3545”
Utara Garisan bujur 113˚ 4’ 23.5647”
Timur 113˚ 4’ 16.1283” Timur;


-----

_Perkhidmatan Kuarantin dan Pemeriksaan Malaysia_ 45

_(f) Ro-Ro Ramp Garisan lintang 3˚ 15’_
52.7343” Utara 3˚ 15’ 52.7354”
Utara Garisan bujur 113˚ 3’ 52.0225”
Timur 113˚ 3’ 51.1963” Timur;

_(g) Dermaga Kargo Pukal Garisan_
lintang 3˚ 15’ 52.7354” Utara 3˚
15’ 43.9436” Utara Garisan bujur
113˚ 3’ 51.1963” Timur 113˚ 3’
16.1851” Timur

Kuala Lawas Jeti R.C. dengan panjangnya 83.50 meter
dan lebarnya 19.90 meter yang terletak
di Garisan lintang 4˚ 57’ 19” Utara dan
Garisan bujur 115˚ 25’ 16” Timur

Kuching, Sarawak _(a)_ Dermaga Lembaga Pelabuhan
Kuching di Tanah Puteh;

_(b)_ Dermaga Datuk Sim Kheng Hong
di Pending.

Lawas Dermaga Kastam

Limbang Dermaga Kastam

Lundu Dermaga Kerajaan

Marudi Dermaga Kastam

Miri Dermaga Lembaga Pelabuhan Miri

Pelabuhan Miri, Kuala Baram Dermaga Lembaga Pelabuhan Miri di
Kuala Baram yang terdiri daripada 6
dermaga dengan panjangnya 390 meter
dan lebarnya 50 meter yang terletak di
Garisan lintang 4˚ 34’ 00” Utara dan
Garisan bujur 114˚ 2’ 36” Timur

Pelabuhan Senari, Kuching Dermaga Lembaga Pelabuhan Kuching di
Kampung Senari dengan jarak memanjang
635 meter dan 45 meter lebar yang
terletak di Garisan lintang 01˚ 37.01’
0” Utara Garisan bujur: 110˚ 26.89’
0” Timur

Pelabuhan Tanjung Manis, Sarikei Dermaga Lembaga Pelabuhan Rejang
di Tanjung Manis yang panjangnya 202
meter dan 47 meter lebar yang terletak
di Garisan lintang 2˚ 9’ 23.5772”
Utara Garisan bujur 111˚ 20’ 16.2431”
Timur

Punang Dermaga Kastam

Sarikei Dermaga Lembaga Pelabuhan Rejang
di Sarikei


-----

46 _Rang Undang-Undang_

Sejingkat Dermaga Lembaga Pelabuhan Kuching,
sepanjang 125 meter bertempat di tebing
kiri Sungai Sarawak yang terletak di
Garisan lintang 01˚ 35.05’ 0” Utara
Garisan bujur 110˚ 25.25’ 0” Timur

Semantan _(a) Dermaga Depoh Harwood di_
Semantan dengan panjangnya 1000
kaki dan 120 kaki lebar yang
terletak di Garisan lintang 10˚ 45’
39” Utara Garisan bujur 109˚ 45’
18” Timur;

_(b) bahagian pantai pasang surut_
yang bersebelahan dengan Bazaar
Semantan sejauh 45.7 meter.

Sibu Dermaga Lembaga Pelabuhan Rejang
di Sibu

Sundar Dermaga Kastam

MELALUI JALAN ATAU KERETA API

SEMENANJUNG MALAYSIA

Bukit Kayu Hitam _(a)_ Pejabat Kastam dan semua bangunan
dan binaan tambahan yang terletak
di dalam Kompleks Imigresen
Bukit Kayu Hitam yang terletak di
sepanjang jalan raya utama Sadao/
Changlun di antara 8.9 kilometer ke
utara Changlun dan 0.69 kilometer
ke selatan Danork (Thailand) Tempat
Pemeriksaan Imigresen atau Kastam
di dalam Mukim Laka Temin, Kubang
Pasu, Kedah;

_(b)_ Pejabat Kastam dan semua bangunan
dan binaan tambahan yang terletak
di dalam Kompleks Pemeriksaan
Lembaga Kemajuan Ikan Malaysia
yang terletak di sepanjang jalan raya
utama Sadao/Changlun di antara 9.1
kilometer ke utara Changlun dan
0.67 kilometer ke selatan Danork
(Thailand) Tempat Pemeriksaan
Imigresen atau Kastam sebagaimana
yang ditetapkan dalam pelan No.
PT 890 dan PT 2180 di dalam
Mukim Laka Temin, Kubang Pasu,
Kedah.


-----

_Perkhidmatan Kuarantin dan Pemeriksaan Malaysia_ 47


Kota Putra,
Durian Burung,
Padang Terap


Pejabat Kastam dan semua bangunan yang
terletak di dalam Kompleks Imigresen,
Kastam, Kuarantin dan Keselamatan,
Kota Putra, Durian Burung, Padang
Terap, Kedah, pada Garisan lintang 6˚ 28’
15.1332” Utara Garisan bujur 100˚ 42’
35.0808” Timur


Padang Besar _(a)_ Pejabat Kastam, Padang Besar yang
terletak di dalam Bangunan Stesen
Kereta Api;

_(b)_ Pejabat Kastam, Padang Besar
di Yad Kontena yang terletak di
Garisan lintang 6˚ 39’ 45.45” Utara
dan Garisan bujur 100˚ 19’ 19.21”
Timur;

_(c)_ Pejabat Kastam dan semua bangunan
dan binaan tambahan yang terletak
di dalam Kompleks Pejabat-Pejabat
Kerajaan Padang Besar di sepanjang
jalan raya utama dari Padang Besar
ke Thailand dan terletak di Garisan
lintang 6˚ 39’ 58” Utara Garisan
bujur 100˚ 19’ 23” Timur;

_(d)_ Kompleks Pemeriksaan Ikan Lembaga
Kemajuan Ikan Malaysia dan semua
bangunan dan struktur tambahannya
di sebelah timur Kompleks Pejabat
Kerajaan Padang Besar di sepanjang
jalan raya utama dari Padang Besar
ke Thailand dan terletak di Garisan
lintang: 6˚ 39’ 45.42” Utara Garisan
bujur: 100˚ 19’ 37” Timur.

Wang Kelian Pejabat Kastam dan semua bangunan
tambahan yang terletak di sepanjang jalan
utama ke Satun, Thailand, 6.5 meter dari
pintu pagar utama sempadan Malaysia
dan Thailand

Bukit Berapit, Pejabat Kastam dan semua bangunan dan
Pengkalan Hulu binaan tambahan yang terletak di dalam
Kompleks Imigresen Bukit Berapit di
sepanjang jalan raya utama Keroh/Betong
di antara batu 136¼ dan batu 136½, dalam
Mukim Keroh, Perak

Butterworth Terminal feri yang dikendalikan oleh
Suruhanjaya Pelabuhan Pulau Pinang


-----

48 _Rang Undang-Undang_

Johor Bahru _(a)_ bagi import dengan motokar,
bas, motosikal, skuter, basikal
dan penumpang berjalan kaki,
Get Pemeriksaan penumpang
iaitu kawasan yang diuntukkan
bagi Pemeriksaan Imigresen dan
Kastam;

_(b)_ bagi import dengan lain-lain kereta
lalu lintas, Ruang Import Kastam
di Kompleks Kastam di Tanjung
Putri yang terkepung dalam pagar
dari selatan dengan get masuk
berhampiran sekali dengan Pondok
Kastam No. 1 dari arah Singapura dan
berakhir di pintu keluar berhampiran
sekali dengan Kastam No. 3 sebagai
sempadan sebelah utara;

_(c)_ bagi eksport mengikut jalan dalam
waktu kerja biasa, Ruang Eksport
Kastam di Kompleks Kastam Tanjung
Putri yang terkepung dalam pagar
bermula dari utara dengan get masuk
berhampiran sekali dengan Pondok
Kastam No. 3 dan berakhir di get
keluar di sebelah selatan berhampiran
sekali dengan tempat pemeriksaan
di Pintu Keluar Eksport Kastam di
Pondok No. 2;

_(d)_ bagi eksport mengikut jalan di luar
waktu kerja biasa, Ruang Eksport
Kastam di Kompleks Kastam di
Tanjung Putri sebagaimana yang
dinyatakan dalam (c), atau atas arahan
Pegawai Kastam Yang Hak;

_(e)_ Pejabat Kastam dan semua
bangunan dan binaan tambahan
yang terletak di dalam Kompleks
Kastam, Imigresen dan Kuarantin
Bukit Chagar, Mukim Johor Bahru,
Daerah Johor Bahru, Johor yang
dilingkungi pagar sekelilingnya,
bermula dari selatan di pintu masuk/
keluar get berhadapan dengan Jalan
Lingkaran Dalam.


-----

_Perkhidmatan Kuarantin dan Pemeriksaan Malaysia_ 49

Pasir Gudang (Zon Bebas) _(a)_ bagi import ke dalam Zon-Kompleks
Kastam di Pasir Gudang yang
diperuntukkan bagi Pemeriksaan
Import Pihak Berkuasa Zon dan
Kastam termasuk laman kereta
api dan jalan menghala ke dalam
Zon;

_(b)_ bagi eksport ke dalam Zon-Kompleks
Kastam di Pasir Gudang yang
diperuntukkan bagi Pemeriksaan
Eksport Pihak Berkuasa Zon dan
Kastam termasuk laman kereta api
dan jalan menghala keluar dari
Zon.

Tanjung Kupang, Kompleks Sultan Abu Bakar, Mukim
Johor Bahru Tanjung Kupang, Daerah Johor Bahru
yang dilingkungi oleh pagar kawasan,
bermula dari selatan dengan pintu masuk/
keluar yang terletak seiring dengan pagar
kawasan yang paling hampir dengan
Kawasan Menunggu Import dari arah
Singapura dan berakhir di pintu keluar/
masuk yang terletak seiring dengan pagar
kawasan yang paling hampir dengan
Kawasan Menunggu Eksport

Rantau Panjang _(a)_ di Pusat Pemeriksaan Imigresen di
Jambatan Keretapi yang merentangi
Sungai Golok;

_(b)_ jalan kereta api di Rantau Panjang
bermula dari hujung jambatan
keretapi di sebelah Malaysia di
tebing kanan Sungai Golok dan
menganjur ke selatan lebih kurang
155.4 meter ke get lintasan rata
termasuk platform stesen kereta api
yang memanjang selari dengan jalan
kereta api itu;

_(c)_ kawasan dalam Lot 251 di Pekan
Rantau Panjang, Daerah Pasir Mas,
Kelantan yang mengandungi pondok
dan Kompleks Tempat Pemeriksaan
Imigresen yang terkepung di sebelah
utara dengan get dan pagar di hujung
jambatan jalan di sebelah Malaysia
yang menyambung kedua-dua get itu
dan ke timur, kompleks bangunan
dan garisan rekaan lurus bermula
dari hujung bangunan kompleks itu


-----

50 _Rang Undang-Undang_

di sebelah utara hingga ia bertemu
dengan get utara termasuk jalan yang
menyambungkan kawasan tempat
pemeriksaan ke platform stesen
kereta api bersebelahan dengan
Pejabat Kastam.

SABAH

Long Pa Sia Pejabat Imigresen dan kawasannya lebih
kurang 30.5 meter dari Jambatan Gantung
di sebelah atas Sungai Pa Sia di mana
itulah sahaja jalan dari Long Bawan,
Indonesia atau Long Semadon, Sarawak

Pensiangan Pejabat Imigresen dan kawasannya lebih
kurang 32.2 kilometer lebih mengikut
Sungai Persiangan dari pos sempadan
Bantul, yang dikawal oleh Pengakap
sempadan

SARAWAK

Batu Lintang Balai Kastam Batu Lintang

Bau Stesen Kerajaan Bau

Biawak Balai Kastam Biawak

Bunan Gega Balai Kastam Bunan Gega

Lubok Antu Balai Kastam Lubok Antu

Lundu Stesen Kerajaan Lundu

Padawan Balai Kastam Padawan

Sematan Balai Kastam Sematan

Sirikin Balai Kastam Sirikin

Sungai Tujuh Balai Kastam Sungai Tujuh

Tebedu _(a)_ kawasan pemeriksaan import Pejabat
Kastam yang terletak di sebelah barat
Kompleks Imigresen, Tebedu;

_(b)_ kawasan pemeriksaan eksport Pejabat
Kastam yang terletak di sebelah timur
Kompleks Imigresen, Tebedu.

Tadungan Pejabat Kastam Tadungan


-----

_Perkhidmatan Kuarantin dan Pemeriksaan Malaysia_ 51

MELALUI UDARA

SEMENANJUNG MALAYSIA

Lapangan Terbang Sultan Abdul Halim, Alor Star (Kedah)

Lapangan Terbang Antarabangsa Pulau Pinang, Bayan Lepas (Pulau Pinang)

Lapangan Terbang Sultan Azlan Shah, Ipoh (Perak)

Lapangan Terbang Sultan Abdul Aziz Shah, Selangor

Lapangan Terbang Sultan Mahmud, Kuala Terengganu (Terengganu)

Lapangan Terbang Sultan Haji Ahmad Shah, Kuantan (Pahang)

Lapangan Terbang Batu Berendam, Melaka

Lapangan Terbang Sultan Ismail Petra, Pengkalan Chepa (Kota Bharu)

Lapangan Terbang Antarabangsa Senai, Senai (Johor Bahru)

Lapangan Terbang Tioman, Pulau Tioman (Pahang)

Lapangan Terbang Antarabangsa Langkawi, Langkawi (Kedah)

Lapangan Terbang Pangkor, Pangkor (Perak)

Lapangan Terbang Antarabangsa Kuala Lumpur, Sepang (Selangor)

Lapangan Terbang Pulau Redang, Pulau Redang (Terengganu)

SABAH

Lapangan Terbang Antarabangsa Kota Kinabalu

Lapangan Terbang Kudat

Lapangan Terbang Labuan

Lapangan Terbang Lahad Datu

Lapangan Terbang Sandakan

Lapangan Terbang Semporna

Lapangan Terbang Tawau

SARAWAK

Lapangan Terbang Bintulu

Lapangan Terbang Antarabangsa Kuching

Lapangan Terbang Lawas

Lapangan Terbang Limbang

Lapangan Terbang Marudi

Lapangan Terbang Miri

Lapangan Terbang Mulu

Lapangan Terbang Sibu

L T b Si


-----

52 _Rang Undang-Undang_

STESEN PELABUHAN PENDALAMAN

Ipoh Bagi import dan eksport dengan kereta api,
di Gudang Kastam di laman Barang
Kereta Api, Ipoh

DEPOT PELEPASAN PENDALAMAN

Prai _(a) Depo Pelepasan Pendalaman_
Kontena Nasional No. 2443,
Lorong Perusahaan Satu, Kawasan
Perusahaan Prai;

_(b) North Terminal Sdn. Bhd. 4935,_
Dermaga Prai.

Ipoh Ipoh Cargo Terminal, Jalan St. John,
Ipoh

Kuala Lumpur _(a) Depo Pelepasan Pendalaman Seri_
Setia, Batu 9, Jalan Klang Lama,
Seri Setia, Petaling Jaya;

_(b) Express Rail Link Sdn. Bhd. KL City_
Air Terminal, KL Central Station,
50470 Kuala Lumpur;

_(c) Aras 1 – Kawasan Pejabat Kastam_
dan karusel dengan keluasan
2,520.75 meter persegi;

_(d) Aras 2 – Kawasan pengisihan bagasi_
dengan keluasan 1.303.55 meter
persegi.

Seremban Nilai Inland Port, Lot 574-576, 578, 648,
1271, 1272 dan sebahagian daripada lot
3.721, Mukim Sentul, Seremban

Segamat Segamat Inland Port Sdn. Bhd. Lot
1150 & 1092, Mukim Pagoh, Segamat,
Johor

Tebedu Sm Inland Port Sdn. Bhd. Lot 197, Blok
8, Tebedu, Serian, Kota Samarahan,
Sarawak

ZON BEBAS

Mukim Plentong, Semua tanah yang terletak dalam Mukim
Daerah Johor Bahru Plentong dalam Daerah Johor Bharu, yang
dilingkungi dengan garisan tersebut yang
ditunjukkan dalam pelan Warta 2233 dan
2234 yang disimpan di Pejabat Pengarah
Ukur Johor, tidak termasuk Kawasan
Pemeriksaan Kastam, seluas 0.459
hektar di Terminal Kontena di Lot 66208


-----

_Perkhidmatan Kuarantin dan Pemeriksaan Malaysia_ 53


Mukim Kapar,
Daerah Klang,
Selangor


Semua tanah yang terletak dalam Mukim
Kapar, dalam Daerah Klang, Selangor
yang dilingkungi dengan garisan kelabu
yang ditunjukkan dalam pelan Warta 882
yang disimpan di Pejabat Pengarah Ukur,
Selangor tidak termasuk kawasan yang
dinyatakan seperti yang berikut:

_(a) tanah yang diduduki oleh Klang_
Port Management Sdn. Bhd., terdiri
daripada _Export Stacking Bay (6_
blok: Ta-Tg), Refers Stack (2 blok:
Ra-Rb), Customs Examination Bay
(3 blok: 1-3), Godown Q (kawasan
seluas 220’ X 150’), _Godown P_
(kawasan seluas 600’ x 150’), Open
_Yard P (kawasan seluas 660’ x 217’),_
_Transit Shed No. 13 (kawasan seluas_
100’ x 101’), _Transit Shed No. 16_
(kawasan seluas 177’ x 105’), Transit
_Shed No. 18 (kawasan seluas 177’_
X 105’) dan _Dock Area (kawasan_
seluas 700’ x 105’);

_(b) tanah yang diduduki oleh Klang_
Container Terminal yang terdiri
daripada _Export Stack (Blok B1-_
Baris B11 hingga B30, Slot 01
hingga 14) (Blok B2-Baris B11
hingga B29, Slot 15-31) (Blok C1Baris C01 hingga C34 dan C99 Slot
01-14) (Blok C2-Baris 01 hingga
C35 slot 15-31) (Blok F-Baris
F16 hingga F25 Slot 01-11 Baris
F01 hingga F15 Slot 01 hingga
03) (Blok G-Baris 01 hingga G16
Slot 01 hingga 14) (Refer-Baris
R01 hingga R52, Baris R59 hingga
R87 Kawasan Pemeriksaan Kastam
yang dilingkungi dengan garisan
merah jambu yang ditunjukkan
dalam pelan _Warta 882 di atas)_
(Baris E01 hingga E42 Slot 01
hingga 06) _Fs Stacking Area_
(Baris 01 hingga 06 slot 16 hingga
62) dan _Container Freight Station_
(kawasan seluas 2.973 meter persegi);
dan


-----

54 _Rang Undang-Undang_

_(c) tanah yang diduduki oleh Port Klang_
Distribution Park Sdn. Bhd., terdiri
daripada Kawasan Menunggu
Kastam (kawasan seluas 20,000
kaki persegi).

Pelabuhan Barat, Pulau Indah, Semua tanah yang terletak dalam Mukim
Mukim Klang, Daerah Klang Klang, Daerah Klang, Selangor yang
dilingkungi dengan garisan kelabu yang
ditunjukkan dalam pelan _Warta 1174_
yang disimpan di Pejabat Pengarah
Ukur, Selangor


Dermaga Ayer Dalam,
Seksyen 4,
Bandar Butterworth,
Daerah Utara, Seberang Perai


Semua tanah yang terletak di seksyen
4, Bandar Butterworth, Daerah Utara,
Seberang Perai yang dilingkungi dengan
garisan kelabu yang ditunjukkan dalam
pelan _Warta 573 yang disimpan di_
Pejabat Pengarah Ukur, Pulau Pinang,
tidak termasuk kawasan tanah yang
diduduki oleh Penang Port Sdn. Bhd.
yang terdiri daripada–

_(a) Gudang W2;_

_(b) Blok Eksport (Blok A-D: Slot No._
1-45) (Blok E-H: Slot No. 1-23);
dan

_(c) Bay Pemeriksaan Kastam untuk_
kontena (di antara Blok D dengan
landasan kereta api).


Mukim 12, Daerah Barat Daya, Semua tanah yang terletak dalam Mukim
Pulau Pinang 12, Daerah Barat Daya, Pulau Pinang
yang dilingkungi dengan garisan kelabu
sebagaimana yang ditunjukkan dalam
pelan Warta 495 yang disimpan di Pejabat
Pengarah Ukur, Pulau Pinang


Pekan Bukit Kayu Hitam Dan
Mukim Sungai Laka,
Daerah Kubang Pasu, Kedah


Semua tanah yang terletak dalam
pekan Bukit Kayu Hitam Dan Mukim
Sungai Laka, Daerah Kubang Pasu
yang dilingkungi dengan garisan kelabu
sebagaimana yang ditunjukkan dalam
pelan _Warta 1385 yang disimpan_
di Pejabat Pengarah Ukur, Kedah


-----

_Perkhidmatan Kuarantin dan Pemeriksaan Malaysia_ 55

Kawasan Bebas Cukai Stulang Laut, Semua tanah di dalam kawasan berpagar
Johor Bharu yang mengandungi Lot PTB 10707 dan
PTB 20006 (tidak termasuk Pejabat
Kastam dan Kawasan Pemeriksaan
Kastam), Mukim Bandar, dalam Daerah
Johor Bahru, Lot PTD 146378 dan PTD
148062, Mukim Plentong, dalam Daerah
Johor Bahru, Jeti Lot PTB 20380 dan
tanah di Lot 20438 (termasuk restoran
terapung), Mukim Bandar, dalam Daerah
Johor Bahru, Johor

Lapangan Terbang Antarabangsa Semua tanah yang terletak dalam Kawasan
Kuala Lumpur, Sepang Bandar Lapangan Terbang Antarabangsa
Sepang, Daerah Sepang yang dilingkungi
dengan garisan kelabu seperti yang
ditunjukkan dalam pelan _Warta 1207_
yang disimpan di Pejabat Pengarah
Ukur, Selangor


Tanjung Pelepas,
Mukim Tanjung Kupang,
Daerah Johor Bahru, Johor (Fasa 1)


Lot PTD 2423 Mukim Tanjung Kupang,
Daerah Johor Bahru, Johor, sebagaimana
yang ditunjukkan dengan garisan kelabu
dalam pelan Warta 2749 yang disimpan
di Pejabat Pengarah Ukur, Johor


Pulau Layang-Layang Semua kawasan dalam Pulau LayangLayang terdiri daripada kawasan bagi
10.1km² terletak di Garisan lintang Utara
07º x 22.5’ Garisan bujur Timur 113º x
48.8’ dalam Laut China Selatan termasuk
_Continental Platform Malaysia_

Mukim Rantau Panjang, Semua tanah yang terletak di dalam
Jajahan Pasir Mas, Kelantan Mukim Rantau Panjang, Jajahan Pasir
Mas, Kelantan yang dilingkungi oleh
garisan kelabu sebagaimana yang
ditunjukkan dalam Pelan _Warta 705_
yang disimpan di Pejabat Pengarah Ukur,
Kelantan, tidak termasuk kawasan yang
dinyatakan seperti yang berikut:

_(a) Pejabat Kastam dan Kawasan_
Pemeriksaan Kastam; dan

_(b) tanah yang diduduki oleh Pos_
Malaysia Berhad, Rantau Panjang.


-----

56 _Rang Undang-Undang_

Lot 1993 Mukim 12, Kompleks Gudang Ejen Penghantaran
Daerah Barat Daya, Pulau Pinang Kargo Udara, Lapangan Terbang
Antarabangsa yang terletak di sebahagian
daripada Lot 1993 Mukim 12, Daerah
Barat Daya, Pulau Pinang yang dilingkungi
oleh garisan kelabu sebagaimana yang
ditunjukkan dalam pelan Warta 730 yang
disimpan di Pejabat Pengarah Ukur,
Pulau Pinang

South Point, Pelabuhan Klang, South Point, Pelabuhan Klang, Port
Port Swettenham, Swettenham Daerah Klang, Selangor
Daerah Klang, Selangor sebagaimana yang ditunjukkan dengan

garisan tebal dalam pelan _Warta 1382_
yang disimpan di Pejabat Pengarah Ukur
dan Pemetaan, Selangor

Pulau Indah, Mukim Klang, Lot 67894 Pulau Indah, Mukim Klang,
Daerah Klang, Selangor Daerah Klang, Selangor, sebagaimana
yang ditunjukkan dengan garisan kelabu
dalam Pelan Warta 1388 yang disimpan
di Pejabat Pengarah Ukur dan Pemetaan,
Selangor


MILS Logistik Hub (MLH),
Mukim Klang, Daerah Klang,
Selangor


Lot 88077 seluas 13.359 hektar Mukim
Klang, Daerah Klang, Selangor,
sebagaimana yang ditunjukkan dengan
garisan kelabu dalam pelan Warta 1451
yang disimpan di Pejabat Pengarah Ukur
dan Pemetaan, Selangor

JADUAL KEDUA

[Seksyen 3]


STESEN KUARANTIN

NEGERI TEMPAT

Perlis Stesen Kuarantin Padang Besar,
02100 Padang Besar,
Perlis

Pulau Pinang Stesen Kuarantin Batu Maung,
Pulau Pinang

Selangor _(a) Stesen Kuarantin Sepang,_
Lapangan Terbang Antarabangsa
Kuala Lumpur (KLIA),
Jalan Pekeliling 4, Zon Selatan,
64000 KLIA, Sepang,
Selangor;


-----

_Perkhidmatan Kuarantin dan Pemeriksaan Malaysia_ 57

_(b) Stesen Kuarantin Pelabuhan_
Klang,
Jalan Tangki Off Jalan Kem,
42000 Pelabuhan Klang,
Selangor;

_(c) Stesen Kuarantin Pulau Indah,_
Pulau Indah,
Pelabuhan Klang,
Selangor;

_(d) Stesen Kuarantin Lepas-Masuk,_
Serdang, Selangor.

Wilayah Persekutuan Labuan Stesen Kuarantin Labuan,
Jalan Patau-Patau,
Peti Surat 82071,
87030 Wilayah Persekutuan Labuan

Kelantan Stesen Kuarantin Rantau Panjang,
17200 Rantau Panjang,
Kelantan

Pahang Stesen Kuarantin Pelabuhan Kuantan,
Kuantan, Pahang

Kedah Stesen Kuarantin Bukit Kayu Hitam,
Kedah

Johor Stesen Kuarantin Gelang Patah,
Johor

JADUAL KETIGA

[Seksyen 3]

UNDANG-UNDANG BERTULIS YANG BERKAITAN

1. Akta Binatang 1953 [Akta 647]

2. Akta Kuarantin Tumbuhan 1976 [Akta 167]

3. Akta Lembaga Kemajuan Ikan Malaysia 1971 [Akta 49]

4. Akta Makanan 1983 [Akta 281]

5. Akta Lembaga Pemasaran Pertanian Persekutuan 1965 [Akta 141]

6. Akta Perikanan 1985 [Akta 317]


-----

58 _Rang Undang-Undang_

HURAIAN

Akta Perkhidmatan Kuarantin dan Pemeriksaan Malaysia 2010 (“Akta”)
sebagaimana yang dicadangkan oleh Rang Undang-Undang ini bertujuan
untuk mengadakan peruntukan bagi perkhidmatan kuarantin dan pemeriksaan
Malaysia bagi maksud menyediakan perkhidmatan bersepadu berhubungan
dengan kuarantin, pemeriksaan dan penguatkuasaan di pintu masuk, stesen
kuarantin dan premis kuarantin dan pemerakuan bagi import dan eksport
tumbuhan, binatang, karkas, ikan, keluaran pertanian, tanih dan mikroorganisma.
Akta yang dicadangkan ini juga bertujuan untuk mengadakan peruntukan
bagi perkhidmatan bersepadu bagi pemeriksaan dan penguatkuasaan perkara
yang berhubungan dengan makanan serta juga untuk menghalang, antara lain,
dokumentasi yang sukar, pemeriksaan berulang dan penggunaan infrastruktur
dan tenaga kerja yang tidak efisien.

BAHAGIAN I

2. Bahagian I memperkatakan perkara permulaan.

3. _Fasal 1 mengandungi tajuk ringkas Akta dan memberi Menteri kuasa_
untuk menetapkan tarikh yang berlainan bagi permulaan kuat kuasa peruntukan
yang berlainan Akta di negeri dan Wilayah Persekutuan yang berlainan di
Malaysia.

4. _Fasal 2 bertujuan untuk memperuntukkan bagi Akta hendaklah dibaca_
bersama-sama dengan undang-undang bertulis yang berkaitan tetapi Akta
hendaklah menjadi tambahan kepada, dan tidak mengurangkan, peruntukan
undang-undang bertulis yang berkaitan. Dalam hal keadaan terdapat apa-apa
ketidakselarasan antara Akta dengan undang-undang bertulis yang berkaitan,
peruntukan Akta hendaklah terpakai. Walau bagaimanapun, Akta Makanan
1983 [Akta 281] adalah dikecualikan daripada _fasal ini._

5. _Fasal 3 mengandungi takrif ungkapan yang digunakan dalam Akta._

BAHAGIAN II

6. Bahagian II Akta mengandungi peruntukan mengenai perkhidmatan kuarantin
dan pemeriksaan Malaysia dan perkara yang berkaitan.

7. _Fasal 4 memberi Menteri kuasa untuk melantik Ketua Pengarah Kuarantin_
dan Pemeriksaan dan Timbalan Ketua Pengarah Kuarantin dan Pemeriksaan dan
pegawai lain daripada kalangan pegawai awam sebagaimana yang difikirkan
perlu bagi maksud Akta. Ketua Pengarah hendaklah bertanggungjawab bagi
arahan, kawalan dan pengawasan semua perkara yang berhubungan dengan
Akta.

8. _Fasal 5 memberi Ketua Pengarah kuasa untuk melantik pegawai penguat_
kuasa untuk menjalankan kuasa di bawah _fasal 9 dan Bahagian VI Akta._
Pegawai penguat kuasa yang dilantik di bawah _fasal ini hendaklah tertakluk_


-----

_Perkhidmatan Kuarantin dan Pemeriksaan Malaysia_ 59

kepada arahan, kawalan dan pengawasan Ketua Pengarah atau mana-mana
pegawai penguat kuasa yang lain yang lebih tinggi pangkatnya daripada
pegawai penguat kuasa itu.

Walau bagaimanapun, mengenai perkara yang berhubungan dengan makanan,
Menteri yang dipertanggungjawabkan dengan tanggungjawab bagi kesihatan
boleh melantik mana-mana pegawai penguat kuasa yang disebut dalam perenggan
di atas untuk menjalankan kuasa di bawah perenggan 9(b) Akta.

9. _Fasal 6 memperuntukkan bagi pelantikan pegawai awam untuk menjadi_
pegawai penguat kuasa oleh Ketua Pengarah bagi semua atau apa-apa maksud
Akta.

10. _Fasal 7 memperuntukkan bagi pegawai penguat kuasa untuk mempunyai_
dan menjalankan semua kuasa yang diberikan kepada Ketua Pengarah oleh
atau di bawah Akta.

BAHAGIAN III

11. Bahagian III Akta memperuntukkan bagi fungsi dan kuasa Ketua
Pengarah.

12. _Fasal 8 mengandungi fungsi Ketua Pengarah yang termasuk, antara lain,_
untuk menguatkuasakan undang-undang bertulis yang berkaitan di pintu masuk,
stesen kuarantin dan premis kuarantin untuk melindungi aspek kesihatan manusia,
binatang, tumbuhan dan ikan dan keselamatan makanan. Selanjutnya, fungsi
Ketua Pengarah hendaklah juga termasuk mengeluarkan apa-apa permit, lesen
atau perakuan bagi import dan eksport apa-apa tumbuhan, binatang, karkas,
ikan, keluaran pertanian, tanih dan mikroorganisma.

Fungsi yang dinyatakan dalam _fasal 8 hendaklah dijalankan oleh Ketua_
Pengarah mengikut dasar, arahan dan kehendak yang ditentukan oleh agensi
atau jabatan yang berkaitan.

13. _Fasal 9 memperuntukkan bagi kuasa Ketua Pengarah yang termasuk,_
sebahagian besarnya, kuasa untuk menjalankan kuarantin dan pemeriksaan
ke atas apa-apa tumbuhan, binatang, karkas, ikan, keluaran pertanian, tanih,
mikroorganisma, premis, pengangkut atau apa-apa benda lain di pintu masuk,
stesen kuarantin dan premis kuarantin. Ini adalah untuk menentukan sama ada
perosak, penyakit atau bahan cemar wujud dan untuk memastikan bahawa syaratsyarat import dan eksport sebagaimana yang dinyatakan dalam permit, lesen
atau perakuan adalah dipatuhi. Selain itu, Ketua Pengarah juga diberi kuasa
untuk mengenakan fi, mengeluarkan permit, lesen dan perakuan bagi maksud
import dan eksport dan untuk menjalankan tatacara kuarantin ke atas apa-apa
tumbuhan, binatang, karkas, ikan, keluaran pertanian, tanih, mikroorganisma,
premis, pengangkut atau benda lain.


-----

60 _Rang Undang-Undang_

BAHAGIAN IV

14. Bahagian IV memperuntukkan bagi penubuhan Jawatankuasa Penyelarasan
bagi Kuarantin dan Pemeriksaan (“Jawatankuasa Penyelarasan”) dan perkara
lain yang berhubungan dengannya.

15. _Fasal 10 memperuntukkan bagi penubuhan Jawatankuasa Penyelarasan_
bagi maksud menyelaraskan perkara teknikal, saintifik, tatacara dan perkara
berkaitan yang lain untuk memudahkan pelaksanaan Akta.

BAHAGIAN V

16. Bahagian V memperkatakan permit, lesen dan perakuan bagi maksud
import dan eksport di bawah Akta.

17. _Fasal 11 memperuntukkan bagi kehendak permit, lesen atau perakuan_
untuk mengimport dan permit atau lesen untuk mengeksport apa-apa tumbuhan,
binatang, karkas, ikan, keluaran pertanian, tanih dan mikroorganisma. Adalah
merupakan suatu kesalahan bagi mana-mana orang yang terlibat dalam
pengimportan dan pengeksportan apa-apa tumbuhan, binatang, karkas, ikan,
keluaran pertanian, tanih atau mikroorganisma untuk melanggar _fasal ini._

18. _Fasal 12 memperuntukkan bagi permohonan permit, lesen dan perakuan_
dibuat kepada Ketua Pengarah. Ketua Pengarah hendaklah mengeluarkan permit,
lesen atau perakuan di bawah _fasal ini mengikut dasar, arahan dan kehendak_
sebagaimana yang ditentukan oleh agensi atau jabatan yang berkaitan.

19. _Fasal 13 menjadikannya suatu kesalahan bagi mana-mana orang untuk_
memberikan apa-apa permit, lesen atau perakuan yang palsu, tidak tepat atau
mengelirukan dalam pengimportan atau pengeksportan apa-apa tumbuhan,
binatang, karkas, ikan, keluaran pertanian, tanih dan mikroorganisma.

20. _Fasal 14 menjadikannya suatu kesalahan bagi mana-mana orang yang_
mengimport apa-apa tumbuhan, binatang, karkas, ikan, keluaran pertanian,
tanih dan mikroorganisma dengan perosak, penyakit atau bahan cemar atau
yang dipercayai mempunyai perosak, penyakit atau bahan cemar atau yang
diserang oleh perosak, penyakit atau bahan cemar.

21. _Fasal 15 menjadikannya suatu kesalahan bagi mana-mana orang yang_
tidak mematuhi syarat import atau eksport sebagaimana yang dinyatakan dalam
permit, lesen atau perakuan.

BAHAGIAN VI

22. Bahagian VI memperkatakan peruntukan penguatkuasaan.

23. _Fasal 16 memperuntukkan bahawa pegawai penguat kuasa hendaklah_
menjalankan kuasa di bawah Bahagian ini di pintu masuk, stesen kuarantin
dan premis kuarantin sahaja, manakala pegawai penguat kuasa yang dilantik
di bawah _subfasal 5(5) untuk menjalankan kuasa di bawah perenggan 9(b)_


-----

_Perkhidmatan Kuarantin dan Pemeriksaan Malaysia_ 61

hendaklah menjalankan kuasa tersebut di pintu masuk dan mengikut Akta
Makanan 1983 sahaja.

24. _Fasal 17 memperuntukkan bahawa pegawai penguat kuasa boleh menyiasat_
pelakuan apa-apa kesalahan di bawah Akta.

25. _Fasal 18 memberi pegawai penguat kuasa kuasa untuk menangkap tanpa_
waran mana-mana orang yang dipercayainya dengan munasabah telah melakukan
atau cuba untuk melakukan suatu kesalahan di bawah Akta.

26. _Fasal 19 dan_ _20 memperkatakan peruntukan yang berhubungan dengan_
kuasa untuk menggeledah dan menyita dengan waran dan menggeledah dan
menyita tanpa waran, masing-masing.

27. _Fasal 21 memperuntukkan bahawa waran geledah yang dikeluarkan_
di bawah Akta adalah sah dan boleh dikuatkuasakan walaupun apa-apa kecacatan,
kesilapan atau peninggalan dalamnya.

28. _Fasal 22 memberi pegawai penguat kuasa kuasa untuk mengelak buat_
sementara waktu mana-mana premis dan pengangkut yang terletak di pintu
masuk, stesen kuarantin dan premis kuarantin dalam menjalankan kuasa
di bawah _fasal 19 dan_ _20._

29. _Fasal 23 memperkatakan mengenai akses kepada data berkomputer_
hendaklah diberikan kepada pegawai penguat kuasa.

30. _Fasal 24 memperuntukkan bagi kuasa pegawai penguat kuasa untuk_
memberhentikan, menggeledah dan menyita pengangkut.

31. _Fasal 25 mengenakan kewajipan ke atas pegawai penguat kuasa untuk_
menyediakan senarai apa-apa tumbuhan, binatang, karkas, ikan, keluaran
pertanian, tanih, mikroorganisma atau benda lain yang disita menurut Akta
ini.

32. _Fasal 26 memberi pegawai penguat kuasa yang membuat penyiasatan_
di bawah Akta kuasa untuk memeriksa secara lisan mana-mana orang yang
dijangkakan mengetahui fakta dan hal keadaan kes itu, manakala _fasal 27_
memperkatakan peruntukan yang berhubungan dengan kebolehterimaan
pernyataan dalam keterangan.

33. _Fasal 28 membolehkan pegawai penguat kuasa untuk menghendaki_
kehadiran orang yang mengetahui kes.

34. _Fasal 29 memperkatakan peruntukan yang berhubungan dengan pelucuthakan_
apa-apa yang disita di bawah Akta.

35. _Fasal 30 memperkatakan pelepasan apa-apa yang disita di bawah Akta._

36. _Fasal 31 bertujuan untuk mengadakan peruntukan bahawa kos bagi_
memegang apa-apa yang disita di bawah Akta hendaklah menjadi hutang yang
kena dibayar kepada Kerajaan dan bolehlah didapatkan dengan sewajarnya jika
seseorang disabitkan bersalah atas suatu kesalahan di bawah Akta.


-----

62 _Rang Undang-Undang_

37. _Fasal 32 memperuntukkan bahawa tiada kos atau ganti rugi yang_
berbangkit daripada penyitaan apa-apa pada menjalankan atau berupa penjalanan
mana-mana kuasa di bawah Akta boleh didapatkan dalam apa-apa prosiding
di hadapan mana-mana mahkamah melainkan jika penyitaan itu dibuat tanpa
sebab yang munasabah.

38. _Fasal 33 memperkatakan kuasa pegawai penguat kuasa untuk meminta,_
memilih, mengambil atau memperoleh sampel mana-mana tumbuhan, binatang,
karkas, ikan, keluaran pertanian, tanih, mikroorganisma atau benda lain bagi
maksud analisis, tanpa bayaran, daripada mana-mana orang yang mengimport
atau mengeksport tumbuhan, binatang, karkas, ikan, keluaran pertanian, tanih,
mikroorganisma atau benda lain.

39. _Fasal 34 memperuntukkan bahawa jika perlu bagi tumbuhan, binatang,_
karkas, ikan, keluaran pertanian, tanih, mikroorganisma atau benda lain yang
disita di bawah Akta untuk diperiksa dan diuji, adalah mencukupi untuk
memeriksa atau menguji sampel yang mewakili tumbuhan, binatang, karkas,
ikan, keluaran pertanian, tanih, mikroorganisma atau benda lain itu atau, jika
tumbuhan, binatang, karkas, ikan, keluaran pertanian, tanih, mikroorganisma
atau benda lain itu dibungkus dalam tempat penyimpanan yang berlainan,
kandungan setiap tempat penyimpanan itu.

40. _Fasal 35 bertujuan untuk memperuntukkan bagi kuasa tambahan pegawai_
penguat kuasa bagi maksud melaksanakan Akta.

41. _Fasal 36 bertujuan untuk menjadikannya suatu kesalahan bagi mana-mana_
orang untuk mengamang, menghalang, menyekat atau mengganggu mana-mana
pegawai penguat kuasa dalam pelaksanaan kuasanya di bawah Akta.

BAHAGIAN VII

42. Bahagian VII memperuntukkan bagi peruntukan pelbagai.

43. _Fasal 37 memperuntukkan bagi perbelanjaan yang dilakukan akibat daripada_
syarat yang dikenakan di bawah Akta hendaklah ditanggung oleh pemunya,
pemberi konsain, penerima konsain atau pengimport tumbuhan, binatang,
karkas, ikan, keluaran pertanian, tanih, mikroorganisma atau makanan.

44. _Fasal 38 memperuntukkan bahawa jika wang dipungut atau diterima_
di bawah Akta bagi pihak agensi atau jabatan yang berkaitan, wang itu hendaklah
diuruskan mengikut undang-undang bertulis yang berkaitan.

45. _Fasal 39 memperuntukkan bahawa khidmat pakar boleh diperoleh bagi_
pelaksanaan Akta dengan berkesan.

46. _Fasal 40 memperuntukkan bahawa pegawai penguat kuasa hendaklah_
memakai pakaian seragam semasa menjalankan tugas mereka. Walau
bagaimanapun, Ketua Pengarah boleh mengecualikan mana-mana pegawai
penguat kuasa daripada pemakaian _fasal ini._


-----

_Perkhidmatan Kuarantin dan Pemeriksaan Malaysia_ 63

47. _Fasal 41 menghendaki agensi atau jabatan yang berkaitan atau entiti_
swasta yang menguruskan premis di pintu masuk hendaklah menyediakan
pejabat dan kemudahan bagi maksud menjalankan pemeriksaan dan tatacara
kuarantin.

48. _Fasal 42 memberi Menteri kuasa, selepas berunding dengan Ketua_
Pengarah, untuk meminda Jadual.

49. _Fasal 43 memperuntukkan bahawa jika sesuatu pertubuhan perbadanan_
melakukan suatu kesalahan di bawah Akta, pengarah, pengurus, setiausaha
atau pegawai lain yang seumpamanya bagi pertubuhan perbadanan itu boleh
juga disabitkan bagi kesalahan itu.

50. _Fasal 44 memperuntukkan bahawa seseorang boleh juga dikenakan mana-_
mana penalti di bawah Akta jika kesalahan itu dilakukan oleh pekongsi, ejen
atau pekhidmatnya. Walau bagaimanapun, orang itu hendaklah membuktikan
bahawa kesalahan itu dilakukan tanpa pengetahuan, keizinan atau pembiarannya
dan dia telah mengambil semua langkah berjaga-jaga yang munasabah dan
telah menjalankan usaha yang wajar untuk mencegah kesalahan itu.

51. _Fasal 45 hingga_ _46 mengandungi peruntukan mengenai penalti am dan_
pengkompaunan kesalahan.

52. _Fasal 47 memperuntukkan bahawa pendakwaan bagi kesalahan di bawah_
Akta boleh dimulakan dengan keizinan Pendakwa Raya.

53. _Fasal 48 memberikan perlindungan kepada pegawai, pegawai penguat_
kuasa dan mana-mana orang lain yang menjalankan mana-mana kuasa di bawah
Akta daripada apa-apa tindakan, guaman, pendakwaan atau prosiding lain jika
perbuatan itu dilakukan dengan suci hati.

54. _Fasal 49 memberi Menteri kuasa untuk membuat peraturan-peraturan,_
kecuali perkara yang berhubungan dengan makanan, berkenaan dengan perkara
yang ditetapkan dalam fasal ini bagi melaksanakan peruntukan Akta ini dengan
lebih baik.

55. _Fasal 50 memperkatakan peruntukan kecualian dan peralihan._

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya tidak dapat ditentukan sekarang ini.

[PN(U[2])2695]


-----

