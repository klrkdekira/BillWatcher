---
Year: 2010
Bill: D.R.13/2010 - Rang Undang-Undang Jualan Langsung (Pindaan) 2010 (Lulus)
Title: D.R.13/2010 - Rang Undang-Undang Jualan Langsung (Pindaan) 2010 (Lulus)
Download URL: https://www.parlimen.gov.my/files/billindex/pdf/2010/DR132010.pdf
URL: https://www.parlimen.gov.my/files/billindex/pdf/2010/DR132010.pdf
---
---
Reading:
D.R.13/2010
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

_Jualan Langsung (Pindaan)_ 1

**D.R. 13/2010**

RANG UNDANG-UNDANG

_b e r n a m a_

Suatu Akta untuk meminda Akta Jualan Langsung 1993.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Jualan Langsung (Pindaan)**
2010.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan tajuk panjang**

**2. Akta Jualan Langsung 1993 [Akta 500], yang disebut “Akta ibu”**
dalam Akta ini, dipinda dalam tajuk panjang dengan memasukkan
selepas perkataan “penjualan langsung,” perkataan “bagi larangan
skim atau perkiraan piramid, skim atau perkiraan pengedaran berantai,
atau apa-apa skim atau perkiraan yang serupa dengannya,”.


-----

2 _Rang Undang-Undang_

**Pindaan tajuk ringkas**

**3. Akta ibu dipinda dengan menggantikan tajuk ringkas “Akta Jualan**
Langsung 1993” dengan tajuk ringkas “Akta Jualan Langsung dan
Skim Anti-Piramid 1993”.

**Sebutan mengenai Akta ibu**

**4. (1) Semua sebutan mengenai Akta Jualan Langsung 1993 dalam**
mana-mana undang-undang bertulis atau dokumen hendaklah,
apabila Akta ini mula berkuat kuasa, ditafsirkan sebagai sebutan
mengenai Akta Jualan Langsung dan Skim Anti-Piramid 1993.

(2) Semua sebutan mengenai Akta Jualan Langsung 1993 dalam
mana-mana prosiding jenayah, sivil atau mahkamah hendaklah
terus terpakai dan tidak terjejas seolah-olah ia tidak dipinda oleh
Akta ini.

**Pelantikan yang dibuat di bawah Akta ibu**

**5. Pertukaran nama yang diperuntukkan dalam seksyen 3 Akta ini**
tidaklah menjejaskan atau menyebabkan cacat pelantikan Pengawal
Jualan Langsung, Timbalan Pengawal Jualan Langsung, Penolong
Pengawal Jualan Langsung dan pegawai lain yang dibuat di bawah
Akta ibu sebelum Akta ini mula berkuat kuasa.

**Pindaan seksyen 2**

**6.** Seksyen 2 Akta ibu dipinda—

_(a)_ dengan memasukkan selepas takrif “ditetapkan” takrif
yang berikut:

‘ “elektronik” ertinya teknologi yang menggunakan
elektrik, optik, magnetik, elektromagnetik, biometrik,
photonik atau teknologi lain yang seumpama;’;

_(b)_ dengan memasukkan selepas takrif “elektronik” takrif
yang berikut:

‘ “harta” ertinya tiap-tiap perihalan harta alih atau
harta tak alih, sama ada yang ketara atau tidak ketara
dan termasuklah suatu kepentingan mengenai mana

-----

_Jualan Langsung (Pindaan)_ 3

mana harta alih atau harta tak alih itu, hak dalam
tindakan, surat cara boleh niaga dan wang;’;

_(c)_ dalam takrif “jualan langsung”, dengan menggantikan
perkataan “dan jualan pesanan pos” dengan perkataan
“, jualan pesanan pos atau jualan melalui transaksi
elektronik”;

_(d)_ dengan memasukkan selepas takrif “jualan langsung”
takrif yang berikut:

‘ “jualan melalui transaksi elektronik” ertinya jualan
barang-barang atau perkhidmatan secara elektronik
dengan menggunakan rangkaian pemasaran bagi maksud
untuk mendapatkan komisen, bonus atau apa-apa faedah
ekonomi yang lain’;

_(e) dalam takrif “jualan pesanan pos”, dengan memasukkan_
selepas perkataan “pos” perkataan “atau apa-apa kaedah
penghantaran yang lain termasuk secara elektronik”;
dan

_(f) dalam takrif “perkhidmatan”, dengan memasukkan selepas_
perkataan “barang-barang” perkataan ‘dan pelaksanaan
kerja di bawah suatu kontrak perkhidmatan, dan sebutan
mengenai perkataan “perkhidmatan” dalam Akta ini
hendaklah berhubungan dengan jualan langsung dan
skim piramid’.

**Pindaan seksyen 4**

**7.** Seksyen 4 Akta ibu dipinda—

_(a)_ dalam subseksyen (2), dengan memasukkan selepas
perkataan “pertubuhan perbadanan,” di mana-mana jua
terdapat perkataan “perkongsian atau pertubuhan,”;

_(b) dalam perenggan (2)(a)—_

(i) dengan menggantikan perkataan “dua ratus lima
puluh ribu” dengan perkataan “satu juta”; dan

(ii) dengan menggantikan perkataan “lima ratus ribu”
dengan perkataan “dua juta”;


-----

4 _Rang Undang-Undang_

_(c) dalam perenggan (2)(b)—_

(i) dengan menggantikan perkataan “satu ratus ribu”
dengan perkataan “dua ratus lima puluh ribu”;

(ii) dengan menggantikan perkataan “dua ratus lima
puluh ribu” dengan perkataan “lima ratus ribu”;

(iii) dengan menggantikan perkataan “tiga” dengan
perkataan “lima”;

(iv) dengan menggantikan perkataan “enam” dengan
perkataan “sepuluh”; dan

_(d) dalam subseksyen (3), dengan memasukkan selepas perkataan_
“pertubuhan perbadanan itu,” perkataan “pekongsi dalam
perkongsian itu atau pemegang jawatan dalam pertubuhan
itu, mengikut mana-mana yang berkenaan,”.

**Pindaan seksyen 6**

**8. Seksyen 6 Akta ibu dipinda dengan memasukkan selepas**
subseksyen (3) subseksyen yang berikut:

“(4) Mana-mana pemegang lesen yang tidak mematuhi manamana syarat lesen yang dikenakan oleh Pengawal di bawah
subseksyen (1) melakukan suatu kesalahan.”.

**Pemotongan seksyen 7**

**9. Akta ibu dipinda dengan memotong seksyen 7.**

**Pindaan seksyen 11**

**10. Seksyen 11 Akta ibu dipinda—**

_(a)_ dengan memasukkan selepas subseksyen (2) subseksyen
yang berikut:

“(2A) Walau apa pun subseksyen (2), jika tiada
representasi dibuat oleh pemegang lesen selepas habis
tempoh empat belas hari dari tarikh penyampaian notis
di bawah subseksyen (1), Pengawal boleh memutuskan
untuk meneruskan tindakan yang dicadangkan di bawah
subseksyen (1).”; dan


-----

_Jualan Langsung (Pindaan)_ 5

_(b)_ dalam subseksyen (3), dengan memasukkan selepas
perkataan “(2)” perkataan “atau (2A)”.

**Pindaan seksyen 12**

**11. Seksyen 12 Akta ibu dipinda dengan memasukkan selepas**
subseksyen (2) subseksyen yang berikut:

“(3) Walau apa pun subseksyen (1) dan (2), jika suatu
lesen dibatalkan, pemegang lesen itu hendaklah menyerahkan
lesennya secara penyampaian ke diri kepada Pengawal dalam
masa empat belas hari dari tarikh notis bertulis itu disampaikan
kepada pemegang lesen di bawah subseksyen 11(3).

(4) Mana-mana orang yang melanggar subseksyen (3)
melakukan suatu kesalahan dan, apabila disabitkan, boleh—

_(a) jika orang itu ialah suatu pertubuhan perbadanan,_
perkongsian atau pertubuhan, didenda tidak melebihi
dua ratus ribu ringgit;

_(b) jika orang itu bukan suatu pertubuhan perbadanan,_
perkongsian atau pertubuhan, didenda tidak melebihi
satu ratus ribu ringgit atau dipenjarakan selama tempoh
tidak melebihi enam bulan atau kedua-duanya.

(5) Jika seseorang, yang menjadi pengarah, pengurus, setiausaha
atau pegawai serupa itu yang lain dalam suatu pertubuhan
perbadanan, pekongsi dalam suatu perkongsian atau pemegang
jawatan dalam suatu pertubuhan itu, mengikut mana-mana
yang berkenaan, melakukan kesalahan di bawah seksyen ini
menurut kuasa seksyen 38, dia boleh dikenakan penalti yang
diperuntukkan di bawah perenggan (4)(b).”.

**Pindaan Bahagian III**

**12. Tajuk Bahagian III Akta ibu dipinda dengan menggantikan**
perkataan “JUALAN PESANAN POS” dengan perkataan
“, JUALAN PESANAN POS DAN JUALAN MELALUI TRANSAKSI
ELEKTRONIK”.


-----

6 _Rang Undang-Undang_

**Seksyen baru 19A**

**13. Akta ibu dipinda dengan memasukkan selepas seksyen 19**
seksyen yang berikut:

“Jualan melalui transaksi elektronik

**19A.** (1) Tiada seorang pun boleh membekalkan secara jualan,
atau mengiklankan untuk membekalkan, melalui transaksi
elektronik, apa-apa barang-barang atau perkhidmatan kecuali
mengikut Akta ini atau peraturan-peraturan.

(2) Mana-mana orang yang melanggar subseksyen (1)
melakukan suatu kesalahan.”.

**Bahagian baru VA**

**14. Akta ibu dipinda dengan memasukkan selepas “Bahagian V”**
Bahagian yang berikut:

“BAHAGIAN VA

LARANGAN SKIM PIRAMID

**Tafsiran berhubungan dengan Bahagian ini**

**27A. Dalam Bahagian ini, melainkan jika konteksnya**
menghendaki makna yang lain—

“mempromosikan”, berhubung dengan apa-apa skim piramid
yang dilarang oleh Akta ini, ertinya—

_(a)_ mengikhtiarkan, menyediakan, mewujudkan, merancang,
mengiklankan, mengendalikan atau menjalankan
dengan menggunakan apa-apa perantaraan termasuk
melalui transaksi elektronik; atau

_(b)_ mendorong atau cuba untuk mendorong orang lain untuk
menjadi peserta dalam skim itu dengan menggunakan
apa-apa perantaraan, termasuk melalui transaksi
elektronik;


-----

_Jualan Langsung (Pindaan)_ 7

“orang” ertinya individu, pertubuhan perbadanan, perkongsian
atau pertubuhan;

“peserta” ertinya orang yang menyertai atau memperoleh
faedah dalam suatu skim piramid;

“skim piramid” ertinya apa-apa skim, perkiraan, pelan,
pengendalian atau proses berantai yang mempunyai semua
atau mana-mana ciri yang dinyatakan dalam Jadual.

**Menyalahi undang-undang untuk mempromosikan atau**
**menjalankan skim piramid**

**27B. (1) Tiada seorang pun boleh mempromosikan atau**
menyebabkan supaya dipromosikan sesuatu skim piramid.

(2) Mana-mana orang yang melanggar subseksyen (1)
melakukan suatu kesalahan dan, apabila disabitkan,
boleh—

_(a) jika orang itu ialah suatu pertubuhan perbadanan,_
perkongsian atau pertubuhan, didenda tidak kurang
daripada satu juta ringgit dan tidak lebih daripada
sepuluh juta ringgit dan, bagi kesalahan kali kedua
atau yang berikutnya, didenda tidak kurang daripada
sepuluh juta ringgit dan tidak lebih daripada lima
puluh juta ringgit;

_(b) jika orang itu bukan suatu pertubuhan perbadanan,_
perkongsian atau pertubuhan, didenda tidak kurang
daripada lima ratus ribu ringgit dan tidak lebih
daripada lima juta ringgit atau dipenjarakan selama
tempoh tidak melebihi lima tahun atau kedua-duanya
dan, bagi kesalahan kali kedua atau yang berikutnya,
didenda tidak kurang daripada satu juta ringgit
dan tidak lebih daripada sepuluh juta ringgit atau
dipenjarakan selama tempoh tidak melebihi sepuluh
tahun atau kedua-duanya.

(3) Jika seseorang, yang menjadi pengarah, pengurus,
setiausaha atau pegawai serupa itu yang lain dalam suatu
pertubuhan perbadanan, pekongsi dalam suatu perkongsian
atau pemegang jawatan dalam suatu pertubuhan, mengikut
mana-mana yang berkenaan, melakukan kesalahan di bawah
seksyen ini menurut kuasa seksyen 38, dia boleh dikenakan
penalti yang diperuntukkan di bawah perenggan (2)(b).”.


-----

8 _Rang Undang-Undang_

**Pindaan seksyen 29**

**15. Akta ibu dipinda dengan menggantikan seksyen 29 dengan**
seksyen yang berikut:

“Penggeledahan dan penyitaan dengan waran

**29.** (1) Jika seseorang Majistret mendapati, berdasarkan
maklumat bertulis atas sumpah dan selepas apa-apa siasatan yang
difikirkannya perlu, bahawa terdapat sebab yang munasabah
untuk mempercayai bahawa suatu kesalahan di bawah Akta
ini atau peraturan-peraturan sedang atau telah dilakukan di
mana-mana premis, Majistret itu boleh mengeluarkan suatu
waran yang memberi kuasa mana-mana Penolong Pengawal
yang dinamakan dalam waran itu untuk memasuki premis itu
pada bila-bila masa yang munasabah sama ada pada waktu
siang atau waktu malam, dengan atau tanpa bantuan dan jika
perlu dengan kekerasan.

(2) Waran yang dikeluarkan di bawah subseksyen (1) boleh
memberi kuasa Penolong Pengawal itu untuk—

_(a)_ menggeledah premis itu bagi, dan menyita apa-apa
harta, dokumen atau data berkomputer yang dengan
semunasabahnya dipercayai dapat memberikan
keterangan mengenai pelakuan kesalahan itu;

_(b)_ mengalihkan dari premis itu apa-apa harta, dokumen atau
data berkomputer yang disita di bawah perenggan (a)
dan menahannya selama apa-apa tempoh yang difikirkan
perlu oleh Penolong Pengawal itu;

_(c)_ memeriksa mana-mana orang yang berada di premis
itu, jika Penolong Pengawal itu mempunyai sebab
untuk mengesyaki bahawa orang itu mempunyai
pada dirinya apa-apa harta, dokumen atau data
berkomputer, termasuk dokumen persendirian, yang
dengan semunasabahnya dipercayai dapat memberikan
keterangan mengenai pelakuan kesalahan itu dan
menyita harta, dokumen atau data berkomputer
itu;


-----

_Jualan Langsung (Pindaan)_ 9

_(d)_ mengalihkan daripada orang yang diperiksa di bawah
perenggan (c) harta, dokumen atau data berkomputer
sedemikian yang disita di bawah perenggan itu dan
menahannya selama apa-apa tempoh yang difikirkan
perlu oleh Penolong Pengawal itu; dan

_(e)_ memeriksa, membuat salinan, atau mengambil cabutan
dari, mana-mana harta, dokumen atau data berkomputer
yang disita dan ditahan di bawah perenggan _(b), (c)_
dan _(d)._

(3) Jika perlu untuk berbuat demikian, seseorang Penolong
Pengawal boleh dalam menjalankan mana-mana kuasanya di
bawah subseksyen (1)—

_(a)_ memecah buka mana-mana pintu mana-mana premis
itu dan memasuki premis itu;

_(b)_ memasuki dengan menggunakan kekerasan mana-mana
premis dan tiap-tiap bahagian premis itu;

_(c)_ memecah buka, memeriksa dan menggeledah apa-apa
barang, bekas atau wadah;

_(d)_ mengalihkan dengan menggunakan kekerasan apaapa halangan kepada kemasukan, penggeledahan,
penyitaan, penahanan atau pengalihan yang dia diberi
kuasa untuk melaksanakannya; atau

_(e)_ menahan mana-mana orang yang dijumpai di manamana premis sehingga penggeledahan itu selesai.

(4) Jika, oleh sebab jenis, saiz atau amaunnya, adalah
tidak munasabah untuk mengalihkan apa-apa harta, dokumen
atau data berkomputer yang disita di bawah subseksyen (1),
Penolong Pengawal itu hendaklah, dengan apa-apa cara,
mengelak harta, dokumen atau data berkomputer itu dalam
premis atau bekas yang di dalamnya ia dijumpai.

(5) Seseorang yang, tanpa kuasa yang sah memecahkan,
mengganggu atau merosakkan lak yang disebut dalam
subseksyen (4) atau mengalihkan apa-apa harta, dokumen
atau data berkomputer yang dilak atau cuba untuk berbuat
demikian melakukan suatu kesalahan.”.


-----

10 _Rang Undang-Undang_

**Seksyen baru 29A, 29B, 29C dan 29D**

**16. Akta ibu dipinda dengan memasukkan selepas seksyen 29**
seksyen yang berikut:

“Penggeledahan dan penyitaan tanpa waran

**29A.** Jika seseorang Penolong Pengawal dalam mana-mana
hal keadaan yang disebut dalam seksyen 29 mempunyai
sebab yang munasabah untuk mempercayai bahawa oleh
sebab kelengahan dalam memperoleh suatu waran geledah di
bawah seksyen itu, penyiasatan akan terjejas atau keterangan
mengenai pelakuan kesalahan mungkin diganggu, dialihkan,
dirosakkan atau dimusnahkan, Penolong Pengawal itu boleh
memasuki premis itu dan menjalankan dalam, di atas dan
berkenaan dengan premis itu segala kuasa yang disebut dalam
seksyen 29 dengan cara yang sepenuhnya dan secukupnya
seolah-olah dia diberi kuasa untuk berbuat demikian oleh
suatu waran yang dikeluarkan di bawah seksyen itu.

**Penolong Pengawal boleh membawa orang lain**

**29B. Mana-mana Penolong Pengawal yang memasuki mana-**
mana premis menurut kuasa seksyen 29A boleh membawa
bersamanya mana-mana orang lain dan apa-apa kelengkapan
yang didapatinya perlu, dan apabila meninggalkan manamana premis yang telah dimasukinya pada menjalankan
kuasanya di bawah Bahagian ini dia hendaklah, jika premis
itu tidak diduduki atau jika penghuninya tiada pada masa itu,
meninggalkannya selamat daripada penceroboh sebagaimana
sebelum dia memasukinya.

**Capaian kepada data berkomputer**

**29c. (1) Seseorang Penolong Pengawal yang menjalankan**
suatu penggeledahan di bawah Akta ini hendaklah diberi
capaian kepada data berkomputer sama ada yang disimpan
dalam suatu komputer atau selainnya.

(2) Bagi maksud seksyen ini, “capaian”—

_(a) termasuklah diberikan kata laluan, kod penyulitan,_
kod penyahsulitan, perisian atau perkakasan yang


-----

_Jualan Langsung (Pindaan)_ 11

perlu dan apa-apa cara lain yang dikehendaki untuk
membolehkan data berkomputer itu difahami; dan

_(b) mempunyai erti yang diberikan kepadanya oleh_
subseksyen 2(2) dan (5) Akta Jenayah Komputer
1997 [Akta 563].

**Senarai benda yang disita**

**29D. (1) Jika apa-apa harta, dokumen atau data berkomputer**
disita di bawah Bahagian ini, Penolong Pengawal itu hendaklah,
dengan secepat yang dapat dilaksanakan, menyediakan suatu
senarai benda yang disita dan mengenai tempat di mana harta,
dokumen atau data berkomputer itu masing-masing dijumpai
dan menyerahkan suatu salinan senarai itu yang ditandatangani
olehnya kepada penduduk premis yang telah digeledah, atau
kepada ejen atau pekhidmatnya, di premis itu.

(2) Jika premis itu tidak diduduki, Penolong Pengawal itu
hendaklah apabila mungkin menampalkan senarai benda yang
disita itu di tempat yang mudah dilihat di premis itu.”.

**Pindaan seksyen 30**

**17. Subseksyen 30(1) Akta ibu dipinda dengan memotong perkataan**
“jika orang itu enggan memberikan nama dan alamatnya atau
jika ada alasan yang munasabah untuk percaya bahawa dia telah
memberikan nama dan alamat palsu”.

**Pindaan seksyen 31**

**18. Seksyen 31 Akta ibu dipinda—**

_(a) dengan menggantikan subseksyen (1) dengan subseksyen_
yang berikut:

“(1) Mana-mana orang yang—

_(a)_ enggan untuk membenarkan mana-mana
pegawai yang dilantik di bawah Akta ini atau
orang lain yang disebut dalam seksyen 29B
akses kepada mana-mana premis, atau tidak
menyerahkan dirinya untuk diperiksa;


-----

12 _Rang Undang-Undang_

_(b)_ mengamang, menghalang, menggalang atau
melengahkan atau selainnya mengganggu
seseorang pegawai yang dilantik di bawah
Akta ini atau orang lain yang disebut dalam
seksyen 29B masuk ke dalam premis sedangkan
dia berhak untuk masuk ke dalam premis itu
atau dalam melaksanakan kewajipannya di
bawah Bahagian ini;

_(c) tidak mematuhi apa-apa permintaan sah mana-_
mana pegawai yang dilantik di bawah Akta
ini dalam melaksanakan kewajipannya di
bawah Bahagian ini;

_(d) enggan memberi mana-mana pegawai_
yang dilantik di bawah Akta ini apa-apa
harta, dokumen atau data berkomputer yang
dikehendaki secara munasabah daripadanya dan
yang dia berkuasa untuk memberikannya;

_(e) tidak menzahirkan apa-apa maklumat atau_
mengemukakan kepada, atau menyembunyikan
atau cuba untuk menyembunyikan daripada
seseorang pegawai yang dilantik di bawah
Akta ini apa-apa harta, dokumen atau data
berkomputer yang dikehendaki oleh pegawai
itu;

_(f) mengambil balik atau berusaha untuk mengambil_
balik apa-apa benda yang telah disita dengan
sewajarnya;

_(g) sebelum atau selepas apa-apa penggeledahan_
atau penyitaan, memecahkan atau selainnya
memusnahkan apa-apa benda untuk menghalang
penyitaannya, atau penyimpanan selamat apaapa harta, dokumen atau data berkomputer;

_(h) tanpa kuasa yang sah, memecahkan, mengganggu_
atau merosakkan lak yang disebut dalam
seksyen 29 atau mengalihkan apa-apa benda
yang dilak atau cuba untuk berbuat demikian;
atau

_(i) menghalang dalam apa jua cara mana-mana_
pegawai yang dilantik di bawah Akta ini
dalam menjalankan tanggungjawabnya di
bawah Akta ini,


-----

_Jualan Langsung (Pindaan)_ 13

melakukan suatu kesalahan dan, apabila disabitkan, boleh
didenda tidak melebihi dua puluh ribu ringgit atau
dipenjarakan selama tempoh tidak melebihi enam bulan
atau kedua-duanya.”; dan

_(b)_ dengan memotong subseksyen (3).

**Pindaan seksyen 32**

**19.** Seksyen 32 Akta ibu dipinda dengan menggantikan perkataan
“barang-barang atau dokumen” dengan perkataan “harta, dokumen
atau data berkomputer”.

**Pindaan seksyen 33**

**20.** Seksyen 33 Akta ibu dipinda—

_(a) dengan menomborkan semula peruntukan yang sedia ada_
sebagai subseksyen (1) dan memasukkan selepas perkataan
“Akta ini” perkataan “atau peraturan-peraturan”; dan

_(b) dengan memasukkan selepas subseksyen (1) subseksyen_
yang berikut;

“(2) Seseorang Penolong Pengawal yang menyiasat
pelakuan sesuatu kesalahan di bawah Akta ini atau
peraturan-peraturan boleh menjalankan segala kuasa atau
mana-mana kuasa berhubung dengan penyiasatan polis
dalam kes kesalahan boleh tangkap yang diperuntukkan
di bawah Kanun Tatacara Jenayah [Akta 593].”.

**Seksyen baru 33A, 33B dan 33C**

**21.** Akta ibu dipinda dengan memasukkan selepas seksyen 33
seksyen yang berikut:

“Kuasa untuk menghendaki kehadiran orang yang mempunyai
**pengetahuan tentang kes**

**33A.** (1) Seseorang Penolong Pengawal yang membuat siasatan
di bawah Akta ini atau peraturan-peraturan boleh, melalui
notis secara bertulis, menghendaki kehadiran di hadapannya


-----

14 _Rang Undang-Undang_

mana-mana orang yang pada pendapat Penolong Pengawal
itu mempunyai pengetahuan tentang fakta dan hal keadaan
kes itu, dan orang itu hendaklah hadir sebagaimana yang
dikehendaki sedemikian.

(2) Jika mana-mana orang enggan untuk hadir sebagaimana
yang dikehendaki sedemikian, Penolong Pengawal itu boleh
melaporkan keengganan itu kepada seorang Majistret yang
hendaklah mengeluarkan suatu waran untuk memastikan
kehadiran orang itu sebagaimana yang dikehendaki oleh
perintah yang dibuat di bawah subseksyen (1).

**Pemeriksaan orang yang mempunyai pengetahuan tentang**
**kes**

**33B.** (1) Seseorang Penolong Pengawal yang membuat
penyiasatan di bawah Akta ini atau peraturan-peraturan boleh
memeriksa secara lisan mana-mana orang yang dikatakan
mempunyai pengetahuan tentang fakta dan hal keadaan
kes itu dan hendaklah mengubah ke dalam bentuk bertulis
apa-apa pernyataan yang dibuat oleh orang yang diperiksa
sedemikian.

(2) Orang yang diperiksa di bawah subseksyen (1) adalah
terikat di sisi undang-undang untuk menjawab semua soalan
yang berhubungan dengan kes itu yang diajukan kepadanya
oleh Penolong Pengawal, tetapi orang itu boleh enggan
untuk menjawab mana-mana soalan yang jawapannya
berkecenderungan mendedahkannya kepada suatu pertuduhan
jenayah atau penalti atau pelucuthakan.

(3) Seseorang yang membuat suatu pernyataan di bawah
seksyen ini adalah terikat di sisi undang-undang untuk
menyatakan yang benar, sama ada atau tidak pernyataan
itu dibuat secara keseluruhannya atau sebahagiannya dalam
menjawab soalan itu.

(4) Penolong Pengawal yang memeriksa seseorang di bawah
subseksyen (1) hendaklah terlebih dahulu memaklumkan
orang itu mengenai peruntukan subseksyen (2) dan (3).


-----

_Jualan Langsung (Pindaan)_ 15

(5) Sesuatu pernyataan yang dibuat oleh mana-mana orang
di bawah seksyen ini hendaklah, apabila mungkin, diubahkan
ke dalam bentuk bertulis dan ditandatangani oleh orang yang
membuatnya atau dilekatkan dengan cap ibu jarinya, mengikut
mana-mana yang berkenaan, selepas—

_(a) pernyataan itu dibacakan kepadanya dalam bahasa dia_
membuatnya; dan

_(b) dia diberi peluang untuk membuat apa-apa pembetulan_
yang dia mahu.

**Kebolehterimaan pernyataan sebagai keterangan**

**33C. (1) Kecuali sebagaimana yang diperuntukkan dalam**
seksyen ini, tiada pernyataan yang dibuat oleh mana-mana
orang kepada seorang Penolong Pengawal dalam perjalanan
suatu penyiasatan yang dibuat di bawah Akta ini atau peraturanperaturan boleh digunakan sebagai keterangan.

(2) Apabila mana-mana saksi dipanggil bagi pihak
pendakwaan atau pembelaan, selain tertuduh, mahkamah
hendaklah, atas permintaan tertuduh atau pendakwa, merujuk
kepada mana-mana pernyataan yang dibuat oleh saksi itu kepada
Penolong Pengawal dalam perjalanan penyiasatan di bawah
Akta ini atau peraturan-peraturan dan boleh kemudiannya,
jika difikirkan patut oleh mahkamah demi kepentingan
keadilan, mengarahkan supaya tertuduh diberi suatu salinan
pernyataan itu dan pernyataan itu boleh digunakan untuk
mencabar kebolehpercayaan saksi itu mengikut cara yang
diperuntukkan oleh Akta Keterangan 1950 [Akta 56].

(3) Jika tertuduh telah membuat suatu pernyataan semasa
perjalanan suatu penyiasatan, pernyataan itu boleh diterima
sebagai keterangan untuk menyokong pembelaannya semasa
perjalanan perbicaraan.

(4) Tiada apa jua dalam seksyen ini boleh disifatkan
terpakai bagi apa-apa pernyataan yang dibuat dalam perjalanan
perbarisan cam atau yang diliputi oleh seksyen 27 atau
perenggan 32(1)(a), (i) dan _(j) Akta Keterangan 1950._


-----

16 _Rang Undang-Undang_

(5) Apabila mana-mana orang dipertuduh atas mana-mana
kesalahan yang berhubungan dengan—

_(a)_ pembuatan; atau

_(b)_ kandungan,

apa-apa pernyataan yang dibuat olehnya kepada seorang
Penolong Pengawal dalam perjalanan suatu penyiasatan yang
dibuat di bawah Akta ini atau peraturan-peraturan, pernyataan
itu boleh digunakan sebagai keterangan dalam kes pihak
pendakwaan.”.

**Penggantian seksyen 34**

**22. (1) Akta ibu dipinda dengan menggantikan seksyen 34 dengan**
seksyen yang berikut:

“Pendakwaan

**34.** Tiada pendakwaan bagi atau berhubungan dengan manamana kesalahan di bawah Akta ini atau peraturan-peraturan
boleh dimulakan kecuali oleh atau dengan keizinan bertulis
Pendakwa Raya.”.

(2) Pindaan dalam subseksyen (1) tidaklah menjejaskan manamana prosiding jenayah atau sivil yang belum selesai dalam
mana-mana mahkamah.

**Pindaan seksyen 35**

**23. Seksyen 35 Akta ibu dipinda—**

_(a)_ dengan menggantikan nota bahu yang sedia ada dengan
nota bahu yang berikut:

“Pelucuthakan harta, dsb.”;

_(b)_ dalam subseksyen (1), (2), (3), (4) dan (6), dengan
menggantikan perkataan “barang-barang” di mana-mana
jua terdapat dengan perkataan “harta, dokumen atau data
berkomputer”; dan


-----

_Jualan Langsung (Pindaan)_ 17

_(c)_ dengan menggantikan subseksyen (5) dengan subseksyen
yang berikut:

“(5) Apabila notis yang disebut dalam subseksyen (4)
diterima, Penolong Pengawal hendaklah merujukkan
notis itu kepada Pengawal atau Timbalan Pengawal,
yang boleh, selepas apa-apa siasatan yang perlu,
mengarahkan supaya harta, dokumen atau data
berkomputer itu dilepaskan atau dilucuthakkan
atau merujukkan perkara itu kepada Majistret bagi
mendapatkan keputusannya.”.

**Pindaan seksyen 36**

**24. Seksyen 36 Akta ibu dipinda dengan menggantikan perkataan**
“barang-barang” dengan perkataan “harta, dokumen atau data
berkomputer”.

**Seksyen baru 36A**

**25.** Akta ibu dipinda dengan memasukkan selepas seksyen 36
seksyen yang berikut:

“Kos memegang harta, dsb., yang disita

**36A.** Jika apa-apa harta, dokumen atau data berkomputer yang
disita dalam menjalankan mana-mana kuasa di bawah Akta
ini dipegang dalam jagaan Kerajaan sementara menunggu
penyelesaian apa-apa prosiding berkenaan dengan suatu
kesalahan di bawah Akta ini atau peraturan-peraturan, kos
bagi memegang harta, dokumen atau data berkomputer itu
dalam jagaan itu hendaklah, sekiranya mana-mana orang
didapati bersalah atas suatu kesalahan di bawah Akta ini
atau peraturan-peraturan, menjadi hutang yang kena dibayar
kepada Kerajaan oleh orang itu dan hendaklah didapatkan
dengan sewajarnya.”.

**Pindaan seksyen 38**

**26.** Seksyen 38 Akta ibu dipinda—

_(a) dengan menggantikan nota bahu yang sedia ada dengan_
nota bahu yang berikut:

“Kesalahan oleh pertubuhan perbadanan, dsb.”; dan


-----

18 _Rang Undang-Undang_

_(b) dalam subseksyen (1)—_

(i) dengan memasukkan selepas perkataan “pertubuhan
perbadanan” di mana-mana jua terdapat perkataan
“, perkongsian atau pertubuhan”; dan

(ii) dengan memasukkan selepas perkataan “pegawai
serupa itu yang lain dalam pertubuhan perbadanan
itu” perkataan “, pekongsi dalam perkongsian itu
atau pemegang jawatan dalam pertubuhan itu,
mengikut mana-mana yang berkenaan,”.

**Pindaan seksyen 39**

**27.** Seksyen 39 Akta ibu dipinda—

_(a) dalam subseksyen (1)—_

(i) dengan menggantikan perkataan “dua puluh lima
ribu” dengan perkataan “satu ratus ribu”; dan

(ii) dengan menggantikan perkataan “lima puluh ribu”
dengan perkataan “dua ratus lima puluh ribu”;

_(b) dalam subseksyen (2)—_

(i) dengan memasukkan selepas perkataan “pertubuhan
perbadanan” perkataan “, perkongsian atau
pertubuhan”;

(ii) dengan menggantikan perkataan “satu ratus ribu”
dengan perkataan “dua ratus lima puluh ribu”;
dan

(iii) dengan menggantikan perkataan “dua ratus lima
puluh ribu ” dengan perkataan “lima ratus ribu”;
dan

_(c) dalam subseksyen (3), dengan memasukkan selepas_
perkataan “sesuatu pertubuhan perbadanan” perkataan
“, pekongsi dalam sesuatu perkongsian atau pemegang
jawatan dalam sesuatu pertubuhan, mengikut mana-mana
yang berkenaan,”.


-----

_Jualan Langsung (Pindaan)_ 19

**Pindaan seksyen 41**

**28. Seksyen 41 Akta ibu dipinda dengan menggantikan perkataan**
“mahkamah Majistret Kelas Pertama” dengan perkataan “mahkamah
Sesyen”.

**Pindaan seksyen 42**

**29. Seksyen 42 Akta ibu dipinda dalam perenggan (1)(b), dengan**
menggantikan perkataan “orang cacat” dengan perkataan “orang
kurang upaya”.

**Seksyen baru 43A**

**30.** Akta ibu dipinda dengan memasukkan selepas seksyen 43
seksyen yang berikut:

“Perlindungan kepada pemberi maklumat

**43A.** (1) Kecuali sebagaimana yang diperuntukkan dalam
seksyen ini, tiada saksi dalam apa-apa prosiding sivil atau
jenayah boleh dikehendaki atau dibenarkan untuk menzahirkan
nama atau alamat mana-mana pemberi maklumat atau isi
maklumat dan jenis maklumat yang diterima daripadanya
atau menyatakan apa-apa perkara yang mungkin menyebabkan
pemberi maklumat diketahui.

(2) Jika apa-apa harta, dokumen atau data berkomputer yang
menjadi keterangan atau yang boleh diperiksa dalam apa-apa
prosiding sivil atau jenayah mengandungi apa-apa catatan
yang dalamnya mana-mana pemberi maklumat dinamakan
atau diperihalkan atau yang mungkin menyebabkan pemberi
maklumat diketahui, mahkamah hendaklah menyebabkan supaya
semua catatan sedemikian ditutup daripada penglihatan atau
dipadamkan setakat yang perlu untuk melindungi pemberi
maklumat daripada diketahui.

(3) Jika dalam suatu perbicaraan bagi apa-apa kesalahan di
bawah Akta ini atau peraturan-peraturan, mahkamah selepas
menjalankan siasatan penuh tentang kes itu mempercayai
bahawa pemberi maklumat itu dengan sengaja membuat
dalam aduannya suatu pernyataan material yang dia tahu atau


-----

20 _Rang Undang-Undang_

percaya adalah palsu atau tidak percaya adalah benar, atau
jika dalam apa-apa prosiding lain mahkamah berpendapat
bahawa keadilan tidak dapat dilakukan sepenuhnya antara
pihak-pihak kepada prosiding itu tanpa mengetahui pemberi
maklumat, mahkamah boleh menghendaki pengemukaan aduan
asal, jika dalam bentuk bertulis, dan membenarkan siasatan
dan menghendaki penzahiran yang sepenuhnya berkenaan
dengan pemberi maklumat.”.

**Seksyen baru 45**

**31. Akta ibu dipinda dengan memasukkan selepas seksyen 44**
seksyen yang berikut:

“Pindaan Jadual

**45.** Menteri boleh, melalui perintah yang disiarkan dalam
_Warta, meminda Jadual.”._

**Jadual baru**

**32.** Akta ibu dipinda dengan memasukkan selepas seksyen 45
Jadual yang berikut:

“JADUAL

CIRI-CIRI SKIM ATAU PERKIRAAN PIRAMID

[Seksyen 27A]

1. Promosi sesuatu skim atau pembayaran bonus atau faedah lain
adalah semata-mata atau terutamanya melalui perekrutan atau pengenalan
peserta ke dalam skim, pelan, pengendalian atau proses berantai piramid
berbanding dengan jualan barang-barang, perkhidmatan atau harta tidak
ketara oleh peserta.

2. Bonus dibayar kepada peserta atau mana-mana faedah lain diterima
oleh peserta semata-mata atau terutamanya melalui perekrutan atau
pengenalan orang lain ke dalam skim, pelan, pengendalian atau proses
berantai piramid berbanding dengan jualan barang-barang, perkhidmatan
atau harta tidak ketara oleh peserta atau orang lain.

3. Suatu kontrak bertulis atau pernyataan yang memperihalkan terma
material perjanjian tidak disediakan kepada peserta yang menyertai skim,
pelan, pengendalian atau proses berantai piramid.


-----

_Jualan Langsung (Pindaan)_ 21

4. Pembelian wajib barang-barang, perkhidmatan atau harta tidak ketara
atau bayaran minimum atau kehendak jualan dikenakan sebagai syarat
untuk memenuhi kehendak kelayakan atau kehendak permulaan bagi
penyertaan atau pembayaran bonus atau faedah lain dalam skim, pelan,
pengendalian atau proses berantai piramid.

5. Peserta dikehendaki untuk membeli barang-barang, perkhidmatan atau
harta tidak ketara dalam amaun yang tidak munasabah yang melebihi
jangkaan untuk dijual semula atau dibeli dalam suatu tempoh masa
yang munasabah. Peserta tidak diberi kebebasan sepenuhnya dalam
pembelian tetapi mereka didesak untuk membeli pakej barang-barang
terpilih untuk memenuhi kehendak jualan untuk melayakkan mereka
mendapat kedudukan atau bonus dalam skim, pelan, pengendalian atau
proses berantai piramid.

6. Dasar bayar balik bagi barang-barang, perkhidmatan atau harta tidak
ketara yang dibeli oleh peserta atau pengguna tidak disediakan.

7. Dasar beli balik oleh pengendali skim, pelan, pengendalian atau proses
berantai piramid bagi barang-barang, perkhidmatan atau harta tidak ketara
yang boleh dipasarkan pada masa ini atas permintaan peserta dalam terma
atau perjanjian yang munasabah tidak dibenarkan atau disediakan.

8. Kehendak struktur skim, pelan, pengendalian atau proses berantai
piramid yang ketat atau tidak munasabah bagi kelayakan peserta untuk
dibayar bonus atau faedah lain.

9. Pengunduran diri oleh peserta daripada skim, pelan, pengendalian
atau proses berantai piramid tidak dibenarkan.

10. Peserta dibenarkan atau digalakkan untuk membeli lebih daripada
satu kedudukan atau hak untuk menyertai skim, pelan, pengendalian atau
proses berantai piramid.

_Huraian 1 - Sebutan mengenai perkataan “bonus atau faedah_
lain” adalah berhubungan dengan balasan atau keuntungan yang
diperoleh daripada suatu skim, pelan, pengendalian atau proses berantai
piramid.

_Huraian 2 - Sebutan mengenai perkataan “terma material” termasuklah_
dasar beli balik, tempoh bertenang, waranti dan dasar bayar balik.

_Huraian 3_ -  Barang-barang atau perkhidmatan tidak boleh dianggap
boleh dipasarkan pada masa ini dan tidak tertakluk kepada ciri-ciri yang
dinyatakan jika barang-barang atau perkhidmatan itu bermusim, dihentikan
atau ialah barang promosi khas yang dizahirkan kepada peserta pada
masa jualan.”.


-----

22 _Rang Undang-Undang_

HURAIAN

Rang Undang-Undang ini bertujuan untuk meminda Akta Jualan Langsung
1993 (“Akta 500”).

2. Fasal 1 mengandungi tajuk ringkas dan kuasa Menteri untuk menetapkan
tarikh permulaan kuat kuasa Akta yang dicadangkan.

3. Fasal 2 bertujuan untuk meminda tajuk panjang Akta 500 untuk memperluas
ruang lingkup Akta 500 bagi larangan skim atau perkiraan piramid.

4. Fasal 3 bertujuan untuk meminda subseksyen 1(1) Akta 500 untuk meminda
tajuk ringkas Akta 500. Selepas ini, Akta itu hendaklah dikenali sebagai “Akta
Jualan Langsung dan Skim Anti-Piramid 1993”.

5. Fasal 4 bertujuan untuk memperuntukkan bahawa apa-apa sebutan mengenai
“Akta Jualan Langsung 1993” dalam mana-mana undang-undang bertulis atau
dokumen, selepas Akta yang dicadangkan ini mula berkuat kuasa, ditafsirkan
sebagai sebutan mengenai “Akta Jualan Langsung dan Skim Anti-Piramid
1993”. Walau bagaimanapun, apa-apa sebutan mengenai “Akta Jualan Langsung
1993” dalam mana-mana prosiding jenayah, sivil atau mahkamah hendaklah
terus terpakai dan tidak terjejas seolah-olah ia tidak dipinda oleh Akta ini.

6. Fasal 5 bertujuan untuk menjelaskan bahawa pertukaran nama Akta 500
tidak menjejaskan pelantikan Pengawal Jualan Langsung dan pegawai lain di
bawah Akta Jualan Langsung 1993 sebelum Akta ini mula berkuat kuasa.

7. Fasal 6 bertujuan untuk meminda seksyen 2 Akta 500 untuk memasukkan
takrif baru dan untuk meminda takrif sedia ada yang digunakan dalam Akta
untuk memasukkan jualan langsung dan skim piramid secara elektronik.

8. _Fasal 7 bertujuan untuk meminda seksyen 4 Akta 500 untuk memasukkan_
kesalahan oleh perkongsian dan pertubuhan dan menaikkan jumlah penalti bagi
kesalahan di bawah Akta ini.

9. Fasal 8 bertujuan untuk meminda seksyen 6 dengan menjadikan suatu
kesalahan bagi mana-mana pemegang lesen yang tidak mematuhi mana-mana
syarat lesen di bawah Akta 500.

10. _Fasal 9 bertujuan untuk memotong seksyen 7 Akta 500. Seksyen 7_
memperuntukkan sejenis perniagaan jualan langsung yang berkenaannya lesen
yang tidak boleh dikeluarkan iaitu skim piramid. Kemasukan _fasal 14 yang_
dicadangkan menjadikan peruntukan ini tidak lagi perlu.

11. _Fasal 10 bertujuan untuk meminda seksyen 11 bagi membolehkan_
Pengawal memutuskan untuk meneruskan tindakan yang dicadangkan di bawah
subseksyen 11(1) Akta 500 jika pemegang lesen tidak membuat representasi
selepas habis tempoh empat belas hari dari tarikh notis disampaikan kepada
pemegang lesen di bawah subseksyen 11(1) Akta 500.


-----

_Jualan Langsung (Pindaan)_ 23

12. _Fasal 11 bertujuan untuk meminda seksyen 12 Akta 500 untuk menghendaki_
pemegang lesen menyerahkan lesennya secara penyampaian ke diri apabila
lesen itu dibatalkan atau perniagaannya dihentikan dalam masa dua minggu
dari tarikh notis disampaikan kepada pemegang lesen di bawah subseksyen
11(3) Akta 500.

13. _Fasal-fasal 12_ dan 13 bertujuan untuk memasukkan seksyen baru iaitu
seksyen 19A bagi mengawal selia jualan melalui transaksi elektronik.

14. _Fasal 14 bertujuan untuk memasukkan suatu Bahagian baru, iaitu Bahagian VA_
yang mengandungi seksyen 27A hingga 27B ke dalam Akta 500. Peruntukan
yang dicadangkan itu memperkatakan perkara yang berhubungan dengan skim
piramid, proses berantai atau skim atau perkiraan lain yang seumpamanya.

15. _Fasal 15 bertujuan untuk menggantikan seksyen 29 Akta 500 untuk_
memperkatakan tentang penggeledahan dan penyitaan dengan waran.

16. _Fasal 16 bertujuan untuk memasukkan seksyen baru 29A, 29B, 29C dan_
29D ke dalam Akta 500. Seksyen baru 29A, 29B, dan 29C masing-masing
mengadakan peruntukan untuk memberi seseorang Penolong Pengawal kuasa
untuk menggeledah dan menyita tanpa waran, membenarkan Penolong Pengawal
itu membawa bersamanya orang lain untuk masuk mana-mana premis dan
mengakses data berkomputer. Seksyen baru 29D bertujuan untuk menghendaki
Penolong Pengawal itu menyediakan senarai benda yang disita.

17. _Fasal 17 bertujuan untuk meminda seksyen 30 Akta 500 untuk memberi_
Penolong Pengawal kuasa untuk menahan tanpa waran mana-mana orang yang
dipercayainya telah melakukan suatu kesalahan di bawah Akta 500.

18. _Fasal 18_ bertujuan untuk menggantikan seksyen 31 Akta 500 untuk
menjadikan suatu kesalahan bagi mana-mana orang yang menghalang pelaksanaan
kuasa oleh seseorang pegawai.

19. _Fasal 19 bertujuan untuk meminda seksyen 32 Akta 500 untuk memasukkan_
apa-apa harta dan data berkomputer yang disita dengan waran adalah sah dan
boleh diterima sebagai keterangan walau apa pun kecacatan, kesilapan atau
ketinggalan di dalamnya.

20. _Fasal 20 bertujuan untuk meminda seksyen 33 Akta 500 untuk_
memperuntukkan kuasa penyiasatan kepada Penolong Pengawal.

21. _Fasal 21 bertujuan untuk memasukkan seksyen baru 33A, 33B dan 33C_
ke dalam Akta 500. Seksyen baru 33A membenarkan seorang Penolong Pengawal
untuk mengarahkan kehadiran orang yang mempunyai pengetahuan tentang
kes yang disiasat. Seksyen baru 33B memberi Penolong Pengawal kuasa untuk
memeriksa secara lisan mana-mana orang yang mempunyai pengetahuan tentang
fakta dan hal keadaan kes itu dan seksyen baru 33C memperkatakan tentang
kebolehterimaan pernyataan sebagai keterangan.

22. _Fasal 22 bertujuan untuk menggantikan seksyen 34 Akta 500 tentang_
pendakwaan.


-----

24 _Rang Undang-Undang_

23. _Fasal 23 bertujuan untuk meminda seksyen 35 Akta 500 untuk menghendaki_
Penolong Pengawal untuk merujuk notis tuntutan oleh pemunya harta, dokumen
atau data berkomputer yang disita kepada Pengawal atau Timbalan Pengawal
sebelum mengarahkannya supaya dilepaskan atau dilucuthakkan atau merujukkan
perkara itu kepada Majistret bagi mendapatkan keputusan.

24. _Fasal 24 bertujuan untuk meminda seksyen 36 Akta 500 untuk memasukkan_
harta, dokumen atau data berkomputer berkenaan dengannya tiada kos atau
ganti rugi yang berbangkit daripada mana-mana penyitaannya boleh didapatkan
semula dalam apa-apa prosiding melainkan jika penyitaan itu dibuat tanpa
sebab yang munasabah.

25. _Fasal 25 bertujuan untuk memasukkan seksyen baru 36A ke dalam Akta 500_
untuk memperuntukkan bahawa kos bagi memegang apa-apa benda yang disita
dan dipegang dalam jagaan Kerajaan menjadi hutang yang kena dibayar kepada
Kerajaan dan boleh didapatkan dengan sewajarnya jika orang itu didapati
bersalah.

26. _Fasal 26 bertujuan untuk meminda seksyen 38 Akta 500 untuk memasukkan_
kesalahan oleh perkongsian dan pertubuhan.

27. _Fasal 27 bertujuan untuk meminda seksyen 39 Akta 500 untuk memasukkan_
penalti am bagi perkongsian dan pertubuhan dan menaikkan jumlah penalti
am bagi kesalahan yang dilakukan di bawah Akta 500.

28. _Fasal 28 bertujuan untuk meminda seksyen 41 Akta 500 bagi_
memperluas bidang kuasa mahkamah untuk membicarakan kesalahan daripada
Mahkamah Majistret kepada Mahkamah Sesyen.

29. _Fasal 29_ bertujuan untuk meminda seksyen 42 dengan menggantikan
perkataan “orang cacat” dengan perkataan “orang kurang upaya”.

30. _Fasal 30 bertujuan untuk memasukkan seksyen baru 43A ke dalam Akta 500_
berkenaan dengan perlindungan kepada pemberi maklumat.

31. _Fasal 31 bertujuan untuk memasukkan seksyen baru 45 ke dalam Akta 500_
untuk memberi Menteri kuasa meminda Jadual melalui perintah yang disiarkan
dalam Warta.

32. _Fasal 32 bertujuan untuk memasukkan Jadual ke dalam Akta 500 untuk_
memberi ilustrasi ciri-ciri skim atau perkiraan piramid.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2447]


-----

