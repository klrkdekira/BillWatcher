---
Year: 2010
Bill: D.R.04/2010 - Rang Undang-Undang Perdagangan Strategik 2010 (Lulus)
Title: D.R.04/2010 - Rang Undang-Undang Perdagangan Strategik 2010 (Lulus)
Download URL: https://www.parlimen.gov.my/files/billindex/pdf/2010/DR042010.pdf
URL: https://www.parlimen.gov.my/files/billindex/pdf/2010/DR042010.pdf
---
---
Reading:
D.R.04/2010
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

_Perdagangan Strategik_ 1

**D.R. 4/2010**

RANG UNDANG-UNDANG perdagangan

strategik 2010

SUSUSAN FASAL

Bahagian I

PERMULAAN

Fasal

1. Tajuk ringkas dan permulaan kuat kuasa

2. Tafsiran

3. Undang-undang yang terpakai

4. Pemakaian luar wilayah

Bahagian II

PELANTIKAN DAN KUASA PENGAWAL PERDAGANGAN STRATEGIK

5. Pelantikan Pengawal, dsb.

6. Fungsi dan kuasa Pengawal

Bahagian III

KAWALAN BARANG STRATEGIK, BARANG TIDAK TERSENARAI

DAN AKTIVITI TERHAD

7. Barang strategik

8. Pengguna akhir terhad dan terlarang

9. Eksport, pemindahan dan transit barang strategik dan barang tidak
tersenarai

10. Pemberian bantuan teknikal

11. Pembrokeran barang strategik

12. Transaksi yang melibatkan barang tidak tersenarai dan aktiviti
terhad


-----

_Rang Undang-Undang_

Bahagian IV

PERMIT DAN PENDAFTARAN

Fasal

13. Pemakaian Akta bagi permit dan pendaftaran

14. Permohonan bagi permit

15. Dokumen atau maklumat tambahan

16. Pemberian atau penolakan permit

17. Penggantungan dan pembatalan permit

18. Penggunaan permit tanpa kebenaran

19. Pendaftaran broker

20. Hilang kelayakan kerana kesalahan

21. Penggantungan permit atau pendaftaran apabila hilang kelayakan

22. Permohonan untuk menghapuskan hilang kelayakan

23. Pengendorsan pada permit

24. Penyenggaraan dokumen dan daftar

25. Daftar

Bahagian V

PENGUATKUASAAN

26. Pemakaian Akta bagi penguatkuasaan

27. Pengemukaan kad kuasa

28. Kuasa pegawai diberi kuasa

29. Kuasa penyiasatan

30. Penggeledahan dan penyitaan tanpa waran

31. Akses ke tempat atau premis

32. Capaian kepada data berkomputer

33. Kuasa menggeledah pengangkutan

34. Penggunaan kekerasan

35. Senarai barang yang disita

36. Kuasa penangkapan

37. Pemintasan komunikasi

38. Kuasa untuk menghendaki kehadiran orang yang mengetahui mengenai
kes

39. Pemeriksaan orang yang mengetahui mengenai kes

40 Kesalahan berkenaan dengan maklumat


-----

_Perdagangan Strategik_ 3

Fasal

41. Pelupusan barang strategik dan barang tidak tersenarai yang disita

42. Kebolehterimaan keterangan

43. Pelucuthakan barang strategik dan barang tidak tersenarai apabila tiada
pendakwaan

44. Kos memegang barang strategik dan barang tidak tersenarai yang
disita

45. Tiada kos atau ganti rugi yang berbangkit daripada penyitaan boleh
didapatkan

46. Halangan pegawai diberi kuasa

Bahagian VI

AM

47. Pengecualian

48. Pemulaan pendakwaan

49. Kesalahan oleh pertubuhan perbadanan

50. Kesalahan oleh pekerja atau ejen

51. Notis bagi penzahiran maklumat

52. Maklumat adalah dilindungi dan rahsia

53. Perlindungan pegawai

54. Perlindungan Kerajaan, dsb. daripada liabiliti

55. Peraturan-peraturan

56. Pindaan Jadual

57. Kecualian dan peralihan

Jadual


-----

_Rang Undang-Undang_


-----

_Perdagangan Strategik_ 5

RANG UNDANG-UNDANG

_b e r n a m a_

Suatu Akta untuk mengadakan peruntukan mengenai kawalan
ke atas eksport, pemindahan, transit dan pembrokeran barang
strategik, termasuk senjata dan bahan yang berkaitan, dan aktiviti
lain yang akan atau boleh memudahkan reka bentuk, pemajuan
dan penghasilan senjata pemusnah besar-besaran dan sistem
penghantarannya dan untuk membuat peruntukan bagi perkara
lain yang berkaitan dengannya, selaras dengan keselamatan negara
dan obligasi antarabangsa Malaysia.

[ ]

**DIPERBUAT oleh Parlimen Malaysia seperti yang berikut:**

Bahagian I

PERMULAAN

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Perdagangan Strategik**
2010.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta, dan Menteri_
boleh menetapkan tarikh yang berlainan bagi peruntukan yang
berlainan Akta ini.


-----

6 _Rang Undang-Undang_

**Tafsiran**

**2.** Dalam Akta ini, melainkan jika konteksnya menghendaki
makna yang lain—

“agen biologi” ertinya apa-apa mikrobial, organisma mikro,
virus atau bahan berjangkit yang diterbitkan daripadanya secara
semula jadi atau buatan, serta komponennya dan walau apa jua
pun asalnya atau kaedah penghasilannya;

“aktiviti terhad” ertinya—

_(a) apa-apa aktiviti yang menyokong pemajuan, penghasilan,_

pengendalian, penggunaan, penyenggaraan, penyimpanan,
inventori atau percambahan apa-apa senjata pemusnah
besar-besaran dan sistem penghantarannya; atau

_(b)_ penyertaan dalam transaksi dengan orang yang terlibat

dalam aktiviti sedemikian;

“bantuan teknikal” termasuklah arahan, kemahiran, latihan,
pemberian pengetahuan kerja dan perkhidmatan perunding dan
boleh melibatkan pemindahan data teknikal;

“barang” termasuklah barangan dan teknologi;

“barang strategik” ertinya apa-apa barang yang ditetapkan
sebagai barang strategik di bawah seksyen 7;

“barang tidak tersenarai” ertinya barang yang boleh digunakan
dalam aktiviti terhad tetapi yang tidak ditetapkan sebagai barang
strategik di bawah seksyen 7;

“data teknikal” termasuklah rangka tindakan, pelan, diagram,
model, formula, jadual, reka bentuk dan spesifikasi kejuruteraan,
manual dan arahan dalam format cetakan atau elektronik;

“eksport” ertinya—

_(a) untuk membawa atau menyebabkan dibawa keluar dari_

Malaysia apa-apa barang melalui darat, laut atau udara,
atau untuk meletakkan apa-apa barang dalam sesuatu
pengangkutan bagi maksud barang sedemikian dibawa
keluar dari Malaysia melalui darat, laut atau udara;
atau


-----

_Perdagangan Strategik_ 7

_(b) untuk menghantar teknologi melalui apa-apa cara ke suatu_

destinasi di luar Malaysia, dan termasuklah apa-apa
penghantaran teknologi secara lisan atau visual menerusi
suatu peranti komunikasi jika teknologi itu terkandung
dalam suatu dokumen yang bahagian relevannya dibacakan,
diperihalkan atau selainnya dipaparkan menerusi peranti
komunikasi itu mengikut cara yang mencapai kesan yang
serupa;

“membawa dalam transit” ertinya membawa barang dari
mana-mana negara ke dalam Malaysia melalui darat, laut atau
udara, di mana barang itu akan dibawa keluar dari Malaysia atas
pengangkutan yang sama dengan pengangkutan yang membawa
barang itu ke dalam Malaysia atau apa-apa pengangkutan lain
dan sama ada atau tidak barang itu didaratkan atau dipindahkan
di Malaysia, tetapi tidak termasuk perjalanan pengangkutan asing
yang membawa apa-apa barang menerusi Malaysia mengikut
undang-undang antarabangsa;

“memindahkan” ertinya untuk mengalihkan barang dari
pengangkutan yang membawa masuk barang itu ke Malaysia dan
untuk meletakkan barang itu atas pengangkutan yang sama atau
yang lain bagi maksud membawanya keluar dari Malaysia yang
perbuatan ini dijalankan berdasarkan bil muatan kapal langsung,
bil muatan pesawat udara langsung atau manifes langsung;

“menghantar”, berhubung dengan teknologi strategik,
ertinya—

_(a)_ menghantar teknologi itu di Malaysia melalui cara

elektronik; atau

_(b)_ menyediakan teknologi itu di Malaysia atas suatu

peranti,

supaya teknologi strategik itu boleh dicapai oleh mana-mana
orang, sama ada di dalam atau di luar Malaysia;

“Menteri” ertinya Menteri yang dipertanggungkan dengan
tanggungjawab bagi perdagangan antarabangsa dan industri;

“pegawai diberi kuasa” termasuklah—

_(a) pegawai kastam;_

_(b) pegawai polis;_


-----

8 _Rang Undang-Undang_

_(c) pegawai Agensi Penguatkuasaan Maritim Malaysia;_

_(d) pegawai Suruhanjaya Komunikasi dan Multimedia_

Malaysia;

_(e) mana-mana pegawai lain yang dinyatakan oleh_

Pengawal;

“pembrokeran” ertinya aktiviti seseorang yang, sama ada bagi
pihaknya sendiri atau dengan bertindak sebagai ejen bagi pihak
orang yang lain—

_(a) merundingkan, mengaturkan atau memudahkan pembelian,_

pembiayaan, pengangkutan, penjualan atau pembekalan
barang; atau

_(b) membeli, menjual atau membekalkan barang_

sedemikian;

“pemunya”, berhubung dengan—

_(a) barang strategik atau barang tidak tersenarai, termasuklah_

mana-mana orang yang merupakan atau yang mengemukakan
dirinya sebagai pemunya, pengimport, pengeksport,
penerima konsain, ejen atau orang yang memiliki, atau
yang mempunyai kepentingan benefisial mengenai, atau
yang mempunyai kawalan ke atas, atau kuasa pelupusan
atas, barang strategik atau barang tidak tersenarai itu;
dan

_(b) sesuatu pengangkutan, termasuklah tiap-tiap orang yang_

bertindak sebagai ejen bagi pemunya atau yang menerima
tambang muatan atau caj lain yang kena dibayar berkenaan
dengan pengangkutan itu;

“pengangkutan” termasuklah apa-apa kapal, kereta api, kenderaan,
pesawat udara dan apa-apa cara pembawaan lain yang dengannya
orang atau barang boleh dibawa;

“Pengawal” ertinya Pengawal Perdagangan Strategik yang
dilantik di bawah seksyen 5, dan termasuklah Timbalan Pengawal
Perdagangan Strategik;

“peranti” ertinya apa-apa medium yang dalamnya maklumat,
imej visual, bunyi atau data lain direkodkan, disimpan atau
dikandungkan dalam apa-apa bentuk supaya dapat (dengan atau
tanpa bantuan kelengkapan lain) didapatkan semula atau dihasilkan
daripadanya;


-----

_Perdagangan Strategik_ 9

“perisian” ertinya koleksi satu program atau program mikro
atau lebih yang direkodkan, disimpan atau dikandungkan dalam
apa-apa peranti;

“permit” ertinya permit yang dikeluarkan di bawah Akta ini,
dan termasuklah suatu permit khas;

“Pihak Berkuasa yang berkenaan” ertinya Pihak Berkuasa
yang ditetapkan di bawah undang-undang yang berkaitan bagi
pengawalseliaan barang strategik, barang tidak tersenarai dan
aktiviti terhad, dan termasuklah Pengawal;

“senjata biologi” ertinya apa-apa mikrobial atau agen biologi lain
atau toksin walau apa jua pun asalnya atau kaedah penghasilannya,
daripada jenis dan dalam kuantiti yang tidak dapat dijustifikasikan
bagi maksud profilaktik, perlindungan atau keamanan yang lain,
dan senjata, kelengkapan atau cara penghantaran yang direka untuk
menggunakan agen biologi atau toksin bagi maksud permusuhan
atau dalam konflik bersenjata;

“senjata kimia” mempunyai erti yang sama yang diberikan
kepadanya di bawah Akta Konvensyen Senjata Kimia 2005

[Akta 641];

“senjata nuklear” ertinya apa-apa peranti yang berupaya
membebaskan tenaga nuklear dengan cara yang tidak terkawal dan
yang mempunyai kelompok ciri yang sesuai untuk penggunaan
bagi maksud perang, tetapi tidak termasuk sistem penghantaran
jika sistem penghantaran itu boleh diasingkan daripada peranti
itu;

“senjata pemusnah besar-besaran” ertinya apa-apa senjata yang
direka bentuk untuk membunuh, mencederakan atau menjangkiti
orang, haiwan atau tumbuh-tumbuhan menerusi kesan letupan
atau penyebaran nuklear atau sifat toksik senjata kimia atau sifat
berjangkit atau toksik senjata biologi, dan termasuklah sistem
penghantaran yang direka bentuk, disesuaikan atau diniatkan
untuk penggunaan senjata sedemikian;

“teknologi” ertinya maklumat dan data dalam apa-apa bentuk
bagi perekaan bentuk, pemajuan, penghasilan atau penggunaan
barang yang lain dan termasuklah data teknikal, bantuan teknikal
dan perisian;

“teknologi strategik” ertinya teknologi yang ditetapkan sebagai
barang strategik di bawah seksyen 7;


-----

10 _Rang Undang-Undang_

“toksin” ertinya apa-apa bahan beracun, walau apa jua pun
asalnya atau kaedah penghasilannya, yang dihasilkan oleh suatu
organisma hidup atau yang disintesiskan secara buatan yang boleh
menyebabkan penyakit, kecederaan atau kematian;

“undang-undang yang berkaitan” ertinya undang-undang bertulis
yang dinyatakan dalam Jadual.

**Undang-undang yang terpakai**

**3. (1) Peruntukan Akta ini hendaklah menjadi tambahan kepada,**
dan tidak mengurangkan, peruntukan mana-mana undang-undang
bertulis lain, termasuk undang-undang yang berkaitan, yang
berhubungan dengan pencegahan percambahan senjata pemusnah
besar-besaran dan sistem penghantarannya.

(2) Sekiranya terdapat apa-apa percanggahan atau ketidakselarasan
antara peruntukan Akta ini dengan peruntukan mana-mana undangundang bertulis lain, termasuk undang-undang yang berkaitan,
peruntukan Akta ini hendaklah terpakai dan peruntukan manamana undang-undang bertulis lain yang bercanggah atau tidak
selaras itu hendaklah, setakat percanggahan atau ketidakselarasan
itu, disifatkan digantikan.

**Pemakaian luar wilayah**

**4.** (1) Akta ini hendaklah, berhubung dengan mana-mana orang,
walau apa pun kerakyatan atau kewarganegaraannya, mempunyai
kuat kuasa di luar dan juga di dalam Malaysia, dan jika suatu
kesalahan di bawah Akta ini dilakukan oleh mana-mana orang
di mana-mana tempat di luar Malaysia, dia boleh diuruskan
berkenaan dengan kesalahan sedemikian seolah-olah kesalahan
itu telah dilakukan di mana-mana tempat dalam Malaysia.

(2) Bagi maksud subseksyen (1) dan berhubung dengan
penghantaran teknologi strategik, Akta ini hendaklah terpakai jika,
bagi kesalahan yang berkenaan, penghantaran teknologi strategik
itu menggunakan apa-apa kelengkapan atau peranti yang terletak
di Malaysia atau disalurkan menerusi apa-apa kelengkapan atau
peranti yang terletak di Malaysia.


-----

_Perdagangan Strategik_ 11

Bahagian II

PELANTIKAN DAN KUASA PENGAWAL PERDAGANGAN STRATEGIK

**Pelantikan Pengawal, dsb.**

**5. (1) Menteri boleh melantik, dari kalangan pegawai awam,**
seorang Pengawal Perdagangan Strategik dan seorang Timbalan
Pengawal Perdagangan Strategik.

(2) Pengawal hendaklah melaksanakan fungsi dan kewajipan
yang dikenakan dan menjalankan kuasa yang diberikan kepadanya
di bawah Akta ini.

(3) Timbalan Pengawal Perdagangan Strategik boleh melaksanakan
segala fungsi dan kewajipan yang dikenakan dan menjalankan
segala kuasa yang diberikan kepada Pengawal di bawah Akta
ini.

(4) Pengawal boleh melantik mana-mana pegawai awam dan
mana-mana pegawai lain yang perlu untuk membantunya dalam
melaksanakan fungsinya di bawah Akta ini.

(5) Pengawal hendaklah mempunyai arahan dan kawalan am
ke atas Timbalan Pengawal Perdagangan Strategik dan pegawai
yang dilantik di bawah subseksyen (4).

**Fungsi dan kuasa Pengawal**

**6. (1) Pengawal hendaklah, berhubung dengan barang strategik,**
barang tidak tersenarai dan aktiviti terhad, mempunyai fungsi
yang berikut:

_(a) menguruskan barang strategik, barang tidak tersenarai dan_

aktiviti terhad di bawah Akta ini, termasuk mengeluarkan
permit dan mendaftarkan broker setakat yang ia tidak
selainnya diperuntukkan di bawah undang-undang yang
berkaitan;

_(b)_ mengeluarkan garis panduan untuk menguruskan permohonan

bagi permit dan pendaftaran;

_(c) mengeluarkan garis panduan untuk menguruskan permohonan_

bagi mengeksport barang tidak tersenarai;


-----

12 _Rang Undang-Undang_

_(d)_ mengeluarkan arahan atau garis panduan mengenai

pelaksanaan proses penapisan eksport;

_(e) mengeluarkan senarai yang menetapkan orang yang tidak_

boleh dikeluarkan permit dan orang yang tidak boleh
didaftarkan sebagai broker;

_(f)_ mendapatkan bantuan daripada mana-mana kerajaan,

organisasi antarabangsa atau orang dalam melaksanakan
Akta ini;

_(g) membuat apa-apa yang bersampingan atau bersesuaian_

dengan pelaksanaan mana-mana fungsi yang disebut
dalam perenggan _(a)_ hingga _(f)._

(2) Pengawal hendaklah mempunyai segala kuasa yang

diperlukan bagi, atau yang berkaitan dengan, atau yang dengan
munasabahnya bersampingan dengan, pelaksanaan fungsinya di
bawah Akta ini.

(3) Pengawal hendaklah mempunyai arahan dan kawalan am

ke atas pegawai diberi kuasa bagi maksud mengawal selia barang
strategik, barang tidak tersenarai dan aktiviti terhad di bawah
Akta ini.

Bahagian III

KAWALAN BARANG STRATEGIK, BARANG TIDAK TERSENARAI

DAN AKTIVITI TERHAD

**Barang strategik**

**7. (1) Menteri boleh, melalui perintah yang disiarkan dalam**
_Warta, menetapkan apa-apa barang sebagai barang strategik bagi_
maksud Akta ini.

(2) Jika apa-apa persoalan berbangkit tentang sama ada apaapa barang adalah atau tidak termasuk dalam kelas barang yang
dinyatakan dalam perintah yang dibuat di bawah subseksyen (1),
persoalan itu hendaklah diputuskan oleh Pengawal.


-----

_Perdagangan Strategik_ 13

**Pengguna akhir terhad dan terlarang**

**8. (1) Menteri boleh menetapkan seseorang pengguna akhir sebagai**
pengguna akhir terhad yang baginya permit khas dikehendaki di
bawah Akta ini.

(2) Menteri boleh menetapkan seseorang pengguna akhir sebagai
pengguna akhir terlarang yang kepadanya segala eksport, pemindahan
atau transit barang strategik atau barang tidak tersenarai di bawah
Akta ini adalah dilarang.

(3) Senarai pengguna akhir terhad dan pengguna akhir terlarang
hendaklah disiarkan melalui perintah dalam _Warta, dan Menteri_
boleh meminda senarai itu dari semasa ke semasa.

**Eksport, pemindahan dan transit barang strategik dan barang**
**tidak tersenarai**

**9. (1) Tiada seorang pun boleh mengeksport, memindahkan atau**
membawa dalam transit barang strategik melainkan jika orang itu
mendapatkan permit yang dikeluarkan di bawah Akta ini.

(2) Tiada seorang pun boleh mengeksport, memindahkan

atau membawa dalam transit barang strategik atau barang tidak
tersenarai kepada pengguna akhir terhad yang dinyatakan dalam
subseksyen 8(1) melainkan jika orang itu mendapatkan permit
khas yang dikeluarkan di bawah Akta ini.

(3) Tiada seorang pun boleh mengeksport, memindahkan

atau membawa dalam transit barang strategik atau barang tidak
tersenarai kepada pengguna akhir terlarang yang dinyatakan dalam
subseksyen 8(2).

(4) Seseorang yang melanggar subseksyen (1) melakukan suatu

kesalahan dan hendaklah, apabila disabitkan—

_(a)_ berhubung dengan barang strategik yang merupakan senjata

atau bahan yang berkaitan—

(i) jika perbuatan itu dilakukan dengan niat untuk

mengeksport, memindahkan atau membawa
dalam transit barang strategik itu tanpa permit
dengan menyalahi undang-undang atau dengan


-----

14 _Rang Undang-Undang_

pengetahuan bahawa pengeksportan, pemindahan
atau pembawaan dalam transit barang strategik
itu tanpa permit menyalahi undang-undang—

(A) jika kematian adalah hasil perbuatan itu,

dihukum dengan hukuman mati atau
pemenjaraan selama hayat, dan dalam hal
suatu pertubuhan perbadanan, dihukum
dengan denda minimum sebanyak tiga
puluh juta ringgit; atau

(B) dalam apa-apa hal lain, dihukum dengan

pemenjaraan selama tempoh tidak kurang
daripada sepuluh tahun atau dengan denda
tidak kurang daripada sepuluh juta ringgit
atau dengan kedua-duanya, dan dalam hal
suatu pertubuhan perbadanan, dihukum
dengan denda minimum sebanyak dua
puluh juta ringgit; atau

(ii) jika perbuatan itu dilakukan tanpa niat untuk

mengeksport, memindahkan atau membawa
dalam transit barang strategik itu tanpa permit
dengan menyalahi undang-undang atau tanpa
pengetahuan bahawa pengeksportan, pemindahan
atau pembawaan dalam transit barang strategik itu
tanpa permit menyalahi undang-undang, dihukum
dengan pemenjaraan selama tempoh tidak kurang
daripada lima tahun atau dengan denda tidak
kurang daripada lima juta ringgit atau dengan
kedua-duanya, dan dalam hal suatu pertubuhan
perbadanan, dihukum dengan denda minimum
sebanyak sepuluh juta ringgit; dan

_(b) berhubung dengan barang strategik selain senjata atau_

bahan yang berkaitan—

(i) jika perbuatan itu dilakukan dengan niat untuk

mengeksport, memindahkan atau membawa
dalam transit barang strategik itu tanpa permit
dengan menyalahi undang-undang atau dengan
pengetahuan bahawa pengeksportan, pemindahan
atau pembawaan dalam transit barang strategik itu
tanpa permit menyalahi undang-undang, dihukum
dengan pemenjaraan selama tempoh tidak kurang
daripada sepuluh tahun atau dengan denda tidak


-----

_Perdagangan Strategik_ 15

kurang daripada sepuluh juta ringgit atau dengan
kedua-duanya, dan dalam hal suatu pertubuhan
perbadanan, dihukum dengan denda minimum
sebanyak dua puluh juta ringgit; atau

(ii) jika perbuatan itu dilakukan tanpa niat untuk

mengeksport, memindahkan atau membawa
dalam transit barang strategik itu tanpa permit
dengan menyalahi undang-undang atau tanpa
pengetahuan bahawa pengeksportan, pemindahan
atau pembawaan dalam transit barang strategik itu
tanpa permit menyalahi undang-undang, dihukum
dengan pemenjaraan selama tempoh tidak kurang
daripada lima tahun atau dengan denda tidak
kurang daripada lima juta ringgit atau dengan
kedua-duanya, dan dalam hal suatu pertubuhan
perbadanan, dihukum dengan denda minimum
sebanyak sepuluh juta ringgit.

(5) Seseorang yang melanggar subseksyen (2) melakukan suatu
kesalahan dan hendaklah, apabila disabitkan—

_(a)_ berhubung dengan barang strategik atau barang tidak

tersenarai yang merupakan senjata atau bahan yang
berkaitan—

(i) jika perbuatan itu dilakukan dengan niat untuk

mengeksport, memindahkan atau membawa
dalam transit barang itu tanpa permit khas
dengan menyalahi undang-undang atau dengan
pengetahuan bahawa pengeksportan, pemindahan
atau pembawaan dalam transit barang itu tanpa
permit khas menyalahi undang-undang—

(A) jika kematian adalah hasil perbuatan itu,

dihukum dengan hukuman mati atau
pemenjaraan selama hayat, dan dalam hal
suatu pertubuhan perbadanan, dihukum
dengan denda minimum sebanyak tiga
puluh juta ringgit; atau

(B) dalam apa-apa hal lain, dihukum dengan

pemenjaraan selama tempoh tidak kurang
daripada sepuluh tahun atau dengan denda
tidak kurang daripada sepuluh juta ringgit


-----

16 _Rang Undang-Undang_

atau dengan kedua-duanya, dan dalam hal
suatu pertubuhan perbadanan, dihukum
dengan denda minimum sebanyak dua
puluh juta ringgit; atau

(ii) jika perbuatan itu dilakukan tanpa niat untuk

mengeksport, memindahkan atau membawa
dalam transit barang itu tanpa permit khas
dengan menyalahi undang-undang atau tanpa
pengetahuan bahawa pengeksportan, pemindahan
atau pembawaan dalam transit barang itu tanpa
permit khas menyalahi undang-undang, dihukum
dengan pemenjaraan selama tempoh tidak kurang
daripada lima tahun atau dengan denda tidak
kurang daripada lima juta ringgit atau dengan
kedua-duanya, dan dalam hal suatu pertubuhan
perbadanan, dihukum dengan denda minimum
sebanyak sepuluh juta ringgit; dan

_(b) berhubung dengan barang strategik dan barang tidak_

tersenarai selain senjata atau bahan yang berkaitan—

(i) jika perbuatan itu dilakukan dengan niat untuk

mengeksport, memindahkan atau membawa
dalam transit barang itu tanpa permit khas
dengan menyalahi undang-undang atau dengan
pengetahuan bahawa pengeksportan, pemindahan
atau pembawaan dalam transit barang itu tanpa
permit khas menyalahi undang-undang, dihukum
dengan pemenjaraan selama tempoh tidak kurang
daripada sepuluh tahun atau dengan denda tidak
kurang daripada sepuluh juta ringgit atau dengan
kedua-duanya, dan dalam suatu hal pertubuhan
perbadanan, dihukum dengan denda minimum
sebanyak dua puluh juta ringgit; atau

(ii) jika perbuatan itu dilakukan tanpa niat untuk

mengeksport, memindahkan atau membawa
dalam transit barang itu tanpa permit khas
dengan menyalahi undang-undang atau tanpa
pengetahuan bahawa pengeksportan, pemindahan
atau pembawaan dalam transit barang itu tanpa
permit khas menyalahi undang-undang, dihukum
dengan pemenjaraan selama tempoh tidak kurang
daripada lima tahun atau dengan denda tidak


-----

_Perdagangan Strategik_ 17

kurang daripada lima juta ringgit atau dengan
kedua-duanya, dan dalam hal suatu pertubuhan
perbadanan, dihukum dengan denda minimum
sebanyak sepuluh juta ringgit.

(6) Seseorang yang melanggar subseksyen (3) melakukan suatu
kesalahan dan hendaklah, apabila disabitkan—

_(a)_ berhubung dengan barang strategik atau barang tidak

tersenarai yang merupakan senjata atau bahan yang
berkaitan—

(i) jika perbuatan itu dilakukan dengan niat untuk

mengeksport, memindahkan atau membawa dalam
transit barang itu dengan menyalahi undang-undang
atau dengan pengetahuan bahawa pengeksportan,
pemindahan atau pembawaan dalam transit barang
itu menyalahi undang-undang—

(A) jika kematian adalah hasil perbuatan itu,

dihukum dengan hukuman mati atau
pemenjaraan selama hayat, dan dalam hal
suatu pertubuhan perbadanan, dihukum
dengan denda minimum sebanyak tiga
puluh juta ringgit; atau

(B) dalam apa-apa hal lain, dihukum dengan

pemenjaraan selama tempoh tidak kurang
daripada sepuluh tahun atau dengan denda
tidak kurang daripada sepuluh juta ringgit
atau dengan kedua-duanya, dan dalam hal
suatu pertubuhan perbadanan, dihukum
dengan denda minimum sebanyak dua
puluh juta ringgit; atau

(ii) jika perbuatan itu dilakukan tanpa niat untuk

mengeksport, memindahkan atau membawa dalam
transit barang itu dengan menyalahi undang-undang
atau tanpa pengetahuan bahawa pengeksportan,
pemindahan atau pembawaan dalam transit barang
itu menyalahi undang-undang, dihukum dengan
pemenjaraan selama tempoh tidak kurang daripada
lima tahun atau dengan denda tidak kurang daripada
lima juta ringgit atau dengan kedua-duanya, dan
dalam hal suatu pertubuhan perbadanan, dihukum
dengan denda minimum sebanyak sepuluh juta
ringgit; dan


-----

18 _Rang Undang-Undang_

_(b) berhubung dengan barang strategik dan barang tidak_

tersenarai selain senjata atau bahan yang berkaitan—

(i) jika perbuatan itu dilakukan dengan niat untuk

mengeksport, memindahkan atau membawa dalam
transit barang itu dengan menyalahi undang-undang
atau dengan pengetahuan bahawa pengeksportan,
pemindahan atau pembawaan dalam transit
barang itu menyalahi undang-undang, dihukum
dengan pemenjaraan selama tempoh tidak kurang
daripada sepuluh tahun atau dengan denda tidak
kurang daripada sepuluh juta ringgit atau dengan
kedua-duanya, dan dalam hal suatu pertubuhan
perbadanan, dihukum dengan denda minimum
sebanyak dua puluh juta ringgit; atau

(ii) jika perbuatan itu dilakukan tanpa niat untuk

mengeksport, memindahkan atau membawa dalam
transit barang itu dengan menyalahi undang-undang
atau tanpa pengetahuan bahawa pengeksportan,
pemindahan atau pembawaan dalam transit barang
itu menyalahi undang-undang, dihukum dengan
pemenjaraan selama tempoh tidak kurang daripada
lima tahun atau dengan denda tidak kurang daripada
lima juta ringgit atau dengan kedua-duanya, dan
dalam hal suatu pertubuhan perbadanan, dihukum
dengan denda minimum sebanyak sepuluh juta
ringgit.

(7) Seksyen ini tidak terpakai bagi pengeksportan mana-mana
dokumen yang di dalamnya apa-apa teknologi strategik direkodkan,
disimpan atau dikandungkan, atau bagi penghantaran teknologi
strategik sedemikian, setakat yang pengeksportan atau penghantaran
itu perlu untuk memudahkan—

_(a)_ pemasangan, pengendalian, penyenggaraan atau pembaikan

apa-apa barang yang telah dieksport;

_(b)_ permohonan bagi paten; atau

_(c) penyelidikan dalam teknologi strategik sedemikian, yang_

hasilnya tidak mempunyai penggunaan yang praktik.


-----

_Perdagangan Strategik_ 19

**Pemberian bantuan teknikal**

**10.** (1) Tiada seorang pun boleh memberikan apa-apa bantuan
teknikal di dalam atau di luar Malaysia jika bantuan teknikal
sedemikian diniatkan untuk digunakan berkaitan dengan suatu
aktiviti terhad.

(2) Seseorang yang melanggar subseksyen (1) melakukan suatu
kesalahan dan hendaklah, apabila disabitkan—

_(a)_ jika kematian adalah hasil perbuatan itu, dihukum dengan

hukuman mati atau pemenjaraan selama hayat, dan dalam
hal suatu pertubuhan perbadanan, dihukum dengan denda
minimum sebanyak tiga puluh juta ringgit; atau

_(b)_ dalam apa-apa hal lain, dihukum dengan pemenjaraan

selama tempoh tidak kurang daripada sepuluh tahun
atau dengan denda tidak kurang daripada sepuluh juta
ringgit atau dengan kedua-duanya, dan dalam hal suatu
pertubuhan perbadanan, dihukum dengan denda minimum
sebanyak dua puluh juta ringgit.

**Pembrokeran barang strategik**

**11.** (1) Tiada seorang pun boleh menjalankan perbuatan
pembrokeran apa-apa barang strategik melainkan jika orang itu
didaftarkan di bawah seksyen 19, dan jika dikehendaki di bawah
undang-undang yang berkaitan, memegang permit sah bagi
pembrokeran barang strategik sedemikian daripada Pihak Berkuasa
yang berkenaan di bawah undang-undang yang berkaitan jika—

_(a) orang itu telah diberitahu oleh Pihak Berkuasa yang berkenaan_

itu atau pegawai diberi kuasa bahawa barang strategik
sedemikian mungkin diniatkan atau berkemungkinan akan
digunakan, secara keseluruhan atau sebahagiannya, bagi
atau berkaitan dengan suatu aktiviti terhad;

_(b) orang itu tahu bahawa barang strategik sedemikian diniatkan_

untuk digunakan, secara keseluruhan atau sebahagiannya,
bagi atau berkaitan dengan suatu aktiviti terhad; atau

_(c) orang itu mempunyai alasan munasabah untuk mengesyaki_

bahawa barang strategik sedemikian diniatkan atau
berkemungkinan akan digunakan, suatu keseluruhan atau
sebahagiannya, bagi atau berkaitan dengan suatu aktiviti
terhad.


-----

20 _Rang Undang-Undang_

(2) Seseorang yang melanggar subseksyen (1) melakukan suatu
kesalahan dan hendaklah, apabila disabitkan—

_(a)_ berhubung dengan barang strategik yang merupakan senjata

atau bahan yang berkaitan—

(i) jika kematian adalah hasil perbuatan itu, dihukum

dengan hukuman mati atau pemenjaraan selama
hayat, dan dalam hal suatu pertubuhan perbadanan,
dihukum dengan denda minimum sebanyak tiga
puluh juta ringgit; atau

(ii) dalam apa-apa hal lain, dihukum dengan pemenjaraan

selama tempoh tidak kurang daripada sepuluh
tahun atau dengan denda tidak kurang daripada
sepuluh juta ringgit atau dengan kedua-duanya,
dan dalam hal suatu pertubuhan perbadanan,
dihukum dengan denda minimum sebanyak dua
puluh juta ringgit; atau

_(b) berhubung dengan barang strategik selain senjata atau_

bahan yang berkaitan, dihukum dengan pemenjaraan
selama tempoh tidak kurang daripada lima tahun atau
dengan denda tidak kurang daripada lima juta ringgit atau
dengan kedua-duanya, dan dalam hal suatu pertubuhan
perbadanan, dihukum dengan denda minimum sebanyak
sepuluh juta ringgit.

(3) Dalam apa-apa prosiding bagi suatu kesalahan yang
berkenaan dengan mana-mana barang strategik yang disebut
dalam perenggan (1)(c), hendaklah menjadi suatu pembelaan bagi
tertuduh untuk membuktikan bahawa dia telah membuat segala
siasatn yang munasabah tentang kegunaan atau kegunaan yang
dicadangkan bagi barang itu dan berpuas hati daripada siasatan
sedemikian bahawa barang itu tidak akan digunakan bagi atau
berkaitan dengan suatu aktiviti terhad.

**Transaksi yang melibatkan barang tidak tersenarai dan aktiviti**
**terhad**

**12.** (1) Jika seseorang dimaklumkan oleh Pihak Berkuasa yang
berkenaan atau selainnya mengetahui atau mempunyai sebab untuk
mempercayai bahawa apa-apa barang tidak tersenarai akan atau
mungkin digunakan bagi suatu aktiviti terhad, maka orang itu
hendaklah memberitahu Pihak Berkuasa yang berkenaan mengenai
niatnya untuk mengeksport barang tidak tersenarai itu sekurangkurangnya tiga puluh hari sebelum pengeksportan itu hendak
dijalankan


-----

_Perdagangan Strategik_ 21

(2) Apabila diberitahu sedemikian, Pihak Berkuasa yang
berkenaan hendaklah memutuskan sama ada untuk membenarkan
pengeksportan itu diteruskan atau tidak.

(3) Pihak Berkuasa yang berkenaan boleh memutuskan untuk
membenarkan pengeksportan itu diteruskan tertakluk kepada
pemberian suatu permit di bawah Akta ini.

(4) Seseorang yang melanggar subseksyen (1) melakukan suatu
kesalahan dan hendaklah, apabila disabitkan—

_(a)_ berhubung dengan barang tidak tersenarai yang merupakan

senjata atau bahan yang berkaitan—

(i) jika perbuatan itu dilakukan dengan niat untuk

mengeksport, memindahkan atau membawa dalam
transit barang tidak tersenarai itu tanpa permit
dengan menyalahi undang-undang atau dengan
pengetahuan bahawa pengeksportan, pemindahan
atau pembawaan dalam transit barang tidak
tersenarai itu tanpa permit menyalahi undangundang—

(A) jika kematian adalah hasil perbuatan itu,

dihukum dengan hukuman mati atau
pemenjaraan selama hayat, dan dalam hal
suatu pertubuhan perbadanan, dihukum
dengan denda minimum sebanyak tiga
puluh juta ringgit; atau

(B) dalam apa-apa hal lain, dihukum dengan

pemenjaraan selama tempoh tidak kurang
daripada sepuluh tahun atau dengan denda
tidak kurang daripada sepuluh juta ringgit
atau dengan kedua-duanya, dan dalam hal
suatu pertubuhan perbadanan, dihukum
dengan denda minimum sebanyak dua
puluh juta ringgit; atau

(ii) jika perbuatan itu dilakukan tanpa niat untuk

mengeksport, memindahkan atau membawa dalam
transit barang tidak tersenarai itu tanpa permit
dengan menyalahi undang-undang atau tanpa


-----

22 _Rang Undang-Undang_

pengetahuan bahawa pengeksportan, pemindahan
atau pembawaan dalam transit barang tidak
tersenarai itu tanpa permit menyalahi undangundang, dihukum dengan pemenjaraan selama
tempoh tidak kurang daripada lima tahun atau
dengan denda tidak kurang daripada lima juta
ringgit atau dengan kedua-duanya, dan dalam hal
suatu pertubuhan perbadanan, dihukum dengan
denda minimum sebanyak sepuluh juta ringgit;
dan

_(b) berhubung dengan barang tidak tersenarai selain senjata_

atau bahan yang berkaitan—

(i) jika perbuatan itu dilakukan dengan niat untuk

mengeksport, memindahkan atau membawa dalam
transit barang tidak tersenarai itu tanpa permit
dengan menyalahi undang-undang atau dengan
pengetahuan bahawa pengeksportan, pemindahan
atau pembawaan dalam transit barang tidak
tersenarai itu tanpa permit menyalahi undangundang, dihukum dengan pemenjaraan selama
tempoh tidak kurang daripada sepuluh tahun atau
dengan denda tidak kurang daripada sepuluh juta
ringgit atau dengan kedua-duanya, dan dalam hal
suatu pertubuhan perbadanan, dihukum dengan
denda minimum sebanyak dua puluh juta ringgit;
atau

(ii) jika perbuatan itu dilakukan tanpa niat untuk

mengeksport, memindahkan atau membawa dalam
transit barang tidak tersenarai itu tanpa permit
dengan menyalahi undang-undang atau tanpa
pengetahuan bahawa pengeksportan, pemindahan
atau pembawaan dalam transit barang tidak
tersenarai itu tanpa permit menyalahi undangundang, dihukum dengan pemenjaraan selama
tempoh tidak kurang daripada lima tahun atau
dengan denda tidak kurang daripada lima juta
ringgit atau dengan kedua-duanya, dan dalam hal
suatu pertubuhan perbadanan, dihukum dengan
denda minimum sebanyak sepuluh juta ringgit.


-----

_Perdagangan Strategik_ 23

Bahagian IV

PERMIT DAN PENDAFTARAN

**Pemakaian Akta bagi permit dan pendaftaran**

**13. Tanpa menjejaskan pemakaian am undang-undang yang**
berkaitan, bagi maksud barang strategik, barang tidak tersenarai
dan aktiviti terhad yang dikawal selia di bawah Akta ini, Pihak
Berkuasa yang berkenaan hendaklah menguruskan permit dan
pendaftaran yang dikehendaki bagi barang strategik, barang tidak
tersenarai dan aktiviti terhad sedemikian mengikut peruntukan
Akta ini.

**Permohonan bagi permit**

**14.** (1) Suatu permohonan bagi permit atau permit khas yang
disebut dalam seksyen 9 hendaklah dibuat kepada Pihak Berkuasa
yang berkenaan mengikut peraturan-peraturan yang dibuat di
bawah Akta ini.

(2) Tiap-tiap permohonan di bawah subseksyen (1) hendaklah
disertakan dengan suatu pernyataan kegunaan akhir.

(3) Suatu permohonan di bawah seksyen ini boleh ditarik balik
pada bila-bila masa sebelum ia dibenarkan atau ditolak.

**Dokumen atau maklumat tambahan**

**15. (1) Pihak Berkuasa yang berkenaan boleh, pada bila-bila masa**
selepas menerima permohonan di bawah seksyen 14 dan sebelum
permohonan itu ditentukan, melalui notis bertulis, menghendaki
pemohon untuk mengemukakan apa-apa dokumen atau maklumat
tambahan kepada Pihak Berkuasa yang berkenaan itu dalam tempoh
yang dinyatakan dalam notis itu.

(2) Jika dokumen atau maklumat tambahan yang dikehendaki
di bawah subseksyen (1) tidak dikemukakan oleh pemohon dalam
tempoh yang dinyatakan dalam notis itu atau dalam apa-apa tempoh
lanjutan yang diberikan oleh Pihak Berkuasa yang berkenaan itu,
permohonan itu hendaklah disifatkan telah ditarik balik dan tidak
diteruskan selanjutnya, tetapi tanpa menjejaskan hak pemohon itu
untuk membuat suatu permohonan baru.


-----

24 _Rang Undang-Undang_

**Pemberian atau penolakan permit**

**16.** (1) Pihak Berkuasa yang berkenaan boleh, setelah menimbangkan
permohonan bagi permit di bawah seksyen 14 dan apa-apa dokumen
atau maklumat tambahan yang dikemukakan di bawah seksyen 15
dan setelah berpuas hati bahawa segala kehendak telah dipenuhi,
memberikan permit itu atau menolak pemberian permit itu.

(2) Pihak Berkuasa yang berkenaan boleh mengenakan apa-apa
syarat yang didapatinya patut semasa memberikan permit itu.

(3) Tiap-tiap permit yang diberikan di bawah subseksyen (1)
hendaklah menyatakan tempoh permit itu.

(4) Syarat-syarat yang dikenakan di bawah permit itu boleh
pada bila-bila masa diubah atau dipinda oleh Pihak Berkuasa
yang berkenaan dengan syarat bahawa pemegang permit itu diberi
peluang yang munasabah untuk didengar.

(5) Keputusan Pihak Berkuasa yang berkenaan di bawah seksyen
ini hendaklah diberitahu kepada pemohon melalui notis bertulis
secepat yang dapat dilaksanakan.

(6) Notis bertulis oleh Pihak Berkuasa yang berkenaan di bawah
subseksyen (5) hendaklah menyatakan—

_(a) dalam hal jika permit diberikan, hakikat pemberian itu_

dan syarat-syarat, jika ada, yang dikenakan di bawah
subseksyen (2); dan

_(b) dalam hal keengganan untuk memberikan permit, hakikat_

penolakan itu dan sebab bagi penolakan itu.

(7) Pihak Berkuasa yang berkenaan boleh membaharui semula
mana-mana permit atas permohonan.

**Penggantungan dan pembatalan permit**

**17.** (1) Pihak Berkuasa yang berkenaan boleh, pada bila-bila
masa, menggantung atau membatalkan suatu permit jika—

_(a)_ pemegang permit tidak mematuhi mana-mana peruntukan

Akta ini;

_(b)_ pemegang permit tidak mematuhi mana-mana syarat yang

dikenakan atas permit;


-----

_Perdagangan Strategik_ 25

_(c)_ pemegang permit telah mendapatkan permit itu secara

salah atau secara haram; atau

_(d)_ adalah perlu bagi kepentingan negara, keselamatan negara

atau maksud ketidakcambahan,

dan hendaklah memberitahu pemegang permit itu dalam tempoh
tiga puluh hari melalui notis bertulis bahawa permit itu telah
digantung atau dibatalkan.

(2) Suatu penggantungan atau pembatalan di bawah subseksyen
(1) hendaklah terus berkuat kuasa sehingga pemegang permit itu
mengambil langkah-langkah untuk menyingkirkan sebab-sebab
bagi penggantungan atau pembatalan itu dengan memuaskan Pihak
Berkuasa yang berkenaan.

(3) Bagi maksud perenggan (1)(d), penentuan tentang maksud
kepentingan negara dan keselamatan negara hendaklah dibuat
oleh Menteri dan penentuan sedemikian hendaklah muktamad
dan mengikat semua orang dan tidak boleh dicabar, dirayu,
dikaji semula, dibatalkan atau dipersoalkan dalam mana-mana
mahkamah.

**Penggunaan permit tanpa kebenaran**

**18. (1) Tiada seorang pun yang diberikan permit di bawah Akta**
ini boleh membenarkan permit itu digunakan oleh mana-mana
orang lain.

(2) Seseorang yang melanggar subseksyen (1) melakukan suatu
kesalahan dan hendaklah, apabila disabitkan, dihukum dengan
pemenjaraan selama tempoh tidak kurang daripada tiga tahun
atau dengan denda tidak kurang daripada tiga juta ringgit atau
dengan kedua-duanya, dan dalam hal suatu pertubuhan perbadanan,
dihukum dengan denda minimum sebanyak lima juta ringgit.

**Pendaftaran broker**

**19. (1) Suatu permohonan bagi pendaftaran untuk menjalankan**
pembrokeran barang strategik yang disebut dalam seksyen 11
hendaklah dibuat kepada Pihak Berkuasa yang berkenaan mengikut
peraturan-peraturan yang dibuat di bawah Akta ini.


-----

26 _Rang Undang-Undang_

(2) Suatu permohonan di bawah seksyen ini boleh ditarik balik
pada bila-bila masa sebelum permohonan itu dibenarkan atau
ditolak.

(3) Pihak Berkuasa yang berkenaan boleh, pada bila-bila masa
selepas menerima permohonan di bawah seksyen ini dan sebelum
permohonan itu ditentukan, melalui notis bertulis, menghendaki
pemohon untuk mengemukakan apa-apa dokumen atau maklumat
tambahan kepada Pihak Berkuasa yang berkenaa itu dalam tempoh
yang dinyatakan dalam notis itu.

(4) Jika dokumen atau maklumat tambahan yang dikehendaki
di bawah subseksyen (3) tidak dikemukakan oleh pemohon dalam
tempoh yang dinyatakan dalam notis itu atau dalam apa-apa tempoh
lanjutan yang diberikan oleh Pihak Berkuasa yang berkenaan itu,
permohonan itu hendaklah disifatkan telah ditarik balik dan tidak
diteruskan selanjutnya, tetapi tanpa menjejaskan hak pemohon itu
untuk membuat suatu permohonan baru.

(5) Pihak Berkuasa yang berkenaan boleh, setelah menimbangkan
permohonan bagi pendaftaran itu dan apa-apa dokumen atau
maklumat tambahan yang dikemukakan di bawah subseksyen (3)
dan setelah berpuas hati bahawa segala kehendak telah dipenuhi,
mendaftarkan pemohon atau menolak pendaftaran itu.

(6) Pendaftaran di bawah seksyen ini adalah sah selama tempoh
satu tahun dan boleh dibaharui semula atas permohonan.

(7) Pihak Berkuasa yang berkenaan boleh mengenakan apa-apa
syarat yang didapatinya patut semasa memberikan pendaftaran
itu.

(8) Syarat-syarat yang dikenakan atas pendaftaran itu boleh
pada bila-bila masa diubah atau dipinda oleh Pihak Berkuasa
yang berkenaan dengan syarat bahawa broker berdaftar itu diberi
peluang yang munasabah untuk didengar.

(9) Keputusan Pihak Berkuasa yang berkenaan di bawah seksyen
ini hendaklah diberitahu kepada pemohon melalui notis bertulis
secepat yang dapat dilaksanakan.

(10) Notis bertulis oleh Pihak Berkuasa yang berkenaan di
bawah subseksyen (9) hendaklah menyatakan—

_(a) dalam hal jika pendaftaran diberikan, hakikat pendaftaran_

itu dan syarat-syarat, jika ada, yang dikenakan di bawah
subseksyen (7); dan


-----

_Perdagangan Strategik_ 27

_(b) dalam hal penolakan pendaftaran, hakikat penolakan itu_

dan sebab bagi penolakan itu.

(11) Pihak Berkuasa yang berkenaan boleh, pada bila-bila masa,
menggantung atau membatalkan suatu pendaftaran jika—

_(a) broker berdaftar itu tidak mematuhi mana-mana peruntukan_

Akta ini;

_(b)_ broker berdaftar itu tidak mematuhi mana-mana syarat

yang dikenakan atas pendaftaran;

_(c) broker berdaftar itu telah mendapatkan pendaftaran itu_

secara salah atau secara haram; atau

_(d) adalah perlu bagi kepentingan negara, keselamatan negara_

atau maksud ketidakcambahan,

dan hendaklah memberitahu broker berdaftar itu dalam tempoh
tiga puluh hari melalui notis bertulis bahawa pendaftaran itu telah
digantung atau dibatalkan.

(12) Suatu penggantungan atau pembatalan di bawah subseksyen
(11) hendaklah terus berkuat kuasa sehingga broker berdaftar itu
telah mengambil langkah-langkah untuk menyingkirkan sebabsebab bagi penggantungan atau pembatalan itu dengan memuaskan
Pihak Berkuasa yang berkenaan.

(13) Bagi maksud perenggan (11) (d), penentuan tentang maksud
kepentingan negara dan keselamatan negara hendaklah dibuat
oleh Menteri dan penentuan sedemikian hendaklah muktamad
dan mengikat atas semua orang dan tidak boleh dicabar, dirayu,
dikaji semula, dibatalkan atau dipersoalkan dalam mana-mana
mahkamah.

**Hilang kelayakan kerana kesalahan**

**20.** Mana-mana mahkamah yang di hadapannya seseorang
disabitkan atas apa-apa kesalahan di bawah Akta ini berkaitan
dengan pengeksportan, pemindahan atau pembawaan dalam transit
barang strategik atau barang tidak tersenarai atau pembrokeran
barang strategik boleh memerintahkan supaya—

_(a) orang itu dihilangkan kelayakannya daripada memegang_

atau mendapatkan suatu permit di bawah Akta ini atau
daripada didaftarkan sebagai seorang broker di bawah


-----

28 _Rang Undang-Undang_

Akta ini bagi seumur hidup atau selama tempoh yang
didapati patut oleh mahkamah; dan

_(b) butir-butir mengenai sabitan itu dan apa-apa hilang_

kelayakan yang baginya orang yang disabitkan itu tertakluk
hendaklah diberitahu kepada Pengawal dan hendaklah
diendorskan pada mana-mana permit atau pendaftaran
yang dipegang oleh pesalah itu:

Dengan syarat bahawa, jika didapati patut oleh mahkamah,
apa-apa hilang kelayakan yang dikenakan di bawah seksyen ini
boleh dihadkan kepada pengeksportan, pemindahan, pembawaan
dalam transit atau pembrokeran barang strategik atau barang
tidak tersenarai, mengikut mana-mana yang berkenaan, yang sama
kelas atau perihalannya seperti barang strategik atau barang tidak
tersenarai yang berkenaan dengannya kesalahan itu dilakukan.

**Penggantungan permit atau pendaftaran apabila hilang**
**kelayakan**

**21. (1) Jika seseorang yang dihilangkan kelayakan menurut kuasa**
suatu sabitan atau perintah di bawah Akta ini ialah pemegang
permit atau broker berdaftar, mengikut mana-mana yang berkenaan,
maka permit atau pendaftaran itu hendaklah digantung selagi
hilang kelayakan itu terus berkuat kuasa.

(2) Sesuatu permit atau pendaftaran yang digantung menurut
kuasa seksyen ini tidak mempunyai kuat kuasa dalam tempoh
penggantungan itu.

(3) Jika mana-mana orang yang dihilangkan kelayakan di bawah
seksyen ini daripada memegang atau mendapatkan suatu permit
memohon atau mendapatkan suatu permit semasa dia hilang
kelayakan sedemikian, atau jika mana-mana orang itu semasa dia
hilang kelayakan sedemikian, mengeksport, memindahkah atau
membawa dalam transit apa-apa barang strategik atau barang tidak
tersenarai atau, jika kehilangan kelayakan itu dihadkan kepada
pengeksportan, pemindahan atau pembawaan dalam transit kelas
atau perihalan tertentu barang strategik atau barang tidak tersenarai,
mengeksport, memindahkah atau membawa dalam transit apa-apa
barang strategik atau barang tidak tersenarai daripada kelas atau
perihalan itu, maka orang itu melakukan suatu kesalahan dan
hendaklah, apabila disabitkan, dihukum dengan pemenjaraan selama
tempoh tidak kurang daripada sepuluh tahun atau dengan denda


-----

_Perdagangan Strategik_ 29

tidak kurang daripada sepuluh juta ringgit atau dengan keduaduanya, dan dalam hal suatu pertubuhan perbadanan, dihukum
dengan denda minimum sebanyak dua puluh juta ringgit.

(4) Jika mana-mana orang yang dihilangkan kelayakan daripada
memegang atau mendapatkan suatu pendaftaran sebagai broker di
bawah seksyen ini memohon atau mendapatkan suatu pendaftaran
semasa dia dihilangkan kelayakan sedemikian, atau jika mana-mana
orang itu semasa dia dihilangkan kelayakan sedemikian, menjalankan
apa-apa perbuatan pembrokeran apa-apa barang strategik atau,
jika kehilangan kelayakan itu dihadkan kepada pembrokeran kelas
atau perihalan barang strategik yang tertentu, menjalan perbuatan
pembrokeran apa-apa barang strategik daripada kelas atau perihalan
itu, maka orang itu melakukan suatu kesalahan dan hendaklah,
apabila disabitkan, dihukum dengan pemenjaraan selama tempoh
tidak kurang daripada sepuluh tahun atau dengan denda tidak
kurang daripada sepuluh juta ringgit atau dengan kedua-duanya,
dan dalam hal suatu pertubuhan perbadanan, dihukum dengan
denda minimum sebanyak dua puluh juta ringgit.

(5) Sesuatu permit atau pendaftaran yang didapatkan oleh orang
yang hilang kelayakan seperti yang tersebut dahulu hendaklah
tidak kuat kuasa.

**Permohonan untuk menghapuskan hilang kelayakan**

**22. (1) Seseorang yang menurut kuasa suatu sabitan atau perintah**
di bawah Akta ini dihilangkan kelayakan daripada memegang
atau mendapatkan sesuatu permit atau pendaftaran boleh, pada
bila-bila masa selepas habis tempoh tiga tahun dari tarikh sabitan
atau perintah itu, dan dari semasa ke semasa (yang tidak kurang
daripada tiga bulan dari tarikh permohonannya yang terakhir
yang dibuat di bawah seksyen ini) memohon kepada mahkamah
yang di hadapannya dia disabitkan atau yang membuat perintah
itu bagi menghapuskan hilang kelayakan itu.

(2) Apabila suatu permohonan di bawah subseksyen (1) dibuat,
mahkamah boleh, setelah mengambil kira watak pemohon,
kelakuannya berikutan daripada sabitan atau perintah itu, jenis
kesalahan dan apa-apa hal keadaan lain, sama ada dengan perintah
menghapuskan hilang kelayakan itu dari tarikh yang dinyatakan
oleh mahkamah dalam perintah itu atau menolak permohonan
itu.


-----

30 _Rang Undang-Undang_

(3) Apabila suatu permohonan di bawah subseksyen (1) dibuat,
mahkamah hendaklah mengambil kira apa-apa representasi yang
dibuat oleh Pengawal atau mana-mana Pihak Berkuasa yang
berkenaan.

**Pengendorsan pada permit**

**23. (1) Sesuatu perintah supaya butir-butir mengenai apa-apa**
sabitan atau mengenai apa-apa hilang kelayakan yang baginya
orang yang disabitkan itu tertakluk diendorskan pada mana-mana
permit atau pendaftaran yang dipegang oleh pesalah itu hendaklah,
sama ada pesalah itu pada masa itu adalah pemegang suatu permit
atau pendaftaran atau tidak, berkuat kuasa sebagai suatu perintah
bahawa apa-apa permit atau pendaftaran yang boleh dipegang
olehnya pada masa itu atau yang boleh didapati kemudian hendaklah
diendorskan sedemikian sehingga dia berhak di bawah seksyen ini
untuk memiliki suatu permit atau pendaftaran yang dikeluarkan
kepadanya yang bebas daripada apa-apa pengendorsan.

(2) Jika mana-mana orang yang permit atau pendaftarannya telah
diperintahkan supaya diendorskan memohon bagi suatu permit
atau pendaftaran tanpa memberikan butir-butir mengenai perintah
itu, maka orang itu melakukan suatu kesalahan dan hendaklah,
apabila disabitkan, dihukum dengan denda tidak melebihi satu juta
ringgit atau dengan pemenjaraan selama tempoh tidak melebihi dua
tahun atau dengan kedua-duanya, dan dalam hal suatu pertubuhan
perbadanan, dihukum dengan denda minimum sebanyak dua juta
ringgit, dan apa-apa permit atau pendaftaran yang didapatkan
sedemikian hendaklah tidak mempunyai kuat kuasa.

(3) Jika sesuatu mahkamah memerintahkan supaya butir-butir
diendorskan pada permit atau pendaftaran yang dipegang oleh
mana-mana orang, atau jika, melalui suatu sabitan atau perintah
mahkamah, seseorang itu dihilangkan kelayakan daripada memegang
atau mendapatkan suatu permit atau pendaftaran, mahkamah
hendaklah menghantar notis mengenai sabitan atau perintah itu
kepada Pengawal dan memerintahkan orang itu untuk menyerahkan
permit atau pendaftaran itu kepada Pengawal bagi pengendorsan
yang sewajarnya.

(4) Jika menurut suatu notis mahkamah yang disebut dalam
subseksyen (3), butir-butir yang dikehendaki diendorskan pada
permit atau pendaftaran itu dimasukkan dalam daftar yang
disenggarakan oleh Pengawal di bawah Akta ini, pengendorsan
itu hendaklah disifatkan telah dilaksanakan.


-----

_Perdagangan Strategik_ 31

**Penyenggaraan dokumen dan daftar**

**24. (1) Seseorang yang diberikan permit atau didaftarkan sebagai**
broker di bawah Akta ini hendaklah berhubung dengan barang
strategik atau aktiviti terhad—

_(a) menyenggarakan suatu daftar dalam bentuk yang ditetapkan;_

dan

_(b)_ menyimpan segala dokumen bagi apa-apa tempoh yang

ditetapkan.

(2) Daftar itu hendaklah—

_(a)_ disimpan semata-mata bagi maksud mencatatkan rekod

dan maklumat yang ditetapkan;

_(b) sentiasa dikemaskinikan dan disimpan secara teratur dan_

dalam keadaan baik; dan

_(c) disimpan bagi apa-apa tempoh yang ditetapkan._

(3) Orang yang disebut dalam subseksyen (1) hendaklah
menyediakan daftar untuk pemeriksaan sebagaimana dan apabila
dikehendaki oleh pegawai diberi kuasa.

(4) Seseorang yang melanggar subseksyen (1), (2) atau (3)
melakukan suatu kesalahan dan hendaklah, apabila disabitkan,
dihukum dengan denda tidak melebihi satu juta ringgit atau
dengan pemenjaraan selama tempoh tidak melebihi dua tahun atau
dengan kedua-duanya, dan dalam hal suatu pertubuhan perbadanan,
dihukum dengan denda minimum sebanyak dua juta ringgit.

**Daftar**

**25.** (1) Pengawal hendaklah menyimpan dan menyenggarakan
daftar pemegang permit dan broker berdaftar.

(2) Daftar itu hendaklah tersedia bagi pemeriksaan oleh orang
awam tertakluk kepada apa-apa syarat yang didapati patut oleh
Pengawal.

(3) Suatu salinan atau cabutan mana-mana catatan dalam daftar
yang diperakui dengan sewajarnya oleh Pengawal hendaklah
diberikan kepada mana-mana orang yang menghendaki salinan
atau cabutan itu atas bayaran fi yang ditetapkan.


-----

32 _Rang Undang-Undang_

(4) Daftar hendaklah menjadi keterangan muktamad sekiranya
apa-apa persoalan berbangkit tentang sama ada mana-mana orang
memegang permit sah atau didaftarkan sebagai broker di bawah
Akta ini.

Bahagian V

PENGUATKUASAAN

**Pemakaian Akta bagi penguatkuasaan**

**26. Tanpa menjejaskan keluasan seksyen 3 dan pemakaian undang-**
undang yang berkaitan, bagi maksud barang strategik, barang
tidak tersenarai dan aktiviti terhad yang dikawal selia di bawah
Akta ini, kuasa penguatkuasaan yang diperuntukkan di bawah
Bahagian ini hendaklah tersedia bagi pegawai diberi kuasa.

**Pengemukaan kad kuasa**

**27.** Tiap-tiap pegawai diberi kuasa hendaklah mengisytiharkan
jawatannya dan apabila diminta mengemukakan kad kuasanya
kepada orang yang terhadapnya dia bertindak.

**Kuasa pegawai diberi kuasa**

**28. (1) Tanpa menjejaskan kuasa pegawai diberi kuasa di bawah**
mana-mana undang-undang bertulis lain, termasuk undang-undang
yang berkaitan, pegawai diberi kuasa hendaklah mempunyai kuasa
yang berikut bagi maksud menguatkuasakan Akta ini:

_(a)_ menerima dan menimbangkan apa-apa laporan tentang

berlakunya sesuatu kesalahan di bawah Akta ini;

_(b) memberhentikan, memasuki, menaiki, memeriksa dan_

menggeledah mana-mana tempat, premis, struktur
atau pengangkutan dan untuk menahan mana-mana
pengangkutan;

_(c) memanggil kembali mana-mana pengangkutan yang telah_

meninggalkan mana-mana pelabuhan atau tempat di
Malaysia dan menahan pengangkutan itu;

_(d) melaksanakan hak kejar buru;_


-----

_Perdagangan Strategik_ 33

_(e) menuntut pengemukaan apa-apa permit, rekod, perakuan_

atau dokumen lain dan memeriksa, membuat salinan atau
mengambil cabutan daripada permit, rekod, perakuan
atau dokumen lain itu;

_(f) menyiasat apa-apa kesalahan di bawah Akta ini;_

_(g) memeriksa dan menyita apa-apa barang strategik atau_

barang tidak tersenarai berserta dengan apa-apa bekas,
bungkusan, pengangkutan atau benda lain yang didalamnya
barang strategik atau barang tidak tersenarai itu distorkan,
disimpan atau dijumpai, rekod, buku, akaun, dokumen
atau data berkomputer yang berhubungan dengan apaapa kesalahan di bawah Akta ini;

_(h) menangkap mana-mana orang yang pegawai diberi kuasa_

itu mempunyai sebab untuk mempercayai telah melakukan
atau sedang mencuba untuk melakukan sesuatu kesalahan
di bawah Akta ini; dan

_(i) menyingkirkan mana-mana pengangkutan yang pegawai_

diberi kuasa itu mempunyai sebab untuk mempercayai
terlibat dalam aktiviti terhad atau bertindak bertentangan
dengan kepentingan negara atau keselamatan negara.

(2) Walau apa pun subseksyen (1), tiada pengangkutan boleh
diberhentikan, dimasuki, dinaiki, digeledah, diperiksa atau ditahan
di dalam kawasan laut wilayah jika laluan pengangkutan itu di
dalam laut wilayah merupakan laluan ikhlas.

(3) Bagi maksud subseksyen (2), laluan sesuatu pengangkutan
merupakan laluan ikhlas jika dan selagi laluan pengangkutan itu
tidak memudaratkan keamanan, ketenteraman atau keselamatan
Negara Malaysia.

(4) Walau apa pun mana-mana undang-undang bertulis,
bagi maksud subseksyen (3), aktiviti yang berikut hendaklah
dianggap memudaratkan keamanan, ketenteraman dan keselamatan
negara:

_(a) apa-apa ancaman atau penggunaan kekerasan terhadap_

kedaulatan, keutuhan wilayah atau kebebasan politik
Malaysia atau apa-apa perbuatan yang dengan apa-apa
cara merupakan pelanggaran prinsip undang-undang
antarabangsa;


-----

34 _Rang Undang-Undang_

_(b) apa-apa penggunaan atau latihan dengan apa-apa jenis_

senjata;

_(c) apa-apa perbuatan yang bertujuan untuk mengumpul_

maklumat yang memudaratkan keselamatan negara atau
pertahanan Malaysia;

_(d) apa-apa perbuatan propaganda yang bertujuan untuk_

menjejaskan keamanan, keselamatan negara atau pertahanan
Malaysia;

_(e) pelancaran, pendaratan atau pengambilan naik mana-mana_

pesawat udara;

_(f) pelancaran, pendaratan atau pengambilan naik mana-mana_

peranti tentera;

_(g) pemuatan atau pemunggahan apa-apa komoditi, mata wang_

atau orang yang bertentangan dengan undang-undang
kastam, kewangan, imigresen atau kesihatan Malaysia;

_(h) apa-apa perbuatan pencemaran;_

_(i) apa-apa aktiviti menangkap ikan;_

_(j) penjalanan aktiviti penyelidikan atau tinjauan tanpa_

kebenaran;

_(k) apa-apa perbuatan yang bertujuan untuk mengganggu_

apa-apa sistem komunikasi atau apa-apa kemudahan atau
pepasangan lain di Malaysia; dan

_(l) apa-apa aktiviti lain yang tiada kaitan secara langsung_

dengan laluan.

**Kuasa penyiasatan**

**29.** (1) Seseorang pegawai diberi kuasa hendaklah mempunyai
segala kuasa yang perlu untuk menjalankan pemeriksaan dan
untuk menyiasat pelakuan mana-mana kesalahan di bawah Akta
ini.

(2) Tanpa menjejaskan keluasan subseksyen (1), bagi maksud
penyiasatan apa-apa kesalahan di bawah Akta ini, seseorang
pegawai diberi kuasa hendaklah mempunyai segala kuasa yang
boleh dijalankan oleh pegawai diberi kuasa itu di bawah manamana undang-undang bertulis dan Kanun Tatacara Jenayah

[Akta 593].


-----

_Perdagangan Strategik_ 35

**Penggeledahan dan penyitaan tanpa waran**

**30. Bagi maksud Akta ini, jika seseorang pegawai diberi kuasa**
mempunyai alasan munasabah untuk mempercayai bahawa oleh
sebab kelengahan dalam mendapatkan waran geledah penyiasatan
akan terjejas atau keterangan mengenai pelakuan kesalahan itu
mungkin diganggu, dialihkan, dirosakkan atau dimusnahkan,
pegawai diberi kuasa itu boleh, tanpa waran, memasuki manamana tempat, premis atau pengangkutan dan menyita apa-apa
barang strategik atau barang tidak tersenarai, atau apa-apa bekas,
bungkusan, pengangkutan atau benda lain yang di dalamnya barang
strategik atau barang tidak tersenarai itu distorkan, disimpan atau
dijumpai, rekod, buku, akaun, dokumen atau data berkomputer.

**Akses ke tempat atau premis**

**31. (1) Seseorang pegawai diberi kuasa hendaklah pada setiap**
masa mempunyai akses ke mana-mana tempat atau premis bagi
maksud Akta ini.

(2) Jika mana-mana pegawai diberi kuasa memasuki mana-mana
tempat atau premis mengikut peruntukan seksyen ini, maka—

_(a) dia boleh menghendaki mana-mana orang di dalamnya_

untuk mengemukakan apa-apa buku, akaun atau dokumen
lain, termasuk data berkomputer, atau rekod lain sama
ada dalam format cetakan atau elektronik, atau barang
yang dikehendaki disimpan oleh orang itu di bawah
peruntukan Akta ini;

_(b)_ dia boleh memeriksa apa-apa buku, akaun atau dokumen

lain, termasuk data berkomputer, atau rekod lain, sama
ada dalam format cetakan atau elektronik, kemudahan,
peralatan, kelengkapan, peranti atau barang dan membuat
salinan atau mengambil cabutan daripada apa-apa buku,
akaun dokumen atau rekod itu;

_(c)_ dia boleh menyita dan menahan apa-apa buku, akaun atau

dokumen lain, termasuk data berkomputer, atau rekod
lain sama ada dalam format cetakan atau elektronik,
kemudahan, peralatan, kelengkapan, peranti atau barang
yang mengandungi atau yang dengan munasabahnya
disyaki mengandungi maklumat tentang apa-apa kesalahan
yang disyaki telah dilakukan di bawah Akta ini;


-----

36 _Rang Undang-Undang_

_(d)_ dia boleh menghendaki mana-mana orang di dalamnya atau

pekerjanya untuk menjawab soalan yang berhubungan
dengan—

(i) apa-apa buku, data, dokumen atau rekod lain, atau

barang;

(ii) apa-apa catatan dalam apa-apa buku, data, dokumen

atau rekod lain; atau

(iii) apa-apa barang;

_(e)_ dia boleh menghendaki mana-mana bekas, sampul surat

atau wadah lain di dalam mana-mana tempat atau premis
itu dibuka;

_(f) dia boleh pada risiko dan perbelanjaan mana-mana orang_

di dalamnya membuka dan memeriksa apa-apa bungkusan,
atau apa-apa barang atau bahan, didalam mana-mana
tempat atau premis itu.

(3) Jika, oleh sebab jenis, saiz atau amaunnya, adalah tidak
praktik untuk memindahkan apa-apa barang, buku, akaun atau
dokumen lain, termasuk data berkomputer, atau rekod lain, sama
ada dalam format cetakan atau elektronik, yang disita di bawah
seksyen ini, pegawai yang menyita itu hendaklah, dengan apa-apa
cara, megelak barang, buku, akaun atau dokumen lain, termasuk
data berkomputer, atau rekod lain itu di dalam tempat atau premis
atau bekas yang di dalamnya ia dijumpai.

(4) Jika pegawai diberi kuasa yang bertindak di bawah peruntukan
Akta ini tidak mendapat akses bebas ke dalam mana-mana tempat
atau premis atau bagi apa-apa bekas di dalam tempat atau premis
itu, dia boleh, pada bila-bila masa, memasuki tempat atau premis
itu dan membuka bekas itu mengikut apa-apa cara, jika perlu
dengan kekerasan, sebagaimana yang difikirkannya perlu.

(5) Jika, apabila kemasukan ke dalam mana-mana tempat atau
premis di bawah peruntukan Akta ini dibuat, apa-apa barang
strategik atau barang tidak tersenarai dijumpai yang berhubungan
dengannya apa-apa kesalahan telah dilakukan, maka barang
strategik atau barang tidak tersenarai itu boleh dilucuthakkan.


-----

_Perdagangan Strategik_ 37

**Capaian kepada data berkomputer**

**32.** (1) Seseorang pegawai diberi kuasa yang menjalankan
penggeledahan di bawah Akta ini hendaklah diberi capaian kepada
data berkomputer sama ada yang disimpan dalam suatu komputer
atau selainnya.

(2) Dalam seksyen ini, “capaian” termasuklah diberikan dengan
kata laluan, kod penyulitan, kod penyahsulitan, perisian atau
perkakasan yang perlu dan apa-apa cara lain yang dikehendaki
bagi membolehkan pemahaman data berkomputer itu.

**Kuasa menggeledah pengangkutan**

**33. (1) Seseorang pegawai diberi kuasa boleh—**

_(a) menaiki mana-mana pengangkutan;_

_(b) menghendaki nakhoda kapal, juruterbang pesawat udara_

atau orang yang mengawal mana-mana pengangkutan lain
untuk memberikan apa-apa maklumat yang berhubungan
dengan pengangkutan, kargo, stor, anak kapal, penumpang
atau perjalanan itu yang didapatinya perlu;

_(c) menggeledah semua bahagian pengangkutan itu bagi_

barang strategik;

_(d) memeriksa segala barang atas pengangkutan itu dan segala_

barang yang sedang dimuatkan atau diturunkan;

_(e)_ meminta segala dokumen yang sepatutnya ada atas

pengangkutan itu; dan

_(f) menghendaki segala atau apa-apa dokumen sedemikian_

dibawa kepadanya untuk diperiksa,

dan nakhoda kapal, juruterbang pesawat udara atau orang yang
mengawal mana-mana pengangkutan lain yang enggan membenarkan
pegawai diberi kuasa itu menaiki atau menggeledah pengangkutan
itu, atau enggan memberikan apa-apa maklumat atau mengemukakan
apa-apa dokumen apabila diminta melakukan suatu kesalahan dan
hendaklah, apabila disabitkan, dihukum dengan pemenjaraan selama
tempoh tidak kurang daripada tiga tahun atau dengan denda tidak
kurang daripada satu juta ringgit atau dengan kedua-duanya.


-----

38 _Rang Undang-Undang_

(2) Jika mana-mana tempat, kotak atau peti di atas pengangkutan
itu dikunci dan kuncinya tidak diserahkan, pegawai diberi kuasa
boleh memecahkan mana-mana tempat, kotak atau peti itu.

(3) Jika apa-apa barang dijumpai tersembunyi di atas manamana pengangkutan, barang itu hendaklah disifatkan sebagai
barang strategik.

**Penggunaan kekerasan**

**34.** Jika kekerasan dikehendaki untuk masuk ke mana-mana
tempat, premis atau pengangkutan, pegawai diberi kuasa yang
melaksanakan kuasa di bawah Akta ini boleh menggunakan apaapa kekerasan yang munasabah mengikut hal keadaan.

**Senarai barang yang disita**

**35. Jika apa-apa barang strategik atau barang tidak tersenarai,**
dan apa-apa bekas, bungkusan, pengangkutan atau benda lain
yang didalamnya barang strategik atau barang tidak tersenarai itu
distorkan, disimpan atau dijumpai, rekod, buku, akaun, dokumen
atau data berkomputer disita, pegawai diberi kuasa yang menyita
barang itu hendaklah menyediakan senarai barang yang disita dan
dengan serta-merta menghantarserahkan suatu salinan senarai itu
yang ditandatanganinya kepada pemunya atau orang yang menjaga
tempat, premis atau pengangkutan yang digeledah itu, atau kepada
ejen atau pekhidmat pemunya atau orang itu, di tempat, premis
atau pengangkutan itu.

**Kuasa penangkapan**

**36. Seseorang pegawai diberi kuasa boleh menangkap tanpa**
waran mana-mana orang yang dipercayainya dengan munasabah
telah melakukan atau sedang mencuba untuk melakukan suatu
kesalahan di bawah Akta ini.

**Pemintasan komunikasi**

**37.** (1) Walau apa pun peruntukan mana-mana undang-undang
bertulis yang lain, Pendakwa Raya boleh, jika dia berpendapat
bahawa apa-apa maklumat yang berkaitan dengan maksud


-----

_Perdagangan Strategik_ 39

mana-mana penyiasatan mengenai suatu kesalahan di bawah
Akta ini yang berhubungan dengan barang strategik, barang
tidak tersenarai atau aktiviti terhad berkemungkinan terkandung
di dalamnya, atas permohonan seorang pegawai diberi kuasa,
memberi kuasa mana-mana pegawai diberi kuasa—

_(a) untuk memintas, menahan dan membuka apa-apa barang_

pos yang dalam penghantaran melalui pos; atau

_(b) untuk memintas, mendengar dan merekodkan apa-apa_

komunikasi yang dihantar atau diterima melalui manamana komunikasi.

(2) Apabila mana-mana orang didakwa atas suatu kesalahan
di bawah Akta ini yang berhubungan dengan barang strategik,
barang tidak tersenarai atau aktiviti terhad, apa-apa maklumat yang
diperoleh oleh seorang pegawai diberi kuasa menurut subseksyen
(1), sama ada sebelum atau selepas orang itu didakwa, boleh
diterima sebagai keterangan semasa perbicaraannya.

(3) Pemberikuasaan oleh Pendakwa Raya di bawah subseksyen
(1) boleh diberikan sama ada secara lisan atau bertulis; tetapi jika
suatu pemberikuasaan lisan diberikan, Pendakwa Raya hendaklah,
secepat yang dapat dilaksanakan, mengubah pemberikuasaan itu
ke dalam bentuk bertulis.

(4) Suatu perakuan oleh Pendakwa Raya yang menyatakan
bahawa tindakan yang diambil oleh seorang pegawai diberi kuasa
menurut subseksyen (1) telah diberi kuasa oleh Pendakwa Raya
di bawah subseksyen itu hendaklah menjadi keterangan muktamad
bahawa tindakan itu telah diberi kuasa sedemikian dan perakuan
itu boleh diterima sebagai keterangan tanpa bukti tandatangan
Pendakwa Raya.

(5) Tiada seorang pun boleh tertakluk kepada apa-apa kewajipan,
obligasi atau liabiliti, atau dengan apa-apa cara dipaksa untuk
mendedahkan dalam mana-mana prosiding tatacara, kaedah,
aturan atau cara, atau apa-apa perkara yang berkaitan dengannya,
mengenai apa-apa jua yang dilakukan di bawah subseksyen (1).

(6) Bagi maksud seksyen ini, “barang pos” mempunyai erti
yang sama yang diberikan kepadanya dalam Akta Perkhidmatan
Pos 1991 [Akta 465].


-----

40 _Rang Undang-Undang_

**Kuasa untuk menghendaki kehadiran orang yang mengetahui**
**mengenai kes**

**38. (1) Seseorang pegawai diberi kuasa yang menjalankan suatu**
penyiasatan di bawah Akta ini boleh melalui perintah secara
bertulis menghendaki supaya hadir di hadapannya seseorang
yang pada hemat pegawai diberi kuasa itu mengetahui tentang
hal keadaan kes itu, dan orang itu hendaklah hadir sebagaimana
yang dikehendaki sedemikian.

(2) Jika orang itu tidak hadir sebagaimana yang dikehendaki,
pegawai diberi kuasa itu boleh melaporkan ketidakhadiran itu
kepada seorang Majistret yang hendaklah mengeluarkan suatu
waran untuk memastikan kehadiran orang itu.

**Pemeriksaan orang yang mengetahui mengenai kes**

**39. (1) Seseorang pegawai diberi kuasa yang menjalankan suatu**
penyiasatan di bawah Akta ini boleh memeriksa secara lisan
seseorang yang dijangka mengetahui fakta dan hal keadaan kes
itu.

(2) Orang itu hendaklah semasa pemeriksaan itu, menzahirkan
segala maklumat yang dalam pengetahuannya, atau yang ada
padanya, berkenaan dengan perkara yang berhubungan dengannya dia
diperiksa, dan menjawab apa-apa soalan yang diajukan kepadanya
dengan sebenar dan setakat pengetahuan dan kepercayaannya yang
terbaik, dan tidak boleh enggan menjawab apa-apa soalan atas
alasan bahawa ia berkecenderungan membabitkannya.

(3) Sesuatu pernyataan yang dibuat oleh seseorang di bawah
seksyen ini hendaklah, bilamana mungkin, diubah ke dalam bentuk
bertulis dan ditandatangani oleh orang yang membuatnya atau
ditandakan dengan cap ibu jarinya, mengikut mana-mana yang
berkenaan, selepas pernyataan itu dibacakan kepadanya dalam
bahasa yang pernyataan itu dibuat olehnya dan selepas dia diberi
peluang untuk membuat apa-apa pembetulan yang diingininya.

**Kesalahan berkenaan dengan maklumat**

**40.** (1) Seseorang yang mengemukakan maklumat palsu atau
mengelirukan dalam apa-apa permohonan, laporan atau dokumen
lain bagi apa-apa maksud di bawah Akta ini atau undang-undang
yang berkaitan melakukan suatu kesalahan dan hendaklah, apabila


-----

_Perdagangan Strategik_ 41

disabitkan, dihukum dengan denda tidak melebihi satu juta ringgit
atau dengan pemenjaraan selama tempoh tidak melebihi dua
tahun atau dengan kedua-duanya, dan dalam hal suatu pertubuhan
perbadanan, dihukum dengan denda minimum sebanyak dua juta
ringgit.

(2) Seseorang yang—

_(a)_ memberikan atau menyebabkan diberikan kepada pegawai

diberi kuasa apa-apa butiran, maklumat atau pernyataan
palsu atau mengelirukan berkenaan dengan apa-apa perkara
yang pegawai itu menghendaki diberikan di bawah Akta
ini atau undang-undang yang berkaitan;

_(b)_ enggan menjawab atau memberikan jawapan palsu kepada

mana-mana soalan yang diajukan kepadanya oleh pegawai
diberi kuasa bagi maksud mendapatkan apa-apa butiran,
maklumat atau pernyataan yang dikehendaki untuk
diberikan di bawah Akta ini atau undang-undang yang
berkaitan; atau

_(c)_ tidak atau enggan mengemukakan apa-apa dokumen yang

dikehendaki oleh pegawai diberi kuasa,

melakukan suatu kesalahan dan hendaklah, apabila disabitkan,
dihukum dengan denda tidak melebihi satu juta ringgit atau
dengan pemenjaraan selama tempoh tidak melebihi dua tahun atau
dengan kedua-duanya, dan dalam hal suatu pertubuhan perbadanan,
dihukum dengan denda minimum sebanyak dua juta ringgit.

**Pelupusan barang strategik dan barang tidak tersenarai yang**
**disita**

**41. Pengawal hendaklah setelah berunding dengan Pendakwa**
Raya, pada bila-bila masa yang didapatinya patut, memerintahkan
pelupusan barang strategik atau barang tidak tersenarai berserta
apa-apa bekas, bungkusan, pengangkutan atau benda lain yang
di dalamnya barang strategik atau barang tidak tersenarai itu
distorkan, disimpan atau dijumpai, rekod, buku, akaun, dokumen
atau data berkomputer disita tertakluk kepada pematuhan tatacara
yang berikut:

_(a) suatu inventori yang menyatakan perihalan, tanda-tanda_

dan butiran lain yang dengan jelas mengenal pasti
barang yang disita telah disediakan oleh pegawai diberi
kuasa;


-----

42 _Rang Undang-Undang_

_(b) gambar barang yang disita telah diambil dengan kehadiran_

pegawai diberi kuasa, dan pegawai diberi kuasa itu telah
memperakui bahawa gambar itu adalah benar; dan

_(c) salinan apa-apa rekod, akaun, dokumen atau data berkomputer_

yang disita diperakui dengan sewajarnya oleh pegawai
diberi kuasa.

**Kebolehterimaan keterangan**

**42. Walau apa pun mana-mana undang-undang bertulis lain,**
pelupusan apa-apa barang di bawah seksyen 41 tidak boleh
menjejaskan perbicaraan mana-mana orang di bawah Akta ini
dengan syarat bahawa pelupusan barang itu telah dilakukan mengikut
seksyen itu dan mahkamah hendaklah menerima inventori, gambar
dan salinan barang yang disita yang dibuat, mengikut mana-mana
yang berkenaan, sebagai mewakili barang yang disita.

**Pelucuthakan barang strategik dan barang tidak tersenarai**
**apabila tiada pendakwaan**

**43. (1) Jika tiada pendakwaan atau sabitan berkenaan dengan**
apa-apa barang strategik atau barang tidak tersenarai berserta
apa-apa bekas, bungkusan, pengangkutan atau benda lain yang
di dalamnya barang strategik atau barang tidak tersenarai itu
distorkan, disimpan atau dijumpai, rekod, buku, akaun, dokumen
atau data berkomputer yang disita pada menjalankan mana-mana
kuasa yang diberikan di bawah Akta ini, barang itu hendaklah
dipegang bagi tempoh satu bulan kalendar dari tarikh penyitaan
dan di akhir tempoh itu hendaklah disifatkan telah dilucuthakkan,
melainkan jika suatu tuntutan secara bertulis baginya diterima
dalam tempoh itu.

(2) Seseorang yang menegaskan bahawa dialah pemunya manamana barang strategik, barang tidak tersenarai, bekas, bungkusan,
pengangkutan, benda, rekod, buku, akaun, dokumen atau data
berkomputer yang disita di bawah Akta ini dan bahawa barang
strategik, barang tidak tersenarai, bekas, bungkusan, pengangkutan,
benda, rekod, buku, akaun, dokumen atau data berkomputer itu
tidak boleh dilucuthakkan boleh dengan sendiri atau melalui
ejennya yang diberi kuasa secara bertulis olehnya, memberikan
notis bertulis kepada pegawai diberi kuasa yang membuat penyitaan
itu mengenai tuntutannya.


-----

_Perdagangan Strategik_ 43

(3) Apabila suatu notis di bawah subsekyen (2) diterima,
pegawai diberi kuasa hendaklah merujukkan perkara itu kepada
Mahkamah Sesyen untuk diputuskan.

(4) Mahkamah yang kepadanya perkara itu dirujukkan hendaklah
mengeluarkan suatu saman yang menghendaki orang yang
menegaskan bahawa dialah pemunya barang strategik, barang
tidak tersenarai, bekas, bungkusan, pengangkutan, benda, rekod,
buku, akaun, dokumen atau data berkomputer itu dan orang yang
daripadanya ia disita untuk hadir di hadapan mahkamah dan apabila
mereka hadir atau tidak hadir, setelah penyampaian wajar saman
dibuktikan, mahkamah hendaklah terus memeriksa perkara itu,
dan apabila dibuktikan bahawa suatu kesalahan di bawah Akta
ini telah dilakukan dan bahawa barang strategik, barang tidak
tersenarai, bekas, bungkusan, pengangkutan, benda, rekod, buku,
akaun, dokumen atau data berkomputer itu merupakan hal perkara
atau telah digunakan dalam pelakuan kesalahan itu, hendaklah
memerintahkan supaya barang strategik, barang tidak tersenarai,
bekas, bungkusan, pengangkutan, benda, rekod, buku, akaun,
dokumen atau data berkomputer itu dilucuthakkan atau boleh, jika
tiada bukti sedemikian, memerintahkan pelepasan barang strategik,
barang tidak tersenarai, bekas, bungkusan, pengangkutan, benda,
rekod, buku, akaun, dokumen atau data berkomputer itu kepada
orang yang berhak kepadanya.

**Kos memegang barang strategik dan barang tidak tersenarai**
**yang disita**

**44.** Jika apa-apa barang strategik atau barang tidak tersenarai,
atau apa-apa bekas, bungkusan, pengangkutan, atau benda lain
yang di dalamnya barang strategik atau barang tidak tersenarai itu
distorkan, disimpan atau dijumpai, rekod, buku, akaun, dokumen
atau data berkomputer yang disita di bawah Akta ini dipegang
dalam jagaan Kerajaan sementara menunggu penyelesaian apa-apa
prosiding berkenaan dengan sesuatu kesalahan di bawah Akta ini,
kos untuk memegang barang strategik, barang tidak tersenarai,
bekas, bungkusan, pengangkutan, benda, rekod, buku, akaun,
dokumen atau data berkomputer itu dalam jagaan hendaklah,
sekiranya mana-mana orang didapati bersalah atas suatu kesalahan,
menjadi hutang yang kena dibayar kepada Kerajaan oleh orang
itu dan boleh didapatkan semula dengan sewajarnya.


-----

44 _Rang Undang-Undang_

**Tiada kos atau ganti rugi yang berbangkit daripada penyitaan**
**boleh didapatkan**

**45.** Tiada seorang pun boleh, dalam mana-mana prosiding di
hadapan mana-mana mahkamah berkenaan dengan mana-mana
barang strategik atau barang tidak tersenarai, atau apa-apa bekas,
bungkusan, pengangkutan, atau benda lain yang di dalamnya barang
strategik atau barang tidak tersenarai itu distorkan, disimpan atau
dijumpai, rekod, buku, akaun, dokumen atau data berkomputer yang
disita pada menjalankan atau yang berupa sebagai menjalankan
mana-mana kuasa yang diberikan di bawah Akta ini, berhak
kepada kos prosiding sedemikian atau kepada apa-apa ganti rugi
atau relief lain melainkan jika penyitaan itu dibuat tanpa sebab
munasabah.

**Halangan pegawai diberi kuasa**

**46.** (1) Tiada seorang pun boleh menghalang, menggalang atau
menggangu pegawai diberi kuasa dalam pelaksanaan fungsinya
di bawah Akta ini.

(2) Seseorang yang melanggar subseksyen (1) melakukan suatu
kesalahan dan hendaklah, apabila disabitkan, dihukum dengan
denda tidak melebihi lima juta ringgit atau dengan pemenjaraan
selama tempoh tidak melebihi lima tahun atau dengan keduaduanya.

Bahagian VI

AM

**Pengecualian**

**47. Menteri boleh, melalui peraturan-peraturan, mengecualikan—**

_(a)_ mana-mana orang atau kelas orang; atau

_(b)_ mana-mana aktiviti berkenaan dengan mana-mana barang

daripada jenis atau perihalan yang ditetapkan,

daripada mana-mana peruntukan Akta ini, tertakluk kepada apaapa syarat yang ditetapkan.


-----

_Perdagangan Strategik_ 45

**Pemulaan pendakwaan**

**48.** Tiada pendakwaan bagi atau berhubungan dengan mana-mana
kesalahan di bawah Akta ini berhubungan dengan barang strategik,
barang tidak tersenarai atau aktiviti terhad boleh dimulakan kecuali
oleh atau dengan keizinan secara bertulis Pendakwa Raya.

**Kesalahan oleh pertubuhan perbadanan**

**49.** Jika suatu kesalahan terhadap mana-mana peruntukan Akta ini
telah dilakukan oleh suatu pertubuhan perbadanan, mana-mana orang
yang pada masa pelakuan kesalahan itu ialah seorang pengarah,
pengurus, setiausaha atau pegawai lain yang seumpamanya bagi
pertubuhan perbadanan itu atau yang berupa bertindak atas manamana sifat sedemikian, atau yang mengikut apa-apa cara atau
sehingga apa-apa takat bertanggunjawab bagi pengurusan apaapa hal-ehwal pertubuhan perbadanan itu, atau yang membantu
dalam pengurusan sedemikian, hendaklah disifatkan melakukan
kesalahan itu melainkan jika dia membuktikan bahawa kesalahan
itu telah dilakukan tanpa pengetahuannya, persetujuannya atau
pembiarannya dan bahawa dia telah menjalankan segala usaha
yang wajar untuk mengelakkan pelakuan kesalahan itu sebagaimana
yang dia patut jalankan, dengan mengambil kira jenis fungsinya
atas sifat itu dan segala hal keadaan.

**Kesalahan oleh pekerja atau ejen**

**50.** Jika mana-mana orang di bawah Akta ini boleh dikenakan
apa-apa hukuman atau penalti bagi apa-apa perbuatan, peninggalan,
pengabaian atau keingkarannya, orang itu boleh dikenakan hukuman
atau penalti yang sama bagi tiap-tiap perbuatan, peninggalan,
pengabaian atau keingkaran mana-mana pekerja atau ejennya
atau pekerja ejen itu, jika perbuatan, peninggalan, pengabaian
atau keingkaran itu telah dilakukan oleh pekerja orang itu dalam
masa penggajiannya, atau oleh ejen itu semasa bertindak bagi
pihak orang itu, atau oleh pekerja ejen itu dalam masa penggajian
pekerja itu dengan ejen itu atau selainnya bagi pihak ejen itu.


-----

46 _Rang Undang-Undang_

**Notis bagi penzahiran maklumat**

**51.** (1) Pengawal atau Pihak Berkuasa yang berkenaan boleh
menghantar notis kepada mana-mana orang yang Pengawal
atau Pihak Berkuasa yang berkenaan mempercayai atas alasan
munasabah mempunyai maklumat atau dokumen yang relevan
dengan penguatkuasaan Akta ini berhubungan dengan barang
strategik, barang tidak tersenarai atau aktiviti terhad, untuk
meminta orang itu mengemukakan maklumat atau dokumen itu
kepada Pengawal atau Pihak Berkuasa yang berkenaan.

(2) Seseorang yang menerima suatu notis yang disebut dalam
subseksyen (1) hendaklah mengemukakan maklumat dan dokumen
yang diminta kepada Pengawal atau Pihak Berkuasa yang berkenaan
dalam bentuk yang ditetapkan dan dalam masa yang dinyatakan
dalam notis itu.

(3) Seseorang yang melanggar subseksyen (2) melakukan
suatu kesalahan dan hendaklah, apabila disabitkan, didenda tidak
melebihi satu juta ringgit atau pemenjaraan selama tempoh tidak
melebihi dua tahun atau kedua-duanya.

**Maklumat dilindungi dan sulit**

**52. (1) Apa-apa maklumat dan dokumen yang diperoleh menurut**
Akta ini atau menurut kuasa Akta ini berhubungan dengan barang
strategik, barang tidak tersenarai atau aktiviti terhad dilindungi
dan sulit.

(2) Walau apa pun subseksyen (1), maklumat dan dokumen
yang disebut dalam subseksyen (1) tidak dilindungi atau sulit jika
maklumat dan dokumen itu dikehendaki untuk dizahirkan atau
diberitahu bagi maksud kepentingan negara, keselamatan negara
atau di bawah mana-mana undang-undang bertulis.

(3) Tiada seorang pun yang memegang maklumat atau dokumen
dilindungi atau sulit boleh dengan pengetahuan, tanpa persetujuan
secara bertulis orang yang daripadanya maklumat atau dokumen
itu diperoleh, memberitahunya atau membenarkannya diberitahu
kepada mana-mana orang, atau membenarkan mana-mana orang
mempunyai akses kepadanya, kecuali bagi maksud penguatkuasaan
Akta ini.


-----

_Perdagangan Strategik_ 47

(4) Walau apa pun mana-mana undang-undang bertulis lain,
tiada seorang pun boleh dikehendaki, berkaitan dengan manamana prosiding undang-undang, untuk mengemukakan apa-apa
pernyataan atau rekod lain yang mengandungi maklumat atau
dokumen yang dilindungi atau sulit, atau untuk memberi keterangan
berhubungan dengannya, melainkan jika prosiding itu berhubung
dengan penguatkuasaan Akta ini.

**Perlindungan pegawai**

**53.** Tiada tindakan atau pendakwaan boleh dibawa, dimulakan atau
disenggarakan dalam mana-mana mahkamah terhadap Pengawal,
Pihak Berkuasa yang berkenaan atau pegawai diberi kuasa bagi
atau atas sebab atau berkenaan dengan mana-mana tindakan yang
diarahkan atau dilakukan bagi maksud melaksanakan Akta ini jika
perbuatan itu dilakukan dengan suci hati dan dengan kepercayaan
munasabah bahawa ia perlu bagi tujuan yang dimaksudkan yang
hendak dicapai olehnya.

**Perlindungan Kerajaan, dsb. daripada liabiliti**

**54. (1) Kerajaan, Pengawal atau Pihak Berkuasa yang berkenaan,**
mengikut mana-mana yang berkenaan, tidak dikehendaki
menanggung apa-apa kerugian yang ditanggung berkenaan dengan
apa-apa barang strategik atau barang tidak tersenarai disebabkan
kebakaran, kecurian, kerosakan atau apa-apa sebab lain semasa
barang strategik atau barang tidak tersenarai itu berada dalam
mana-mana gudang kastam atau dalam jagaan atau kawalan sah
pegawai diberi kuasa melainkan jika kerugian itu disebabkan
oleh keabaian yang disengajakan, atau kegagalan pegawai diberi
kuasa.

(2) Tiada seorang pun pegawai diberi kuasa boleh dikehendaki
menanggung apa-apa kerugian yang ditanggung berkenaan dengan
apa-apa barang strategik atau barang tidak tersenarai disebabkan
kebakaran, kecurian, kerosakan atau apa-apa sebab lain semasa
barang strategik atau barang tidak tersenarai itu berada dalam
mana-mana gudang kastam atau dalam jagaan atau kawalan sah
pegawai diberi kuasa itu melainkan jika kerugian itu disebabkan
oleh keabaian yang disengajakan, atau kegagalan pegawai diberi
kuasa itu.


-----

48 _Rang Undang-Undang_

**Peraturan-peraturan**

**55.** (1) Menteri boleh membuat peraturan-peraturan yang perlu
atau suai manfaat untuk memberikan kuat kuasa penuh peruntukan
Akta ini.

(2) Tanpa menjejaskan keluasan subseksyen (1), peraturanperaturan boleh dibuat—

_(a)_ untuk menetapkan apa-apa borang bagi maksud Akta

ini;

_(b) untuk menetapkan apa-apa maklumat untuk dikemukakan_

bagi maksud Akta ini;

_(c) untuk menetapkan prosedur bagi pengeluaran permit_

di bawah Akta ini, termasuk pewujudan kelas permit
berlainan bagi kelas barang strategik berlainan;

_(d) untuk menetapkan prosedur bagi pendaftaran broker_

di bawah Akta ini, termasuk pewujudan kelas broker
berlainan bagi kelas barang strategik berlainan;

_(e) untuk menetapkan bentuk pernyataan pengguna akhir;_

_(f) untuk menetapkan fi yang kena dibayar di bawah Akta_

ini dan cara untuk memungut dan menguruskan fi
tersebut;

_(g) untuk menetapkan bentuk daftar yang dikehendaki_

disimpan dan disenggarakan oleh pemegang permit dan
broker berdaftar, termasuk butir-butir yang dikehendaki
direkodkan dalam daftar;

_(h) untuk mengadakan peruntukan bagi apa-apa perkara,_

termasuk perkara penguatkuasaan, yang di bawah Akta
ini dikehendaki atau dibenarkan untuk ditetapkan atau
yang perlu atau suai manfaat untuk ditetapkan.

(3) Peraturan-peraturan yang dibuat di bawah seksyen ini atau
mana-mana perundangan subsidiari lain yang dibuat di bawah Akta
ini boleh menetapkan bagi apa-apa perbuatan atau peninggalan
yang berlanggaran dengan peraturan-peraturan atau perundangan
subsidiari menjadi suatu kesalahan dan boleh menetapkan penalti
denda tidak melebihi satu juta ringgit atau pemenjaraan selama
tempoh tidak melebihi lima tahun atau kedua-duanya.


-----

_Perdagangan Strategik_ 49

**Pindaan Jadual**

**56. Menteri boleh, melalui perintah yang disiarkan adalam Warta,**
meminda Jadual.

**Kecualian dan peralihan**

**57. (1) Seseorang yang terlibat dalam apa-apa aktiviti yang**
berhubungan dengan barang strategik atau dalam apa-apa aktiviti
terhad sebelum sahaja permulaan kuat kuasa Akta ini dan yang
berniat untuk meneruskan aktiviti tersebut pada dan selepas
permulaan kuat kuasa itu hendaklah, tidak lewat daripada tiga
bulan dari tarikh permulaan kuat kuasa Akta ini, memohon kepada
Pengawal atau Pihak Berkuasa yang berkenaan bagi permit atau
pendaftaran, mengikut mana-mana yang dikehendaki, di bawah
Akta ini.

(2) Sementara menunggu keputusan Pengawal atau Pihak
Berkuasa yang berkenaan atas permohonan di bawah subseksyen
(1), pemohon hendaklah disifatkan sebagai diberi kuasa secara
sementara untuk meneruskan aktivitinya di bawah Akta ini bagi
tempoh tiga bulan dari tarikh permulaan kuat kuasa Akta ini dan
tiada tindakan boleh diambil terhadapnya kerana terlibat dalam
aktiviti tersebut tanpa permit atau pendaftaran semasa tempoh
tersebut.

(3) Walau apa pun subseksyen (2), seseorang yang diberi kuasa
di bawah seksyen ini hendaklah bagi maksud Akta ini mematuhi
kehendak, kewajipan dan obligasi seseorang pemegang permit
atau broker berdaftar.

(4) Jika suatu permit dikeluarkan di bawah seksyen 16 atau
pendaftaran diberikan di bawah seksyen 19 oleh Pengawal atau
Pihak Berkuasa yang berkenaan, pemohon hendaklah dengan
segera mengambil tindakan yang perlu untuk mematuhi apa-apa
syarat yang dikenakan atas permit atau pendaftaran itu, mengikut
mana-mana yang dikehendaki.

(5) Jika permit atau pendaftaran ditolak oleh Pengawal atau
Pihak Berkuasa yang berkenaan, pemohon hendaklah terhenti
sebagai disifatkan diberi kuasa di bawah subseksyen (2) dari
tarikh dia dimaklumkan mengenai keputusan Pengawal atau Pihak
Berkuasa yang berkenaan.


-----

50 _Rang Undang-Undang_

Jadual

[Seksyen 2]

UNDANG-UNDANG BERKAITAN

Undang-undang bertulis yang berhubungan dengan pengawalseliaan barang
strategik, barang tidak tersenarai dan aktiviti terhad adalah seperti yang
berikut:

1. Akta Binatang 1953 [Akta 647]

2. Akta Perlesenan Tenaga Atom 1984 [Akta 304]

3. Akta Konvensyen Senjata Kimia 2005 [Akta 641]

4. Akta Kastam Act 1967 [Akta 235]

5. Akta Racun Makhluk Perosak 1974 [Akta 149]

6. Akta Kuarantin Tumbuhan 1976 [Akta 167]

7. Akta Pencegahan dan Pengawalan Penyakit Berjangkit 1988 [Akta 342]

8. Akta Perlindungan Varieti Tumbuhan Baru 2004 [Akta 634]

HURAIAN

Rang Undang-Undang ini mengadakan peruntukan mengenai kawalan ke atas
eksport, pemindahan, transit dan pembrokeran barang strategik, termasuk senjata
dan bahan yang berkaitan, dan aktiviti lain yang akan atau boleh memudahkan
reka bentuk, pemajuan dan penghasilan senjata pemusnah besar-besaran dan
sistem penghantarannya dan bagi perkara lain yang berkaitan dengannya, selaras
dengan keselamatan negara dan obligasi antarabangsa Malaysia.

Bahagian I

2. Bahagian I Rang Undang-Undang mengandungi perkara permulaan.

_Fasal 1_ mengandungi tajuk ringkas dan kuasa Menteri untuk menetapkan

tarikh permulaan kuat kuasa Akta yang dicadangkan.

_Fasal 2 mengandungi takrif ungkapan tertentu yang digunakan dalam Akta_

yang dicadangkan.

_Fasal 3 mengadakan peruntukan bahawa Akta yang dicadangkan hendaklah_

dibaca bersama undang-undang bertulis lain dan dianggap sebagai tambahan
kepada, dan tidak mengurangkan, undang-undang bertulis lain, termasuk
undang-undang yang berkaitan. Walau bagaimanapun, sekiranya terdapat


-----

_Perdagangan Strategik_ 51

percanggahan atau ketidakselarasan antara peruntukan Akta yang dicadangkan
dengan peruntukan mana-mana undang-undang bertulis lain, peruntukan Akta
yang dicadangkan hendaklah terpakai setakat percanggahan atau ketidakselarasan
itu.

_Fasal 4 mengadakan peruntukan mengenai pemakaian luar wilayah Akta_

yang dicadangkan.

Bahagian II

3. Bahagian II Rang Undang-Undang mengadakan peruntukan mengenai
pelantikan dan kuasa Pengawal Perdagangan Strategik.

_Fasal 5 mengadakan peruntukan mengenai pelantikan Pengawal Perdagangan_

Strategik dan seorang Timbalan Pengawal Perdagangan Strategik dari kalangan
pegawai awam serta pegawai lain untuk membantu Pengawal dalam melaksanakan
Akta yang dicadangkan.

_Fasal 6 memperuntukkan mengenai fungsi dan kuasa Pengawal._

Bahagian III

4. Bahagian III Rang Undang-Undang memperkatakan kawalan barang
strategik, barang tidak tersenarai dan aktiviti terhad.

_Fasal 7 bertujuan untuk memberi Menteri kuasa untuk menetapkan apa-_

apa barang sebagai barang strategik bagi maksud Akta yang dicadangkan
sementara fasal 8 bertujuan memberi Menteri kuasa untuk menetapkan penguna
akhir terhad yang memerlukan permit khas dan pengguna akhir dilarang yang
eksport, pemindahan atau transit barang strategik atau barang tidak tersenarai
kepadanya dilarang.

_Fasal 9 bertujuan untuk melarang eksport, pemindahan or pembawaan dalam_

transit barang strategik dan barang tidak tersenarai kecuali sebagaimana yang
diperuntukkan di bawah Akta yang dicadangkan. Berdasarkan keseriusan akibat
penyalahgunaan barang strategik dan barang tidak tersenarai bagi maksud
aktiviti terhad, hukuman setimpal dicadangkan bagi setiap kesalahan di bawah
Akta yang dicadangkan.

_Fasal 10 bertujuan untuk melarang mana-mana orang daripada menyediakan_

bantuan teknikal di dalam atau di luar Malaysia jika bantuan teknikal itu
bertujuan untuk digunakan berkaitan dengan suatu aktiviti terhad.

_Fasal 11 bertujuan untuk melarang mana-mana orang daripada menjalankan_

perbuatan pembrokeran mana-mana barang strategik melainkan jika orang itu
didaftarkan di bawah Akta yang dicadangkan dan memegang permit sah bagi
pembrokeran barang strategik tersebut daripada Pihak Berkuasa yang berkenaan
di bawah undang-undang yang berkaitan.

_Fasal 12 bertujuan untuk menghendaki seseorang yang berurusan dengan_

barang tidak tersenarai untuk memaklumkan Pihak Berkuasa yang berkenaan
tentang niatnya untuk mengeksport barang tersebut sekurang-kurangnya tiga


-----

52 _Rang Undang-Undang_

puluh hari sebelum eksport itu dilaksanakan jika dia diberitahu oleh Pihak
Berkuasa yang berkenaan atau selainnya tahu atau mempunyai sebab untuk
mempercayai bahawa barang tidak tersenarai itu akan atau mungkin digunakan
bagi suatu aktiviti terhad. Pengeksportan barang tidak tersenarai sedemikian
tertakluk kepada kelulusan Pihak Berkuasa yang berkenaan.

Bahagian IV

5. Bahagian IV Rang Undang-Undang memperkatakan permit dan pendaftaran
yang dikehendaki di bawah Akta yang dicadangkan.

_Fasal 13 menjelaskan hubungan operasi Akta yang dicadangkan dengan regim_

kawal selia sedia ada ke atas barang strategik dan mengadakan peruntukan
bahawa bagi maksud barang strategik, barang tidak tersenarai dan aktiviti terhad
yang dikawal selia di bawah Akta yang dicadangkan, Pihak Berkuasa yang
berkenaan hendaklah menguruskan permit dan pendaftaran yang dikehendaki
bagi barang strategik, barang tidak tersenarai dan aktiviti terhad tersebut
mengikut peruntukan Akta yang dicadangkan.

_Fasal 14 mengadakan peruntukan bagi permohonan permit kepada Pihak_

Berkuasa yang berkenaan. Permohonan hendaklah disertai dengan, antara lain,
pernyataan pengguna akhir untuk mengesahkan destinasi dan penggunaan yang
diniatkan bagi barang strategik tersebut.

_Fasal 16 memperkatakan pemberian atau penolakan permit sementara fasal_

_17 memperkatakan penggantungan dan pembatalannya._

_Fasal 18 melarang penggunaan tanpa kebenaran permit._

_Fasal 19 memperkatakan pendaftaran broker barang strategik._

_Fasal 20 hingga 23 memperkatakan kehilangan kelayakan untuk memegang_

atau mendapatkan permit di bawah Akta yang dicadangkan atau untuk didaftarkan
sebagai broker di bawah Akta yang dicadangkan serta penggantungan permit
atau pendaftaran atas sabitan bagi kesalahan di bawah Akta yang dicadangkan.
Semasa tempoh kehilangan kelayakan atau penggantungan, permit atau
pendaftaran itu adalah tidak berkuat kuasa.

_Fasal 24 menghendaki pemegang permit dan broker berdaftar untuk_

menyenggarakan daftar dalam bentuk yang ditetapkan dan untuk menyimpan
dokumen bagi tempoh yang ditetapkan.

_Fasal 25 menghendaki Pengawal untuk menyimpan dan menyenggarakan_

daftar pemegang permit dan broker berdaftar yang hendaklah tersedia bagi
pemeriksaan awam. Daftar tersebut adalah keterangan muktamad sekiranya
sebarang persoalan berbangkit tentang sama ada mana-mana orang memegang
permit yang sah atau merupakan broker berdaftar di bawah Akta yang
dicadangkan.


-----

_Perdagangan Strategik_ 53

Bahagian V

6. Bahagian V Rang Undang-Undang mengandungi peruntukan berhubungan
dengan penguatkuasaan Akta yang dicadangkan.

_Fasal 26 menjelaskan hubungan operasi kuasa penguatkuasaan pegawai_

diberi kuasa di bawah Akta yang dicadangkan dan kuasa sedia ada mereka
di bawah undang-undang bertulis lain. Bagi maksud barang strategik, barang
tidak tersenarai dan aktiviti terhad yang dikawal selia di bawah Akta yang
dicadangkan, kuasa penguatkuasaan yang diperuntukkan di bawah Bahagian
V hendaklah tersedia bagi pegawai diberi kuasa.

_Fasal 27 menghendaki tiap-tiap pegawai diberi kuasa untuk mengisytiharkan_

jawatannya dan menunjukkan kad kuasanya apabila dikehendaki.

_Fasal 28 memperuntukkan secara am bagi kuasa pegawai diberi kuasa di_

bawah Akta yang dicadangkan.

_Fasal 29 bertujuan memberikan kuasa penyiasatan kepada pegawai diberi_

kuasa. Pegawai diberi kuasa juga diberi kuasa untuk menjalankan penggeledahan
dan penyitaan tanpa waran di bawah _fasal 30._

_Fasal 31 bertujuan untuk memberi kuasa pegawai diberi kuasa untuk masuk_

ke mana-mana tempat atau premis bagi maksud menjalankan penyiasatan di
bawah Akta yang dicadangkan sementara fasal 32 bertujuan untuk membolehkan
pegawai diberi kuasa diberi capaian kepada data berkomputer.

_Fasal 33 bertujuan untuk memberi kuasa pegawai diberi kuasa untuk_

menggeledah pengangkutan.

_Fasal 34 mengadakan peruntukan mengenai penggunaan kekerasan munasabah_

oleh pegawai diberi kuasa dalam melaksanakan kuasanya di bawah Akta yang
dicadangkan.

_Fasal 35 bertujuan untuk mengenakan kewajipan atas pegawai diberi kuasa_

untuk menyediakan senarai barang yang disita.

_Fasal 36 memberi kuasa pegawai diberi kuasa untuk menangkap tanpa waran_

mana-mana orang yang didapati melakukan atau cuba melakukan kesalahan
di bawah Akta yang dicadangkan.

_Fasal 37 mengadakan peruntukan mengenai pemintasan komunikasi oleh_

pegawai diberi kuasa atas pemberian kuasa Pendakwa Raya.

_Fasal 38 bertujuan untuk memberi kuasa pegawai diberi kuasa untuk_

menghendaki kehadiran seseorang yang mengetahui tentang kes sementara
_fasal 39 memperuntukkan mengenai pemeriksaan orang tersebut._

_Fasal 40 bertujuan untuk menjadikan pengemukaan maklumat palsu atau_

mengelirukan dalam permohonan, laporan atau dokumen lain bagi mana-mana
maksud di bawah Akta yang dicadangkan atau undang-undang berkaitan suatu
kesalahan.


-----

54 _Rang Undang-Undang_

_Fasal 41 bertujuan untuk memberi Pengawal kuasa setelah berunding_

dengan Pendakwa Raya, pada bila-bila masa yang didapatinya sesuai, untuk
memerintahkan pelupusan apa-apa barang strategik atau barang tidak tersenarai
beserta dengan apa-apa bekas, bungkusan, pengangkutan atau artikel lain yang
dalamnya barang strategik atau barang tidak tersenarai itu distorkan, disimpan
atau dijumpai, rekod, buku, akaun, dokumen atau data berkomputer yang disita
di bawah Akta yang dicadangkan setelah langkah-langkah sewajarnya diambil
tentang inventori dan pengesahan keterangan.

_Fasal 42 memperuntukkan bahawa pelupusan barang di bawah fasal 41 tidak_

menjejaskan perbicaraan mana-mana orang di bawah Akta yang dicadangkan
dan mahkamah hendaklah menerima inventori, gambar dan keterangan lain
tentang barang yang disita sebagai mewakili barang yang disita.

_Fasal 43_ bertujuan untuk memberi kuasa pelucuthakan barang yang disita

jika tidak ada pendakwaan atau sabitan.

_Fasal 44 bertujuan untuk memperuntukkan bahawa kos memegang apa-apa_

barang strategik atau barang tidak tersenarai dan apa-apa bekas, bungkusan,
pengangkutan atau artikel lain, rekod, buku, akaun, dokumen atau data
berkomputer yang berkaitan yang disita di bawah Akta yang dicadangkan
boleh didapatkan sebagai hutang yang kena dibayar kepada Kerajaan oleh
orang yang daripadanya ia disita.

_Fasal 45 bertujuan untuk memperuntukkan bahawa tiada kos atau ganti rugi_

yang berbangkit daripada penyitaan apa-apa barang strategik atau barang tidak
tersenarai dan apa-apa bekas, bungkusan, pengangkutan atau artikel lain, rekod,
buku, akaun, dokumen atau data berkomputer yang berkaitan pada menjalankan
mana-mana kuasa di bawah Akta yang dicadangkan boleh didapatkan melainkan
jika penyitaan itu dibuat tanpa sebab yang munasabah.

_Fasal 46 bertujuan untuk menjadikan halangan pegawai diberi kuasa dalam_

melaksanakan fungsinya di bawah Akta yang dicadangkan suatu kesalahan.

Bahagian VI

7. Bahagian VI Rang Undang-Undang mengandungi peruntukan am.

_Fasal 47 memberi Menteri kuasa untuk memberikan pengecualian._

_Fasal 48 memperuntukkan bahawa tiada pendakwaan bagi atau berhubungan_

dengan mana-mana kesalahan di bawah Akta yang dicadangkan berhubungan
dengan barang strategik, barang tidak tersenarai atau aktiviti terhad boleh
dimulakan kecuali oleh atau dengan keizinan secara bertulis Pendakwa
Raya.

_Fasal 49 dan 50 memperkatakan kesalahan yang dilakukan oleh pertubuhan_

perbadanan dan liabiliti bagi perbuatan pekerja atau ejen masing-masing.


-----

_Perdagangan Strategik_ 55

_Fasal 51 bertujuan untuk memberi Pengawal atau Pihak Berkuasa yang_

berkenaan kuasa untuk meminta apa-apa maklumat atau dokumen untuk
diberikan kepada Pengawal atau Pihak Berkuasa yang berkenaan jika terdapat
sebab untuk mempercayai bahawa maklumat atau dokumen itu relevan kepada
penguatkuasaan Akta yang dicadangkan.

_Fasal 52 bertujuan untuk mengenakan kewajipan ke atas seseorang kewajipan_

untuk melindungi kerahsiaan maklumat dan dokumen yang diperoleh menurut
Akta yang dicadangkan.

_Fasal 53 bertujuan untuk mengadakan peruntukan mengenai perlindungan_

Pengawal, Pihak Berkuasa yang berkenaan dan pegawai diberi kuasa dalam
menjalankan kewajipan mereka di bawah Akta yang dicadangkan daripada
pemulaan prosiding undang-undang.

_Fasal 54 bertujuan untuk memperuntukkan mengenai perlindungan Kerajaan,_

Pengawal, Pihak Berkuasa yang berkenaan dan pegawai diberi kuasa daripada
liabiliti berhubung dengan apa-apa kerugian yang ditanggung berkenaan dengan
apa-apa barang strategik atau barang tidak tersenarai semasa barang strategik
atau barang tidak tersenarai itu berada di bawah jagaan atau kawalan sah
mereka di bawah Akta yang dicadangkan.

_Fasal 55 bertujuan untuk memberi Menteri kuasa untuk membuat peraturan-_

peraturan.

_Fasal 56 bertujuan untuk memberi Menteri kuasa melalui perintah yang_

disiarkan dalam _Warta untuk meminda Jadual._

_Fasal 57 bertujuan untuk memperuntukkan perkiraan kecualian dan_

peralihan bagi aktiviti sedia ada berhubung dengan barang strategik dan aktiviti
terhad.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang.

[PN(U[2]) 2522/I]


-----

