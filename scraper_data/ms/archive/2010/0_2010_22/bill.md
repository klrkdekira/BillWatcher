---
Year: 2010
Bill: D.R.21/2010 - Rang Undang-Undang Mahkamah Rendah (Pindaan) 2010 (Lulus)
Title: D.R.21/2010 - Rang Undang-Undang Mahkamah Rendah (Pindaan) 2010 (Lulus)
Download URL: https://www.parlimen.gov.my/files/billindex/pdf/2010/DR212010.pdf
URL: https://www.parlimen.gov.my/files/billindex/pdf/2010/DR212010.pdf
---
---
Reading:
D.R.21/2010
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

_Mahkamah Rendah (Pindaan)_ 1

**D.R. 21/2010**

RANG UNDANG-UNDANG

_b e r n a m a_

Suatu Akta untuk meminda Akta Mahkamah Rendah 1948.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Mahkamah Rendah**
(Pindaan) 2010.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta._

**Pindaan am**

**2. Akta Mahkamah Rendah 1948 [Akta 92], yang disebut “Akta**
ibu” dalam Akta ini, dipinda dengan memotong perkataan “atau
Mahkamah Penghulu” di mana-mana jua terdapat.

**Pindaan seksyen 2**

**3. Subseksyen 2(1) Akta ibu dipinda—**

_(a) dengan memasukkan selepas takrif “pemastautin tetap”_

takrif yang berikut:

‘ “Pendaftar” ertinya Pendaftar, Timbalan Pendaftar,
Penolong Kanan Pendaftar atau Penolong Pendaftar
Mahkamah Rendah;’; dan

_(b) dengan memotong takrif “Penghulu”._


-----

2 _Rang Undang-Undang_

**Pindaan seksyen 3**

**4. Subseksyen 3(2) Akta ibu dipinda—**

_(a) dalam perenggan (b), dengan menggantikan koma bernoktah_

dengan noktah; dan

_(b) dengan memotong perenggan_ _(c)._

**Pindaan seksyen 5**

**5. Subseksyen 5(1) Akta ibu dipinda—**

_(a) dalam perenggan_ _(b)—_

(i) dalam teks bahasa Inggeris, dengan menggantikan

perkataan “is” yang terdapat sebelum perkataan
“issued” perkataan “if”; dan

(ii) dengan memasukkan selepas koma bernoktah

perkataan “dan”;

_(b) dalam perenggan_ _(c), dengan menggantikan perkataan_

“; dan” dengan koma; dan

_(c) dengan memotong perenggan_ _(d)._

**Seksyen baru** **5a**

**6. Akta ibu dipinda dengan memasukkan selepas seksyen 5**
seksyen yang berikut:

“Pendaftar

**5a. (1) Pendaftar, Timbalan Pendaftar dan Penolong Kanan**
Pendaftar hendaklah dilantik oleh Yang di-Pertuan Agong atas
syor Ketua Hakim Negara.

(2) Penolong Pendaftar Mahkamah Rendah hendaklah dilantik
mengikut seksyen 106.”.


-----

_Mahkamah Rendah (Pindaan)_ 3

**Pindaan seksyen 65**

**7. Seksyen 65 Akta ibu dipinda—**

_(a) dalam subseksyen (1)—_

(i) dalam perenggan (a), dengan memotong perkataan

“dan” yang terdapat di hujung perenggan itu;

(ii) dalam perenggan _(b), dengan menggantikan_

perkataan “dua ratus lima puluh ribu ringgit.”
dengan perkataan “satu juta ringgit; dan”; dan

(iii) dengan memasukkan selepas perenggan _(b)_

perenggan yang berikut:

“(c) tanpa menjejaskan keluasan perenggan (b),

bidang kuasa untuk membicarakan segala
tindakan dan guaman daripada jenis
sivil bagi pelaksanaan spesifik atau
pembatalan kontrak atau bagi pembatalan
atau pembetulan surat cara, dalam bidang
kuasa Mahkamah Sesyen.”; dan

_(b) dengan memasukkan selepas subseksyen (4) subseksyen_

yang berikut:

“(5) Mahkamah Sesyen boleh, berkenaan dengan
apa-apa tindakan atau guaman dalam bidang
kuasa Mahkamah Sesyen, dalam apa-apa prosiding
di hadapannya—

_(a) memberikan injunksi; dan_

_(b) membuat perisytiharan,_

sama ada atau tidak apa-apa relief, tebus rugi atau
remedi lain adalah atau boleh dituntut.”.

**Pindaan seksyen 69**

**8.** Seksyen 69 Akta ibu dipinda—

_(a) dengan memotong perenggan_ _(b),_ _(c) dan_ _(d); dan_

_(b)_ dalam perenggan (g), dengan memasukkan selepas perkataan

“dalam” perkataan “membuat perisytiharan di bawah
perenggan 65(5)(b) dan”.


-----

4 _Rang Undang-Undang_

**Pindaan seksyen 73**

**9.** Perenggan 73(b) Akta ibu dipinda dengan menggantikan
perkataan “dua ratus lima puluh ribu” dengan perkataan “satu
juta”.

**Pemotongan seksyen 86**

**10. Akta ibu dipinda dengan memotong seksyen 86.**

**Pindaan seksyen 90**

**11.** Seksyen 90 Akta ibu dipinda dengan menggantikan perkataan
“dua puluh lima” dengan perkataan “satu ratus”.

**Pemotongan seksyen 91**

**12. Akta ibu dipinda dengan memotong seksyen 91.**

**Pindaan seksyen 92**

**13.** Seksyen 92 Akta ibu dipinda dengan menggantikan perkataan
“tiga” dengan perkataan “sepuluh”.

**Pindaan seksyen 93**

**14.** Subseksyen 93(1) Akta ibu dipinda dalam proviso dengan
menggantikan perkataan ‘ “dua puluh lima” ’ dan perkataan
‘ “dua ratus lima puluh ribu” ’ dengan perkataan ‘ “satu ratus” ’
dan perkataan ‘ “satu juta” ’, masing-masing.

**Pemotongan Bahagian VIII**

**15.** Akta ibu dipinda dengan memotong Bahagian VIII.

**Pemotongan seksyen 100**

**16.** Akta ibu dipinda dengan memotong seksyen 100.


-----

_Mahkamah Rendah (Pindaan)_ 5

**Seksyen baru** **101a**

**17.** Akta ibu dipinda dengan memasukkan selepas seksyen 101
seksyen yang berikut:

“Kuasa Hakim Mahkamah Sesyen untuk mendengar perkara

**dalam kamar**

**101a.** Tertakluk kepada batasan yang terkandung dalam
Akta ini, Hakim Mahkamah Sesyen hendaklah mempunyai
kuasa untuk mendengar apa-apa perkara atau prosiding dalam
kamar.”.

**Kecualian dan peralihan**

**18. Semua prosiding dan kes yang belum selesai yang telah**
didaftarkan di Mahkamah Sesyen dan Mahkamah Tinggi sebelum
mula berkuat kuasanya Akta ini tidak terjejas oleh Akta ini dan
hendaklah diteruskan seolah-olah Akta ini telah tidak diperbuat.

HURAIAN

Rang Undang-Undang ini bertujuan untuk meminda Akta Mahkamah Rendah
1948 (“Akta 92”).

2. _Fasal 1 mengandungi tajuk ringkas dan kuasa Menteri untuk menetapkan_
tarikh permulaan kuat kuasa Akta yang dicadangkan.

3. _Fasal 3_ bertujuan untuk meminda seksyen 2 Akta 92 untuk memasukkan
takrif baru “Pendaftar” yang berbangkit daripada peruntukan mengenai
pelantikan Pendaftar, Timbalan Pendaftar, Penolong Kanan Pendaftar dan
Penolong Pendaftar Mahkamah Rendah di bawah seksyen 5a dalam _fasal 6._

4. Fasal 6 bertujuan untuk memperuntukkan bagi pelantikan Pendaftar, Timbalan
Pendaftar, Penolong Kanan Pendaftar dan Penolong Pendaftar Mahkamah
Rendah di bawah Akta yang dicadangkan selaras dengan peningkatan bidang
kuasa sivil Mahkamah Sesyen.

5. Fasal 7 bertujuan untuk meminda seksyen 65 Akta 92 untuk meningkatkan
bidang kuasa sivil Mahkamah Sesyen untuk membicarakan segala tindakan
dan guaman daripada jenis sivil jika amaun yang dipertikaikan atau nilai hal
perkara itu tidak melebihi satu juta ringgit. Sebagai tambahan, dengan pindaan
yang dicadangkan ini, Mahkamah Sesyen hendaklah mempunyai bidang kuasa
untuk membicarakan segala tindakan dan guaman daripada jenis sivil, tertakluk
kepada bidang kuasanya, bagi pelaksanaan spesifik atau pembatalan kontrak


-----

6 _Rang Undang-Undang_

atau bagi pembatalan atau pembetulan surat cara. Selanjutnya, subseksyen
(5) yang dicadangkan akan memberi kuasa kepada Mahkamah Sesyen untuk
memberikan injunksi dan membuat perisytiharan, sama ada atau tidak apa-apa
relief, tebus rugi atau remedi lain adalah atau boleh dituntut.

6. Fasal 11 bertujuan untuk meminda seksyen 90 Akta 92 untuk meningkatkan
bidang kuasa sivil Majistret Kelas Pertama selaras dengan peningkatan bidang
kuasa sivil Mahkamah Sesyen. Ini adalah untuk membolehkan Majistret Kelas
Pertama untuk membicarakan segala tindakan dan guaman daripada jenis sivil
jika amaun yang dipertikaikan atau nilai hal perkara itu tidak melebihi satu
ratus ribu ringgit.

7. _Fasal 13 bertujuan untuk meminda seksyen 92 Akta 92 untuk meningkatkan_
bidang kuasa Majistret Kelas Kedua selaras dengan peningkatan bidang kuasa
Majistret Kelas Pertama. Ini adalah untuk membolehkan Majistret Kelas Kedua
itu untuk membicarakan segala tindakan dan guaman daripada jenis sivil
yang plaintif bertujuan untuk mendapat kembali hutang atau tuntutan jumlah
tertentu wang yang kena dibayar oleh defendan yang tidak melebihi sepuluh
ribu ringgit.

8. _Fasal 14_ bertujuan untuk meminda seksyen 93 Akta 92 yang berbangkit
daripada peningkatan bidang kuasa sivil Mahkamah Sesyen dan Mahkamah
Majistret.

9. _Fasal 16 bertujuan untuk memotong seksyen 100 Akta 92 kerana siasatan_
permulaan mengenai kes yang boleh dibicarakan oleh Mahkamah Tinggi tidak
lagi diadakan oleh Mahkamah Sesyen atau Mahkamah Majistret. Peruntukan
yang berhubungan dengan tatacara ini dalam Kanun Tatacara Jenayah [Akta 593]
telah dipotong.

10. _Fasal 17_ bertujuan untuk memasukkan seksyen baru 101a ke dalam
Akta 92 mengenai kuasa Hakim Mahkamah Sesyen untuk mendengar apa-apa
perkara atau prosiding dalam kamar. Ini adalah selaras dengan peningkatan
bidang kuasa sivil Mahkamah Sesyen.

11. _Fasal 18_ bertujuan untuk memperuntukkan peruntukan kecualian dan
peralihan. _Fasal ini memperuntukkan bahawa semua prosiding dan kes yang_
belum selesai yang telah didaftarkan di Mahkamah Sesyen dan Mahkamah
Tinggi sebelum mula berkuat kuasanya Akta ini tidak terjejas oleh Akta ini
dan hendaklah diteruskan seolah-olah Akta ini telah tidak diperbuat.

12. Rang Undang-Undang ini, melalui fasal 15, juga bertujuan untuk memotong

Bahagian VIII Akta 92 selaras dengan langkah untuk menghapuskan Mahkamah
Penghulu. Pindaan dalam _fasal 2, 4, 5, 10_ dan 12 ialah pindaan berbangkit
berikutan daripada pemotongan Bahagian VIII.

13. Pindaan yang dicadangkan bagi seksyen 69 dan 73 Akta 92 dalam _fasal_

_8 dan 9 masing-masing ialah pindaan berbangkit yang disebabkan oleh langkah_
untuk meningkatkan bidang kuasa sivil Mahkamah Sesyen.

14. Pindaan lain yang tidak disebut secara khusus dalam Huraian ini ialah

pindaan kecil atau berbangkit.


-----

_Mahkamah Rendah (Pindaan)_ 7

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2713]


-----

