---
Year: 2021
Bill: D.R 2/2021 - RUU Perbadanan Insurans Deposit Malaysia (Pindaan) 2021 (Lulus)
Title: D.R 2/2021 - RUU Perbadanan Insurans Deposit Malaysia (Pindaan) 2021 (Lulus)
Download URL: https://www.parlimen.gov.my/files/billindex/pdf/2021/D.R%202_2021%20-%20bm.pdf
URL: https://www.parlimen.gov.my/files/billindex/pdf/2021/D.R%202_2021%20-%20bm.pdf
---
---
Reading:
D.R 2/2021
Bacaan Pertama Pada:23/09/2021
Bacaan Kedua Pada:26/10/2021
Dibentang Oleh:YB Tuan Haji Yamani Hafez bin Musa – Timbalan Menteri Kewangan II
Diluluskan Pada:26/10/2021
Dibentang Oleh:YB Tuan Haji Yamani Hafez bin Musa – Timbalan Menteri Kewangan II
---

_Perbadanan Insurans Deposit Malaysia (Pindaan)_ 1

**D.R. 2/2021**

RANG UNDANG-UNDANG

_b e r n a m a_

Suatu Akta untuk meminda Akta Perbadanan Insurans Deposit
Malaysia 2011.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Perbadanan Insurans
Deposit Malaysia (Pindaan) 2021.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan
kuat kuasa peruntukan yang berlainan Akta ini.

**Pindaan am**

**2.** Akta Perbadanan Insurans Deposit Malaysia 2011 [Akta 720],
yang disebut “Akta ibu” dalam Akta ini, dipinda—

_(a)_ dengan menggantikan perkataan “Akta Syarikat 1965”

di mana-mana jua terdapat termasuk dalam nota bahu
dengan perkataan “Akta Syarikat 2016”; dan


-----

2 _Rang Undang-Undang_

_(b)_ dengan menggantikan perkataan “pelikuidasi sementara”

di mana-mana jua terdapat dengan perkataan
“pelikuidasi interim”.

**Pindaan seksyen 2**

**3.** Subseksyen 2(1) Akta ibu dipinda—

_(a)_ dengan memasukkan sebelum takrif “Akta dimansuhkan”

takrif yang berikut:

‘ “akaun pelaburan” mempunyai erti yang sama
sebagaimana yang ditakrifkan di bawah subseksyen 2(1)
Akta Perkhidmatan Kewangan Islam 2013;’;

_(b)_ dalam takrif “berkaitan”, dengan menggantikan perkataan

“seksyen 6” dengan perkataan “seksyen 7”;

_(c)_ dengan menggantikan takrif “deposit Islam” dengan takrif

yang berikut:

‘ “deposit Islam” mempunyai erti yang sama
sebagaimana yang ditakrifkan di bawah subseksyen 2(1)
Akta Perkhidmatan Kewangan Islam 2013;’;

_(d)_ dengan menggantikan takrif “deposit konvensional” dengan

takrif yang berikut:

‘ “deposit konvensional” mempunyai erti yang sama
sebagaimana yang diberikan kepada takrif “deposit”
di bawah subseksyen 2(1) Akta Perkhidmatan
Kewangan 2013 dan tidak termasuk suatu deposit Islam;’;

_(e)_ dalam teks bahasa kebangsaan, dalam takrif “manfaat

insurans”, dengan memasukkan selepas perkataan
“kejadian” perkataan “atau lebih”;

_(f)_ dengan menggantikan takrif “Pendaftar Syarikat” dengan

takrif yang berikut:

‘ “Pendaftar Syarikat” ertinya Pendaftar yang
ditetapkan di bawah subseksyen 20a(1) Akta Suruhanjaya
Syarikat Malaysia 2001 [Akta 614];’;


-----

_Perbadanan Insurans Deposit Malaysia (Pindaan)_ 3

_(g)_ dalam takrif “perbadanan”, dengan menggantikan perkataan

“seksyen 4” dengan perkataan “seksyen 3”; dan

_(h)_ dalam takrif “syarikat insurans”, dengan menggantikan

perkataan “dan Danajamin Nasional Berhad”
dengan perkataan “, Danajamin Nasional Berhad dan
mana-mana orang yang menjalankan perniagaan insurans
jaminan kewangan atau perniagaan insurans jaminan
kredit semata-mata”.

**Pindaan seksyen 11**

**4.** Seksyen 11 Akta ibu dipinda dengan memasukkan selepas
subseksyen (2) subseksyen yang berikut:

“(2 a) Menteri, dalam melantik pengarah di bawah
perenggan (2)(d) dan (e), hendaklah memberi perhatian
kepada—

_(a)_ kepelbagaian pengarah Lembaga dalam hal minat,

pengetahuan, kemahiran dan pengalaman;

_(b)_ kejujuran dan kedudukan orang itu; dan

_(c)_ pengetahuan, kemahiran dan pengalaman orang itu

dalam perbankan, insurans, ekonomi atau dalam
mana-mana disiplin lain yang berkaitan, yang akan
membolehkannya untuk melaksanakan fungsinya
sebagai seorang pengarah.

(2b) Setiap pengarah yang disebut dalam perenggan (2)(b)
atau _(c) boleh menugaskan secara bertulis suatu jawatan_
dalam organisasinya sebagai pengarah silih ganti yang akan
menghadiri mesyuarat Lembaga bagi menggantikan tempat
pengarah itu apabila pengarah itu bagi apa-apa sebab tidak
dapat hadir.

( 2 c ) Bagi mengelakkan keraguan, bagi maksud
subseksyen 15(9) Akta Bank Negara Malaysia 2009 [Akta 701],
jawatan Timbalan Gabenor Bank Negara Malaysia
boleh ditugaskan sebagai pengarah silih ganti di bawah
subseksyen (2b).

(2 d) Apabila menghadiri mesyuarat Lembaga bagi
menggantikan tempat pengarah yang disebut dalam
perenggan (2)(b) atau (c), pengarah silih ganti itu hendaklah
bagi segala maksud disifatkan sebagai pengarah Lembaga.”.


-----

4 _Rang Undang-Undang_

**Pindaan seksyen 12**

**5.** Subseksyen 12(1) Akta ibu dipinda dengan memasukkan selepas
perenggan _(c) perenggan yang berikut:_

“(ca) kuorum suatu mesyuarat Lembaga;”.

**Pindaan seksyen 13**

**6.** Seksyen 13 Akta ibu dipinda dengan memasukkan selepas
subseksyen (2) subseksyen yang berikut:

“(3) Seseorang pengarah silih ganti yang ditugaskan dalam
subseksyen 11(2b) oleh seorang pengarah yang disebut dalam
perenggan 11(2)(b) atau _(c)_ (dalam subseksyen ini disebut
sebagai “pengarah prinsipal”) hendaklah, melainkan jika
tugasan itu terlebih dahulu dibatalkan secara bertulis atau
jawatan itu tidak lagi wujud, terhenti menjadi pengarah silih
ganti apabila pengarah prinsipal terhenti menjadi anggota
Lembaga.”.

**Pindaan seksyen 16**

**7.** Seksyen 16 Akta ibu dipinda dengan memasukkan selepas
perkataan “pengarah” perkataan “termasuklah pengarah silih ganti”.

**Pindaan seksyen 18**

**8.** Seksyen 18 Akta ibu dipinda dengan memotong subseksyen (3).

**Pindaan seksyen 28**

**9.** Seksyen 28 Akta ibu dipinda dengan memasukkan selepas
subseksyen (2) subseksyen yang berikut:

“(3) Perbadanan diberi kuasa untuk memindahkan wang
atau aset daripada mana-mana kumpulan wang kepada
kumpulan wang lain, sebagaimana yang perlu untuk atau
berkaitan dengan, atau semunasabahnya bersampingan
dengan, pencapaian matlamatnya, pelaksanaan fungsinya
atau penunaian kewajipannya, dan tertakluk kepada apa-apa
syarat yang boleh ditentukan oleh Perbadanan.”.


-----

_Perbadanan Insurans Deposit Malaysia (Pindaan)_ 5

**Pindaan seksyen 34**

**10.** Subseksyen 34(1) Akta ibu dipinda dengan menggantikan
perkataan “diperakui” dengan perkataan “diaudit”.

**Pindaan seksyen 41**

**11.** Seksyen 41 Akta ibu dipinda—

_(a)_ dalam subperenggan (1)(a)(i), dengan memasukkan selepas

perkataan “bertanggungan terutamanya” perkataan
“dan yang memenuhi kriteria sebagaimana yang ditentukan
oleh Perbadanan”;

_(b)_ dalam subsubperenggan (1)(a)(E), dengan memotong

perkataan “dan” di hujung subsubperenggan itu;

_(c)_ dengan memasukkan selepas subsubperenggan (1)(a)(E)

subsubperenggan yang berikut:

“(EA) suatu pelaburan berkaitan derivatif; dan”; dan

_(d)_ dengan memotong subseksyen (2).

**Seksyen baharu** **46a**

**12.** Akta ibu dipinda dengan memasukkan sebelum seksyen 47
Bab 2 Bahagian IV seksyen yang berikut:

“Takrif

**46a. (1) Bagi maksud Bab ini—**

_(a)_ “jumlah deposit diinsuranskan” ertinya

jumlah deposit yang diinsuranskan secara
berasingan sebagai deposit Islam atau
deposit konvensional di bawah seksyen 42,
dikira mengikut apa-apa cara sebagaimana yang
ditentukan oleh Perbadanan;

_(b)_ “pihak pemindah” ertinya seseorang, termasuk suatu

anggota penerima deposit, yang memindahkan
perniagaannya di bawah skim pemindahan
perniagaan;


-----

6 _Rang Undang-Undang_

_(c)_ “skim pemindahan perniagaan” merujuk kepada suatu

skim pemindahan bagi keseluruhan atau bahagian
material perniagaan penerima deposit; dan

_(d)_ “tarikh pemindahan” ertinya tarikh suatu skim

pemindahan perniagaan berkuat kuasa sebagaimana
yang ditentukan oleh Perbadanan.

(2) Bagi maksud perenggan (1)(c), Perbadanan boleh
menentukan perkara yang menjadi suatu bahagian material
perniagaan penerima deposit.”.

**Penggantian seksyen 47**

**13.** Akta ibu dipinda dengan menggantikan seksyen 47 dengan
seksyen yang berikut:

“Premium pertama berkenaan dengan anggota penerima

**deposit** **baharu**

**47. (1) Tertakluk kepada subseksyen (2), (3) dan (4),**
Perbadanan hendaklah mentaksir dan memungut premium
pertama yang kena dibayar oleh suatu anggota penerima
deposit baharu bagi tahun taksiran yang ia menjadi institusi
anggota seperti yang berikut:

_(a)_ dua ratus lima puluh ribu ringgit; atau

_(b)_ suatu amaun berdasarkan suatu kadar yang ditetapkan

oleh Menteri atas syor Perbadanan dan dikira
mengikut seksyen 47a,

mengikut mana-mana yang lebih tinggi.

(2) Kecuali sebagaimana yang diperuntukkan di bawah
subseksyen (3), jika perniagaan satu atau lebih pihak pemindah
dipindahkan di bawah skim pemindahan perniagaan kepada
suatu anggota penerima deposit baharu, Perbadanan hendaklah
mentaksir dan memungut premium pertama yang kena dibayar
oleh anggota penerima deposit baharu seperti yang berikut:

_(a) dua ratus lima puluh ribu ringgit; atau_


-----

_Perbadanan Insurans Deposit Malaysia (Pindaan)_ 7

_(b)_ suatu amaun berdasarkan suatu kadar yang ditetapkan

oleh Menteri atas syor Perbadanan dan dikira
mengikut seksyen 47a,

mengikut mana-mana yang lebih tinggi.

(3) Jika perniagaan satu atau lebih anggota penerima deposit
sahaja dipindahkan di bawah skim pemindahan perniagaan
kepada suatu anggota penerima deposit baharu—

_(a)_ sebelum tarikh kena bayar tahunan yang disebut dalam

subseksyen 48(1) dalam suatu tahun taksiran, tiada
premium tahunan yang dikehendaki untuk dibayar
oleh anggota penerima deposit bagi tahun taksiran
itu; dan

_(b) selepas tarikh kena bayar tahunan yang disebut dalam_

subseksyen 48(1) dalam suatu tahun taksiran, tiada
premium pertama yang dikehendaki untuk dibayar
oleh anggota penerima deposit baharu itu.

(4) Bagi mengelakkan keraguan, jika pihak pemindah
merupakan anggota penerima deposit yang telah diluluskan
di bawah perenggan 15(1) _(a)_ Akta Perkhidmatan
Kewangan 2013 untuk menjalankan perniagaan perbankan
Islam dan perniagaan perbankan Islamnya dipindahkan
kepada anggota penerima deposit baharu di bawah suatu skim
pemindahan perniagaan sebelum tarikh kena bayar tahunan
yang disebut dalam subseksyen 48(1) dalam suatu tahun
taksiran, tiada premium tahunan yang dikehendaki untuk
dibayar oleh anggota penerima deposit bagi tahun taksiran
itu berkenaan dengan perniagaan perbankan Islam.

(5) Bagi mengelakkan keraguan, kadar yang berbeza boleh
ditetapkan di bawah subseksyen (1) dan (2) bagi kategori
yang anggota penerima deposit baharu dikelaskan di bawah
peraturan-peraturan premium dan kadar yang berbeza boleh terpakai
bagi kategori anggota penerima deposit baharu yang berbeza.

(6) Anggota penerima deposit baharu hendaklah membayar
premium pertama kepada Perbadanan dalam tempoh tiga puluh
hari dari tarikh ia menjadi anggota atau apa-apa tempoh lain
yang boleh ditentukan oleh Perbadanan.”.


-----

8 _Rang Undang-Undang_

**Seksyen baharu** **47a**

**14.** Akta ibu dipinda dengan memasukkan selepas seksyen 47
seksyen yang berikut:

“Pengiraan premium pertama berkenaan dengan anggota

**penerima deposit baharu**

**47a. (1) Premium pertama hendaklah dikira seperti yang**
berikut:

_(a)_ premium pertama yang kena dibayar oleh suatu

anggota penerima deposit baharu hendaklah dikira
berdasarkan asas sebagaimana yang ditetapkan
oleh Menteri;

_(b)_ premium pertama deposit Islam dan konvensional

hendaklah dikira secara berasingan; dan

_(c)_ kadar premium yang terpakai bagi setiap

anggota penerima deposit baharu hendaklah
berdasarkan apa-apa kriteria yang ditetapkan dalam
peraturan-peraturan.

(2) Premium pertama yang kena dibayar oleh suatu anggota
penerima deposit baharu hendaklah berdasarkan penyata yang
diperakui oleh ketua eksekutif anggota penerima deposit
baharu itu dan dikemukakan dalam apa-apa bentuk dan dalam
tempoh sebagaimana yang dikehendaki oleh Perbadanan.”.

**Pindaan seksyen 48**

**15.** Subseksyen 48(1) Akta ibu dipinda—

_(a)_ dengan menggantikan perkataan “Tiap-tiap” dengan

perkataan “Tertakluk kepada perenggan 47(3)(a) dan
subseksyen 49a(1), tiap-tiap”; dan

_(b)_ dalam teks bahasa kebangsaan, dengan menggantikan

perkataan “menjadi anggota penerima deposit” dengan
perkataan “menjadi institusi anggota”.


-----

_Perbadanan Insurans Deposit Malaysia (Pindaan)_ 9

**Pindaan seksyen 49**

**16.** Subseksyen 49(1) Akta ibu dipinda—

_(a)_ dengan menggantikan perkataan “Premium tahunan”

dengan perkataan “Tertakluk kepada seksyen 49a,
premium tahunan”; dan

_(b)_ dengan menggantikan perenggan _(a) dengan perenggan_

yang berikut:

“(a) premium tahunan yang kena dibayar oleh suatu

anggota penerima deposit hendaklah dikira
berdasarkan asas sebagaimana yang ditetapkan
oleh Menteri;”.

**Seksyen baharu 49a**

**17.** Akta ibu dipinda dengan memasukkan selepas seksyen 49
seksyen yang berikut:

“Premium tahunan berkenaan dengan anggota penerima

**deposit di bawah skim pemindahan perniagaan**

**49a. (1) Jika perniagaan satu atau lebih pihak pemindah**
dipindahkan di bawah skim pemindahan perniagaan kepada
suatu anggota penerima deposit (dalam subseksyen ini disebut
sebagai “anggota penerima pindahan”) sebelum tarikh kena
bayar tahunan yang disebut dalam subseksyen 48(1) dalam
suatu tahun taksiran—

_(a)_ anggota penerima pindahan hendaklah membayar

premium tahunan bagi tahun taksiran itu yang dikira
berdasarkan asas sebagaimana yang ditetapkan oleh
Menteri;

_(b)_ premium tahunan yang kena dibayar di bawah

perenggan _(a) hendaklah—_

(i) berdasarkan kadar dan tertakluk kepada amaun

minimum yang ditetapkan oleh Menteri atas
syor Perbadanan; dan


-----

10 _Rang Undang-Undang_

(ii) dikira mengikut apa-apa cara dan dibayar dalam

apa-apa tempoh sebagaimana yang ditentukan
oleh Perbadanan;

_(c)_ pihak pemindah tidak dikehendaki untuk membayar

premium tahunan di bawah seksyen 48 bagi tahun
taksiran itu; dan

_(d)_ bagi mengelakkan keraguan, jika pihak pemindah

merupakan anggota penerima deposit yang telah
diluluskan di bawah perenggan 15(1)(a) Akta
Perkhidmatan Kewangan 2013 untuk menjalankan
perniagaan perbankan Islam dan perniagaan perbankan
Islamnya dipindahkan di bawah suatu skim pemindahan
perniagaan kepada anggota penerima pindahan
sebelum tarikh kena bayar tahunan yang disebut
dalam subseksyen 48(1) dalam suatu tahun taksiran,
tiada premium tahunan yang dikehendaki untuk
dibayar oleh anggota penerima deposit bagi tahun
taksiran itu berkenaan dengan perniagaan perbankan
Islam.

(2) Jika perniagaan satu atau lebih bukan anggota penerima
deposit dipindahkan di bawah skim pemindahan perniagaan
kepada suatu anggota penerima deposit (dalam subseksyen ini
disebut sebagai “anggota penerima pindahan”) selepas tarikh
kena bayar tahunan yang disebut dalam subseksyen 48(1)
dalam suatu tahun taksiran—

_(a)_ anggota penerima pindahan itu hendaklah, walaupun

ia telah membayar premium tahunan di bawah
subseksyen 48(1), membayar premium tahunan
tambahan yang dikira berdasarkan asas sebagaimana
yang ditetapkan oleh Menteri; dan

_(b)_ premium tahunan tambahan yang kena dibayar

di bawah perenggan _(a) hendaklah—_

(i) berdasarkan kadar dan tertakluk kepada amaun

minimum yang ditetapkan oleh Menteri atas
syor Perbadanan; dan

(ii) dikira mengikut apa-apa cara dan dibayar dalam

apa-apa tempoh sebagaimana yang ditentukan
oleh Perbadanan.


-----

_Perbadanan Insurans Deposit Malaysia (Pindaan)_ 11

(3) Bagi mengelakkan keraguan, kadar yang ditetapkan
di bawah subseksyen (1) dan (2) dan amaun minimum yang
ditetapkan di bawah subseksyen (1) dan (2) boleh berhubung
dengan kategori yang anggota penerima deposit dikelaskan
di bawah peraturan-peraturan premium dan kadar dan amaun
minimum yang berbeza boleh terpakai bagi kategori yang
berbeza.

(4) Mana-mana anggota penerima deposit yang melanggar
subseksyen (1) atau (2) melakukan suatu kesalahan dan
hendaklah, apabila disabitkan, didenda tidak melebihi tiga juta
ringgit dan hendaklah, sebagai tambahan, dikenakan denda
harian tidak melebihi tiga puluh ribu ringgit bagi tiap-tiap
hari kesalahan itu berterusan selepas sabitan.”.

**Pindaan seksyen 54**

**18.** Seksyen 54 Akta ibu dipinda—

_(a)_ dengan menomborkan semula peruntukan yang sedia ada

sebagai subseksyen (1);

_(b)_ dalam subseksyen (1) yang dinomborkan semula, dengan

menggantikan perkataan “Apa-apa” dengan perkataan
“Tertakluk kepada subseksyen (2), apa-apa”; dan

_(c)_ dengan memasukkan selepas subseksyen (1) yang

dinomborkan semula subseksyen yang berikut:

“(2) Menteri boleh, atas syor Perbadanan, melalui
perintah yang disiarkan dalam _Warta—_

_(a)_ memperuntukkan pengurangan sebahagian atau

keseluruhan, penepian, pembayaran balik
atau rebat amaun apa-apa premium atau
surcaj premium kepada mana-mana anggota
penerima deposit; dan

_(b)_ menentukan apa-apa syarat berkenaan dengan

perenggan _(a).”._


-----

12 _Rang Undang-Undang_

**Pindaan seksyen 63**

**19.** Seksyen 63 Akta ibu dipinda—

_(a)_ dalam nota bahu, dengan menggantikan perkataan “deposit

**berkaitan indeks” dengan perkataan “pelaburan**
**berkaitan derivatif yang ditentukan sebelumnya**
**sebagai diinsuranskan oleh Perbadanan”;**

_(b)_ dengan menggantikan perkataan “suatu deposit yang

dipegang oleh anggota penerima deposit” dengan perkataan
“pelaburan berkaitan derivatif yang dipegang oleh anggota
penerima deposit dan ditentukan sebelumnya sebagai
diinsuranskan oleh Perbadanan”; dan

_(c)_ dengan menggantikan perkataan “berkenaan dengan

deposit itu” dengan perkataan “berkenaan dengan pelaburan
berkaitan derivatif itu”.

**Pindaan seksyen 67**

**20.** Seksyen 67 Akta ibu dipinda dalam nota bahu dengan
menggantikan perkataan “tuntutan” dengan perkataan “tindakan”.

**Pindaan seksyen 69**

**21.** Subseksyen 69(6) Akta ibu dipinda dengan menggantikan
perkataan “atau _(h)” dengan perkataan “,_ _(g) atau_ _(i)”._

**Seksyen baharu** **70a**

**22.** Akta ibu dipinda dengan memasukkan sebelum seksyen 71
Bab 2 Bahagian V seksyen yang berikut:

“Takrif

**70a. (1) Bagi maksud Bab ini—**

_(a)_ “pihak pemindah” ertinya seseorang, termasuk

suatu anggota penanggung insurans, yang
memindahkan perniagaannya di bawah skim
pemindahan perniagaan;


-----

_Perbadanan Insurans Deposit Malaysia (Pindaan)_ 13

_(b)_ “skim pemindahan perniagaan” merujuk kepada suatu

skim pemindahan bagi keseluruhan atau bahagian
material perniagaan takaful keluarga atau insurans
hayat atau perniagaan takaful am atau insurans am;
dan

_(c)_ “tarikh pemindahan” ertinya tarikh suatu skim

pemindahan perniagaan berkuat kuasa sebagaimana
yang ditentukan oleh Perbadanan.

(2) Bagi maksud perenggan (1)(b), Perbadanan boleh
menentukan perkara yang menjadi suatu bahagian material
perniagaan takaful keluarga atau insurans hayat atau perniagaan
takaful am atau insurans am.”.

**Penggantian seksyen 71**

**23.** Akta ibu dipinda dengan menggantikan seksyen 71 dengan
seksyen yang berikut:

“Levi pertama berkenaan dengan anggota penanggung

**insurans baharu**

**71.** (1) Tertakluk kepada subseksyen (2) dan (3), Perbadanan
hendaklah mentaksir dan memungut levi pertama yang kena
dibayar oleh suatu anggota penanggung insurans baharu bagi
tahun taksiran yang ia menjadi suatu institusi anggota seperti
yang berikut:

_(a)_ dua ratus lima puluh ribu ringgit; atau

_(b)_ suatu amaun berdasarkan suatu kadar yang ditetapkan

oleh Menteri atas syor Perbadanan dan dikira
mengikut seksyen 71a,

mengikut mana-mana yang lebih tinggi.

(2) Kecuali sebagaimana yang diperuntukkan di bawah
subseksyen (3), jika perniagaan satu atau lebih pihak pemindah
dipindahkan di bawah skim pemindahan perniagaan kepada
suatu anggota penanggung insurans baharu, Perbadanan
hendaklah mentaksir dan memungut levi pertama yang kena
dibayar oleh anggota penanggung insurans baharu seperti
yang berikut:

_(a)_ dua ratus lima puluh ribu ringgit; atau


-----

14 _Rang Undang-Undang_

_(b)_ suatu amaun berdasarkan suatu kadar yang ditetapkan

oleh Menteri atas syor Perbadanan dan dikira
mengikut seksyen 71a,

mengikut mana-mana yang lebih tinggi.

(3) Jika perniagaan satu atau lebih anggota penanggung
insurans sahaja dipindahkan di bawah skim pemindahan
perniagaan kepada suatu anggota penanggung insurans baharu—

_(a)_ sebelum tarikh kena bayar tahunan yang disebut dalam

subseksyen 72(1) dalam suatu tahun taksiran, tiada
levi tahunan yang dikehendaki untuk dibayar oleh
anggota penanggung insurans bagi tahun taksiran
itu; dan

_(b)_ selepas tarikh kena bayar tahunan yang disebut dalam

subseksyen 72(1) dalam suatu tahun taksiran, tiada
levi pertama yang dikehendaki untuk dibayar oleh
anggota penanggung insurans baharu itu.

(4) Bagi mengelakkan keraguan, kadar yang berbeza boleh
ditetapkan di bawah subseksyen (1) dan (2) bagi kategori
yang anggota penanggung insurans baharu dikelaskan di
bawah peraturan-peraturan levi dan kadar yang berbeza boleh
terpakai bagi kategori anggota penanggung insurans baharu
yang berbeza.

(5) Anggota penanggung insurans baharu hendaklah
membayar levi pertama kepada Perbadanan dalam tempoh
tiga puluh hari dari tarikh ia menjadi suatu anggota atau
apa-apa tempoh lain yang ditentukan oleh Perbadanan.”.

**Seksyen baharu 71a**

**24.** Akta ibu dipinda dengan memasukkan selepas seksyen 71
seksyen yang berikut:

“Pengiraan levi pertama berkenaan dengan anggota

**penanggung insurans baharu**

**71a. (1) Levi pertama hendaklah dikira seperti yang berikut:**

_(a)_ levi pertama yang kena dibayar oleh suatu anggota

penanggung insurans baharu hendaklah dikira
berdasarkan asas sebagaimana yang ditetapkan

l h i


-----

_Perbadanan Insurans Deposit Malaysia (Pindaan)_ 15

_(b)_ levi pertama berkenaan dengan perniagaan takaful

keluarga, takaful am, insurans hayat dan insurans
am hendaklah dikira secara berasingan; dan

_(c)_ kadar levi yang terpakai bagi setiap anggota penanggung

insurans baharu hendaklah berdasarkan apa-apa
kriteria yang ditetapkan dalam peraturan-peraturan.

(2) Levi pertama yang kena dibayar oleh suatu anggota
penanggung insurans baharu hendaklah berdasarkan penyata
yang diperakui oleh ketua eksekutif anggota penanggung
insurans baharu itu dan dikemukakan dalam apa-apa bentuk
dan dalam apa-apa tempoh sebagaimana yang dikehendaki
oleh Perbadanan.”.

**Pindaan seksyen 72**

**25.** Seksyen 72 Akta ibu dipinda—

_(a)_ dalam subseksyen (1)—

(i) dengan menggantikan perkataan “Tiap-tiap” dengan

perkataan “Tertakluk kepada perenggan 71(3)(a)
dan subseksyen 73a(1), tiap-tiap”; dan

(ii) dalam teks bahasa kebangsaan, dengan menggantikan

perkataan “ia menjadi anggota penanggung insurans”
dengan perkataan “ia menjadi institusi anggota”;
dan

_(b)_ dalam teks bahasa kebangsaan, dalam subseksyen (3), dengan

memasukkan selepas perkataan “anggota penanggung
insurans” perkataan “bagi suatu tahun taksiran”.

**Pindaan seksyen 73**

**26.** Seksyen 73 Akta ibu dipinda—

_(a)_ dalam subseksyen (1)—

(i) dengan menggantikan perkataan “Levi tahunan”

dengan perkataan “Tertakluk kepada seksyen 73a,
levi tahunan”;


-----

16 _Rang Undang-Undang_

(ii) dengan menggantikan perenggan (1)(b) dengan

perenggan yang berikut:

“(b) levi tahunan yang kena dibayar oleh suatu

anggota penanggung insurans hendaklah
dikira berdasarkan asas sebagaimana
yang ditetapkan oleh Menteri;”;

(iii) dengan memotong perenggan (c), (d) dan (e); dan

(iv) dengan menggantikan perenggan (f) dengan perenggan

yang berikut:

“(f) levi tahunan berkenaan dengan perniagaan

takaful keluarga, takaful am, insurans
hayat dan insurans am hendaklah dikira
secara berasingan.”; dan

_(b)_ dengan memotong subseksyen (2).

**Seksyen baharu 73a**

**27.** Akta ibu dipinda dengan memasukkan selepas seksyen 73
seksyen yang berikut:

“Levi tahunan berkenaan dengan anggota penanggung

**insurans di bawah skim pemindahan perniagaan**

**73a.** (1) Jika perniagaan satu atau lebih pihak pemindah
dipindahkan di bawah skim pemindahan perniagaan kepada
suatu anggota penanggung insurans (dalam subseksyen ini
disebut sebagai “anggota penerima pindahan”) sebelum tarikh
kena bayar tahunan yang disebut dalam subseksyen 72(1)
dalam suatu tahun taksiran—

_(a)_ anggota penerima pindahan hendaklah membayar

levi tahunan bagi tahun taksiran itu yang dikira
berdasarkan asas sebagaimana yang ditetapkan
oleh Menteri;


-----

_Perbadanan Insurans Deposit Malaysia (Pindaan)_ 17

_(b)_ levi tahunan yang kena dibayar di bawah

perenggan _(a) hendaklah—_

(i) berdasarkan kadar dan tertakluk kepada amaun

minimum yang ditetapkan oleh Menteri atas
syor Perbadanan; dan

(ii) dikira mengikut apa-apa cara dan dibayar dalam

apa-apa tempoh sebagaimana yang ditentukan
oleh Perbadanan; dan

_(c)_ pihak pemindah tidak dikehendaki untuk membayar

levi tahunan di bawah seksyen 72 bagi tahun taksiran
itu.

(2) Jika perniagaan satu atau lebih bukan anggota
penanggung insurans dipindahkan di bawah skim pemindahan
perniagaan kepada suatu anggota penanggung insurans (dalam
subseksyen ini disebut sebagai “anggota penerima pindahan”)
selepas tarikh kena bayar tahunan yang disebut dalam
subseksyen 72(1) dalam suatu tahun taksiran—

_(a)_ anggota penerima pindahan itu hendaklah, walaupun

ia telah membayar levi tahunan di bawah
subseksyen 72(1), membayar levi tahunan tambahan
yang dikira berdasarkan asas sebagaimana yang
ditetapkan oleh Menteri; dan

_(b)_ levi tahunan tambahan yang kena dibayar di bawah

perenggan _(a) hendaklah—_

(i) berdasarkan kadar dan tertakluk kepada amaun

minimum yang ditetapkan oleh Menteri atas
syor Perbadanan; dan

(ii) dikira mengikut apa-apa cara dan dibayar dalam

apa-apa tempoh sebagaimana yang ditentukan
oleh Perbadanan.

(3) Bagi mengelakkan keraguan, kadar yang ditetapkan
di bawah subseksyen (1) dan (2) dan amaun minimum yang
ditetapkan di bawah subseksyen (1) dan (2) boleh berhubung


-----

18 _Rang Undang-Undang_

dengan kategori yang anggota penanggung insurans dikelaskan
di bawah peraturan-peraturan levi dan kadar dan amaun
minimum yang berbeza boleh terpakai bagi kategori yang
berbeza.

(4) Mana-mana anggota penanggung insurans yang melanggar
subseksyen (1) atau (2) melakukan suatu kesalahan dan
hendaklah, apabila disabitkan, didenda tidak melebihi tiga juta
ringgit dan hendaklah, sebagai tambahan, dikenakan denda
harian tidak melebihi tiga puluh ribu ringgit bagi tiap-tiap
hari kesalahan itu berterusan selepas sabitan.”.

**Pindaan seksyen 78**

**28.** Seksyen 78 Akta ibu dipinda—

_(a)_ dengan menomborkan semula peruntukan yang sedia ada

sebagai subseksyen (1);

_(b)_ dalam subseksyen (1) yang dinomborkan semula, dengan

menggantikan perkataan “Apa-apa” dengan perkataan
“Tertakluk kepada subseksyen (2), apa-apa”; dan

_(c)_ dengan memasukkan selepas subseksyen (1) yang

dinomborkan semula subseksyen yang berikut:

“(2) Menteri boleh, atas syor Perbadanan, melalui
perintah yang disiarkan dalam _Warta—_

_(a)_ memperuntukkan pengurangan sebahagian atau

keseluruhan, penepian, pembayaran balik
atau rebat amaun apa-apa levi atau surcaj
levi kepada mana-mana anggota penanggung
insurans; dan

_(b)_ menentukan apa-apa syarat berkenaan dengan

perenggan _(a).”._

**Pindaan seksyen 93**

**29.** Seksyen 93 Akta ibu dipinda dalam nota bahu dengan
menggantikan perkataan “tuntutan” dengan perkataan “tindakan”.


-----

_Perbadanan Insurans Deposit Malaysia (Pindaan)_ 19

**Seksyen baharu 97a**

**30.** Akta ibu dipinda dengan memasukkan selepas seksyen 97
seksyen yang berikut:

“Perancangan resolusi

**97a. Perbadanan boleh merangka, mengkaji semula dan**
meminda pelan resolusi bagi resolusi teratur sesuatu institusi
anggota.”.

**Pindaan seksyen 102**

**31.** Subseksyen 102(4) Akta ibu dipinda—

_(a)_ dengan menggantikan perkataan “subseksyen 64(1)” dengan

perkataan “subseksyen 116(1)”;

_(b)_ dalam perenggan _(a), dengan menggantikan perkataan_

“seksyen 64” dengan perkataan “seksyen 116”; dan

_(c)_ dalam perenggan _(b), dengan menggantikan perkataan_

“subseksyen 64(9) dan (10)” dengan perkataan
“seksyen 122 dan subseksyen 116(9), 116(10) dan 116(12)”.

**Pindaan seksyen 129**

**32.** Seksyen 129 Akta ibu dipinda dengan menggantikan perkataan
“seksyen 217 dan 218 dan subseksyen 221(1)” dengan perkataan
“seksyen 464, 465 dan 466 dan subseksyen 469(1) dan (2)”.

**Pindaan seksyen 131a**

**33.** Subseksyen 131 a (1) Akta ibu dipinda dengan
menggantikan perkataan “perenggan 236(1)(a)” dengan perkataan
“subperenggan 1(a) Bahagian II Jadual Kedua Belas kepada”.

**Pindaan seksyen 131b**

**34.** Subseksyen 131b(1) Akta ibu dipinda dengan menggantikan
perkataan “perenggan 236(1) _(a)_ ” dengan perkataan
“subperenggan 1(a) Bahagian II Jadual Kedua Belas kepada”.


-----

20 _Rang Undang-Undang_

**Pindaan seksyen 132**

**35.** Seksyen 132 Akta ibu dipinda—

_(a)_ dalam subseksyen (1), dengan menggantikan perkataan

“seksyen 228” dengan perkataan “subseksyen 478(1)”; dan

_(b)_ dalam subseksyen (3), dengan menggantikan perkataan

“subseksyen 232(3)” dengan perkataan “subseksyen 479(2)”.

**Pindaan seksyen 133**

**36.** Seksyen 133 Akta ibu dipinda dengan menggantikan perkataan
“subseksyen 237(4)” dengan perkataan “subseksyen 487(4)”.

**Pindaan seksyen 134**

**37.** Seksyen 134 Akta ibu dipinda dengan menggantikan perkataan
“subseksyen 292(1)” dengan perkataan “subseksyen 527(1)”.

**Pindaan seksyen 134a**

**38.** Seksyen 134a Akta ibu dipinda—

_(a)_ dalam perenggan (2)(a), dengan memasukkan selepas

perkataan “perniagaan perbankan Islamnya” perkataan
“termasuk kumpulan wang perbankan Islam atau mana-mana
akaun yang ditubuhkan di bawah subseksyen 15(3)
Akta Perkhidmatan Kewangan 2013, tertakluk kepada
perenggan _(aa)”;_

_(b)_ dalam subperenggan (2)(a)(ii)—

(i) dengan menggantikan perkataan “subseksyen 292(1)”

dengan perkataan “subseksyen 527(1)”; dan

(ii) dengan memotong perkataan “dan” di hujung

subperenggan itu;


-----

_Perbadanan Insurans Deposit Malaysia (Pindaan)_ 21

_(c)_ dengan memasukkan selepas perenggan (2)(a), perenggan

yang berikut:

“(aa) walau apa pun subseksyen 527(1) Akta Syarikat 2016,

tetapi tertakluk kepada apa-apa kos dan
perbelanjaan penggulungan yang dinyatakan
dalam perenggan 527(1)(a) Akta Syarikat 2016
yang dibelanjakan secara langsung dalam
menyelesaikan aset akaun pelaburan itu
dan apa-apa cukai yang dinyatakan dalam
perenggan 527(1)(f) Akta Syarikat 2016 yang
berpunca daripada akaun pelaburan, aset akaun
pelaburan yang diuruskan oleh anggota penerima
deposit itu di Malaysia, hendaklah tersedia, dalam
turutan yang dinyatakan seperti yang berikut:

(i) untuk membayar kos atau perbelanjaan akaun

pelaburan yang belum selesai;

(ii) untuk membayar apa-apa keuntungan, fi,

perolehan atau saraan lain yang kena
dibayar kepada anggota penerima deposit
itu; dan

(iii) untuk memenuhi liabiliti kepada pemegang

akaun pelaburan; dan”; dan

_(d)_ dengan memotong subseksyen (3).

**Penggantian seksyen 134b**

**39.** Akta ibu dipinda dengan menggantikan seksyen 134b dengan
seksyen yang berikut:

“Keutamaan pembayaran dalam penggulungan anggota

**penerima deposit yang merupakan suatu bank Islam**

**134b.** Dalam penggulungan suatu anggota penerima deposit
yang merupakan suatu bank Islam di dalam atau di luar
Malaysia—

_(a)_ aset anggota penerima deposit itu, tertakluk kepada

perenggan (b) hendaklah tersedia untuk menunaikan
semua liabiliti anggota penerima deposit itu berkenaan
dengan deposit Islamnya di Malaysia dalam keutamaan


-----

22 _Rang Undang-Undang_

daripada semua liabiliti tidak bercagar lain anggota
penerima deposit itu selain hutang keutamaan yang
dinyatakan dalam subseksyen 527(1) Akta Syarikat 2016
dalam turutan yang dinyatakan dalam subseksyen
itu dan hutang yang kena dibayar dan tuntutan
terhutang kepada Kerajaan di bawah seksyen 10
Akta Prosiding Kerajaan 1956 dan aturan keutamaan
bagi pembayaran kategori deposit Islam yang berlainan
boleh ditetapkan melalui peraturan-peraturan yang
dibuat di bawah seksyen 209; dan

_(b)_ walau apa pun subseksyen 527(1) Akta Syarikat 2016,

tetapi tertakluk kepada apa–apa kos dan
perbelanjaan penggulungan yang dinyatakan dalam
perenggan 527(1)(a) Akta Syarikat 2016 yang
dibelanjakan secara langsung dalam menyelesaikan
aset akaun pelaburan itu dan apa–apa cukai
yang dinyatakan dalam perenggan 527(1)(f)
Akta Syarikat 2016 yang berpunca daripada akaun
pelaburan, aset akaun pelaburan yang diuruskan
oleh anggota penerima deposit itu di Malaysia,
hendaklah tersedia, dalam turutan yang dinyatakan
seperti yang berikut:

(i) untuk membayar kos atau perbelanjaan akaun

pelaburan yang belum selesai;

(ii) untuk membayar apa–apa keuntungan, fi,

perolehan atau saraan lain yang kena dibayar
kepada anggota penerima deposit itu; dan

(iii) untuk memenuhi liabiliti kepada pemegang

akaun pelaburan.”.

**Pindaan seksyen 137**

**40.** Perenggan 137(a) Akta ibu dipinda dengan menggantikan
perkataan “seksyen 243 dan 249 dan subseksyen 236(3), 277(2),
277(3) dan 277(4)” dengan perkataan “seksyen 492, 493, 494,
502 dan 510 dan subseksyen 486(2)”.


-----

_Perbadanan Insurans Deposit Malaysia (Pindaan)_ 23

**Pindaan seksyen 138**

**41.** Seksyen 138 Akta ibu dipinda—

_(a)_ dalam perenggan _(a), dengan menggantikan perkataan_

“subseksyen 235(3)” dengan perkataan “seksyen 485”; dan

_(b)_ dalam perenggan _(b), dengan menggantikan perkataan_

“borang yang ditetapkan yang disebut dalam
subseksyen 281(1)” dengan perkataan “dokumen yang
disebut dalam subseksyen 514(1)”.

**Pindaan seksyen 139**

**42.** Seksyen 139 Akta ibu dipinda dengan menggantikan perkataan
“seksyen 234” dengan perkataan “seksyen 484”.

**Pindaan seksyen 142a**

**43.** Seksyen 142a Akta ibu dipinda—

_(a)_ dalam subseksyen (1), dengan menggantikan

perkataan “perenggan 292(1)(f)” dengan perkataan
“perenggan 527(1)(f)”; dan

_(b)_ dalam subseksyen (3), dengan menggantikan perkataan

“subseksyen 292(1)” dengan perkataan “subseksyen 527(1)”.

**Pindaan seksyen 142b**

**44.** Seksyen 142b Akta ibu dipinda—

_(a)_ dalam subseksyen (1), dengan menggantikan perkataan

“subseksyen 292(1)” dengan perkataan “subseksyen 527(1)”;
dan

_(b)_ dalam perenggan (2)(c), dengan menggantikan perkataan

“subseksyen 292(1)” dengan perkataan “subseksyen 527(1)”.


-----

24 _Rang Undang-Undang_

**Pindaan seksyen 144**

**45.** Perenggan 144(1)(a) Akta ibu dipinda dengan menggantikan
perkataan “seksyen 176, 237, 241, 242, 246, 267 dan 278”
dengan perkataan “seksyen 366, 367, 368, 370, 487, 499
dan 512, subseksyen 454(2) dan 454(3) dan perenggan 1, 2, 5,
6, 7, 8, 9, 10, 11, 12 dan 13 Jadual Kesepuluh”.

**Pindaan seksyen 146**

**46.** Perenggan 146(3)(c) Akta ibu dipinda dengan menggantikan
perkataan “(E)” dengan perkataan “(F)”.

**Pindaan seksyen 150**

**47.** Perenggan 150(2)(b) Akta ibu dipinda dengan memasukkan
selepas perkataan “Bahagian IV” perkataan “dan Bab 2 Bahagian V”.

**Pindaan seksyen 160**

**48.** Subseksyen 160(1) Akta ibu dipinda dalam takrif
“pemiutang bercagar”, dalam perenggan (e), dengan menggantikan
perkataan “sekuriti boleh dipasarkan (sebagaimana yang ditakrifkan
dalam Akta Syarikat 1965)” dengan perkataan “sekuriti”.

**Pindaan seksyen 181**

**49.** Subseksyen 181(1) Akta ibu dipinda dalam takrif “pengarah”
dengan menggantikan perkataan “seksyen 4” dengan perkataan
“seksyen 2”.

**Pindaan seksyen 182**

**50.** Seksyen 182 Akta ibu dipinda—

_(a)_ dalam subseksyen (1), dengan menggantikan perkataan

“, sekiranya ia dilakukan oleh atau terhadap orang
perseorangan, akan menjadi batal atau boleh batal jika
dilakukan semasa dia dalam keadaan bankrap di bawah


-----

_Perbadanan Insurans Deposit Malaysia (Pindaan)_ 25

undang-undang kebankrapan” dengan perkataan “akan
menjadi batal atau boleh batal jika dalam keadaan orang
terjejas digulung di bawah Akta Syarikat 2016”; dan

_(b)_ dalam subseksyen (2)—

(i) dengan menggantikan perkataan “undang-undang

kebankrapan” dengan perkataan “Akta Syarikat 2016”;
dan

(ii) dengan menggantikan perkataan “kesan kebankrapan”

dengan perkataan “kesan penggulungan”.

**Pindaan seksyen 186**

**51.** Subseksyen 186(7) Akta ibu dipinda dengan menggantikan
perkataan “cagaran boleh pasar” dengan perkataan “sekuriti”.

**Pindaan seksyen 207a**

**52.** Seksyen 207a Akta ibu dipinda dengan menggantikan
perkataan “subseksyen 132(1)” dengan perkataan “subseksyen 213(1)”.

**Pindaan seksyen 209**

**53.** Subseksyen 209(3) Akta ibu dipinda dengan memotong
perenggan _(ea)._

**Pindaan Jadual Kedua**

**54.** Jadual Kedua kepada Akta ibu dipinda—

_(a)_ dalam subperenggan 3(6)—

(i) dalam subsubperenggan _(a)—_

(A) d e n g a n m e n g g a n t i k a n p e r k a t a a n

“perenggan 6a(9)(b)” dengan perkataan
“perenggan 8(9)(b)”; dan


-----

26 _Rang Undang-Undang_

(B) dengan memasukkan selepas perkataan “wang”

perkataan “atau pemberian pembiayaan”;
dan

(ii) dalam subsubperenggan (b), dengan menggantikan

perkataan “seksyen 6 a” dengan perkataan
“seksyen 8”; dan

_(b)_ dalam subperenggan 6(2), dengan menggantikan

perkataan “subseksyen 112a(1)” dengan perkataan
“subseksyen 359(1)”.

**Pindaan Jadual Ketiga**

**55.** Jadual Ketiga kepada Akta ibu dipinda—

_(a)_ dalam subperenggan 3(9)—

(i) dalam subsubperenggan _(a)—_

(A) d e n g a n m e n g g a n t i k a n p e r k a t a a n

“perenggan 6a(9)(b)” dengan perkataan
“perenggan 8(9)(b)”; dan

(B) dengan memasukkan selepas perkataan “wang”

perkataan “atau pemberian pembiayaan”;
dan

(ii) dalam subsubperenggan (b), dengan menggantikan

perkataan “seksyen 6 a” dengan perkataan
“seksyen 8”; dan

_(b)_ dalam subperenggan 7(2), dengan menggantikan

perkataan “subseksyen 112a(1)” dengan perkataan
“subseksyen 359(1)”.

**Kecualian**

**56.** (1) Segala sebutan mengenai “deposit berkaitan indeks” dalam
Akta ibu hendaklah, pada permulaan kuat kuasa Akta ini, ditafsirkan
sebagai sebutan mengenai “pelaburan berkaitan derivatif”.


-----

_Perbadanan Insurans Deposit Malaysia (Pindaan)_ 27

(2) Walau apa pun subsubperenggan 41(1)(a)(EA), semua
pelaburan berkaitan derivatif yang telah ditentukan sebelumnya
sebagai diinsuranskan oleh Perbadanan hendaklah terus diinsuranskan
oleh Perbadanan sehingga ia matang, dikeluarkan sepenuhnya atau
selainnya ditamatkan, mengikut mana-mana yang lebih awal.

(3) Bagi mengelakkan keraguan, deposit Islam yang diterima
oleh suatu anggota penerima deposit di bawah Akta Perbankan
Islam 1983 [Akta 276] yang dimansuhkan yang disifatkan sebagai
deposit Islam di bawah seksyen 288 Akta Perkhidmatan Kewangan
Islam 2013 dan yang telah ditentukan sebagai diinsuranskan
oleh Perbadanan hendaklah terus diinsuranskan oleh Perbadanan
sehingga mereka terhenti disifatkan sebagai deposit Islam di bawah
Akta Perkhidmatan Kewangan Islam 2013.

HURAIAN

Rang Undang-Undang ini bertujuan untuk meminda Akta Perbadanan Insurans
Deposit Malaysia 2011 (“Akta 720”). Pindaan yang dicadangkan bertujuan
untuk mengadakan peruntukan bagi perkara, antara lain, yang berhubungan
dengan pelantikan pengarah silih ganti berhubung dengan pengarah ex officio,
meningkatkan pentaksiran premium dan levi bagi institusi anggota baharu
dan institusi anggota yang terlibat dalam suatu penggabungan, kuasa untuk
merancang resolusi yang berkesan.

2. _Fasal 1 mengandungi tajuk ringkas Akta yang dicadangkan dan bertujuan_
untuk memberi Menteri kuasa untuk menetapkan tarikh permulaan kuat kuasa
Akta yang dicadangkan termasuk kuasa untuk menetapkan tarikh yang berlainan
bagi permulaan kuat kuasa peruntukan yang berlainan Akta yang dicadangkan.

3. _Fasal 2 bertujuan untuk mengadakan peruntukan bagi pindaan am kepada_
Akta 720 dengan menggantikan perkataan “Akta Syarikat 1965” dan “pelikuidasi
sementara”, di mana-mana jua terdapat masing-masing dengan perkataan
“Akta Syarikat 2016” dan dengan perkataan “pelikuidasi interim” yang
berbangkit daripada permulaan kuat kuasa Akta Syarikat 2016.

4. _Fasal 3 bertujuan untuk meminda subseksyen 2(1) Akta 720 untuk_
memasukkan takrif baharu bagi “akaun pelaburan”, dan untuk meminda takrif
sedia ada yang digunakan dalam Akta 720.

5. _Fasal 4 bertujuan untuk meminda seksyen 11 Akta 720 untuk memasukkan_
subseksyen baharu (2a), (2b), (2c) dan (2d) ke dalam Akta 720.

Subseksyen baharu (2a) yang dicadangkan bertujuan untuk mengadakan
peruntukan bagi kriteria yang Menteri hendaklah beri perhatian dalam melantik
pengarah di bawah perenggan 11(2)(d) dan _(e)._


-----

28 _Rang Undang-Undang_

Subseksyen baharu (2b) yang dicadangkan bertujuan untuk membenarkan

pelantikan pengarah silih ganti bagi Gabenor Bank Negara Malaysia dan Ketua
Setiausaha Perbendaharaan.

Subseksyen baharu (2c) yang dicadangkan bertujuan untuk membenarkan

jawatan Timbalan Gabenor Bank Negara Malaysia ditugaskan sebagai pengarah
silih ganti.

Subseksyen baharu (2d) yang dicadangkan bertujuan untuk mengadakan

peruntukan bahawa pengarah silih ganti hendaklah bagi segala maksud disifatkan
sebagai pengarah Lembaga apabila menghadiri mesyuarat Lembaga.

6. _Fasal 5 bertujuan untuk meminda subseksyen 12(1)_ Akta 720 untuk
memasukkan perenggan baharu _(ca) ke dalam Akta 720 bagi membenarkan_
Lembaga membuat undang-undang kecil berhubung dengan kuorum bagi
mesyuarat Lembaga.

7. _Fasal 6 bertujuan untuk meminda seksyen 13 Akta 720 untuk mengadakan_
peruntukan bagi tempoh jawatan bagi pengarah silih ganti yang ditugaskan di
bawah subseksyen baharu 11(2b) yang dicadangkan.

8. _Fasal 7 bertujuan untuk meminda seksyen 16 Akta 720 untuk memperuntukkan_
bahawa pengarah silih ganti adalah berhak untuk fi, elaun dan saraan lain
sebagaimana yang ditentukan oleh Menteri, atas syor Lembaga.

9. _Fasal 8_ bertujuan untuk memotong subseksyen 18(3) Akta 720 yang
berbangkit daripada pindaan yang dibuat dalam _fasal 5._

10. _Fasal 9 bertujuan untuk meminda seksyen 28 Akta 720 dengan memasukkan_

subseksyen baharu (3) ke dalam Akta 720. Subseksyen baharu (3) yang
dicadangkan bertujuan untuk memberi Perbadanan kuasa untuk memindahkan
wang atau aset daripada satu kumpulan wang kepada kumpulan wang lain yang
disenggara dan ditadbir olehnya, sebagaimana yang perlu untuk atau berkaitan
dengan, atau semunasabahnya bersampingan dengan, pencapaian matlamatnya,
pelaksanaan fungsinya atau penunaian kewajipannya, dan tertakluk kepada
apa-apa syarat yang ditentukan oleh Perbadanan.

11. _Fasal 11_ bertujuan untuk meminda seksyen 41 Akta 720.

_Subfasal 11(a) bertujuan untuk meminda subperenggan 41(1)(a)(i) Akta 720_

untuk menjelaskan bahawa perlindungan draf bank, cek kembara, surat kredit
bayar dahulu, kiriman wang atau surat cara lain yang seumpamanya adalah
tertakluk kepada kriteria yang ditentukan oleh Perbadanan.

_Subfasal 11(c) bertujuan untuk memasukkan subsubperenggan baharu_

41(1)(a)(EA) ke dalam Akta 720 untuk mengecualikan pelaburan berkaitan
derivatif daripada skop perlindungan insurans deposit.

12. _Fasal 12_ bertujuan untuk memasukkan seksyen baharu 46a di bawah

Bab 2 Bahagian IV ke dalam Akta 720 untuk mengadakan peruntukan
bagi takrif baharu bagi “jumlah deposit diinsuranskan”, “pihak pemindah”,
“skim pemindahan perniagaan” dan “tarikh pemindahan”.


-----

_Perbadanan Insurans Deposit Malaysia (Pindaan)_ 29

13. _Fasal 13 bertujuan untuk meminda seksyen 47 Akta 720 untuk memberi_

Perbadanan kuasa untuk juga mentaksir dan memungut premium pertama
yang kena dibayar oleh suatu anggota penerima deposit baharu yang terlibat
dalam sesuatu penggabungan. _Fasal_ ini juga bertujuan untuk mengadakan
peruntukan bagi hal keadaan yang suatu anggota penerima deposit baharu dan
anggota pemindah yang terlibat dalam sesuatu penggabungan tidak dikehendaki
untuk membayar premium. _Fasal_ ini selanjutnya menjelaskan bahawa kadar
yang berbeza boleh ditetapkan di bawah subseksyen 47(1) dan (2) Akta 720
bagi kategori yang anggota penerima deposit baharu dikelaskan di bawah
peraturan-peraturan premium dan kadar yang berbeza boleh terpakai bagi
kategori anggota penerima deposit baharu yang berbeza.

14. _Fasal 14 bertujuan untuk memasukkan seksyen baharu 47a_ ke dalam

Akta 720 untuk mengadakan peruntukan bagi pengiraan premium pertama
berkenaan dengan anggota penerima deposit baharu.

15. _Fasal 16 bertujuan untuk meminda seksyen 49 Akta 720 untuk memberi_

Menteri kuasa untuk menetapkan asas pengiraan premium tahunan yang perlu
dibayar oleh suatu anggota penerima deposit.

16. _Fasal 17_ bertujuan untuk memasukkan seksyen baharu 49a ke dalam

Akta 720 untuk mengadakan peruntukan bagi kewajipan suatu anggota penerima
deposit untuk membayar premium tahunan atau premium tahunan tambahan
di bawah suatu skim pemindahan perniagaan. _Fasal_ ini juga bertujuan untuk
menjadikan suatu kesalahan jika anggota penerima deposit itu gagal untuk
membayar premium tahunan atau premium tahunan tambahan.

17. _Fasal 18 bertujuan untuk meminda seksyen 54 Akta 720 untuk memberi_

Menteri kuasa, atas syor Perbadanan, untuk memperuntukkan pengurangan
sebahagian atau keseluruhan, penepian, pembayaran balik atau rebat amaun
apa-apa premium atau surcaj premium kepada suatu anggota penerima deposit.

18. _Fasal 19 bertujuan meminda seksyen 63 Akta 720 yang berbangkit_

daripada pengecualian pelaburan berkaitan derivatif daripada skop perlindungan
insurans deposit.

19. _Fasal 22 bertujuan untuk memasukkan seksyen baharu 70a di bawah_

Bab 2 Bahagian V ke dalam Akta 720 untuk memasukkan takrif baharu bagi
istilah “pihak pemindah”, “skim pemindahan perniagaan” dan “tarikh pemindahan”.

20. _Fasal 23 bertujuan untuk meminda seksyen 71 Akta 720 untuk membenarkan_

Perbadanan untuk juga mentaksir dan memungut levi yang kena dibayar
oleh suatu anggota penanggung insurans baharu yang terlibat dalam sesuatu
penggabungan. _Fasal_ ini juga bertujuan untuk mengadakan peruntukan bagi
hal keadaan yang suatu anggota penanggung insurans baharu dan anggota
pemindah yang terlibat dalam sesuatu penggabungan tidak dikehendaki untuk
membayar levi. Fasal ini selanjutnya bertujuan untuk mengadakan peruntukan
bahawa kadar yang berbeza boleh ditetapkan di bawah subseksyen 71(1) dan (2)
Akta 720 bagi kategori yang anggota penanggung insurans baharu dikelaskan
di bawah peraturan-peraturan levi dan kadar yang berbeza boleh terpakai bagi
kategori anggota penanggung insurans baharu yang berbeza.


-----

30 _Rang Undang-Undang_

21. _Fasal 24 bertujuan untuk memasukkan seksyen baharu 71a ke dalam_

Akta 720 untuk mengadakan peruntukan bagi pengiraan levi pertama berkenaan
dengan anggota penanggung insurans baharu.

22. _Fasal 26 bertujuan untuk meminda seksyen 73 Akta 720 untuk memberi_

Menteri kuasa untuk menetapkan asas pengiraan levi tahunan yang perlu
dibayar oleh suatu anggota penanggung insurans.

23. _Fasal 27_ bertujuan untuk memasukkan seksyen baharu 73a ke dalam

Akta 720 untuk mengadakan peruntukan bagi kewajipan suatu anggota
penanggung insurans untuk membayar levi tahunan atau levi tambahan
di bawah suatu skim pemindahan perniagaan. _Fasal ini juga bertujuan untuk_
menjadikan suatu kesalahan jika anggota penanggung insurans itu gagal untuk
membayar levi atau levi tambahan itu.

24. _Fasal 28 bertujuan untuk meminda seksyen 78 Akta 720 untuk memberi_

Menteri kuasa, atas syor Perbadanan, untuk memperuntukkan pengurangan
sebahagian atau keseluruhan, penepian, pembayaran balik atau rebat amaun
apa-apa levi atau surcaj levi kepada suatu anggota penanggung insurans.

25. _Fasal 30 bertujuan untuk memasukkan seksyen baharu 97a_ ke dalam

Akta 720 untuk memperuntukkan bahawa Perbadanan akan merangka,
mengkaji semula dan meminda pelan resolusi bagi resolusi teratur institusi
anggotanya.

26. _Fasal 38 bertujuan untuk meminda seksyen 134a Akta 720._

_Subfasal 38(a)_ bertujuan untuk mengadakan peruntukan bahawa aset

yang diperoleh oleh anggota penerima deposit dalam penjalanan perniagaan
perbankan Islamnya hendaklah termasuk kumpulan wang perbankan Islam atau
apa-apa akaun yang ditubuhkan di bawah subseksyen 15(3) Akta Perkhidmatan
Kewangan 2013.

_Subfasal 38(c) bertujuan untuk memasukkan perenggan baharu 134a(2)(aa)_

ke dalam Akta 720 untuk mengadakan peruntukan bagi keutamaan pembayaran
dalam penggulungan suatu anggota penerima deposit yang menjalankan
perniagaan perbankan Islam yang berhubungan dengan aset akaun pelaburan
yang diuruskan oleh anggota penerima deposit itu di Malaysia.

27. _Fasal 39 bertujuan untuk meminda seksyen 134b Akta 720 untuk_

memperuntukkan bagi keutamaan pembayaran dalam penggulungan suatu
anggota penerima deposit yang merupakan bank Islam berkenaan dengan
deposit Islamnya di Malaysia.

28. _Fasal 47 bertujuan untuk meminda perenggan 150(2)(b) Akta 720 untuk_

memperuntukkan bahawa Bab 2 Bahagian V adalah tidak terpakai bagi orang
yang ditetapkan.

29. _Fasal 48 dan 51 masing-masing bertujuan untuk meminda subseksyen 160(1)_

dan 186(7) Akta 720 untuk menggantikan perkataan “sekuriti boleh dipasarkan”
dengan perkataan “sekuriti” kerana Akta Syarikat 2016 tidak memperuntukkan
takrif bagi “sekuriti boleh dipasarkan”.


-----

_Perbadanan Insurans Deposit Malaysia (Pindaan)_ 31

30. _Fasal 56 bertujuan untuk mengadakan peruntukan kecualian._

31. Pindaan lain yang tidak diperkatakan secara khusus dalam Huraian ini

adalah pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3212]


-----

