---
Year: 2021
Bill: D.R 8/2021 - RUU Ordinan Peguam Bela (Sabah) (Pindaan) 2021 (Lulus)
Title: D.R 8/2021 - RUU Ordinan Peguam Bela (Sabah) (Pindaan) 2021 (Lulus)
Download URL: https://www.parlimen.gov.my/files/billindex/pdf/2021/DR%208%20BM.pdf
URL: https://www.parlimen.gov.my/files/billindex/pdf/2021/DR%208%20BM.pdf
---
---
Reading:
D.R 8/2021
Bacaan Pertama Pada:12/10/2021
Bacaan Kedua Pada:28/10/2021
Dibentang Oleh:YB Dato Sri Dr. Haji Wan Junaidi bin Tuanku Jaafar - Menteri di JPM (Parlimen dan Undang-Undang)
Diluluskan Pada:28/10/2021
Dibentang Oleh:YB Dato Sri Dr. Haji Wan Junaidi bin Tuanku Jaafar - Menteri di JPM (Parlimen dan Undang-Undang)
---

_Ordinan Peguam Bela (Sabah) (Pindaan)_ 1

**D.R. 8/2021**

RANG UNDANG-UNDANG

_b e r n a m a_

Suatu Akta untuk meminda Ordinan Peguam Bela Sabah.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Ordinan Peguam Bela
(Sabah) (Pindaan) 2021.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan
kuat kuasa peruntukan yang berlainan Akta ini.

**Pindaan seksyen 7c**

**2.** Ordinan Peguam Bela [Sabah Bab 2], yang disebut “Ordinan”
dalam Akta ini, dipinda dalam subseksyen 7c(1) dengan memasukkan
selepas perkataan “preceding year” perkataan “or, in the case of
admission of a person as an advocate, after such admission”.


-----

2 _Rang Undang-Undang_

**Pindaan seksyen 12a**

**3.** Seksyen 12a Ordinan dipinda—

_(a)_ dalam subseksyen (5), dengan memotong perkataan

“with a member each from paragraphs 2(a), (b) and (c)”;

_(b)_ dalam subseksyen (6), dengan memasukkan selepas

perkataan “the Law Society” perkataan “or his alternate”;

_(c)_ dalam subseksyen (7), dengan memasukkan selepas

perkataan “the Law Society” perkataan “or his alternate”;

_(d)_ dalam subseksyen (9), dengan menggantikan perkataan

“a full-time employee” dengan perkataan “an employee”;
dan

_(e)_ dengan memasukkan selepas subseksyen (9) subseksyen

yang berikut:

“(9a) Wherever it is deemed necessary and expedient,
the Disciplinary Board may sit in two or more panels
consisting of members who shall be appointed by the
Chairman from amongst the members of the Disciplinary
Board.

(9b) The quorum of the panel shall be three members.

(9c) Any hearing, disposal, determination, decision,
ruling, direction, order or final order of the panel shall
be deemed to be the hearing, disposal, determination,
decision, ruling, direction, order or final order of the
Disciplinary Board.”.

**Pindaan seksyen 12c**

**4.** Seksyen 12c Ordinan dipinda dalam subseksyen (1) dengan
menggantikan perkataan “such rules as may from time to time
be made under this Ordinance” dengan perkataan “section 12d”.


-----

_Ordinan Peguam Bela (Sabah) (Pindaan)_ 3

**Pindaan seksyen 12d**

**5.** Seksyen 12d Ordinan dipinda—

_(a)_ dengan menggantikan nota birai dengan nota birai yang

berikut:

“Classification and handling of complaints.”; dan

_(b)_ dengan menggantikan subseksyen (1) dengan subseksyen

yang berikut:

“(1) Where a written complaint is made or referred
to the Disciplinary Board, the Disciplinary Board shall,
if it is satisfied that—

_(a)_ there is no merit in the complaint or the complaint

is frivolous and vexatious, dismiss the complaint
and notify the complainant and the advocate
concerned of its decision; or

_(b)_ there is merit in the complaint, proceed to hear

such complaint in accordance with such rules
as may from time to time be made under this
Ordinance.”.

**Pindaan seksyen 12g**

**6.** Seksyen 12g Ordinan dipinda—

_(a)_ dalam subperenggan (1)(c)(i), dengan menggantikan

perkataan “reprimand or censure” dengan perkataan
“having costs awarded against him”; dan

_(b)_ dengan memasukkan selepas subseksyen (2) subseksyen

yang berikut:

“(3) The Disciplinary Board may, at any stage of the
disciplinary proceedings or in its decision in appropriate
cases, make an order of costs against the complainant
or against the advocate concerned, as the case may be,
to be paid to the opposite party as the Disciplinary Board
may deem fit.”.


-----

4 _Rang Undang-Undang_

**Pindaan seksyen 12h**

**7.** Seksyen 12h Ordinan dipinda dalam subseksyen (5) dengan
menggantikan perkataan “motion” dengan perkataan “summons”.

**Pindaan seksyen 13d**

**8.** Seksyen 13d Ordinan dipinda—

_(a)_ dalam perenggan (2)(g), dengan menggantikan perkataan

“six” dengan perkataan “eight”;

_(b)_ dalam subseksyen (7), dengan memasukkan selepas perkataan

“shall be elected” perkataan “biennially”; dan

_(c)_ dengan memasukkan selepas subseksyen (7) subseksyen

yang berikut:

“(7a) Election of members of the Executive Committee
may be by show of hands or by secret ballot if
the members at the meeting so decide, provided that
the Law Society may make rules to provide for and
to regulate voting by online voting or postal ballot
in such cases as it may deem fit.

(7b) Any rules made under subsection (7a) shall not
come into operation until they have been published
in the _Sabah Government Gazette.”._

**Pindaan seksyen 13k**

**9.** Seksyen 13k Ordinan dipinda dalam perenggan (1)(c) dengan
memasukkan selepas perkataan “Executive Committee” perkataan
“biennially”.

**Pindaan seksyen 15**

**10.** Seksyen 15 Ordinan dipinda dalam subseksyen (1) dengan
memasukkan selepas perkataan “he has” perkataan “a valid Annual
Certificate and”.


-----

_Ordinan Peguam Bela (Sabah) (Pindaan)_ 5

**Pindaan seksyen 16b**

**11.** Seksyen 16b Ordinan dipinda dalam subseksyen (1)—

_(a)_ dengan memotong perkataan “or” di hujung perenggan (c);

_(b)_ dengan menggantikan koma di hujung perenggan _(d)_

dengan perkataan “; or”; dan

_(c)_ dengan memasukkan selepas perenggan _(d)_ perenggan

yang berikut:

“(e) is incapacitated due to illness or any other cause,”.

**Permulaan kuat kuasa seksyen 23 Akta A1528**

**12.** Walau apa pun subseksyen 1(2) Akta Ordinan Peguam Bela
(Sabah) (Pindaan) 2017 [Akta A1528], Menteri boleh menetapkan
tarikh yang berlainan bagi permulaan kuat kuasa seksyen 23 Akta
Ordinan Peguam Bela (Sabah) (Pindaan) 2017 di Negeri Sabah
dan Wilayah Persekutuan Labuan.

HURAIAN

Rang Undang-Undang ini bertujuan untuk meminda Ordinan Peguam Bela

[Sabah Bab 2] (“Ordinan”).

2. _Fasal 1 mengandungi tajuk ringkas dan bertujuan untuk memberi Menteri_
kuasa untuk menetapkan tarikh permulaan kuat kuasa Akta yang dicadangkan
termasuk kuasa untuk menetapkan tarikh yang berlainan bagi permulaan
kuat kuasa peruntukan yang berlainan Akta yang dicadangkan.

3. _Fasal 2_ bertujuan untuk meminda subseksyen 7c(1) Ordinan untuk
memperkatakan tentang pengeluaran Sijil Tahunan oleh Pertubuhan Undang-Undang
kepada mana-mana peguam bela yang baru diterima masuk.


-----

6 _Rang Undang-Undang_

4. _Fasal 3_ bertujuan untuk meminda seksyen 12a Ordinan, terutamanya
subseksyen (5) untuk mengeluarkan kehendak yang mewajibkan kehadiran
Pengerusi, dan Yang Dipertua atau Naib Yang Dipertua Pertubuhan Undang-Undang,
dan mana-mana satu daripada lapan peguam bela sebagaimana yang diperuntukkan
dalam perenggan 12a(2)(c) Ordinan dalam mesyuarat Lembaga Tatatertib
untuk membentuk kuorum. _Fasal ini juga bertujuan untuk meminda_
subseksyen 12a(6) untuk memberi Naib Yang Dipertua Pertubuhan UndangUndang kuasa sebagai pengganti Yang Dipertua Pertubuhan Undang-Undang
untuk mempunyai hak yang sama untuk mempengerusikan suatu mesyuarat
Lembaga Tatatertib semasa ketiadaan Pengerusi dan boleh secara sama hilang
kelayakan untuk menimbang teliti apa-apa aduan di bawah subseksyen 12a(7)
Ordinan. Seksyen 12a juga dipinda dengan memasukkan subseksyen baharu
(9a), (9b) dan (9c) untuk memberi Lembaga Tatatertib kuasa untuk duduk dalam
dua atau lebih panel dengan syarat bahawa setiap panel hendaklah mempunyai
kuorum seramai tiga anggota untuk mencepatkan penyelesaian aduan, dan
untuk memperuntukkan bahawa apa-apa pendengaran, penyelesaian, penentuan,
keputusan, penetapan, arahan, perintah atau perintah muktamad panel hendaklah
disifatkan sebagai pendengaran, penyelesaian, penentuan, keputusan, penetapan,
arahan, perintah atau perintah muktamad Lembaga Tatatertib.

5. _Fasal 4_ bertujuan untuk meminda subseksyen 12c(1) Ordinan untuk
membenarkan apa-apa aduan terhadap seorang peguam bela atau pelatih untuk
diuruskan mengikut seksyen 12d Ordinan.

6. _Fasal 5 bertujuan untuk menggantikan subseksyen 12d(1) Ordinan dengan_
subseksyen baharu untuk memberi Lembaga Tatatertib kuasa untuk menolak terus
apa-apa aduan yang tiada merit atau remeh atau menyusahkan dan jika aduan itu
mempunyai merit, Lembaga Tatatertib hendaklah meneruskan untuk mendengar
aduan itu mengikut kaedah-kaedah yang dibuat di bawah Ordinan.

7. _Fasal 6 bertujuan untuk meminda seksyen 12g Ordinan dengan memasukkan_
subseksyen baharu untuk membenarkan Lembaga Tatatertib untuk membuat
perintah kos terhadap mana-mana pihak untuk dibayar kepada pihak lawan pada
mana-mana peringkat prosiding tatatertib.

8. _Fasal 8_ bertujuan untuk meminda seksyen 13d Ordinan, termasuklah
perenggan (2)(g) untuk menambah bilangan anggota jawatankuasa dalam
Jawatankuasa Eksekutif Pertubuhan Undang-Undang daripada enam anggota
kepada lapan anggota, dan subseksyen (7) untuk mengadakan peruntukan
bagi pemilihan pemegang jawatan Jawatankuasa Eksekutif selain daripada
Pengerusi terdahulu yang terdekat, untuk diadakan sekali setiap dua tahun.
_Fasal ini juga bertujuan untuk memasukkan subseksyen baharu (7a) dan (7b)_
untuk mengadakan peruntukan bagi tatacara mengundi di mesyuarat Pertubuhan
Undang-Undang dan kuasa untuk membuat kaedah-kaedah untuk mengadakan
peruntukan bagi dan untuk mengawal selia pengundian secara undian dalam
talian atau undi pos.

9. _Fasal 9_ bertujuan untuk meminda perenggan 13k(1)(c) Ordinan untuk
mengadakan peruntukan bagi pemilihan pemegang jawatan Jawatankuasa
Eksekutif Pertubuhan Undang-Undang untuk diadakan sekali setiap dua tahun.


-----

_Ordinan Peguam Bela (Sabah) (Pindaan)_ 7

10. _Fasal 10_ bertujuan untuk meminda subseksyen 15(1) Ordinan untuk

memasukkan kehendak bahawa sebagai tambahan kepada mempunyai perakuan
amalan yang sah, seorang peguam bela hendaklah mempunyai suatu Sijil Tahunan
yang sah sebelum dia boleh beramal sebagai peguam bela atau melakukan
apa-apa perbuatan sebagai seorang peguam bela.

11. _Fasal 11_ bertujuan untuk meminda subseksyen 16b(1) Ordinan untuk

memasukkan perenggan baharu (e) untuk memperuntukkan bahawa jika seorang
peguam bela menjadi tidak upaya disebabkan oleh penyakit atau apa-apa sebab
lain, Pertubuhan Undang-Undang boleh mengambil milikan dan mengawal
harta peguam bela itu mengikut Jadual Kedua Ordinan.

12. _Fasal 12 bertujuan untuk memberi Menteri kuasa untuk menetapkan tarikh_

yang berlainan bagi permulaan kuat kuasa seksyen 23 Akta Ordinan Peguam
Bela (Sabah) (Pindaan) 2017 [Akta A1528], yang memasukkan Bahagian VII
baharu yang memperkatakan tentang perkongsian antarabangsa, firma guaman
asing berkelayakan dan pendaftaran peguam asing, di Negeri Sabah dan Wilayah
Persekutuan Labuan.

13. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3183]


-----

