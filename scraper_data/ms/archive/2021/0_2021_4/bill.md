---
Year: 2021
Bill: D.R 5/2021 - RUU Pemuliharaan Hidupan Liar (Pindaan) 2021 (Lulus)
Title: D.R 5/2021 - RUU Pemuliharaan Hidupan Liar (Pindaan) 2021 (Lulus)
Download URL: https://www.parlimen.gov.my/files/billindex/pdf/2021/DR%205%20BM.pdf
URL: https://www.parlimen.gov.my/files/billindex/pdf/2021/DR%205%20BM.pdf
---
---
Reading:
D.R 5/2021
Bacaan Pertama Pada:11/10/2021
Bacaan Kedua Pada:26/10/2021
Dibentang Oleh:YB Datuk Seri Takiyuddin bin Hassan - Menteri Tenaga dan Sumber Asli
Diluluskan Pada:26/10/2021
Dibentang Oleh:YB Datuk Seri Takiyuddin bin Hassan - Menteri Tenaga dan Sumber Asli
---

_Pemuliharaan Hidupan Liar (Pindaan)_ 1

**D.R. 5/2021**

RANG UNDANG-UNDANG

_b e r n a m a_

Suatu Akta untuk meminda Akta Pemuliharaan Hidupan Liar 2010.

[ ]

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

**1. (1) Akta ini bolehlah dinamakan Akta Pemuliharaan Hidupan**
Liar (Pindaan) 2021.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan
kuat kuasa peruntukan yang berlainan Akta ini.

**Pindaan seksyen 3**

**2.** Akta Pemuliharaan Hidupan Liar 2010 [Akta 716], yang disebut
“Akta ibu” dalam Akta ini, dipinda dalam seksyen 3—

_(a)_ dengan memotong takrif “ahli taksidermi berlesen”;


-----

_Rang Undang-Undang_

_(b)_ dengan menggantikan takrif “eksport” dengan takrif yang

berikut:

‘ “eksport” ertinya membawa atau menyebabkan
supaya dibawa keluar dari Semenanjung Malaysia
atau Wilayah Persekutuan Labuan, melalui darat, laut
atau udara, mana-mana hidupan liar atau mana-mana
bahagian atau terbitan mana-mana hidupan liar;’;

_(c)_ dalam takrif “hidupan liar”, dengan menggantikan

perkataan “atau yang dilindungi” dengan perkataan
“, yang dilindungi atau yang dikawal”;

_(d)_ dengan memasukkan selepas takrif “hidupan liar” takrif

yang berikut:

‘ “hidupan liar yang dikawal” ertinya mana-mana
hidupan liar yang dinyatakan dalam Jadual Kelima;’;

_(e)_ dengan menggantikan takrif “import” dengan takrif

yang berikut:

‘ “import” ertinya membawa atau menyebabkan
supaya dibawa ke dalam Semenanjung Malaysia atau
Wilayah Persekutuan Labuan, melalui darat, laut
atau udara, mana-mana hidupan liar atau mana-mana
bahagian atau terbitan mana-mana hidupan liar;’;

_(f)_ dengan memasukkan selepas takrif “orang asli” takrif

yang berikut:

‘ “pameran hidupan liar” ertinya suatu aktiviti buat
sementara yang mempamerkan hidupan liar dan dibuka
kepada umum;’;

_(g)_ dengan memasukkan selepas takrif “pegawai penguat kuasa”

takrif yang berikut:

‘ “pembiak baka dalam kurungan” ertinya seseorang
yang diberi suatu permit untuk mengendalikan
pembiakbakaan dalam kurungan komersial di bawah
Akta ini;’;


-----

_Pemuliharaan Hidupan Liar (Pindaan)_ 3

_(h)_ dengan menggantikan takrif “pembiakbakaan dalam

kurungan komersial” dengan takrif yang berikut:

‘ “pembiakbakaan dalam kurungan komersial” ertinya
suatu proses pembiakan hidupan liar dalam kurungan
melalui induk yang mengawan, atau melalui apa-apa
kaedah persenyawaan, dalam suatu persekitaran terkawal
bagi maksud komersial;’;

_(i)_ dengan memotong takrif “perniagaan taksidermi”;

_(j)_ dengan memotong takrif “spesies yang dikawal”; dan

_(k)_ dengan menggantikan takrif “urusan berniaga” dengan

takrif yang berikut:

‘ “urusan berniaga” ertinya suatu perniagaan yang
melibatkan penjalanan aktiviti yang berikut:

_(a)_ menjual atau membeli untuk dijual semula

mana-mana hidupan liar yang dilindungi atau
hidupan liar yang dilindungi sepenuhnya, atau
mana-mana bahagian atau terbitan mana-mana
hidupan liar yang dilindungi, hidupan liar yang
dilindungi sepenuhnya atau hidupan liar yang
dikawal, sebagai makanan atau bagi maksud
perubatan;

_(b)_ menjual atau membeli untuk dijual semula

mana-mana bahagian atau terbitan mana-mana
hidupan liar yang dilindungi, hidupan liar yang
dilindungi sepenuhnya atau hidupan liar yang
dikawal;

_(c)_ menjual atau membeli untuk dijual semula

mana-mana hidupan liar yang dilindungi
atau hidupan liar yang dilindungi sepenuhnya
sebagai binatang peliharaan; atau

_(d)_ menjual atau membeli untuk dijual semula

mana-mana anak mana-mana hidupan liar yang
dilindungi atau hidupan liar yang dilindungi
sepenuhnya daripada hasil pembiakbakaan
dalam kurungan komersial termasuklah
mana-mana bahagian atau terbitan anak itu.’.


-----

4 _Rang Undang-Undang_

**Pindaan seksyen 9**

**3. Seksyen 9 Akta ibu dipinda—**

_(a)_ dalam subseksyen (1)—

(i) dalam perenggan (b), dengan memasukkan selepas

perkataan “hidupan liar yang dilindungi” perkataan
“atau hidupan liar yang dikawal”;

(ii) dengan menggantikan perenggan _(d) dengan_

perenggan yang berikut:

“(d) menjalankan urusan berniaga yang melibatkan

mana-mana hidupan liar yang dilindungi
atau mana-mana bahagian atau terbitan
mana-mana hidupan liar yang dilindungi”;

(iii) dengan memotong perenggan _(e);_

(iv) dalam perenggan (f), dengan menggantikan perkataan

“terbitan mana-mana hidupan liar yang dilindungi,”
dengan perkataan “terbitan mana-mana hidupan liar
yang dilindungi atau hidupan liar yang dikawal;”; dan

(v) dengan memasukkan selepas perenggan (f) perenggan

yang berikut:

“(g) menjalankan urusan berniaga yang melibatkan

mana-mana bahagian atau terbitan
mana-mana hidupan liar yang dikawal,”; dan

_(b)_ dalam subseksyen (3), dengan memotong perkataan

“atau perniagaan taksidermi”.

**Pindaan seksyen 10**

**4. Seksyen 10 Akta ibu dipinda—**

_(a)_ dalam subseksyen (1)—

(i) dalam perenggan _(d)—_

(A) dengan memotong perkataan “yang

dilindungi”; dan


-----

_Pemuliharaan Hidupan Liar (Pindaan)_ 5

(B) dengan menggantikan koma di hujung

perenggan dengan koma bernoktah; dan

(ii) dengan memasukkan selepas perenggan (d) perenggan

yang berikut:

“(e) menjalankan penyelidikan atau kajian dalam

rizab hidupan liar atau kawasan perlindungan
hidupan liar;

_(f) mengendalikan kemudahan rehabilitasi_

hidupan liar;

_(g) mengendalikan kemudahan latihan hidupan_

liar;

_(h) mengendalikan kemudahan penginapan_

hidupan liar;

_(i) menjalankan pertandingan hidupan liar;_

_(j) menjalankan perkhidmatan kawalan hidupan_

liar; atau

_(k) menggunakan mana-mana hidupan liar dalam_

menjalankan apa-apa aktiviti keagamaan,
adat atau kebudayaan,”; dan

_(b)_ dengan menggantikan subseksyen (2) dengan subseksyen

yang berikut:

“(2) Jika apa-apa aktiviti di bawah perenggan 1(a),
_(b),_ _(c) atau_ _(f) melibatkan mana-mana hidupan liar_
yang dilindungi atau hidupan liar yang dilindungi
sepenuhnya, orang itu hendaklah memperoleh suatu
lesen untuk menyimpan mana-mana hidupan liar
yang dilindungi menurut seksyen 9 atau suatu permit
khas untuk menyimpan mana-mana hidupan liar yang
dilindungi sepenuhnya menurut seksyen 11, mengikut
mana-mana yang berkenaan.”.


-----

6 _Rang Undang-Undang_

**Pindaan seksyen 11**

**5.** Seksyen 11 Akta ibu dipinda—

_(a)_ dengan menomborkan semula peruntukan yang sedia ada

sebagai subseksyen (1);

_(b)_ dalam subseksyen (1) sebagaimana yang dinomborkan

semula—

(i) dengan memotong perenggan _(d);_

(ii) dengan memotong perenggan _(e); dan_

(iii) dengan memasukkan selepas perenggan _(e)_

sebagaimana yang dipotong perenggan yang
berikut:

“(f) menjalankan urusan berniaga yang

melibatkan mana-mana hidupan liar yang
dilindungi sepenuhnya atau mana-mana
bahagian atau terbitan mana-mana hidupan
liar yang dilindungi sepenuhnya,”; dan

_(c)_ dengan memasukkan selepas subseksyen (1) sebagaimana

yang dinomborkan semula subseksyen yang berikut:

“(2) Bagi maksud perenggan (1)(f), suatu permit
khas yang berasingan adalah diperlukan bagi setiap
aktiviti perniagaan.”.

**Pindaan seksyen 17**

**6.** Seksyen 17 Akta ibu dipinda—

_(a)_ dalam subseksyen (1)—

(i) dengan menggantikan perenggan _(a)_ dengan

perenggan yang berikut:

“(a) membawa lesen, permit atau permit khas

semasa memburu mana-mana hidupan
liar, mengambil mana-mana bahagian
atau terbitan mana-mana hidupan liar,
menjalankan penyelidikan atau kajian


-----

_Pemuliharaan Hidupan Liar (Pindaan)_ 7

dalam rizab hidupan liar atau kawasan
perlindungan hidupan liar, menjalankan
pertandingan hidupan liar, menjalankan
perkhidmatan kawalan hidupan liar atau
menggunakan mana-mana hidupan liar
dalam menjalankan apa-apa aktiviti
keagamaan, adat atau kebudayaan; atau”;
dan

(ii) dengan menggantikan perenggan _(b)_ dengan

perenggan yang berikut:

“(b) mempamerkan lesen, permit atau permit

khas di tempat yang mudah dilihat di
premisnya, jika dia ialah peniaga berlesen,
pembiak baka dalam kurungan atau
pemegang permit untuk mengendalikan
zoo, pameran hidupan liar, kemudahan
rehabilitasi hidupan liar, kemudahan
latihan hidupan liar atau kemudahan
penginapan hidupan liar; atau”; dan

_(b)_ dalam subseksyen (2)—

(i) dengan menggantikan perkataan “sepuluh ribu ringgit”

dengan perkataan “lima puluh ribu ringgit”; dan

(ii) dengan menggantikan perkataan “enam bulan”

dengan perkataan “tiga tahun”.

**Pindaan seksyen 21**

**7.** Subseksyen 21(2) Akta ibu dipinda—

_(a)_ dengan menggantikan perkataan “sepuluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “enam bulan” dengan

perkataan “tiga tahun”.


-----

8 _Rang Undang-Undang_

**Pindaan seksyen 22**

**8.** Subseksyen 22(2) Akta ibu dipinda—

_(a)_ dengan menggantikan perkataan “sepuluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “enam bulan” dengan

perkataan “tiga tahun”.

**Seksyen baharu 25a**

**9.** Akta ibu dipinda dengan memasukkan selepas seksyen 25
seksyen yang berikut:

“Mengubah, dsb., lesen, permit atau permit khas

**25a. (1) Tiada seorang pun boleh—**

_(a) mengubah, memalsukan, mencacatkan atau_

merosakkan apa-apa lesen, permit atau permit khas;
atau

_(b) menggunakan apa-apa lesen, permit atau permit_

khas yang diketahuinya telah diubah, dipalsukan,
dicacatkan atau dirosakkan.

(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan—

_(a) jika orang itu ialah orang perseorangan, didenda tidak_

melebihi satu ratus ribu ringgit atau dipenjarakan
selama tempoh tidak melebihi tujuh tahun atau
kedua-duanya; atau

_(b) jika orang itu ialah suatu pertubuhan perbadanan,_

didenda tidak melebihi dua ratus ribu ringgit.”.


-----

_Pemuliharaan Hidupan Liar (Pindaan)_ 9

**Pindaan seksyen 28**

**10.** Seksyen 28 Akta ibu dipinda dengan menggantikan perkataan
“atau pameran hidupan liar” di mana-mana jua terdapat dengan
perkataan “, pameran hidupan liar, kemudahan rehabilitasi hidupan
liar, kemudahan latihan hidupan liar atau kemudahan penginapan
hidupan liar”.

**Penggantian seksyen 29**

**11.** Akta ibu dipinda dengan menggantikan seksyen 29 dengan
seksyen yang berikut:

“Larangan memiliki, dsb., jerat

**29. (1) Tiada seorang pun boleh memiliki, menyimpan,**
memasang, meletakkan atau menggunakan mana-mana jerat
kecuali bagi maksud menjalankan penyelidikan atau kajian
ke atas mana-mana hidupan liar.

(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak kurang daripada lima puluh ribu ringgit dan
tidak lebih daripada satu ratus ribu ringgit dan dipenjarakan
selama tempoh tidak melebihi sepuluh tahun.”.

**Pemotongan seksyen 30**

**12.** Akta ibu dipinda dengan memotong seksyen 30.

**Pindaan seksyen 34**

**13.** Seksyen 34 Akta ibu dipinda dengan menggantikan perkataan
“atau pameran hidupan liar” dengan perkataan “, pameran hidupan
liar, kemudahan rehabilitasi hidupan liar, kemudahan latihan
hidupan liar, kemudahan penginapan hidupan liar atau pemegang
permit untuk menjalankan perkhidmatan kawalan hidupan liar”.


-----

10 _Rang Undang-Undang_

**Pindaan seksyen 36**

**14.** Seksyen 36 Akta ibu dipinda—

_(a)_ dalam nota bahu, dengan memasukkan selepas perkataan

“Pemburu berlesen” perkataan “atau pemegang permit
**khas untuk memburu”;**

_(b)_ dalam subseksyen (1), dengan memasukkan selepas

perkataan “pemegang permit khas” perkataan “untuk
memburu”; dan

_(c)_ dalam subseksyen (2)—

(i) dengan memasukkan selepas perkataan “pemburu

berlesen” perkataan “atau pemegang permit khas
untuk memburu”;

(ii) dengan menggantikan perkataan “sepuluh ribu

ringgit” dengan perkataan “lima puluh ribu ringgit;
dan

(iii) dengan menggantikan perkataan “enam bulan”

dengan perkataan “tiga tahun”.

**Pindaan seksyen 37**

**15.** Seksyen 37 Akta ibu dipinda—

_(a)_ dalam nota bahu, dengan memasukkan selepas perkataan

“Peniaga berlesen” perkataan “, **dsb.,”;**

_(b)_ dalam subseksyen (1)—

(i) dengan memasukkan selepas perkataan “peniaga

berlesen” perkataan “, pemegang permit khas
untuk menjalankan urusan berniaga atau pembiak
baka dalam kurungan”;

(ii) dalam perenggan (d), dengan memotong perkataan

“dan”;


-----

_Pemuliharaan Hidupan Liar (Pindaan)_ 11

(iii) dalam perenggan (e), dengan menggantikan noktah

di hujung perenggan dengan perkataan “; dan”;
dan

(iv) dengan memasukkan selepas perenggan (e) perenggan

yang berikut:

“(f) rekod kelahiran, kematian dan kehilangan

hidupan liar yang dibiakbaka dalam
kurungan komersial.”; dan

_(c)_ dalam subseksyen (2)—

(i) dengan memasukkan selepas perkataan “peniaga

berlesen” perkataan “, pemegang permit khas
untuk menjalankan urusan berniaga atau pembiak
baka dalam kurungan”;

(ii) dengan menggantikan perkataan “sepuluh ribu ringgit”

dengan perkataan “lima puluh ribu ringgit”; dan

(iii) dengan menggantikan perkataan “enam bulan”

dengan perkataan “tiga tahun”.

**Pemotongan seksyen 38 dan 39**

**16.** Akta ibu dipinda dengan memotong seksyen 38 dan 39.

**Pindaan seksyen 40**

**17.** Seksyen 40 Akta ibu dipinda—

_(a)_ dengan menggantikan nota bahu dengan nota bahu yang

berikut:

“Penjualan hidupan liar oleh pemburu berlesen atau

**pemegang permit khas untuk memburu”;**

_(b)_ dalam subseksyen (1)—

(i) dengan memasukkan selepas perkataan “pemburu

berlesen” perkataan “atau pemegang permit khas
untuk memburu”;


-----

12 _Rang Undang-Undang_

(ii) dengan menggantikan perkataan “hidupan liar

yang dilindungi” dengan perkataan “mana-mana
hidupan liar”; dan

(iii) dengan menggantikan perkataan “atau ahli taksidermi

berlesen” dengan perkataan “, pemegang permit
khas untuk menjalankan urusan berniaga, pembiak
baka dalam kurungan atau pemegang permit untuk
mengendalikan zoo”; dan

_(c)_ dalam subseksyen (2)—

(i) dengan memasukkan selepas perkataan “pemburu

berlesen” perkataan “atau pemegang permit khas
untuk memburu”;

(ii) dengan menggantikan perkataan “dua puluh ribu

ringgit” dengan perkataan “lima puluh ribu ringgit”;
dan

(iii) dengan menggantikan perkataan “satu tahun” dengan

perkataan “tiga tahun”.

**Pindaan seksyen 41**

**18.** Seksyen 41 Akta ibu dipinda—

_(a)_ dalam subseksyen (1), dengan memotong perkataan “atau

ahli taksidermi berlesen”; dan

_(b)_ dalam subseksyen (2)—

(i) dengan menggantikan perkataan “dua puluh ribu

ringgit” dengan perkataan “lima puluh ribu ringgit”;
dan

(ii) dengan menggantikan perkataan “satu tahun” dengan

perkataan “tiga tahun”.


-----

_Pemuliharaan Hidupan Liar (Pindaan)_ 13

**Pindaan seksyen 42**

**19.** Seksyen 42 Akta ibu dipinda—

_(a)_ dengan menggantikan nota bahu dengan nota bahu yang

berikut:

“Pembelian hidupan liar oleh peniaga berlesen atau

**pembiak baka dalam kurungan”;**

_(b)_ dengan menggantikan subseksyen (1) dengan subseksyen

yang berikut:

“(1) Seorang peniaga berlesen atau pembiak baka
dalam kurungan hendaklah membeli atau memperoleh
mana-mana hidupan liar yang dilindungi, atau mana-mana
bahagian atau terbitan mana-mana hidupan liar yang
dilindungi atau hidupan liar yang dikawal, hanya
daripada—

_(a)_ pemburu berlesen, pemegang permit khas untuk

memburu, peniaga berlesen atau pembiak
baka dalam kurungan; atau

_(b) Ketua Pengarah, Pengarah atau mana-mana_

pegawai yang diberi kuasa oleh Ketua Pengarah,
jika ia dijual oleh Ketua Pengarah, Pengarah atau
pegawai yang diberi kuasa oleh Ketua Pengarah
itu menurut Akta ini.”;

_(c)_ dengan memasukkan selepas subseksyen (1) subseksyen

yang berikut:

“(1a) Seorang pemegang permit khas untuk menjalankan
urusan berniaga atau pembiak baka dalam kurungan
hendaklah membeli atau memperoleh mana-mana
hidupan liar yang dilindungi sepenuhnya atau mana-mana
bahagian atau terbitan mana-mana hidupan liar yang
dilindungi sepenuhnya hanya daripada—

_(a)_ pemegang permit khas untuk memburu,

pemegang permit khas untuk menjalankan
urusan berniaga atau pembiak baka dalam
kurungan; atau


-----

14 _Rang Undang-Undang_

_(b) Ketua Pengarah, Pengarah atau mana-mana_

pegawai yang diberi kuasa oleh Ketua Pengarah,
jika ia dijual oleh Ketua Pengarah, Pengarah
atau pegawai yang diberi kuasa oleh
Ketua Pengarah itu menurut Akta ini.”;

_(d)_ dalam subseksyen (2)—

(i) dengan menggantikan perkataan “ahli taksidermi

berlesen” dengan perkataan “pembiak baka dalam
kurungan”;

(ii) dengan menggantikan perkataan “dua puluh ribu

ringgit” dengan perkataan “lima puluh ribu
ringgit”; dan

(iii) dengan menggantikan perkataan “satu tahun”

dengan perkataan “tiga tahun”; dan

_(e)_ dengan memasukkan selepas subseksyen (2) subseksyen

yang berikut:

“(3) Mana-mana pemegang permit khas untuk
menjalankan urusan berniaga atau pembiak baka dalam
kurungan yang melanggar subseksyen (1a) melakukan
suatu kesalahan dan boleh, apabila disabitkan, didenda
tidak melebihi satu ratus ribu ringgit atau dipenjarakan
selama tempoh tidak melebihi tiga tahun atau
kedua-duanya.”.

**Pindaan seksyen 43**

**20.** Seksyen 43 Akta ibu dipinda—

_(a)_ dalam nota bahu, dengan memasukkan selepas perkataan

“peniaga berlesen” perkataan “atau pemegang permit
**khas untuk menjalankan urusan berniaga”;**


-----

_Pemuliharaan Hidupan Liar (Pindaan)_ 15

_(b)_ dengan memasukkan selepas subseksyen (1) subseksyen

yang berikut:

“(1a) Seorang pemegang permit khas untuk
menjalankan urusan berniaga boleh menjual mana-mana
hidupan liar yang dilindungi sepenuhnya semasa musim
terbuka sehingga tiga puluh hari yang pertama dalam
musim tutup dan selepas itu tidak boleh menjual
mana-mana hidupan liar yang dilindungi sepenuhnya
melainkan jika musim terbuka kemudiannya diisytiharkan
bagi hidupan liar yang dilindungi sepenuhnya itu.”;

_(c)_ dalam subseksyen (2)—

(i) dengan menggantikan perkataan “dua puluh ribu

ringgit” dengan perkataan “lima puluh ribu ringgit”;
dan

(ii) dengan menggantikan perkataan “satu tahun” dengan

perkataan “tiga tahun”; dan

_(d)_ dengan memasukkan selepas subseksyen (2) subseksyen

yang berikut:

“(3) Mana-mana pemegang permit khas untuk
menjalankan urusan berniaga yang melanggar
subseksyen (1a) melakukan suatu kesalahan dan boleh,
apabila disabitkan, didenda tidak melebihi satu ratus
ribu ringgit atau dipenjarakan selama tempoh tidak
melebihi tiga tahun atau kedua-duanya.

(4) Seksyen ini tidak terpakai kepada penjualan
mana-mana anak mana-mana hidupan liar daripada
pembiakbakaan dalam kurungan komersial atau
mana-mana bahagian atau terbitan mana-mana anak
mana-mana hidupan liar daripada pembiakbakaan
dalam kurungan komersial.”.


-----

16 _Rang Undang-Undang_

**Pindaan seksyen 44**

**21.** Seksyen 44 Akta ibu dipinda—

_(a)_ dalam subseksyen (1), dengan menggantikan perkataan

“ahli taksidermi berlesen” dengan perkataan “pemegang
permit khas untuk menjalankan urusan berniaga, pembiak
baka dalam kurungan”; dan

_(b)_ dalam subseksyen (2)—

(i) dengan menggantikan perkataan “ahli taksidermi

berlesen” dengan perkataan “pemegang permit
khas untuk menjalankan urusan berniaga, pembiak
baka dalam kurungan”;

(ii) dengan menggantikan perkataan “sepuluh ribu ringgit”

dengan perkataan “lima puluh ribu ringgit”; dan

(iii) dengan menggantikan perkataan “enam bulan”

dengan perkataan “tiga tahun”.

**Pindaan seksyen 45**

**22.** Seksyen 45 Akta ibu dipinda—

_(a)_ dalam subseksyen (1)—

(i) dengan memasukkan selepas perkataan “mengeksport

semula” perkataan “mana-mana hidupan liar atau
bahagian atau terbitan mana-mana hidupan liar”;

(ii) dengan memasukkan selepas perkataan “hidupan

liar itu” perkataan “atau bahagian atau terbitan
hidupan liar, dengan nombor penandaan yang
berbeza”; dan

(iii) dalam perenggan _(d)—_

(A) dengan memasukkan selepas perkataan

“bekas” perkataan “atau kepungan”; dan


-----

_Pemuliharaan Hidupan Liar (Pindaan)_ 17

(B) dengan memasukkan selepas perkataan

“hidupan liar” perkataan “atau bahagian
atau terbitan hidupan liar”;

_(b)_ dalam subseksyen (2), dengan memotong perkataan

“atau pelabelan”;

_(c)_ dengan memasukkan selepas subseksyen (2) subseksyen

yang berikut:

“(2a) Pemegang lesen, permit atau permit khas
tidak boleh mengubah atau menggantikan tanda atau
label tanpa terlebih dahulu mendapatkan kebenaran
pegawai pelesen.”; dan

_(d)_ dalam subseksyen (3)—

(i) dengan menggantikan perkataan “dua puluh ribu

ringgit” dengan perkataan “lima puluh ribu ringgit”;
dan

(ii) dengan menggantikan perkataan “satu tahun” dengan

perkataan “tiga tahun”.

**Pindaan seksyen 46**

**23.** Subseksyen 46(2) Akta ibu dipinda—

_(a)_ dengan menggantikan perkataan “dua puluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “satu tahun” dengan

perkataan “tiga tahun”.

**Pindaan seksyen 48**

**24.** Seksyen 48 Akta ibu dipinda dengan memasukkan selepas
subseksyen (2) subseksyen yang berikut:

“(2a) Suatu permohonan bertulis di bawah subseksyen (2)

hendaklah dibuat melalui apa-apa cara sebagaimana yang
ditentukan oleh Ketua Pengarah dan hendaklah disertakan
dengan fi yang ditetapkan.”.


-----

18 _Rang Undang-Undang_

**Penggantian seksyen 49**

**25.** Akta ibu dipinda dengan menggantikan seksyen 49 dengan
seksyen yang berikut:

“Larangan perbuatan tertentu dalam rizab hidupan liar

**dan kawasan perlindungan hidupan liar**

**49. (1) Tiada seorang pun boleh dalam rizab hidupan liar**
dan kawasan perlindungan hidupan liar—

_(a)_ memburu mana-mana hidupan liar, haiwan atau

burung;

_(b) mengambil, mengganggu, merosakkan atau_

memusnahkan sarang atau telur mana-mana hidupan
liar, haiwan atau burung; atau

_(c) mengganggu, memotong, mengalihkan atau mengambil_

apa-apa tanih, pokok kayu atau tumbuh-tumbuhan.

(2) Walau apapun subseksyen (1), seorang pemegang
permit untuk menjalankan penyelidikan atau kajian dalam
rizab hidupan liar atau kawasan perlindungan hidupan liar
atau mana-mana orang yang diberi suatu kebenaran bertulis
di bawah seksyen 48 untuk memasuki suatu rizab hidupan
liar atau kawasan perlindungan hidupan liar bagi maksud
sains boleh, dengan terlebih dahulu mendapatkan kelulusan
Ketua Pengarah, memburu mana-mana hidupan liar, haiwan
atau burung, atau mengambil atau mengganggu sarang atau
telur mana-mana hidupan liar, haiwan atau burung, atau
mengambil apa-apa sampel dalam bentuk lain, di dalam rizab
hidupan liar atau kawasan perlindungan hidupan liar bagi
maksud penyelidikan, kajian atau sains.

(3) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi satu juta ringgit atau dipenjarakan
selama tempoh tidak melebihi sepuluh tahun atau
kedua-duanya.”.


-----

_Pemuliharaan Hidupan Liar (Pindaan)_ 19

**Pindaan seksyen 50**

**26.** Subseksyen 50(1) Akta ibu dipinda—

_(a)_ dengan memasukkan selepas perkataan “mengeksport,”

perkataan “mengeksport semula, menjalankan penyelidikan
ke atas,”; dan

_(b)_ dengan memasukkan selepas perkataan “hidupan liar”

perkataan “atau mana-mana bahagian atau terbitan
mana-mana hidupan liar”.

**Pindaan seksyen 51**

**27.** Subseksyen 51(3) Akta ibu dipinda—

_(a)_ dengan menggantikan perkataan “sepuluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “enam bulan” dengan

perkataan “tiga tahun”.

**Pindaan seksyen 53**

**28.** Subseksyen 53(5) Akta ibu dipinda—

_(a)_ dengan menggantikan perkataan “sepuluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “enam bulan” dengan

perkataan “tiga tahun”.

**Pindaan seksyen 54**

**29.** Subseksyen 54(4) Akta ibu dipinda—

_(a)_ dengan menggantikan perkataan “sepuluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “enam bulan” dengan

perkataan “tiga tahun”.


-----

20 _Rang Undang-Undang_

**Pindaan seksyen 55**

**30.** Subseksyen 55(4) Akta ibu dipinda—

_(a)_ dengan menggantikan perkataan “sepuluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “enam bulan” dengan

perkataan “tiga tahun”.

**Pindaan seksyen 60**

**31.** Seksyen 60 Akta ibu dipinda—

_(a)_ dalam subseksyen (1), dengan menggantikan perkataan

“dua tahun” dengan perkataan “tiga tahun”; dan

_(b)_ dengan menggantikan subseksyen (2) dengan subseksyen

yang berikut:

“(2) Mana-mana orang yang melakukan suatu
kesalahan di bawah subseksyen (1) dan kesalahan itu
melibatkan mana-mana hidupan liar yang dilindungi
daripada spesies yang sama yang dinyatakan dalam
Jadual Kelapan, melebihi lima kepala, hendaklah,
apabila disabitkan, dihukum dengan denda tidak
kurang daripada lima puluh ribu ringgit atau dengan
pemenjaraan selama tempoh tidak melebihi tiga tahun
atau kedua-duanya.”.

**Seksyen baharu 60a**

**32.** Akta ibu dipinda dengan memasukkan selepas seksyen 60
seksyen yang berikut:

“Mengambil atau menyimpan bahagian atau terbitan

**hidupan liar yang dikawal tanpa lesen**

**60a. Mana-mana orang yang mengambil atau menyimpan**
mana-mana bahagian atau terbitan mana-mana hidupan liar
yang dikawal tanpa suatu lesen melakukan suatu kesalahan
dan boleh, apabila disabitkan, didenda tidak melebihi lima
puluh ribu ringgit atau dipenjarakan selama tempoh tidak
melebihi tiga tahun atau kedua duanya ”


-----

_Pemuliharaan Hidupan Liar (Pindaan)_ 21

**Pindaan seksyen 61**

**33.** Seksyen 61 Akta ibu dipinda—

_(a)_ dengan menggantikan perkataan “tidak melebihi satu ratus

ribu ringgit” dengan perkataan “tidak kurang daripada
dua puluh ribu ringgit”; dan

_(b)_ dengan menggantikan perkataan “lima tahun” dengan

perkataan “tujuh tahun”.

**Pindaan seksyen 62**

**34.** Seksyen 62 Akta ibu dipinda—

_(a)_ dengan menggantikan perkataan “tidak melebihi satu ratus

ribu ringgit” dengan perkataan “tidak kurang daripada
dua puluh ribu ringgit”; dan

_(b)_ dengan menggantikan perkataan “lima tahun” dengan

perkataan “tujuh tahun”.

**Penggantian seksyen 63**

**35.** Akta ibu dipinda dengan menggantikan seksyen 63 dengan
seksyen yang berikut:

“Menjalankan urusan berniaga tanpa lesen

**63. Mana-mana orang yang menjalankan urusan berniaga**
yang melibatkan mana-mana hidupan liar yang dilindungi,
atau mana-mana bahagian atau terbitan mana-mana hidupan
liar yang dilindungi atau hidupan liar yang dikawal, tanpa
suatu lesen melakukan suatu kesalahan dan boleh, apabila
disabitkan—

_(a)_ jika orang itu ialah orang perseorangan, didenda

tidak kurang daripada tiga puluh ribu ringgit dan
tidak lebih daripada satu ratus ribu ringgit atau
dipenjarakan selama tempoh tidak melebihi tiga
tahun atau kedua-duanya; atau


-----

22 _Rang Undang-Undang_

_(b)_ jika orang itu ialah suatu pertubuhan perbadanan,

didenda tidak kurang daripada lima puluh ribu ringgit
dan tidak lebih daripada satu ratus ribu ringgit.”.

**Pindaan seksyen 64**

**36.** Seksyen 64 Akta ibu dipinda—

_(a)_ dengan menggantikan perkataan “didenda tidak kurang

daripada dua puluh ribu ringgit dan tidak lebih daripada
lima puluh ribu ringgit” dengan perkataan “didenda tidak
melebihi lima puluh ribu ringgit”; dan

_(b)_ dengan menggantikan perkataan “dua tahun” dengan

perkataan “tiga tahun”.

**Pindaan seksyen 65**

**37.** Seksyen 65 Akta ibu dipinda—

_(a)_ dalam nota bahu, dengan memasukkan selepas perkataan

“hidupan liar yang dilindungi” perkataan “atau hidupan
**liar yang dikawal”;**

_(b)_ dengan memasukkan selepas perkataan “mana-mana

bahagian atau terbitan hidupan liar yang dilindungi”
perkataan “atau hidupan liar yang dikawal”;

_(c)_ dengan menggantikan perkataan “didenda tidak kurang

daripada dua puluh ribu ringgit dan tidak lebih daripada
lima puluh ribu ringgit” dengan perkataan “didenda tidak
kurang daripada lima puluh ribu ringgit”; dan

_(d)_ dengan menggantikan perkataan “satu tahun” dengan

perkataan “lima belas tahun”.


-----

_Pemuliharaan Hidupan Liar (Pindaan)_ 23

**Penggantian seksyen 66**

**38.** Akta ibu dipinda dengan menggantikan seksyen 66 dengan
seksyen yang berikut:

“Mengendalikan zoo, dsb., tanpa permit

**66. Mana-mana orang yang mengendalikan—**

_(a) zoo tanpa suatu permit melakukan suatu kesalahan_

dan boleh, apabila disabitkan, didenda tidak kurang
daripada lima puluh ribu ringgit dan tidak lebih
daripada satu ratus ribu ringgit atau dipenjarakan
selama tempoh tidak melebihi tiga tahun atau
kedua-duanya;

_(b) pameran hidupan liar, pembiakbakaan dalam kurungan_

komersial atau kemudahan rehabilitasi hidupan liar
tanpa suatu permit melakukan suatu kesalahan dan
boleh, apabila disabitkan, didenda tidak melebihi
satu ratus ribu ringgit atau dipenjarakan selama tempoh
tidak melebihi tiga tahun atau kedua-duanya; atau

_(c) kemudahan latihan hidupan liar atau kemudahan_

penginapan hidupan liar tanpa suatu permit melakukan
suatu kesalahan dan boleh, apabila disabitkan,
didenda tidak melebihi lima puluh ribu ringgit
atau dipenjarakan selama tempoh tidak melebihi
tiga tahun atau kedua-duanya.”.

**Pindaan seksyen 67**

**39.** Seksyen 67 Akta ibu dipinda—

_(a)_ dengan memotong perkataan “yang dilindungi”; dan

_(b)_ dengan menggantikan perkataan “dua tahun” dengan

perkataan “tiga tahun”.


-----

24 _Rang Undang-Undang_

**Pindaan seksyen 68**

**40.** Seksyen 68 Akta ibu dipinda—

_(a)_ dalam subseksyen (1), dengan menggantikan perkataan

“tidak melebihi satu ratus ribu ringgit” dengan perkataan
“tidak kurang daripada lima puluh ribu ringgit dan tidak
lebih daripada lima ratus ribu ringgit”; dan

_(b)_ dalam subseksyen (2)—

(i) dengan menggantikan perenggan _(a) dengan_

perenggan yang berikut:

“(a) mana-mana hidupan liar yang dilindungi

sepenuhnya yang dinyatakan dalam
Jadual Kesembilan atau mana-mana
bahagian atau terbitan hidupan liar itu,
hendaklah, apabila disabitkan, dihukum
denda tidak kurang daripada tiga puluh
ribu ringgit bagi setiap hidupan liar atau
bahagian atau terbitan hidupan liar itu
dan dipenjarakan selama tempoh tidak
melebihi lima belas tahun;”;

(ii) dengan memotong perenggan _(b); dan_

(iii) dengan menggantikan perenggan _(c) dengan_

perenggan yang berikut:

“(c) mana-mana hidupan liar yang dilindungi

sepenuhnya yang dinyatakan dalam Jadual
Kesepuluh atau mana-mana bahagian
atau terbitan hidupan liar itu hendaklah,
apabila disabitkan, dihukum denda tidak
kurang daripada satu ratus lima puluh
ribu ringgit bagi setiap hidupan liar atau
bahagian atau terbitan hidupan liar itu
dan dipenjarakan selama tempoh tidak
melebihi lima belas tahun.”.


-----

_Pemuliharaan Hidupan Liar (Pindaan)_ 25

**Pindaan seksyen 69**

**41.** Seksyen 69 Akta ibu dipinda—

_(a)_ dalam subseksyen (1)—

(i) dengan menggantikan perkataan “tidak melebihi

dua ratus ribu ringgit” dengan perkataan “tidak
kurang daripada dua puluh ribu ringgit bagi setiap
hidupan liar yang dilindungi sepenuhnya yang
tidak matang”; dan

(ii) dengan menggantikan perkataan “sepuluh tahun”

dengan perkataan “lima belas tahun”; dan

_(b)_ dalam subseksyen (2)—

(i) dengan menggantikan perkataan “satu ratus lima

puluh ribu ringgit dan tidak lebih daripada lima
ratus ribu ringgit” dengan perkataan “dua ratus
ribu ringgit bagi setiap hidupan liar”; dan

(ii) dengan menggantikan perkataan “lima tahun”

dengan perkataan “lima belas tahun”.

**Pindaan seksyen 70**

**42.** Seksyen 70 Akta ibu dipinda—

_(a)_ dalam subseksyen (1), dengan menggantikan perkataan

“tidak melebihi tiga ratus ribu ringgit” dengan perkataan
“dua puluh ribu ringgit bagi setiap hidupan liar betina
yang dilindungi sepenuhnya tetapi denda itu tidak boleh
melebihi lima ratus ribu ringgit pada agregatnya”; dan

_(b)_ dalam subseksyen (2)—

(i) dengan menggantikan perkataan “dua ratus ribu

ringgit dan tidak lebih daripada lima ratus ribu
ringgit” dengan perkataan “dua ratus lima puluh
ribu ringgit bagi setiap hidupan liar”; dan

(ii) dengan menggantikan perkataan “lima tahun”

dengan perkataan “lima belas tahun”.


-----

26 _Rang Undang-Undang_

**Pindaan seksyen 71**

**43.** Seksyen 71 Akta ibu dipinda—

_(a)_ dengan menggantikan perkataan “didenda tidak kurang

daripada tiga puluh ribu ringgit dan tidak lebih daripada
satu ratus ribu ringgit” dengan perkataan “didenda
dua puluh ribu ringgit bagi setiap hidupan liar yang
dilindungi sepenuhnya atau bahagian atau terbitan hidupan
liar yang dilindungi sepenuhnya tetapi denda itu tidak
boleh melebihi satu juta ringgit pada agregatnya”; dan

_(b)_ dengan menggantikan perkataan “tiga tahun” dengan

perkataan “lima belas tahun”.

**Pemotongan seksyen 72 dan 73**

**44.** Akta ibu dipinda dengan memotong seksyen 72 dan 73.

**Seksyen baharu 73a**

**45.** Akta ibu dipinda dengan memasukkan selepas seksyen 73
seksyen yang berikut:

“Menjalankan urusan berniaga tanpa permit khas

**73a. Mana-mana orang yang menjalankan urusan berniaga**
yang melibatkan mana-mana hidupan liar yang dilindungi
sepenuhnya atau mana-mana bahagian atau terbitan mana-mana
hidupan liar yang dilindungi sepenuhnya tanpa suatu
permit khas melakukan suatu kesalahan dan boleh,
apabila disabitkan, didenda tidak melebihi lima puluh ribu
ringgit atau dipenjarakan selama tempoh tidak melebihi tiga
tahun atau kedua-duanya.”.


-----

_Pemuliharaan Hidupan Liar (Pindaan)_ 27

**Pindaan seksyen 74**

**46.** Seksyen 74 Akta ibu dipinda—

_(a)_ dengan menggantikan perkataan “dua puluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “satu tahun” dengan

perkataan “tiga tahun”.

**Pindaan seksyen 75**

**47.** Seksyen 75 Akta ibu dipinda dengan menggantikan perkataan
“dua tahun” dengan perkataan “tiga tahun”.

**Pemotongan seksyen 76**

**48.** Akta ibu dipinda dengan memotong seksyen 76.

**Pindaan seksyen 77**

**49.** Seksyen 77 Akta ibu dipinda—

_(a)_ dengan menggantikan perkataan “tiga puluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “satu tahun” dengan

perkataan “tiga tahun”.

**Pindaan seksyen 78**

**50.** Seksyen 78 Akta ibu dipinda—

_(a)_ dengan menggantikan perkataan “dua puluh ribu ringgit”

dengan perkataan “satu ratus ribu ringgit”; dan

_(b)_ dengan menggantikan perkataan “satu tahun” dengan

perkataan “tiga tahun”.


-----

28 _Rang Undang-Undang_

**Pindaan seksyen 79**

**51.** Subseksyen 79(1) Akta ibu dipinda—

_(a)_ dengan menggantikan perkataan “tidak melebihi lima puluh

ribu ringgit” dengan perkataan “tidak kurang daripada
dua puluh ribu ringgit dan tidak lebih daripada satu
ratus ribu ringgit”; dan

_(b)_ dengan menggantikan perkataan “dua tahun” dengan

perkataan “tiga tahun”.

**Pindaan seksyen 80**

**52.** Seksyen 80 Akta ibu dipinda—

_(a)_ dengan menggantikan perkataan “dua puluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “satu tahun” dengan

perkataan “tiga tahun”.

**Pindaan seksyen 81**

**53.** Seksyen 81 Akta ibu dipinda—

_(a)_ dengan menggantikan perkataan “tidak melebihi lima

puluh ribu ringgit” dengan perkataan “tidak kurang
daripada dua puluh ribu ringgit dan tidak lebih daripada
satu ratus ribu ringgit”; dan

_(b)_ dengan menggantikan perkataan “dua tahun” dengan

perkataan “tiga tahun”.

**Pindaan seksyen 82**

**54.** Seksyen 82 Akta ibu dipinda—

_(a)_ dengan menggantikan perkataan “tiga puluh ribu ringgit”

dengan perkataan “lima puluh ribu ringgit”; dan


-----

_Pemuliharaan Hidupan Liar (Pindaan)_ 29

_(b)_ dengan menggantikan perkataan “satu tahun” dengan

perkataan “tiga tahun”.

**Pindaan seksyen 83**

**55.** Seksyen 83 Akta ibu dipinda—

_(a)_ dengan menggantikan perkataan “dua puluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “satu tahun” dengan

perkataan “tiga tahun”.

**Pindaan seksyen 84**

**56.** Seksyen 84 Akta ibu dipinda—

_(a)_ dengan menggantikan perkataan “dua puluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “satu tahun” dengan

perkataan “tiga tahun”.

**Pindaan seksyen 85**

**57.** Subseksyen 85(1) Akta ibu dipinda—

_(a)_ dengan menggantikan perkataan “tidak melebihi lima puluh

ribu ringgit” dengan perkataan “tidak kurang daripada
dua puluh ribu ringgit dan tidak lebih daripada satu
ratus ribu ringgit”; dan

_(b)_ dengan menggantikan perkataan “dua tahun” dengan

perkataan “tiga tahun”.


-----

30 _Rang Undang-Undang_

**Pindaan seksyen 86**

**58.** Subseksyen 86(1) Akta ibu dipinda—

_(a)_ dengan menggantikan perkataan “lima ribu ringgit” dengan

perkataan “lima puluh ribu ringgit”;

_(b)_ dengan menggantikan perkataan “lima puluh ribu ringgit”

dengan perkataan “satu ratus ribu ringgit”; dan

_(c)_ dengan menggantikan perkataan “satu tahun” dengan

perkataan “tiga tahun”.

**Penggantian seksyen 87**

**59.** Akta ibu dipinda dengan menggantikan seksyen 87 dengan
seksyen yang berikut:

“Benda yang mengandungi bahagian atau terbitan hidupan

**liar**

**87. Mana-mana orang yang menjual atau mempromosi untuk**
menjual apa-apa benda yang didakwa mengandungi apa-apa
bahagian atau terbitan mana-mana hidupan liar yang pada
hakikatnya tidak ada bahagian atau terbitan itu melakukan
suatu kesalahan dan boleh, apabila disabitkan, didenda tidak
melebihi lima puluh ribu ringgit atau dipenjarakan selama
tempoh tidak melebihi tiga tahun atau kedua-duanya.”.

**Pindaan seksyen 88**

**60.** Seksyen 88 Akta ibu dipinda—

_(a)_ dengan menggantikan perkataan “tiga puluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “satu tahun” dengan

perkataan “tiga tahun”.


-----

_Pemuliharaan Hidupan Liar (Pindaan)_ 31

**Seksyen baharu 88a** **dan 88b**

**61.** Akta ibu dipinda dengan memasukkan selepas seksyen 88
seksyen yang berikut:

“Menganjurkan pertunjukan hidupan liar

**88a. (1) Tiada seorang pun boleh menganjurkan pertunjukan**
hidupan liar melainkan jika dia pemegang permit untuk
mengendalikan zoo.

(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak melebihi lima puluh ribu ringgit atau dipenjarakan
selama tempoh tidak melebihi tiga tahun atau kedua-duanya.

(3) Bagi maksud seksyen ini, “pertunjukan hidupan liar”
ertinya suatu aktiviti yang berasaskan perlakuan semula
jadi hidupan liar yang melibatkan persembahan hidupan liar
di suatu tapak khas atau pentas di dalam premis zoo dan
dikendalikan oleh jurulatih hidupan liar.

**Promosi hidupan liar**

**88b.** (1) Tiada seorang pun boleh mempromosi mana-mana
hidupan liar atau mana-mana bahagian atau terbitan mana-mana
hidupan liar bagi urusan berniaga melainkan jika dia peniaga
berlesen atau pemegang permit khas untuk menjalankan
urusan berniaga.

(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan—

_(a) jika orang itu ialah orang perseorangan, didenda_

tidak kurang daripada lima puluh ribu ringgit dan
tidak lebih daripada satu ratus ribu ringgit atau
dipenjarakan selama tempoh tidak melebihi lima
tahun atau kedua-duanya; atau

_(b) jika orang itu ialah suatu pertubuhan perbadanan,_

didenda tidak kurang daripada lapan puluh ribu
ringgit dan tidak lebih daripada satu ratus lima
puluh ribu ringgit.”.


-----

32 _Rang Undang-Undang_

**Pindaan seksyen 101**

**62.** Subseksyen 101(4) Akta ibu dipinda—

_(a)_ dengan menggantikan perkataan “tiga puluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “satu tahun” dengan

perkataan “tiga tahun”.

**Pindaan seksyen 114**

**63.** Seksyen 114 Akta ibu dipinda—

_(a)_ dengan menggantikan perkataan “tiga puluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “satu tahun” dengan

perkataan “tiga tahun”.

**Pindaan seksyen 115**

**64.** Subseksyen 115(2) Akta ibu dipinda—

_(a)_ dengan menggantikan perkataan “tiga puluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “satu tahun” dengan

perkataan “tiga tahun”.

**Pindaan seksyen 117**

**65.** Seksyen 117 Akta ibu dipinda—

_(a)_ dalam nota bahu, dengan menggantikan perkataan “Spesies”

dengan perkataan “Hidupan liar”;

_(b)_ dalam subseksyen (1)—

(i) dengan menggantikan perkataan “atau mengeksport”

dengan perkataan “, mengeksport atau mengeksport
semula”;


-----

_Pemuliharaan Hidupan Liar (Pindaan)_ 33

(ii) dengan menggantikan perkataan “spesies” dengan

perkataan “hidupan liar”; dan

(iii) dengan memasukkan selepas perkataan “Jadual

Kelima” perkataan “kecuali mana-mana bahagian
atau terbitan mana-mana hidupan liar yang dikawal”;
dan

_(c)_ dalam subseksyen (2)—

(i) dengan menggantikan perkataan “tiga puluh ribu

ringgit” dengan perkataan “lima puluh ribu ringgit”;
dan

(ii) dengan menggantikan perkataan “satu tahun” dengan

perkataan “tiga tahun”.

**Pemotongan seksyen 118**

**66.** Akta ibu dipinda dengan memotong seksyen 118.

**Pindaan seksyen 119**

**67.** Subseksyen 119(2) Akta ibu dipinda—

_(a)_ dengan menggantikan perkataan “tidak melebihi lima puluh

ribu ringgit” dengan perkataan “tidak kurang daripada
dua puluh ribu ringgit dan tidak lebih daripada satu
ratus ribu ringgit”; dan

_(b)_ dengan menggantikan perkataan “dua tahun” dengan

perkataan “tiga tahun”.

**Pindaan seksyen 120**

**68.** Seksyen 120 Akta ibu dipinda—

_(a)_ dalam nota bahu, dengan memotong perkataan

“yang **dilindungi”;**


-----

34 _Rang Undang-Undang_

_(b)_ dengan menggantikan subseksyen (1) dengan subseksyen

yang berikut:

“(1) Mana-mana orang, selain peniaga berlesen,
pemegang permit khas untuk menjalankan urusan
berniaga, pembiak baka dalam kurungan atau pemegang
permit untuk mengendalikan zoo hendaklah membeli
atau memperoleh mana-mana hidupan liar atau
mana-mana bahagian atau terbitan mana-mana hidupan
liar hanya daripada—

_(a)_ peniaga berlesen, pemegang permit khas untuk

menjalankan urusan berniaga atau pembiak
baka dalam kurungan; atau

_(b) Ketua Pengarah, Pengarah atau mana-mana_

pegawai yang diberi kuasa oleh Ketua Pengarah,
jika ia dijual oleh Ketua Pengarah, Pengarah
atau pegawai yang diberi kuasa oleh
Ketua Pengarah itu menurut Akta ini.”; dan

_(c) dalam subseksyen (2)—_

(i) dengan menggantikan perkataan “dua puluh ribu

ringgit” dengan perkataan “lima puluh ribu
ringgit”; dan

(ii) dengan menggantikan perkataan “satu tahun”

dengan perkataan “tiga tahun”.

**Pindaan seksyen 122**

**69.** Seksyen 122 Akta ibu dipinda—

_(a)_ dalam teks bahasa kebangsaan, dengan menggantikan

perkataan “haiwan” di mana-mana jua terdapat dengan
perkataan “hidupan”; dan

_(b)_ dalam subseksyen (4), dengan menggantikan perkataan

“gajah (Elephas maximus), seladang (Bos gaurus),
beruang (Helarctos malayanus), harimau (Panthera tigris),


-----

_Pemuliharaan Hidupan Liar (Pindaan)_ 35

harimau bintang (Panthera pardus), harimau kumbang,
babi hutan (sus scrofa)” dengan perkataan “hidupan liar
sebagaimana yang dinyatakan dalam Jadual Kesebelas”.

**Seksyen baharu 123a**

**70.** Akta ibu dipinda dengan memasukkan selepas seksyen 123
seksyen yang berikut:

“Maklumat palsu

**123a. Mana-mana orang yang membuat, secara lisan atau**
bertulis, menandatangani atau memberikan apa-apa dokumen
atau maklumat yang dikehendaki di bawah Akta ini yang tidak
benar, tidak tepat atau mengelirukan dalam apa-apa butiran
melakukan suatu kesalahan dan boleh, apabila disabitkan—

_(a) jika orang itu ialah orang perseorangan, didenda tidak_

melebihi satu ratus ribu ringgit atau dipenjarakan
selama tempoh tidak melebihi tujuh tahun atau
kedua-duanya; atau

_(b) jika orang itu ialah suatu pertubuhan perbadanan,_

didenda tidak melebihi dua ratus ribu ringgit.”.

**Penggantian seksyen 124**

**71.** Akta ibu dipinda dengan menggantikan seksyen 124 dengan
seksyen yang berikut:

“Tanggungan pengarah, dsb., syarikat, dsb.

**124. Jika mana-mana orang yang melakukan suatu kesalahan**
di bawah Akta ini atau mana-mana perundangan subsidiarinya
ialah suatu syarikat, perkongsian liabiliti terhad, firma,
pertubuhan atau kumpulan orang yang lain, seseorang yang
pada masa pelakuan kesalahan itu ialah seorang pengarah,
pegawai pematuhan, pekongsi, pengurus, setiausaha atau


-----

36 _Rang Undang-Undang_

pegawai lain yang seumpamanya bagi syarikat, perkongsian
liabiliti terhad, firma, pertubuhan atau kumpulan orang
yang lain itu atau yang berupa sebagai bertindak atas sifat
itu atau yang dengan apa-apa cara atau sehingga apa-apa
takat bertanggungjawab bagi pengurusan apa-apa hal ehwal
syarikat, perkongsian liabiliti terhad, firma, pertubuhan atau
kumpulan orang yang lain itu atau yang membantu dalam
pengurusannya—

_(a) boleh dipertuduh secara berasingan atau bersesama_

dalam prosiding yang sama bersekali dengan syarikat,
perkongsian liabiliti terhad, firma, pertubuhan atau
kumpulan orang yang lain itu; dan

_(b) jika syarikat, perkongsian liabiliti terhad, firma,_

pertubuhan atau kumpulan orang yang lain itu didapati
bersalah atas kesalahan itu, hendaklah disifatkan
bersalah atas kesalahan itu dan boleh dikenakan
hukuman atau penalti yang sama sebagaimana
seorang individu melainkan jika, dengan mengambil
kira jenis fungsinya atas sifat itu dan segala hal
keadaan, dia membuktikan—

(i) bahawa kesalahan itu telah dilakukan tanpa

pengetahuannya; dan

(ii) bahawa kesalahan itu telah dilakukan tanpa

persetujuan atau pembiarannya dan bahawa
dia telah mengambil segala langkah yang
munasabah dan menjalankan usaha yang
wajar untuk menghalang pelakuan kesalahan
itu.”.

**Pindaan seksyen 125**

**72.** Seksyen 125 Akta ibu dipinda—

_(a)_ dengan menggantikan perkataan “sepuluh ribu ringgit”

dengan perkataan “lima puluh ribu ringgit”; dan

_(b)_ dengan menggantikan perkataan “satu tahun” dengan

perkataan “tiga tahun”.


-----

_Pemuliharaan Hidupan Liar (Pindaan)_ 37

**Pindaan seksyen 132**

**73.** Subseksyen 132(2) Akta ibu dipinda—

_(a)_ dalam perenggan _(e), dengan menggantikan perkataan_

“atau pameran hidupan liar” dengan perkataan
“, pameran hidupan liar, kemudahan rehabilitasi hidupan
liar, kemudahan latihan hidupan liar atau kemudahan
penginapan hidupan liar”;

_(b)_ dalam perenggan _(h), dengan menggantikan noktah di_

hujung perenggan dengan koma bernoktah; dan

_(c)_ dengan memasukkan selepas perenggan _(h) perenggan_

yang berikut:

“(i) pengawalseliaan pertandingan hidupan liar dan

perkhidmatan kawalan hidupan liar; dan

_(j) pengawalseliaan penggunaan mana-mana hidupan_

liar dalam menjalankan apa-apa aktiviti keagamaan,
adat atau kebudayaan.”.

**Jadual baharu**

**74.** Akta ibu dipinda dengan memasukkan selepas Jadual Ketujuh
jadual yang berikut:

“Jadual Kelapan

[Subseksyen 60(2)]

HIDUPAN LIAR YANG DILINDUNGI BAGI MAKSUD

SUBSEKSYEN 60(2)

**Tafsiran Jadual Kelapan**

1. Spesies yang termasuk dalam Jadual ini disebut—

_(a)_ dengan nama spesies itu; atau

_(b)_ sebagai semua spesies yang termasuk dalam suatu takson yang lebih

tinggi atau bahagian yang ditetapkan daripadanya.

2. Singkatan “spp.” digunakan untuk menandakan semua spesies daripada
suatu takson yang lebih tinggi.


-----

38 _Rang Undang-Undang_

3. Sebutan lain mengenai taksa yang lebih tinggi daripada spesies adalah bagi
maksud maklumat atau pengelasan sahaja. Nama biasa yang dimasukkan selepas
nama saintifik bagi sesuatu famili adalah untuk rujukan sahaja. Ia bertujuan
untuk menunjukkan spesies dalam famili yang berkenaan yang dimasukkan
dalam Jadual ini. Dalam kebanyakan hal, ini bukanlah semua spesies dalam
famili itu.

4. Jika terdapat percanggahan antara nama saintifik dengan nama tempatan
dan nama biasa dalam penggunaan nama mana-mana spesies dalam Jadual ini,
nama saintifik hendaklah terpakai.

|Nama Saintifik|Nama Tempatan|Nama Biasa|
|---|---|---|
|KELAS AVES|||
|Copsychus malabaricus|Murai Batu|White-rumped Shama|
|Gracula religiosa|Tiong Mas|Hill Myna|
|Zosterops palpebrosus|Kelicap Kunyit|Oriental White Eye|



Jadual Kesembilan

[Perenggan 68(2)(a)]

HIDUPAN LIAR YANG DILINDUNGI SEPENUHNYA BAGI MAKSUD

PERENGGAN 68(2)(a)

**Tafsiran Jadual Kesembilan**

1. Spesies yang termasuk dalam Jadual ini disebut—

_(a)_ dengan nama spesies itu; atau

_(b)_ sebagai semua spesies yang termasuk dalam suatu takson yang lebih

tinggi atau bahagian yang ditetapkan daripadanya.

2. Singkatan “spp.” digunakan untuk menandakan semua spesies daripada
suatu takson yang lebih tinggi.

3. Sebutan lain mengenai taksa yang lebih tinggi daripada spesies adalah bagi
maksud maklumat atau pengelasan sahaja. Nama biasa yang dimasukkan selepas
nama saintifik bagi sesuatu famili adalah untuk rujukan sahaja. Ia bertujuan
untuk menunjukkan spesies dalam famili yang berkenaan yang dimasukkan
dalam Jadual ini. Dalam kebanyakan hal, ini bukanlah semua spesies dalam
famili itu.

4. Jika terdapat percanggahan antara nama saintifik dengan nama tempatan
dan nama biasa dalam penggunaan nama mana-mana spesies dalam Jadual ini,
nama saintifik hendaklah terpakai.


-----

_Pemuliharaan Hidupan Liar (Pindaan)_ 39

|Nama Saintifik|Nama Tempatan|Nama Biasa|
|---|---|---|
|KELAS REPTILIA|||
|Varanus rudicollis|Biawak Serunai|Harlequin Monitor|
|Varanus dumerilii|Biawak Kudung|Dumeril’s Monitor|
|Varanus nebulosus|Biawak Puru|Clouded Monitor|
|Python brongersmai|Ular Sawa Darah|Blood Python|
|Tomistoma schlegelii|Buaya Julung-Julung|False Gharial|
|Geoclemys hamiltonii|Kura-kura Kolam Hitam|Black Pond Turtle|
|Indotestudo elongata|Baning Lonjong|Elongated Tortoise|
|Manouria impressa|Baning Bukit|Impressed Tortoise|
|KELAS AVES|||
|Aceros subruficollis|Enggang Belantara|Plain-pouched Hornbill|
|Argusianus argus|Kuang Raya|Great Argus|
|Buceros bicornis|Enggang Papan|Great Hornbill|
|Buceros rhinoceros|Enggang Badak|Rhinoceros Hornbill|
|Pavo muticus|Merak Hijau|Green Peafowl|
|Polyplectron inopinatum|Kuang Cermin|Mountain Peacock Pheasant|
|Pycnonotus zeylanicus|Barau-Barau|Straw-headed Bulbul|
|Rheinardia ocellata|Kuang Raya Gunung|Crested Argus|
|Rhynoplax vigil|Enggang Tebang Mentua|Helmeted Hornbill|


-----

40 _Rang Undang-Undang_

Jadual Kesepuluh

[Perenggan 68(2)(c)]

HIDUPAN LIAR YANG DILINDUNGI SEPENUHNYA BAGI

MAKSUD PERENGGAN 68(2)(c)

**Tafsiran Jadual Kesepuluh**

1. Spesies yang termasuk dalam Jadual ini disebut—

_(a)_ dengan nama spesies itu; atau

_(b)_ sebagai semua spesies yang termasuk dalam suatu takson yang lebih

tinggi atau bahagian yang ditetapkan daripadanya.

2. Singkatan “spp.” digunakan untuk menandakan semua spesies daripada
suatu takson yang lebih tinggi.

3. Sebutan lain mengenai taksa yang lebih tinggi daripada spesies adalah bagi
maksud maklumat atau pengelasan sahaja. Nama biasa yang dimasukkan selepas
nama saintifik bagi sesuatu famili adalah untuk rujukan sahaja. Ia bertujuan
untuk menunjukkan spesies dalam famili yang berkenaan yang dimasukkan
dalam Jadual ini. Dalam kebanyakan hal, ini bukanlah semua spesies dalam
famili itu.

4. Jika terdapat percanggahan antara nama saintifik dengan nama tempatan
dan nama biasa dalam penggunaan nama mana-mana spesies dalam Jadual ini,
nama saintifik hendaklah terpakai.

|Nama Saintifik|Nama Tempatan|Nama Biasa|
|---|---|---|
|KELAS MAMALIA|||
|Arctictis binturong|Binturong|Binturong|
|Bos gaurus|Seladang|Gaur|
|Capricornis sumatraensis|Kambing Gurun|Serow|
|Catopuma temminckii|Kucing Tulap|Asian Golden Cat|
|Dicerorhinus sumatrensis|Badak Sumatera|Sumatran Rhinoceros|
|Helarctos malayanus|Beruang Matahari|Malayan Sun Bear|
|Manis javanica|Tenggiling|Pangolin|
|Neofelis nebulosa|Harimau Dahan|Clouded Leopard|
|Panthera pardus|Harimau Kumbang|Leopard|
|Panthera tigris|Harimau Belang|Tiger|


-----

_Pemuliharaan Hidupan Liar (Pindaan)_ 41

|Nama Saintifik|Nama Tempatan|Nama Biasa|
|---|---|---|
|Pardofelis marmorata|Kucing Dahan|Marbled Cat|
|Prionailurus planiceps|Kucing Hutan|Flat-headed Cat|
|Prionodon linsang|Linsang|Banded Linsang|
|Prionodon pardicolor|Linsang Berbintik|Spotted Linsang|
|Pongo abelii|Orang Utan Sumatra|Sumatran Orang Utan|
|Pongo pygmaeus|Orang Utan Borneo|Bornean Orang Utan|
|Rhinoceros sondaicus|Badak Raya|Javan Rhinoceros|



Jadual Kesebelas

[Subseksyen 122(4)]

HIDUPAN LIAR BERBAHAYA

**Tafsiran Jadual Kesebelas**

1. Spesies yang termasuk dalam Jadual ini disebut—

_(a)_ dengan nama spesies itu; atau

_(b)_ sebagai semua spesies yang termasuk dalam suatu takson yang lebih

tinggi atau bahagian yang ditetapkan daripadanya.

2. Singkatan “spp.” digunakan untuk menandakan semua spesies daripada
suatu takson yang lebih tinggi.

3. Sebutan lain mengenai taksa yang lebih tinggi daripada spesies adalah bagi
maksud maklumat atau pengelasan sahaja. Nama biasa yang dimasukkan selepas
nama saintifik bagi sesuatu famili adalah untuk rujukan sahaja. Ia bertujuan
untuk menunjukkan spesies dalam famili yang berkenaan yang dimasukkan
dalam Jadual ini. Dalam kebanyakan hal, ini bukanlah semua spesies dalam
famili itu.

4. Jika terdapat percanggahan antara nama saintifik dengan nama tempatan
dan nama biasa dalam penggunaan nama mana-mana spesies dalam Jadual ini,
nama saintifik hendaklah terpakai.


-----

42 _Rang Undang-Undang_

”.

|Nama Saintifik|Nama Tempatan|Nama Biasa|
|---|---|---|
|KELAS MAMALIA|||
|Sus scrofa|Babi Hutan|Wild Pig|
|Macaca nemestrina|Beruk|Pig-tailed Macaque|
|Macaca fascicularis|Kera|Long-tailed Macaque|
|KELAS REPTILIA|||
|Ophiophagus hannah|Ular Tedung Selar|King Cobra|



**Kecualian dan peralihan**

**75.** (1) Mana-mana orang yang, pada tarikh permulaan kuat kuasa
Akta ini, menjalankan atau mengusahakan apa-apa aktiviti yang
tertakluk kepada lesen, permit atau permit khas hendaklah, dalam
tempoh enam bulan daripada tarikh permulaan kuat kuasa Akta
ini, memohon suatu lesen, permit atau permit khas, mengikut
mana-mana yang berkenaan.

(2) Sementara menunggu keputusan permohonan di bawah
subseksyen (1), orang itu boleh terus menjalankan atau mengusahakan
aktiviti itu.

(3) Suatu permohonan untuk memasuki rizab hidupan liar atau
kawasan perlindungan hidupan liar yang dibuat sebelum tarikh
permulaan kuat kuasa Akta ini hendaklah diuruskan di bawah
Akta ibu seolah-olah Akta ibu tidak dipinda oleh Akta ini.

(4) Mana-mana orang yang memegang lesen untuk menjalankan
perniagaan taksidermi sebelum tarikh permulaan kuat kuasa
Akta ini, hendaklah, pada tarikh permulaan kuat kuasa Akta ini,
disifatkan sebagai peniaga berlesen dan boleh terus menjalankan
perniagaan sehingga lesen tamat tempoh.

(5) Mana-mana orang yang memegang suatu permit khas untuk
menjalankan penyelidikan ke atas mana-mana hidupan liar yang
dilindungi sepenuhnya sebelum tarikh permulaan kuat kuasa Akta
ini, hendaklah, pada tarikh permulaan kuat kuasa Akta ini, disifatkan
sebagai pemegang permit untuk menjalankan penyelidikan atau
kajian ke atas mana-mana hidupan liar di bawah perenggan 10(1)(d)
Akta ibu sebagaimana yang dipinda dalam Akta ini sehingga
permit khas tamat tempoh


-----

_Pemuliharaan Hidupan Liar (Pindaan)_ 43

(6) Mana-mana orang yang memegang suatu permit khas untuk
menggunakan mana-mana hidupan liar yang dilindungi sepenuhnya
untuk zoo, pameran hidupan liar atau pembiakbakaan dalam
kurungan komersial sebelum tarikh permulaan kuat kuasa Akta ini,
hendaklah, pada tarikh permulaan kuat kuasa Akta ini, disifatkan
sebagai pemegang permit khas untuk menyimpan hidupan liar
yang dilindungi sepenuhnya di bawah perenggan 11(a) Akta ibu
sehingga permit khas tamat tempoh.

HURAIAN

Rang Undang-Undang ini bertujuan untuk meminda Akta Pemuliharaan Hidupan
Liar 2010 (“Akta 716”).

2. _Fasal 1 mengandungi tajuk ringkas Akta yang dicadangkan dan kuasa_
Menteri untuk menetapkan tarikh permulaan kuat kuasa Akta yang dicadangkan.

3. _Fasal 2 bertujuan untuk meminda seksyen 3 Akta 716 untuk memasukkan_
takrif baharu dan meminda takrif sedia ada tertentu yang digunakan dalam
Akta 716.

4. _Fasal 3_ bertujuan untuk meminda seksyen 9 Akta 716.

_Subfasal 3(a)(i) bertujuan untuk meminda perenggan 9(1)(b) Akta 716 untuk_

memperuntukkan kehendak bagi suatu lesen untuk mengambil atau menyimpan
mana-mana bahagian atau terbitan mana-mana hidupan liar yang dikawal di
bawah Akta 716.

_Subfasal 3(a)(ii) bertujuan untuk meminda perenggan 9(1)(d) Akta 716 untuk_

memperuntukkan bahawa kehendak bagi suatu lesen untuk menjalankan urusan
berniaga di bawah perenggan tersebut hendaklah terpakai kepada urusan berniaga
yang melibatkan mana-mana hidupan liar yang dilindungi atau mana-mana
bahagian atau terbitan mana-mana hidupan liar yang dilindungi.

_Subfasal 3(a)(iii) bertujuan untuk memotong perenggan 9(1)(e)_ Akta 716

kerana perniagaan taksidermi telah terangkum di bawah urusan berniaga.
Oleh itu, adalah mencukupi bagi seseorang yang menjalankan perniagaan
taksidermi untuk memohon lesen bagi menjalankan urusan berniaga.

_Subfasal 3(a)(iv) bertujuan untuk meminda perenggan 9(1)(f) Akta 716 untuk_

memperuntukkan kehendak bagi suatu lesen untuk mengimport, mengeksport
atau mengeksport semula mana-mana bahagian atau terbitan mana-mana hidupan
liar yang dikawal.

_Subfasal 3(a)(v) bertujuan untuk memasukkan perenggan baharu 9(1)(g)_

ke dalam Akta 716 untuk memperuntukkan kehendak bagi suatu lesen untuk
menjalankan urusan berniaga yang melibatkan mana-mana bahagian atau
terbitan mana-mana hidupan liar yang dikawal.


-----

44 _Rang Undang-Undang_

5. _Fasal 4 bertujuan untuk meminda seksyen 10 Akta 716._

_Subfasal 4(a)(i)(A) bertujuan untuk meminda perenggan 10(1)(d) Akta 716_

untuk memperuntukkan bahawa kehendak bagi suatu permit untuk menjalankan
penyelidikan atau kajian hendaklah terpakai bagi semua jenis hidupan liar.

_Subfasal 4(a)(ii)_ bertujuan untuk memasukkan perenggan baharu 10(1)(e), (f),

_(g), (h), (i), (j) dan (k) ke dalam_ Akta 716 untuk selanjutnya memperuntukkan
aktiviti tertentu yang menghendaki suatu permit di bawah Akta 716.

_Subfasal_ _4(b)_ bertujuan untuk meminda subseksyen 10(2) Akta 716 untuk

memperuntukkan bahawa jika apa-apa aktiviti di bawah perenggan (1)(a), (b), (c)
atau (f) melibatkan mana-mana hidupan liar yang dilindungi atau hidupan liar
yang dilindungi sepenuhnya, orang yang menjalankan aktiviti itu hendaklah
memperoleh suatu lesen untuk menyimpan hidupan liar yang dilindungi menurut
seksyen 9 atau suatu permit khas untuk menyimpan hidupan liar yang dilindungi
sepenuhnya menurut seksyen 11, mengikut mana-mana yang berkenaan.

6. _Fasal 5_ bertujuan untuk meminda seksyen 11 Akta 716.

_Subfasal 5(b)(i) bertujuan untuk memotong perenggan 11(1)(d)_ Akta 716

yang berbangkit daripada pindaan yang dibuat kepada perenggan 10(1)(d)
Akta 716. Oleh sebab itu, mana-mana orang yang menjalankan penyelidikan
atau kajian ke atas mana-mana hidupan liar yang dilindungi sepenuhnya hanya
menghendaki suatu permit di bawah perenggan 10(1)(d) Akta 716.

_Subfasal 5(b)(ii)_ bertujuan untuk memotong perenggan 11(1)(e) Akta 716

kerana penggunaan mana-mana hidupan liar yang dilindungi sepenuhnya bagi
pengendalian zoo, pembiakbakaan dalam kurungan komersial, sarkas atau
pameran hidupan liar hanya menghendaki suatu permit yang diberikan bagi
maksud tersebut di bawah seksyen 10 Akta 716.

_Subfasal 5(b)(iii) bertujuan untuk memasukkan perenggan baharu 11(f)_

ke dalam Akta 716 untuk memperuntukkan kehendak bagi suatu permit khas
untuk menjalankan urusan berniaga yang melibatkan mana-mana hidupan liar
yang dilindungi sepenuhnya atau mana-mana bahagian atau terbitan mana-mana
hidupan liar yang dilindungi sepenuhnya.

_Subfasal 5(c) bertujuan untuk memasukkan subseksyen baharu 11(2) ke dalam_

Akta 716 untuk memperuntukkan bahawa permit khas berasingan dikehendaki
bagi setiap aktiviti perniagaan yang melibatkan mana-mana hidupan liar yang
dilindungi sepenuhnya atau mana-mana bahagian atau terbitan mana-mana
hidupan liar yang dilindungi sepenuhnya.

7. _Fasal 6 bertujuan untuk meminda seksyen 17 Akta 716._

_Subfasal 6(a)(i) bertujuan untuk meminda perenggan 17(1)(a)_ Akta 716
untuk memperuntukkan bahawa seorang pemegang lesen, permit atau permit
khas hendaklah membawa lesen, permit atau permit khas semasa menjalankan
penyelidikan, pertandingan hidupan liar, perkhidmatan kawalan hidupan liar
atau menjalankan apa-apa aktiviti keagamaan, adat atau kebudayaan, mengikut
mana-mana yang berkenaan.


-----

_Pemuliharaan Hidupan Liar (Pindaan)_ 45

_Subfasal 6(a)(ii) bertujuan untuk meminda perenggan 17(1)(b)_ Akta 716

untuk memperuntukkan bahawa pembiak baka dalam kurungan, pemegang
permit khas untuk menjalankan urusan berniaga atau pemegang permit khas
untuk mengendalikan zoo, pameran hidupan liar, kemudahan rehabilitasi hidupan
liar, kemudahan latihan hidupan liar atau kemudahan penginapan hidupan liar,
hendaklah mempamerkan permit atau permit khas di tempat yang mudah dilihat
di premisnya, mengikut mana-mana yang berkenaan.

_Subfasal 6(b) bertujuan untuk meminda subseksyen 17(2) Akta 716 untuk_

menaikkan penalti yang diperuntukkan bagi kesalahan di bawah subseksyen 17(1)
Akta 716.

8. _Fasal 7, 8, 23, 27, 28, 29, 30, 46, 47, 49, 50, 52, 54, 55, 56, 58, 60, 62, 63, 64 dan_
_72, dan subfasal_ _14(c)(ii) dan (iii), 15(c)(ii)_ dan (iii), 17(c)(ii) dan (iii), 18(b), 19(d)(ii)
dan (iii), _20(c),_ _21(b)(ii) dan (iii),_ _22(d), 65(c)(i)_ dan (ii) bertujuan untuk
meminda subseksyen 21(2), subseksyen 22(2), subseksyen 46(2), subseksyen 51(3),
subseksyen 53(5), subseksyen 54(4), subseksyen 55(4), seksyen 74, seksyen 75,
seksyen 77, seksyen 78, seksyen 80, seksyen 82, seksyen 83, seksyen 84,
subseksyen 86(1), seksyen 88, subseksyen 101(4), seksyen 114, subseksyen 115(2),
seksyen 125, subseksyen 36(2), subseksyen 37(2), subseksyen 40(2),
subseksyen 41(2), subseksyen 42(2), subseksyen 43(2), subseksyen 44(2),
subseksyen 45(3) dan subseksyen 117(2) Akta 716, masing-masing, untuk
menaikkan penalti yang diperuntukkan bagi kesalahan di bawah peruntukanperuntukan tersebut.

9. _Fasal 9 bertujuan untuk memasukkan seksyen baharu 25a ke dalam_
Akta 716 untuk menjadikan suatu kesalahan bagi mana-mana orang yang
mengubah, memalsukan, mencacatkan atau merosakkan apa-apa lesen, permit
atau permit khas yang diberikan di bawah Akta 716, atau menggunakan
apa-apa lesen, permit atau permit khas yang diketahuinya telah diubah,
dipalsukan, dicacatkan atau dirosakkan.

10. _Fasal 10 bertujuan untuk meminda seksyen 28 Akta 716 untuk memperuntukkan_

bahawa pegawai pelesen tidak boleh memberikan permit untuk mengendalikan
zoo, pembiakbakaan dalam kurungan komersial, sarkas, pameran hidupan liar,
kemudahan rehabilitasi hidupan liar, kemudahan latihan hidupan liar atau kemudahan
penginapan hidupan liar melainkan jika dia berpuas hati bahawa prasyarat di bawah
perenggan 28(a), _(b)_ dan _(c)_ Akta 716 telah dipatuhi.

11. _Fasal 11 bertujuan untuk meminda seksyen 29 Akta 716 untuk melarang_

seseorang daripada memiliki, menyimpan, memasang, meletakkan atau
menggunakan mana-mana jerat kecuali bagi maksud menjalankan penyelidikan
atau kajian ke atas mana-mana hidupan liar. Pada masa kini, di bawah
Akta 716, memasang, meletakkan atau menggunakan mana-mana jerat hanya
dilarang bagi maksud memburu mana-mana hidupan liar. Pindaan yang
dicadangkan akan melarang sepenuhnya pemasangan, peletakan atau penggunaan
apa-apa jerat kecuali bagi maksud menjalankan penyelidikan atau kajian
ke atas mana-mana hidupan liar.


-----

46 _Rang Undang-Undang_

12. _Fasal 12 bertujuan untuk memotong seksyen 30 Akta 716. Pada masa_

kini, di bawah Akta 716, anak hidupan liar yang dilindungi sepenuhnya yang
dibiakbaka dalam kurungan bagi maksud komersial disifatkan sebagai hidupan
liar yang dilindungi. Selepas pindaan yang dicadangkan, anak hidupan liar
yang dilindungi sepenuhnya hendaklah menjadi hidupan liar yang dilindungi
sepenuhnya.

13. _Fasal 13 bertujuan untuk meminda seksyen 34 Akta 716 untuk memberikan_

kuasa kepada Ketua Pengarah untuk menetapkan kaedah dan cara pelupusan,
kawalan penyakit atau kuarantin, mana-mana hidupan liar, yang hendaklah
dipatuhi oleh pengendali pameran hidupan liar, kemudahan rehabilitasi hidupan
liar, kemudahan latihan hidupan liar atau kemudahan penginapan hidupan liar
atau pemegang permit untuk menjalankan perkhidmatan kawalan hidupan liar
sebagai tambahan kepada pengendali zoo, pembiakbakaan dalam kurungan
komersial atau sarkas.

14. _Fasal 15 bertujuan untuk meminda seksyen 37 Akta 716._

_Subfasal 15(b)(i)_ bertujuan untuk meminda subseksyen 37(1) Akta 716

untuk memperuntukkan bahawa sebagai tambahan kepada peniaga berlesen,
pemegang permit khas untuk menjalankan urusan berniaga atau pembiak baka
dalam kurungan adalah dikehendaki untuk menyimpan dan menyelenggara
rekod di bawah Akta 716.

_Subfasal 15(b)(iv)_ bertujuan untuk memasukkan perenggan baharu 37(1)(f)

ke dalam Akta 716 untuk memperuntukkan bahawa rekod di bawah seksyen 37
Akta 716 hendaklah turut mengandungi butiran yang berhubungan dengan
rekod kelahiran, kematian dan kehilangan hidupan liar yang dibiakbaka dalam
kurungan komersial.

15. _Fasal 16_ bertujuan untuk memotong seksyen 38 dan 39 Akta 716.

Pemotongan adalah berbangkit daripada pemotongan perenggan 9(1)(e)
Akta 716 dalam fasal 3 yang meniadakan kehendak bagi lesen untuk menjalankan
perniagaan taksidermi di bawah Akta 716 kerana perniagaan taksidermi telah
terangkum di bawah urusan berniaga. Oleh sebab itu, adalah mencukupi bagi
seseorang yang menjalankan perniagaan taksidermi untuk memohon suatu lesen
untuk menjalankan urusan berniaga.

16. _Subfasal 17(b) bertujuan untuk meminda subseksyen 40(1) Akta 716 untuk_

membenarkan pemburu berlesen atau pemegang permit khas untuk memburu
bagi menjual mana-mana hidupan liar yang diburu atau diambil olehnya
hanya kepada peniaga berlesen, pemegang permit khas untuk menjalankan
urusan berniaga, pembiak baka dalam kurungan atau pemegang permit untuk
mengendalikan zoo.

17. _Subfasal 18(a)_ bertujuan untuk meminda subseksyen 41(1) Akta 716.

Pindaan adalah berbangkit daripada pemotongan perenggan 9(1)(e) Akta 716
dalam _fasal 3 yang meniadakan kehendak bagi lesen untuk menjalankan_
perniagaan taksidermi di bawah Akta 716 kerana perniagaan taksidermi telah
terangkum di bawah urusan berniaga. Oleh sebab itu, adalah mencukupi bagi
seseorang yang menjalankan perniagaan taksidermi untuk memohon suatu lesen
bagi menjalankan urusan berniaga.


-----

_Pemuliharaan Hidupan Liar (Pindaan)_ 47

18. _Fasal 19_ bertujuan untuk meminda seksyen 42 Akta 716.

_Subfasal 19(b) bertujuan untuk meminda subseksyen 42(1) Akta 716 untuk_

memperuntukkan bahawa peniaga berlesen atau pembiak baka dalam kurungan
hendaklah membeli atau memperoleh mana-mana hidupan liar yang dilindungi,
atau mana-mana bahagian atau terbitan mana-mana hidupan liar yang dilindungi
atau hidupan liar yang dikawal, hanya daripada orang yang dinyatakan dalam
subseksyen itu.

_Subfasal 19(c) bertujuan untuk memasukkan subseksyen baharu 42(1a)_

ke dalam Akta 716 untuk memperuntukkan bahawa pemegang permit khas untuk
menjalankan urusan berniaga atau pembiak baka dalam kurungan hendaklah
membeli atau memperoleh mana-mana hidupan liar yang dilindungi sepenuhnya
atau mana-mana bahagian atau terbitan mana-mana hidupan liar yang dilindungi
sepenuhnya hanya daripada orang yang dinyatakan dalam subseksyen itu.

_Subfasal 19(e) bertujuan untuk memasukkan subseksyen baharu 42(3)_

ke dalam Akta 716 untuk menjadikan suatu kesalahan bagi pemegang permit
khas untuk menjalankan urusan berniaga atau pembiak baka dalam kurungan
yang membeli atau memperoleh mana-mana hidupan liar yang dilindungi
sepenuhnya atau mana-mana bahagian atau terbitan mana-mana hidupan liar
yang dilindungi sepenuhnya yang bertentangan dengan subseksyen 42(1a)
yang dicadangkan.

19. Fasal 20 bertujuan untuk meminda seksyen 43 Akta 716.

_Subfasal 20(b) bertujuan untuk memasukkan subseksyen baharu 43(1a)_

ke dalam Akta 716 untuk memperuntukkan bahawa pemegang permit khas
untuk menjalankan urusan berniaga boleh menjual mana-mana hidupan liar
yang dilindungi sepenuhnya semasa musim terbuka sehingga tiga puluh hari
yang pertama dalam musim tutup.

_Subfasal 20(d) bertujuan untuk memasukkan subseksyen baharu 43(3) dan (4)_

ke dalam Akta 716.

Subseksyen 43(3) yang dicadangkan bertujuan untuk menjadikan suatu

kesalahan bagi pemegang permit khas untuk menjalankan urusan berniaga
untuk menjual mana-mana hidupan liar yang dilindungi sepenuhnya yang
bertentangan dengan subseksyen 43(1a) yang dicadangkan.

Subseksyen 43(4) yang dicadangkan bertujuan untuk memperuntukkan bahawa

seksyen 43 Akta 716 adalah tidak terpakai kepada penjualan mana-mana anak
mana-mana hidupan liar daripada pembiakbakaan dalam kurungan komersial
atau mana-mana bahagian atau terbitan mana-mana anak mana-mana hidupan
liar daripada pembiakbakaan dalam kurungan komersial.

20. _Subfasal 21(a)_ bertujuan untuk meminda subseksyen 44(1) Akta 716

untuk memperuntukkan bahawa sebagai tambahan kepada peniaga berlesen,
pemegang permit khas untuk menjalankan urusan berniaga atau pembiak baka
dalam kurungan hendaklah mengeluarkan suatu resit penjualan kepada pembeli
pada masa setiap penjualan.


-----

48 _Rang Undang-Undang_

21. _Fasal 22 bertujuan untuk meminda seksyen 45 Akta 716._

_Subfasal 22(a)(i) dan (ii) bertujuan untuk meminda subseksyen 45(1)_

Akta 716 untuk menghendaki pemegang lesen, permit atau permit khas
yang menyimpan, menjual, mengimport, mengeksport, mengeksport semula
mana-mana hidupan liar atau bahagian atau terbitan mana-mana hidupan liar
atau membiakkan mana-mana hidupan liar, untuk menandakan atau melabel
hidupan liar itu atau bahagian atau terbitan hidupan liar itu, dengan nombor
penandaan yang berbeza.

_Subfasal 22(a)(iii) bertujuan untuk meminda perenggan 45(1)(d)_ Akta 716

untuk menghendaki pelabelan dan penandaan kepungan yang mana-mana
hidupan liar itu disimpan.

_Subfasal 22(b) bertujuan untuk meminda subseksyen 45(2) Akta 716 untuk_

meniadakan kehendak bagi pelabelan dilakukan oleh orang yang berdaftar
dengan Ketua Pengarah untuk berbuat demikian.

_Subfasal 22(c) bertujuan untuk memasukkan subseksyen baharu 45(2a)_

ke dalam Akta 716 untuk memperuntukkan bahawa pemegang lesen, permit
atau permit khas tidak boleh mengubah atau menggantikan tanda atau label
tanpa terlebih dahulu mendapatkan kebenaran pegawai pelesen.

22. _Fasal 24 bertujuan untuk meminda seksyen 48 Akta 716 untuk memasukkan_

subseksyen baharu 48(2a) ke dalam Akta 716 untuk memperuntukkan bahawa
suatu permohonan untuk memasuki rizab hidupan liar atau kawasan perlindungan
hidupan liar di bawah subseksyen 48(2) Akta 716 hendaklah dibuat melalui
apa-apa cara sebagaimana yang ditentukan oleh Ketua Pengarah dan hendaklah
disertakan dengan fi yang ditetapkan.

23. _Fasal 25 bertujuan untuk meminda seksyen 49 Akta 716 untuk_

memperuntukkan bahawa tiada seorang pun boleh, dalam rizab hidupan liar
dan kawasan perlindungan hidupan liar, memburu mana-mana hidupan liar,
haiwan atau burung atau mengambil atau mengganggu sarang atau telur
mana-mana hidupan liar, haiwan atau burung atau mengambil apa-apa sampel
dalam bentuk lain. Walau bagaimanapun, bagi maksud penyelidikan, kajian
dan sains, larangan ini adalah tidak terpakai bagi pemegang permit untuk
menjalankan penyelidikan atau kajian dalam rizab hidupan liar atau kawasan
perlindungan hidupan liar atau mana-mana orang yang diberi suatu kebenaran
bertulis di bawah seksyen 48 untuk memasuki suatu rizab hidupan liar atau
kawasan perlindungan hidupan liar bagi maksud sains, jika dia terlebih dahulu
mendapatkan kelulusan Ketua Pengarah.

24. _Fasal 26 bertujuan untuk meminda subseksyen 50(1) Akta 716 untuk_

memperuntukkan bahawa Ketua Pengarah atau mana-mana pegawai yang
diberi kuasa olehnya boleh mengeksport semula atau menjalankan penyelidikan
ke atas mana-mana hidupan liar atau mana-mana bahagian atau terbitan
mana-mana hidupan liar bagi maksud menjalankan apa-apa aktiviti pemuliharaan.

25. _Fasal 31 bertujuan untuk meminda seksyen 60 Akta 716._

_Subfasal 31(a) bertujuan untuk meminda subseksyen 60(1) Akta 716 untuk_

menaikkan tempoh pemenjaraan yang diperuntukkan bagi kesalahan di bawah


-----

_Pemuliharaan Hidupan Liar (Pindaan)_ 49

_Subfasal 31(b) bertujuan untuk meminda subseksyen 60(2) Akta 716 untuk_

memperuntukkan penalti bagi kesalahan yang dilakukan di bawah subseksyen
60(1) Akta 716 yang melibatkan lebih daripada lima kepala mana-mana hidupan
liar yang dilindungi daripada spesies yang sama yang dinyatakan dalam Jadual
Kelapan.

26. _Fasal 32 bertujuan untuk memasukkan seksyen baharu 60a ke dalam_

Akta 716 yang memperkatakan kesalahan yang berhubungan dengan mengambil
atau menyimpan mana-mana bahagian atau terbitan hidupan liar yang dikawal
tanpa lesen.

27. _Fasal 33 bertujuan untuk meminda seksyen 61 Akta 716 untuk menetapkan_

jumlah denda minimum dua puluh ribu ringgit, dan untuk menaikkan tempoh
pemenjaraan daripada lima tahun kepada tujuh tahun, bagi kesalahan yang
dilakukan di bawah seksyen tersebut.

28. _Fasal 34 bertujuan untuk meminda seksyen 62 Akta 716 untuk menetapkan_

jumlah denda minimum dua puluh ribu ringgit, dan untuk menaikkan tempoh
pemenjaraan daripada lima tahun kepada tujuh tahun, bagi kesalahan yang
dilakukan di bawah seksyen tersebut.

29. _Fasal 35 bertujuan untuk meminda seksyen 63 Akta 716 untuk menjadikan_

suatu kesalahan bagi mana-mana orang yang menjalankan urusan berniaga
yang melibatkan mana-mana bahagian atau terbitan mana-mana hidupan liar
yang dilindungi atau hidupan liar yang dikawal tanpa suatu lesen, dan untuk
memperuntukkan penalti yang berbeza bagi kesalahan yang dilakukan oleh
orang perseorangan atau pertubuhan perbadanan di bawah seksyen itu.

30. _Fasal 36 bertujuan untuk meminda seksyen 64 Akta 716 untuk menetapkan_

jumlah denda maksimum lima puluh ribu ringgit, dan untuk menaikkan tempoh
pemenjaraan daripada dua tahun kepada tiga tahun, bagi kesalahan yang
dilakukan di bawah seksyen tersebut.

31. _Fasal 37 bertujuan untuk meminda seksyen 65 Akta 716 untuk menjadikan_

suatu kesalahan bagi mana-mana orang yang mengimport, mengeksport atau
mengeksport semula mana-mana hidupan liar yang dilindungi atau mana-mana
bahagian atau terbitan hidupan liar yang dilindungi atau dikawal tanpa lesen,
untuk menetapkan jumlah denda minimum lima puluh ribu ringgit, dan untuk
menaikkan tempoh pemenjaraan daripada satu tahun kepada lima belas tahun,
bagi kesalahan yang dilakukan di bawah seksyen tersebut.

32. _Fasal 38 bertujuan untuk meminda seksyen 66 Akta 716 untuk_

memperuntukkan penalti yang berbeza bagi mana-mana orang yang mengendalikan
zoo, pameran hidupan liar, pembiakbakaan dalam kurungan komersial, kemudahan
rehabilitasi hidupan liar, kemudahan latihan hidupan liar atau kemudahan
penginapan hidupan liar, tanpa suatu permit.

33. _Fasal 39 bertujuan untuk meminda seksyen 67 Akta 716._

_Subfasal 39(a) bertujuan untuk meminda seksyen 67 yang berbangkit_

daripada pindaan kepada perenggan 10(1)(d) Akta 716 dalam _fasal 4 yang_
memperuntukkan bahawa kehendak bagi suatu permit untuk menjalankan
penyelidikan atau kajian hendaklah terpakai kepada semua jenis hidupan liar.


-----

50 _Rang Undang-Undang_

_Subfasal 39(b) bertujuan untuk meminda seksyen 67 untuk menaikkan_

tempoh pemenjaraan daripada dua tahun kepada tiga tahun bagi kesalahan
yang dilakukan di bawah seksyen tersebut.

34. _Fasal 40 bertujuan untuk meminda seksyen 68 Akta 716._

_Subfasal 40(a) bertujuan untuk meminda subseksyen 68(1) Akta 716 untuk_

memperuntukkan jumlah denda tidak kurang daripada lima puluh ribu ringgit
dan tidak lebih daripada lima ratus ribu ringgit bagi kesalahan di bawah
subseksyen tersebut.

_Subfasal 40(b)(i) bertujuan untuk meminda perenggan 68(2)(a)_ Akta 716

untuk memperuntukkan penalti bagi kesalahan yang dilakukan di bawah
subseksyen 68(1) Akta 716 yang melibatkan mana-mana hidupan liar yang
dilindungi sepenuhnya yang dinyatakan dalam Jadual Kesembilan.

_Subfasal 40(b)(ii) bertujuan untuk memotong perenggan 68(2)(b) Akta 716_

kerana hidupan liar yang dilindungi sepenuhnya yang disebut dalam perenggan
tersebut telah dimasukkan dalam Jadual Kesembilan dan terangkum di bawah
perenggan 68(2)(a) Akta 716.

_Subfasal 40(b)(iii) bertujuan untuk meminda perenggan 68(2)(c)_ Akta 716

untuk memperuntukkan penalti bagi kesalahan yang dilakukan di bawah
subseksyen 68(1) Akta 716 yang melibatkan mana-mana hidupan liar yang
dilindungi sepenuhnya yang dinyatakan dalam Jadual Kesepuluh.

35. _Fasal 41 bertujuan untuk meminda seksyen 69 Akta 716._

_Subfasal 41(a) bertujuan untuk meminda subseksyen 69(1) Akta 716 untuk_

menetapkan jumlah denda minimum dua puluh ribu ringgit bagi setiap hidupan
liar yang dilindungi sepenuhnya yang tidak matang, dan untuk menaikkan
tempoh pemenjaraan daripada sepuluh tahun kepada lima belas tahun, bagi
kesalahan yang dilakukan di bawah subseksyen tersebut.

_Subfasal 41(b) bertujuan untuk meminda subseksyen 69(2) Akta 716 untuk_

menetapkan jumlah denda minimum dua ratus ribu ringgit bagi setiap hidupan
liar, dan untuk menaikkan tempoh pemenjaraan daripada lima tahun kepada
lima belas tahun, bagi kesalahan yang dilakukan di bawah subseksyen 69(1)
yang melibatkan mana-mana hidupan liar yang dinyatakan dalam perenggan 68(2)(c)
Akta 716.

36. _Fasal 42 bertujuan untuk meminda seksyen 70 Akta 716._

_Subfasal 42(a) bertujuan untuk meminda subseksyen 70(1) Akta 716 untuk_

memperuntukkan jumlah denda dua puluh ribu ringgit bagi setiap hidupan
liar betina yang dilindungi sepenuhnya tetapi denda itu tidak boleh melebihi
lima ratus ribu ringgit pada agregatnya, bagi kesalahan yang dilakukan
di bawah subseksyen tersebut.


-----

_Pemuliharaan Hidupan Liar (Pindaan)_ 51

_Subfasal 42(b) bertujuan untuk meminda subseksyen 70(2) Akta 716 untuk_

menetapkan jumlah denda minimum dua ratus lima puluh ribu ringgit bagi
setiap hidupan liar, dan untuk menaikkan tempoh pemenjaraan daripada lima
tahun kepada lima belas tahun, bagi kesalahan yang dilakukan di bawah
subseksyen 70(1) Akta 716 yang melibatkan mana-mana hidupan liar yang
dinyatakan dalam perenggan 68(2)(c) Akta 716.

37. _Fasal 43_ bertujuan untuk meminda seksyen 71 Akta 716 untuk

memperuntukkan jumlah denda dua puluh ribu ringgit bagi setiap hidupan
liar yang dilindungi sepenuhnya atau bahagian atau terbitan hidupan liar
yang dilindungi sepenuhnya tetapi denda itu tidak boleh melebihi satu juta
ringgit pada agregatnya, dan untuk menaikkan tempoh pemenjaraan daripada
tiga tahun kepada lima belas tahun, bagi kesalahan yang dilakukan di bawah
seksyen tersebut.

38. _Fasal 44 bertujuan untuk memotong seksyen 72 dan 73 Akta 716._

Pemotongan adalah berbangkit daripada pemotongan perenggan 11(1)(d) dan
11(1)(e) Akta 716 dalam fasal 5 yang meniadakan kehendak bagi permit khas
untuk menjalankan penyelidikan atau kajian ke atas mana-mana hidupan liar
yang dilindungi sepenuhnya, dan untuk menggunakan apa-apa hidupan liar yang
dilindungi sepenuhnya bagi pengendalian zoo, sarkas, pameran hidupan liar
atau pembiakbakaan dalam kurungan komersial. Oleh sebab itu, mana-mana
orang yang menjalankan penyelidikan atau kajian ke atas mana-mana hidupan
liar yang dilindungi sepenuhnya atau menggunakan mana-mana hidupan liar
yang dilindungi sepenuhnya bagi pengendalian zoo, sarkas, pameran hidupan
liar atau pembiakbakaan dalam kurungan komersial, hanya menghendaki suatu
permit yang diberikan bagi maksud tersebut di bawah seksyen 10 Akta 716,
mengikut mana-mana yang berkenaan.

39. _Fasal 45 bertujuan untuk memasukkan seksyen baharu 73a ke dalam_

Akta 716 untuk menjadikan suatu kesalahan bagi mana-mana orang yang
menjalankan urusan berniaga yang melibatkan mana-mana hidupan liar yang
dilindungi sepenuhnya atau mana-mana bahagian atau terbitan mana-mana
hidupan liar yang dilindungi sepenuhnya tanpa suatu permit khas.

40. _Fasal 48_ bertujuan untuk memotong seksyen 76 Akta 716. Pemotongan

adalah berbangkit daripada pindaan kepada seksyen 49 Akta 716 dalam
_fasal 26 yang memperuntukkan kesalahan bagi memburu mana-mana hidupan liar_
atau mengambil, merosakkan atau memusnahkan sarang atau telur mana-mana
hidupan liar dalam rizab hidupan liar atau kawasan perlindungan hidupan liar.

41. _Fasal 51 bertujuan untuk meminda subseksyen 79(1) Akta 716 untuk_

memperuntukkan jumlah denda tidak kurang daripada dua puluh ribu ringgit
dan tidak lebih daripada satu ratus ribu ringgit, dan untuk menaikkan tempoh
pemenjaraan daripada dua tahun kepada tiga tahun, bagi kesalahan yang
dilakukan di bawah seksyen tersebut.

42. _Fasal 53 bertujuan untuk meminda seksyen 81 Akta 716 untuk_

memperuntukkan jumlah denda tidak kurang daripada dua puluh ribu ringgit
dan tidak lebih daripada satu ratus ribu ringgit, dan untuk menaikkan tempoh
pemenjaraan daripada dua tahun kepada tiga tahun, bagi kesalahan di bawah
seksyen tersebut.


-----

52 _Rang Undang-Undang_

43. _Fasal 57 bertujuan untuk meminda subseksyen 85(1) Akta 716 untuk_

memperuntukkan jumlah denda tidak kurang daripada dua puluh ribu ringgit
dan tidak lebih daripada satu ratus ribu ringgit, dan untuk menaikkan tempoh
pemenjaraan daripada dua tahun kepada tiga tahun, bagi kesalahan di bawah
seksyen tersebut.

44. _Fasal 59 bertujuan untuk meminda seksyen 87 Akta 716 untuk menjadikan_

suatu kesalahan bagi mana-mana orang yang menjual atau mempromosi untuk
jualan apa-apa benda yang didakwa mengandungi apa-apa bahagian atau terbitan
mana-mana hidupan liar yang pada hakikatnya tidak ada bahagian atau terbitan
itu.

45. _Fasal 61 bertujuan untuk memasukkan seksyen baharu_ 88a dan 88b

ke dalam Akta 716.

Seksyen 88a yang dicadangkan bertujuan untuk menjadikan suatu kesalahan

bagi mana-mana orang yang menganjurkan pertunjukan hidupan liar, melainkan
jika dia ialah pemegang permit untuk mengendalikan zoo.

Seksyen 88b yang dicadangkan bertujuan untuk menjadikan suatu kesalahan

bagi mana-mana orang yang mempromosi mana-mana hidupan liar atau
mana-mana bahagian atau terbitan mana-mana hidupan liar, melainkan jika
dia ialah peniaga berlesen atau pemegang permit khas yang menjalankan
urusan berniaga.

46. _Fasal 65 bertujuan untuk meminda seksyen 117 Akta 716._

_Subfasal 65(b) bertujuan untuk meminda subseksyen 117(1) Akta 716 untuk_

turut melarang mengeksport semula mana-mana hidupan liar yang dikawal. Pindaan
selanjutnya memperuntukkan bahawa larangan di bawah subseksyen 117(1)
Akta 716 adalah tidak terpakai bagi penyimpanan, penjualan, pembelian,
pengimportan atau pengeksportan semula mana-mana bahagian atau terbitan
mana-mana hidupan liar yang dikawal.

_Subfasal 65(c) bertujuan untuk meminda subseksyen 117(2) Akta 716 untuk_

menaikkan penalti yang diperuntukkan bagi kesalahan di bawah subseksyen 117(1)
Akta 716.

47. _Fasal 66_ bertujuan untuk memotong seksyen 118 Akta 716. Dengan

pemotongan itu, hibrid bukan lagi disifatkan sebagai hidupan liar yang dikawal.

48. _Fasal 67_ bertujuan untuk meminda subseksyen 119(2) Akta 716 untuk

memperuntukkan jumlah denda tidak kurang daripada dua puluh ribu ringgit
dan tidak lebih daripada satu ratus ribu ringgit, dan untuk menaikkan tempoh
pemenjaraan daripada dua tahun kepada tiga tahun, bagi kesalahan di bawah
seksyen tersebut.

49. _Fasal 68_ bertujuan untuk meminda seksyen 120 Akta 716.

_Subfasal 68(b) bertujuan untuk meminda subseksyen 120(1) Akta 716 untuk_

meluaskan kategori orang yang daripadanya mana-mana orang boleh membeli
atau memperoleh mana-mana hidupan liar atau mana-mana bahagian atau
terbitan mana-mana hidupan liar.


-----

_Pemuliharaan Hidupan Liar (Pindaan)_ 53

_Subfasal 68(c) bertujuan untuk meminda subseksyen 120(2) Akta 716 untuk_

menaikkan penalti yang diperuntukkan bagi kesalahan di bawah subseksyen 120(1)
Akta 716.

50. _Subfasal 69(b)_ bertujuan untuk meminda subseksyen 122(4) Akta 716

untuk memperuntukkan bahawa bagi maksud seksyen 122 Akta 716, hidupan
liar berbahaya hendaklah sebagaimana yang dinyatakan dalam Jadual Kesebelas.

51. _Fasal 70 bertujuan untuk memasukkan seksyen baharu 123a ke dalam_

Akta 716 yang memperkatakan kesalahan yang berhubungan dengan maklumat
palsu.

52. _Fasal 71 bertujuan untuk meminda seksyen 124 Akta 716 untuk mengadakan_

peruntukan bagi tanggungan pengarah, dsb., syarikat, dsb.

53. _Fasal 73 bertujuan untuk meminda subseksyen 132(2) Akta 716 untuk_

memberi Menteri kuasa untuk membuat peraturan-peraturan berkenaan dengan
pengawalseliaan pengendalian zoo, pembiakbakaan dalam kurungan komersial,
sarkas, pameran hidupan liar, kemudahan rehabilitasi hidupan liar, kemudahan
latihan hidupan liar atau kemudahan penginapan hidupan liar, pertandingan
hidupan liar dan perkhidmatan kawalan hidupan liar dan pengawalseliaan
penggunaan mana-mana hidupan liar dalam menjalankan apa-apa aktiviti
keagamaan, adat atau kebudayaan.

54. _Fasal 74 bertujuan untuk memasukkan Jadual baharu ke dalam Akta 716._

55. _Fasal 75_ memperkatakan peruntukan kecualian dan peralihan.

56. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3057]


-----

