---
Year: 2021
Bill: D.R.14/2021 - RUU Hak Cipta (Pindaan) 2021 (Lulus)
Title: D.R.14/2021 - RUU Hak Cipta (Pindaan) 2021 (Lulus)
Download URL: https://www.parlimen.gov.my/files/billindex/pdf/2021/DR%2014%20-%20BM.pdf
URL: https://www.parlimen.gov.my/files/billindex/pdf/2021/DR%2014%20-%20BM.pdf
---
---
Reading:
D.R.14/2021
Bacaan Pertama Pada:13/12/2021
Bacaan Kedua Pada:15/12/2021
Dibentang Oleh:YB Dato Sri Alexander Nanta Linggi - Menteri Perdagangan Dalam Negeri dan Hal Ehwal Pengguna
Diluluskan Pada:15/12/2021
Dibentang Oleh:YB Dato Sri Alexander Nanta Linggi - Menteri Perdagangan Dalam Negeri dan Hal Ehwal Pengguna
---

_Hak Cipta (Pindaan)_ 1

**D.R. 14/2021**

RANG UNDANG-UNDANG

_b e r n a m a_

Suatu Akta untuk meminda Akta Hak Cipta 1987.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Hak Cipta (Pindaan) 2021.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta_ dan Menteri
boleh menetapkan tarikh yang berlainan bagi permulaan
kuat kuasa peruntukan yang berlainan Akta ini.

**Pindaan am**

**2.** Akta Hak Cipta 1987 [Akta 332], yang disebut “Akta ibu”
dalam Akta ini, kecuali bagi subseksyen 27a(3) dan (4),
dipinda dengan menggantikan perkataan “badan pelesenan”
di mana-mana jua terdapat termasuk dalam nota bahu dengan
perkataan “organisasi pengurusan kolektif”.


-----

2 _Rang Undang-Undang_

**Pindaan seksyen 3**

**3.** Seksyen 3 Akta ibu dipinda—

_(a)_ dengan memotong takrif “badan pelesenan”;

_(b)_ dengan memasukkan selepas takrif “bentuk bahan”

takrif yang berikut:

‘ “entiti yang diberi kuasa” ertinya suatu
entiti yang ditetapkan oleh Menteri di bawah
subseksyen 13(2c);’;

_(c)_ dengan memasukkan selepas takrif “orang berkelayakan”

takrif yang berikut:

‘ “orang dengan ketidakupayaan cetakan” ertinya
seseorang yang didaftarkan sebagai orang kurang upaya
di bawah Akta Orang Kurang Upaya 2008 [Akta 685]
yang—

_(a)_ buta;

_(b)_ kurang penglihatan atau mempunyai

ketidakupayaan pengamatan atau tidak
berupaya membaca yang tidak boleh diperbaiki
untuk memberikan fungsi penglihatan yang
secara substantifnya setara dengan seseorang
yang tidak mempunyai kekurangan atau
ketidakupayaan itu, dan disebabkan kekurangan
atau ketidakupayaan itu tidak dapat membaca
karya yang bercetak pada tahap yang secara
substantifnya sama dengan seseorang yang tidak
mempunyai kekurangan atau ketidakupayaan
itu; atau

_(c)_ tidak boleh memegang atau memanipulasi buku

atau memberi tumpuan atau menggerakkan
mata, pada takat yang biasanya boleh diterima
untuk membaca disebabkan ketidakupayaan
fizikal;

“organisasi pengurusan kolektif” ertinya suatu
pertubuhan perbadanan yang diisytiharkan sebagai
organisasi pengurusan kolektif di bawah seksyen 27a;’;
dan


-----

_Hak Cipta (Pindaan)_ 3

_(d)_ dengan memasukkan selepas takrif “salinan” takrif yang

berikut:

‘ “salinan format boleh akses” ertinya salinan
suatu karya dalam cara atau bentuk alternatif yang
memberikan orang dengan ketidakupayaan cetakan
akses kepada karya itu termasuk untuk membenarkan
orang dengan ketidakupayaan cetakan mempunyai akses
yang sesuai dan selesa sebagaimana seseorang tanpa
ketidakupayaan itu bagi kegunaan eksklusifnya;’.

**Pindaan seksyen 13**

**4.** Seksyen 13 Akta ibu dipinda—

_(a)_ dalam subseksyen (2)—

(i) dalam perenggan (gggg), dengan memotong perkataan

“kurang penglihatan atau”;

(ii) dengan memasukkan selepas perenggan _(gggg)_

perenggan yang berikut:

“(ggggg) pembuatan dan pengeluaran salinan

apa-apa karya ke dalam salinan
format boleh akses atas terma
yang ditentukan oleh Menteri, oleh—

(i) entiti yang diberi kuasa; atau

(ii) orang dengan ketidakupayaan

cetakan atau mana-mana
orang lain yang bertindak bagi
pihaknya termasuk pemberi
jagaannya;”;

(iii) dalam perenggan (p), dengan memotong perkataan

“dan” di hujung perenggan itu;

(iv) dalam perenggan (q), dengan menggantikan noktah

di hujung perenggan itu dengan koma bernoktah;
dan


-----

_Rang Undang-Undang_

(v) dengan memasukkan selepas perenggan (q) perenggan

yang berikut:

_“(r) pengimportan bagi maksud pengedaran_

atau menjadikan tersedia salinan
apa-apa karya dalam salinan format
boleh akses oleh entiti yang diberi kuasa,
orang dengan ketidakupayaan cetakan
itu sendiri atau mana-mana orang lain
yang bertindak bagi pihaknya termasuk
pemberi jagaannya, dan atas terma
yang ditentukan oleh Menteri; dan

_(s) pengeksportan bagi maksud pengedaran_

atau menjadikan tersedia salinan apa-apa
karya dalam salinan format boleh akses
oleh entiti yang diberi kuasa kepada
anggota Triti Marrakesh dan atas terma
yang ditentukan oleh Menteri.”; dan

_(b)_ dengan memasukkan selepas subseksyen (2a) subseksyen

yang berikut:

“(2b) Bagi maksud perenggan 2(s), “Triti Marrakesh”
ertinya Triti Marrakesh untuk Memudahkan Akses
kepada Karya yang telah Diterbitkan bagi Orang
yang Buta, Kurang Penglihatan, atau Ketidakupayaan
Cetakan Selainnya yang dibuat di Marrakesh
pada 27 Jun 2013.

(2c) Bagi maksud perenggan (2)(ggggg), (r) dan (s),
Menteri boleh melalui perintah menetapkan mana-mana
badan atau institusi yang tidak mencari keuntungan
yang menyediakan pendidikan, latihan pengajaran,
penyesuaian bacaan atau akses maklumat kepada
orang dengan ketidakupayaan cetakan sebagai entiti
yang diberi kuasa.”.


-----

_Hak Cipta (Pindaan)_ 5

**Pindaan seksyen 16a**

**5.** Subperenggan 16a(3)(c)(ii) Akta ibu dipinda dengan menggantikan
perkataan “, atau bagi pihak, badan yang mentadbirkan suatu
institusi bagi membantu orang yang tidak berupaya menulis atau
membaca semata-mata bagi maksud mengadakan bantuan, sama ada
oleh institusi itu atau selainnya, kepada orang yang mempunyai
ketidakupayaan penglihatan, pendengaran, intelek atau menulis
dan membaca” dengan perkataan “orang dengan ketidakupayaan
cetakan itu sendiri atau mana-mana orang lain yang bertindak
bagi pihaknya termasuk pemberi jagaannya, atau entiti yang
diberi kuasa atau badan atau institusi yang tidak mencari keuntungan,
semata-mata bagi maksud membantu orang yang kurang pendengaran
atau orang dengan ketidakupayaan cetakan”.

**Pindaan seksyen 25**

**6.** Seksyen 25 Akta ibu dipinda dengan memasukkan selepas
subseksyen (3) subseksyen yang berikut:

“(3a) Jika suatu karya diubah suai ke dalam salinan
format boleh akses oleh entiti yang diberi kuasa, orang
dengan ketidakupayaan cetakan itu sendiri atau mana-mana
orang lain yang bertindak bagi pihaknya termasuk
pemberi jagaannya, ubah suaian itu tidak menjadi pelanggaran
kepada subseksyen (2) jika ubah suaian itu perlu untuk menjadikan
karya itu dalam suatu salinan format boleh akses.”.

**Pindaan seksyen** **26a**

**7.** Seksyen 26a Akta ibu dipinda—

_(a)_ dalam subseksyen (1)—

(i) dengan memotong perkataan “pencipta karya,”;

dan

(ii) dengan menggantikan perkataan “, pemegang

serah hak hak cipta, atau seseorang yang telah
diberi kepentingan dalam hak cipta melalui lesen”
dengan perkataan “atau pemegang serah hak
hak cipta”; dan

_(b)_ dalam subseksyen (3) dengan memotong perenggan (b).


-----

6 _Rang Undang-Undang_

**Pindaan seksyen** **27a**

**8.** Seksyen 27a Akta ibu dipinda—

_(a)_ dalam subseksyen (1)—

(i) dengan menggantikan perkataan “Suatu persatuan atau

pertubuhan” dengan perkataan “Suatu pertubuhan
perbadanan”; dan

(ii) dengan menggantikan perkataan “atau bagi golongan

pemunya hak cipta tertentu” dengan perkataan
“, pencipta atau pelaku”;

_(b)_ dalam subseksyen (2)—

(i) dalam perenggan (a), dengan memotong perkataan

“dan” di hujung perenggan itu;

(ii) dalam perenggan _(b)—_

(A) dengan memasukkan selepas perkataan

“pemunya hak cipta” perkataan
“, pencipta atau pelaku”; dan

(B) dengan menggantikan noktah di hujung

perenggan itu dengan perkataan “; dan”;
dan

(iii) dengan memasukkan selepas perenggan (b) perenggan

yang berikut:

“(c) dokumen konstituen pemohon yang

berhubungan dengan kutipan dan pengagihan
skim pelesenan.”;

_(c)_ dengan memasukkan selepas subseksyen (2) subseksyen

yang berikut:

“(2a) Permohonan yang dibuat di bawah subseksyen (2)
hendaklah disertakan dengan fi sebagaimana yang
ditetapkan oleh Menteri.”;


-----

_Hak Cipta (Pindaan)_ 7

_(d)_ dalam subseksyen (3), dengan menggantikan perkataan

“badan pelesenan” dengan perkataan “organisasi pengurusan
kolektif bagi tempoh dua tahun”;

_(e)_ dengan memasukkan selepas subseksyen (3) subseksyen

yang berikut:

“(3 a) Suatu permohonan bagi pembaharuan
perisytiharan yang dikeluarkan di bawah subseksyen (3)
hendaklah dibuat oleh organisasi pengurusan kolektif
kepada Pengawal tidak lewat daripada enam puluh
hari sebelum tarikh habis tempoh perisytiharan itu,
dan permohonan itu hendaklah—

_(a)_ dibuat dalam bentuk dan cara sebagaimana yang

ditentukan oleh Pengawal;

_(b)_ disertakan dengan fi sebagaimana yang ditetapkan

oleh Menteri; dan

_(c)_ dikemukakan bersama dengan apa-apa maklumat,

butir-butir atau dokumen sebagaimana yang
ditentukan oleh Pengawal.

(3 b) Apa-apa permohonan bagi pembaharuan
yang dibuat selepas habis tempoh perisytiharan yang
dikeluarkan di bawah Akta ini hendaklah tertakluk
kepada bayaran surcaj sebagaimana yang ditetapkan
oleh Menteri.

(3 c) Tarikh habis tempoh perisytiharan yang
diperbaharui di bawah subseksyen (3a) hendaklah
dinyatakan dalam perisytiharan.”;

_(f)_ dalam subseksyen (4), dengan menggantikan perkataan

“badan pelesenan” dengan perkataan “organisasi pengurusan
kolektif, atau jika dokumen konstituen pemohon adalah
sama atau serupa dengan mana-mana organisasi pengurusan
kolektif yang lain”;

_(g)_ dengan memotong subseksyen (5);


-----

8 _Rang Undang-Undang_

_(h)_ dalam subseksyen (6), dengan memasukkan selepas

perenggan _(c) perenggan yang berikut:_

“(cc) enggan atau tidak, tanpa alasan yang munasabah,

mematuhi apa-apa garis panduan yang dikeluarkan
di bawah seksyen 27m;”;

_(i)_ dalam subseksyen (8)—

(i) dengan menggantikan perkataan “persatuan atau

pertubuhan” dengan perkataan “orang”; dan

(ii) dengan memotong perkataan “atau mana-mana

badan pelesenan yang tidak mematuhi peruntukan
subseksyen (5)”; dan

_(j)_ dengan memasukkan selepas subseksyen (8) subseksyen

yang berikut:

“(9) Bagi maksud seksyen ini, “pertubuhan
perbadanan” ertinya suatu syarikat berhad menurut
jaminan yang ditubuhkan di bawah Akta Syarikat 2016

[Akta 777].”.

**Seksyen baharu 27m**

**9.** Akta ibu dipinda dengan memasukkan selepas seksyen 27l
seksyen yang berikut:

“Garis panduan

**27m.** (1) Pengawal boleh mengeluarkan garis panduan mengenai
apa-apa perkara yang berhubungan dengan perisytiharan dan
pengendalian organisasi pengurusan kolektif yang diperuntukkan
di bawah Bahagian ini.

(2) Seseorang yang kepadanya garis panduan yang disebut

dalam subseksyen (1) terpakai hendaklah mematuhi dan
melaksanakan garis panduan itu.

(3) Pengawal boleh membatalkan, mengubah, menyemak

semula atau meminda keseluruhan atau mana-mana bahagian
apa-apa garis panduan yang dikeluarkan di bawah seksyen ini.”.


-----

_Hak Cipta (Pindaan)_ 9

**Pindaan seksyen 36a**

**10.** Subseksyen 36a(2) Akta ibu dipinda—

_(a)_ dalam subperenggan (e)(iii), dengan memotong perkataan

“atau” di hujung subperenggan itu;

_(b)_ dalam perenggan _(f), dengan menggantikan noktah_

di hujung perenggan itu dengan perkataan “; atau”; dan

_(c)_ dengan memasukkan selepas perenggan _(f)_ perenggan

yang berikut:

“(g) dibuat oleh suatu entiti yang diberi kuasa atau

orang dengan ketidakupayaan cetakan itu sendiri
atau mana-mana orang lain yang bertindak bagi
pihaknya termasuk pemberi jagaannya, bagi
kegunaan eksklusif orang dengan ketidakupayaan
cetakan, semata-mata bagi maksud—

(i) membuat dan mengeluarkan salinan

apa-apa karya ke dalam salinan format
boleh akses; atau

(ii) mengedarkan atau menjadikan tersedia

salinan apa-apa karya dalam salinan
format boleh akses.”.

**Pindaan seksyen 39**

**11.** Seksyen 39 Akta ibu dipinda dengan menggantikan subseksyen (6)
dengan subseksyen yang berikut:

“(6) Mana-mana Penolong Pengawal, pegawai polis yang
berpangkat tidak rendah daripada Inspektor atau mana-mana
pegawai Kastam, dengan atau tanpa permohonan di bawah
subseksyen (1), boleh mencari dan menyita mana-mana
salinan langgaran yang dilarang daripada diimport ke dalam
Malaysia.”.


-----

10 _Rang Undang-Undang_

**Pindaan seksyen 41**

**12.** Subseksyen 41(1) Akta ibu dipinda—

_(a)_ dalam perenggan _(ha), dengan menggantikan perkataan_

“atau menjual” dengan perkataan “, menjual atau
menyewakan, menawarkan atau mendedahkan untuk
dijual atau disewakan, mengiklankan untuk dijual atau
disewakan, memiliki atau mengedarkan”;

_(b)_ dalam perenggan (i), dengan memotong perkataan “atau”

di hujung perenggan itu;

_(c)_ dalam perenggan (j), dengan menggantikan koma di hujung

perenggan itu dengan perkataan “; atau”;

_(d)_ dengan memasukkan selepas perenggan _(j) perenggan_

yang berikut:

“(k) menyediakan atau berkongsi akses ke suatu lokasi

dalam talian apa-apa karya atau salinan karya
kepada mana-mana orang lain tanpa kebenaran,”;
dan

_(e)_ dalam subperenggan (iii), dengan menggantikan perkataan

“(i) dan _(j)” dengan perkataan “(i),_ _(j) dan_ _(k)”._

**Penggantian seksyen 41a**

**13.** Akta ibu dipinda dengan menggantikan seksyen 41a dengan
seksyen yang berikut:

“Pengkompaunan kesalahan

**41a.** (1) Menteri boleh, dengan kelulusan Pendakwa Raya,
membuat peraturan-peraturan yang menetapkan—

_(a)_ apa-apa kesalahan di bawah Akta ini dan mana-mana

perundangan subsidiari yang dibuat di bawah Akta
ini sebagai suatu kesalahan yang boleh dikompaun;
dan

_(b)_ kaedah dan tatacara untuk mengkompaun kesalahan itu.


-----

_Hak Cipta (Pindaan)_ 11

(2) Pengawal, Timbalan Pengawal atau mana-mana orang
yang diberi kuasa secara bertulis oleh Pengawal boleh, dengan
keizinan secara bertulis Pendakwa Raya, pada bila-bila
masa sebelum suatu pendakwaan dimulakan, mengkompaun
mana-mana kesalahan yang boleh dikompaun dengan membuat
suatu tawaran bertulis kepada orang yang disyaki dengan
munasabah telah melakukan kesalahan itu apabila dibayar
kepada Pengawal, Timbalan Pengawal atau mana-mana orang
yang diberi kuasa secara bertulis oleh Pengawal, suatu jumlah
wang yang tidak melebihi lima puluh peratus daripada amaun
denda maksimum yang orang itu boleh dikenakan jika dia
disabitkan atas kesalahan itu, dalam masa sebagaimana yang
dinyatakan dalam tawaran bertulis itu.

(3) Tawaran bertulis di bawah subseksyen (2) boleh dibuat
pada bila-bila masa selepas kesalahan itu dilakukan tetapi
sebelum apa-apa pendakwaan baginya dimulakan, dan jika
amaun yang dinyatakan dalam tawaran bertulis itu tidak dibayar
dalam masa yang dinyatakan dalam tawaran bertulis itu, atau
apa-apa tempoh lanjutan sebagaimana yang diberikan oleh
Pengawal, Timbalan Pengawal atau mana-mana orang yang
diberi kuasa secara bertulis oleh Pengawal, pendakwaan bagi
kesalahan itu boleh dimulakan pada bila-bila masa selepas itu
terhadap orang yang kepadanya tawaran bertulis itu dibuat.

(4) Jika suatu kesalahan telah dikompaun di bawah
subseksyen (2), tiada pendakwaan boleh dimulakan berkenaan
dengan kesalahan itu terhadap orang yang kepadanya
tawaran untuk mengkompaun itu dibuat, dan Pengawal,
Timbalan Pengawal atau mana-mana orang yang diberi kuasa
secara bertulis oleh Pengawal, boleh melucuthakkan atau
memulangkan apa-apa artikel, kenderaan, buku, dokumen,
salinan atau perekaan yang disita berkaitan dengan kesalahan
itu, tertakluk kepada apa-apa terma sebagaimana yang difikirkan
patut oleh Pengawal, Timbalan Pengawal atau mana-mana
orang yang diberi kuasa secara bertulis oleh Pengawal.

(5) Semua jumlah wang yang diterima oleh Pengawal,
Timbalan Pengawal atau mana-mana orang yang diberi kuasa
secara bertulis oleh Pengawal di bawah seksyen ini hendaklah
dibayar ke dalam dan menjadi sebahagian daripada Kumpulan
Wang Disatukan Persekutuan.”.


-----

12 _Rang Undang-Undang_

**Pindaan seksyen 43a**

**14.** Subseksyen 43a(3) Akta ibu dipinda—

_(a)_ dalam takrif “alat perakam pandang dengar”, dengan

menggantikan perkataan “wayang gambar” dengan
perkataan “filem”;

_(b)_ dengan memotong takrif “wayang gambar”; dan

_(c)_ dalam takrif “bilik penayangan”, dengan menggantikan

perkataan “wayang gambar, termasuklah panggung wayang
gambar” dengan perkataan “filem”.

**Bahagian baharu VIaa**

**15.** Akta ibu dipinda dengan memasukkan selepas Bahagian VIa
bahagian yang berikut:

“Bahagian VIaa

TEKNOLOGI PENSTRIMAN

**Kesalahan berhubungan dengan teknologi penstriman**

**43aa.** (1) Tiada seorang pun boleh melakukan atau memudahkan
pelanggaran hak cipta dalam apa-apa karya dengan—

_(a)_ membuat suatu teknologi penstriman untuk dijual

atau disewakan;

_(b)_ mengimport suatu teknologi penstriman;

_(c)_ menjual atau menyewakan, menawarkan, mendedahkan

atau mengiklankan untuk dijual atau disewakan,
memiliki atau mengedarkan suatu teknologi penstriman
dalam perjalanan urusan;

_(d)_ mengedarkan suatu teknologi penstriman bagi maksud

selain dalam perjalanan urusan sehingga suatu takat
yang menjejaskan pemunya hak cipta itu; atau

_(e)_ menawarkan kepada orang awam atau memberikan

apa-apa perkhidmatan teknologi penstriman.


-----

_Hak Cipta (Pindaan)_ 13

(2) Mana-mana orang yang melanggar subseksyen (1)
melakukan suatu kesalahan dan boleh, apabila disabitkan,
didenda tidak kurang daripada sepuluh ribu ringgit dan tidak
melebihi dua ratus ribu ringgit atau dipenjarakan bagi suatu
tempoh tidak melebihi dua puluh tahun atau kedua-duanya.

(3) Jika suatu kesalahan di bawah seksyen ini dilakukan
oleh suatu pertubuhan perbadanan atau oleh seseorang yang
menjadi pekongsi dalam suatu firma, tiap-tiap pengarah,
ketua pegawai eksekutif, ketua pegawai operasi, setiausaha,
pengurus atau pegawai lain pertubuhan perbadanan itu yang
serupa atau tiap-tiap pekongsi lain dalam firma itu atau yang
berupa sebagai bertindak atas apa-apa kapasiti sedemikian
atau dalam apa-apa cara atau bertanggungjawab hingga
apa-apa takat bagi pengurusan hal ehwal pertubuhan perbadanan
atau firma itu atau membantu dalam pengurusan sedemikian,
mengikut mana-mana yang berkenaan, hendaklah disifatkan
telah melakukan kesalahan itu dan boleh dipertuduh secara
berasingan atau bersesama dalam prosiding yang sama
dengan pertubuhan perbadanan atau firma itu melainkan
jika dia membuktikan bahawa kesalahan itu telah dilakukan
tanpa persetujuan atau pembiarannya dan bahawa dia telah
menjalankan segala usaha wajar untuk menghalang pelakuan
kesalahan itu.

(4) Bagi maksud seksyen ini, “teknologi penstriman”
termasuklah program komputer, alat atau komponen yang
digunakan sebahagiannya atau secara keseluruhannya yang
mengakibatkan suatu pelanggaran hak cipta dalam sesuatu
karya.”.

**Pindaan seksyen 48**

**16.** Seksyen 48 Akta ibu dipinda—

_(a)_ dalam perenggan (d), dengan memotong perkataan “atau”

di hujung perenggan itu;

_(b)_ dalam perenggan _(e), dengan menggantikan koma_

di hujung perenggan itu dengan perkataan “; atau”; dan


-----

14 _Rang Undang-Undang_

_(c)_ dengan memasukkan selepas perenggan _(e) perenggan_

yang berikut:

“(f) mengetahui atau mempunyai sebab untuk

mempercayai bahawa suatu kesalahan telah
dilakukan, menyebabkan apa-apa keterangan
mengenai kesalahan yang dilakukan itu hilang
dengan niat untuk melindungi pesalah daripada
hukuman undang-undang, atau dengan pengetahuan
bahawa dia dengan itu berkemungkinan melindungi
pesalah itu daripada hukuman undang-undang,
atau dengan niat atau pengetahuan itu memberi
apa-apa maklumat berkenaan dengan kesalahan
yang dia ketahui atau percaya adalah palsu,”.

**Seksyen baharu 51b**

**17.** Akta ibu dipinda dengan memasukkan selepas seksyen 51a
seksyen yang berikut:

“Pembelian untuk ujian

**51b. Penolong Pengawal boleh mengarahkan pemunya**
hak cipta atau mana-mana orang yang diberi kuasa untuk
bertindak bagi pihak pemunya hak cipta untuk membuat
pembelian untuk ujian apa-apa barang yang ternyata suai
manfaat bagi maksud menentukan sama ada atau tidak
peruntukan Akta ini dipatuhi.”.

**Seksyen baharu 52b**

**18.** Akta ibu dipinda dengan memasukkan selepas seksyen 52a
seksyen yang berikut:

“Kuasa Penolong Pengawal untuk menghendaki pemberian

**maklumat**

**52b. (1) Seksyen ini terpakai jika Penolong Pengawal dalam**

menjalankan penyiasatan di bawah Akta ini mempunyai sebab
untuk mempercayai bahawa mana-mana orang—

_(a)_ mempunyai apa-apa maklumat atau apa-apa dokumen

yang berkaitan dengan pelaksanaan kuasa dan fungsi
Penolong Pengawal di bawah Akta ini; atau


-----

_Hak Cipta (Pindaan)_ 15

_(b)_ berupaya untuk memberikan apa-apa keterangan

yang Penolong Pengawal mempunyai sebab untuk
mempercayai bahawa ia berkaitan dengan pelaksanaan
kuasa dan fungsi Penolong Pengawal di bawah
Akta ini.

(2) Walau apa pun apa-apa peruntukan mana-mana
undang-undang bertulis lain, Penolong Pengawal boleh, dengan
notis bertulis, mengarahkan mana-mana orang—

_(a)_ untuk memberi Penolong Pengawal, dalam tempoh dan

mengikut cara dan bentuk yang dinyatakan dalam
notis itu, apa-apa maklumat atau dokumen yang
disebut dalam subseksyen (1);

_(b)_ untuk mengemukakan kepada Penolong Pengawal,

dalam tempoh dan mengikut cara yang dinyatakan
dalam notis itu, apa-apa maklumat atau dokumen
yang disebut dalam subseksyen (1), sama ada dalam
bentuk fizikal atau elektronik;

_(c)_ untuk membuat salinan, atau cabutan daripada,

apa-apa dokumen yang disebut dalam subseksyen (1)
dan untuk mengemukakan salinan atau cabutan
dokumen itu kepada Penolong Pengawal dalam tempoh
dan mengikut cara yang dinyatakan dalam notis itu;

_(d)_ jika orang itu seorang individu, untuk hadir di hadapan

Penolong Pengawal pada masa dan di tempat yang
dinyatakan dalam notis itu untuk memberikan apa-apa
maklumat, sama ada secara lisan atau bertulis, dan
untuk mengemukakan apa-apa dokumen yang disebut
dalam subseksyen (1), sama ada dalam bentuk fizikal
atau elektronik;

_(e)_ jika orang itu ialah suatu pertubuhan perbadanan atau

badan awam, untuk menyebabkan pegawai yang
berkaitan dan berkelayakan bagi pertubuhan atau
badan itu untuk hadir di hadapan Penolong Pengawal
pada masa dan di tempat yang dinyatakan dalam notis
itu untuk memberikan apa-apa maklumat, sama ada
secara lisan atau bertulis, dan untuk mengemukakan
apa-apa dokumen yang disebut dalam subseksyen (1),
sama ada dalam bentuk fizikal atau elektronik;


-----

16 _Rang Undang-Undang_

_(f)_ jika orang itu ialah suatu perkongsian, untuk menyebabkan

individu yang merupakan seorang pekongsi dalam
perkongsian itu atau pekerja perkongsian itu untuk
hadir di hadapan Penolong Pengawal pada masa dan
di tempat yang dinyatakan dalam notis itu untuk
memberikan apa-apa maklumat, sama ada secara
lisan atau bertulis, dan untuk mengemukakan apa-apa
dokumen yang disebut dalam subseksyen (1),
sama ada dalam bentuk fizikal atau elektronik; atau

_(g)_ untuk membuat suatu pernyataan kepada Penolong

Pengawal dengan memberikan suatu penjelasan
mengenai apa-apa maklumat atau dokumen yang
disebut dalam subseksyen (1) dalam tempoh dan
mengikut cara dan bentuk yang dinyatakan dalam
notis itu.

(3) Jika Penolong Pengawal mengarahkan mana-mana orang
untuk mengemukakan apa-apa dokumen di bawah subseksyen (2)
dan dokumen itu tiada dalam jagaan orang itu, orang itu
hendaklah—

_(a)_ menyatakan, sepanjang pengetahuan dan kepercayaannya,

di mana dokumen itu boleh dijumpai; dan

_(b)_ mengenal pasti, sepanjang pengetahuan dan

kepercayaannya, orang terakhir yang mempunyai
jagaan ke atas dokumen itu dan menyatakan, sepanjang
pengetahuan dan kepercayaannya, di mana orang
terakhir yang disebut itu boleh dijumpai.

(4) Mana-mana orang yang diarahkan untuk memberikan
maklumat di bawah subseksyen (2) atau (3) hendaklah
memastikan bahawa maklumat yang diberikan itu adalah
benar, tepat dan lengkap dan orang itu hendaklah memberikan
representasi yang nyata yang bermaksud sedemikian, termasuk
suatu perisytiharan bahawa dia tidak menyedari mengenai
apa-apa maklumat lain yang menjadikan maklumat yang
diberikan itu tidak benar atau mengelirukan.

(5) Mana-mana orang yang enggan atau tidak mematuhi
arahan yang diberikan oleh Penolong Pengawal di bawah
seksyen ini melakukan suatu kesalahan.”.


-----

_Hak Cipta (Pindaan)_ 17

**Pengesahan dan tanggung rugi**

**19.** (1) Walau apa pun tiada apa-apa peruntukan di bawah
Akta ibu tentang kehendak untuk membayar fi kepada Pengawal,
fi yang dipungut dan dikenakan oleh Pengawal berhubung dengan
perisytiharan yang dikeluarkan di bawah seksyen 27a Akta ibu
hendaklah disifatkan telah dikenakan dan dipungut dengan sah
sepanjang tempoh mulai 1 Jun 2012 sehingga hari sebelum tarikh
permulaan kuat kuasa Akta ini.

(2) Tiada tindakan atau prosiding undang-undang boleh dibawa,
dimulakan atau dikekalkan terhadap Kerajaan Malaysia, mana-mana
pegawai Kerajaan Malaysia, Perbadanan, mana-mana pegawai
Perbadanan, atau mana-mana orang yang bertindak di bawahnya
berkenaan dengan apa-apa fi yang telah dikenakan dan dipungut
semasa tempoh yang disebut dalam subseksyen (1), dan jika
apa-apa tindakan atau prosiding undang-undang telah dibawa,
dimulakan atau dikekalkan, ia hendaklah dibatalkan dan dijadikan
tidak sah dan tiada pembayaran balik berkenaan dengan fi yang
telah dikenakan dan dipungut di bawah Akta ini boleh dibuat.

**Kecualian dan peralihan**

**20.** (1) Semua sebutan mengenai “badan pelesenan” di bawah
Akta ibu atau mana-mana perundangan subsidiari yang dibuat
di bawah Akta ibu hendaklah, pada tarikh permulaan kuat kuasa
Akta ini, ditafsirkan sebagai sebutan mengenai “organisasi
pengurusan kolektif”.

(2) Mana-mana permohonan bagi perisytiharan yang dibuat
di bawah seksyen 27a Akta ibu yang belum selesai sebelum tarikh
permulaan kuat kuasa Akta ini hendaklah, pada tarikh permulaan
kuat kuasa Akta ini, diuruskan mengikut peruntukan Akta ibu
sebagaimana yang dipinda oleh Akta ini.

(3) Mana-mana pemohon yang telah diisytiharkan sebagai
badan pelesenan di bawah subseksyen 27a(3) Akta ibu sebelum
tarikh permulaan kuat kuasa Akta ini hendaklah disifatkan telah
diisytiharkan sebagai suatu organisasi pengurusan kolektif bagi
tempoh dua tahun dari tarikh permulaan kuat kuasa Akta ini.

(4) Apa-apa tindakan di bawah Akta ibu yang dilakukan oleh
badan pelesenan sebelum tarikh permulaan kuat kuasa Akta ini
hendaklah kekal sah dari tarikh permulaan kuat kuasa Akta ini,
sehingga dipinda, digantikan, ditamatkan atau dibatalkan.


-----

18 _Rang Undang-Undang_

HURAIAN

Rang Undang-Undang ini bertujuan untuk meminda Akta Hak Cipta 1987
(“Akta 332”) untuk mematuhi standard dan amalan antarabangsa sebagaimana
yang dikehendaki oleh Perjanjian Perkongsian Ekonomi Komprehensif Serantau,
Triti Marrakesh untuk Memudahkan Akses kepada Karya yang telah Diterbitkan
bagi Orang yang Buta, Kurang Penglihatan, atau Ketidakupayaan Cetakan Selainnya
dan Perjanjian Komprehensif dan Progresif bagi Perkongsian Trans-Pasifik.
Pindaan ini bertujuan antara lain untuk mengadakan peruntukan bagi salinan
apa-apa karya dalam salinan format boleh akses bagi kegunaan eksklusif
orang dengan ketidakupayaan cetakan, untuk menambah baik peruntukan
berhubung dengan organisasi pengurusan kolektif dan untuk mengukuhkan
kuasa penguatkuasaan di bawah Akta 332.

2. _Fasal 1 mengandungi tajuk ringkas dan bertujuan untuk memberi Menteri_
kuasa untuk menetapkan tarikh permulaan kuat kuasa Akta yang dicadangkan
termasuk kuasa untuk menetapkan tarikh yang berlainan bagi permulaan
kuat kuasa peruntukan yang berlainan Akta yang dicadangkan.

3. _Fasal 2 bertujuan untuk mengadakan peruntukan bagi pindaan am kepada_
Akta 332 untuk menggantikan perkataan “badan pelesenan” dengan perkataan
“organisasi pengurusan kolektif” kecuali bagi subseksyen 27a(3) dan (4) Akta 332.

4. _Fasal 3_ bertujuan untuk meminda seksyen 3 Akta 332 untuk memotong
takrif “badan pelesenan” dan untuk memasukkan takrif baharu bagi
“entiti yang diberi kuasa”, “orang dengan ketidakupayaan cetakan”, “organisasi
pengurusan kolektif” dan “salinan format boleh akses”.

5. _Fasal 4_ bertujuan untuk meminda subseksyen 13(2) Akta 332 untuk
memperuntukkan bahawa suatu entiti yang diberi kuasa atau orang dengan
ketidakupayaan cetakan boleh membuat dan mengeluarkan salinan apa-apa
karya ke dalam salinan format boleh akses. _Fasal ini juga bertujuan untuk_
memperuntukkan bahawa pengimportan atau pengeksportan bagi maksud
pengedaran atau menjadikan tersedia salinan apa-apa karya dalam salinan format
boleh akses oleh entiti yang diberi kuasa atau orang dengan ketidakupayaan
cetakan, tidak menjadi suatu pelanggaran hak cipta.

6. _Fasal 5_ bertujuan untuk meminda subperenggan 16a(3)(c)(ii) Akta 332
untuk memperuntukkan bahawa suatu rakaman bunyi atau filem secara tidak
terus suatu persembahan yang dibuat oleh orang dengan ketidakupayaan
cetakan atau entiti yang diberi kuasa atau badan atau institusi yang tidak
mencari keuntungan, semata-mata bagi maksud membantu orang yang kurang
pendengaran atau orang dengan ketidakupayaan cetakan tidak menjadi suatu
pelanggaran hak cipta.

7. _Fasal 6 bertujuan untuk meminda seksyen 25 Akta 332 untuk memasukkan_
subseksyen baharu (3a) untuk memperuntukkan bahawa jika suatu karya
diubah suai ke dalam suatu salinan format boleh akses, ubah suaian itu tidak
menjadi pelanggaran hak moral pencipta jika ubah suaian itu perlu untuk
menjadikan karya itu dalam suatu salinan format boleh akses.


-----

_Hak Cipta (Pindaan)_ 19

8. _Fasal 7 bertujuan untuk meminda seksyen 26a Akta 332 untuk mengeluarkan_
hak pencipta karya untuk membuat pemberitahuan sukarela hak cipta dalam
karya itu.

9. _Fasal 8 bertujuan untuk meminda seksyen 27a Akta 332._

_Subfasal 8(a) dan (j) bertujuan untuk meminda subseksyen 27a(1) Akta 332_

untuk memperuntukkan bahawa hanya syarikat berhad menurut jaminan boleh
memohon untuk diisytiharkan sebagai suatu organisasi pengurusan kolektif
bagi pemunya hak cipta, pencipta atau pelaku.

_Subfasal 8(b) bertujuan untuk meminda subseksyen 27a(2) Akta 332 untuk_

memperuntukkan bahawa pemohon, apabila permohonan untuk diisytiharkan
sebagai organisasi pengurusan kolektif dibuat kepada Pengawal, hendaklah
sebagai tambahan kepada dokumen sedia ada, mengemukakan dokumen
konstituen yang berhubungan dengan kutipan dan pengagihan skim pelesenan.

_Subfasal_ _8(d) bertujuan untuk meminda subseksyen 27a(3) Akta 332 untuk_

memperuntukkan bahawa tempoh kuat kuasa perisytiharan suatu organisasi
pengurusan kolektif ialah dua tahun.

_Subfasal_ _8(e) bertujuan untuk memasukkan subseksyen baharu 27a(3a) dan (3b)_

ke dalam Akta 332 untuk mengadakan peruntukan bagi suatu permohonan bagi
pembaharuan perisytiharan sebagai suatu organisasi pengurusan kolektif dan
pengenaan surcaj bagi apa-apa permohonan pembaharuan yang dibuat selepas
habis tempoh perisytiharan itu.

_Subfasal_ _8(f) bertujuan untuk meminda subseksyen 27a(4) Akta 332 untuk_

memperuntukkan bahawa suatu permohonan untuk diisytiharkan sebagai suatu
organisasi pengurusan kolektif hendaklah ditolak jika dokumen konstituen
pemohon adalah sama atau serupa dengan mana-mana organisasi pengurusan
kolektif yang lain.

10. _Fasal 9 bertujuan untuk memasukkan seksyen baharu 27m_ ke dalam

Akta 332 untuk memperuntukkan bahawa Pengawal boleh mengeluarkan
garis panduan yang berhubungan dengan apa-apa perkara mengenai perisytiharan
dan pengendalian organisasi pengurusan kolektif.

11. _Fasal 10 bertujuan untuk meminda seksyen 36a Akta 332 untuk_

memperuntukkan bahawa suatu langkah perlindungan teknologi yang terpakai
bagi salinan karya oleh pemunya hak cipta atas karya boleh dipintas semata-mata
bagi maksud membuat, mengeluarkan, mengedarkan atau menjadikan tersedia
salinan apa-apa karya dalam format boleh akses bagi kegunaan eksklusif orang
dengan ketidakupayaan cetakan, dibuat oleh entiti yang diberi kuasa atau orang
dengan ketidakupayaan cetakan.

12. _Fasal 11_ bertujuan untuk meminda subseksyen 39(6) Akta 332 untuk

memberi mana-mana Penolong Pengawal, pegawai polis yang berpangkat
tidak rendah daripada Inspektor atau mana-mana pegawai Kastam kuasa untuk
mencari dan menyita mana-mana salinan langgaran yang dilarang daripada
diimport ke dalam Malaysia, dengan atau tanpa permohonan dibuat di bawah
subseksyen 39(1) Akta 332.


-----

20 _Rang Undang-Undang_

13. _Fasal 12 bertujuan untuk meminda subseksyen 41(1) Akta 332 untuk_

memasukkan perenggan baharu (k) untuk menjadikannya suatu kesalahan bagi
mana-mana orang yang menyediakan atau berkongsi akses kepada suatu lokasi
dalam talian mana-mana karya atau salinan karya kepada mana-mana orang
lain tanpa kebenaran.

14. _Fasal 13 bertujuan untuk meminda seksyen 41a Akta 332 untuk_

menjelaskan dengan lanjut tatacara bagi pelaksanaan kuasa Pengawal,
Timbalan Pengawal atau mana-mana orang yang diberi kuasa secara bertulis
oleh Pengawal, dengan keizinan bertulis Pendakwa Raya, untuk mengkompaun
apa-apa kesalahan yang telah ditetapkan sebagai suatu kesalahan yang boleh
dikompaun yang dilakukan oleh mana-mana orang di bawah Akta 332.
Amaun yang dikompaun tidak boleh melebihi lima puluh peratus daripada
amaun denda maksimum bagi kesalahan itu.

15. _Fasal 15 bertujuan untuk memasukkan Bahagian baharu VIaa ke dalam_

Akta 332. Seksyen baharu 43aa yang dicadangkan bertujuan untuk mengadakan
peruntukan bagi kesalahan pelanggaran hak cipta dalam mana-mana karya
oleh seseorang yang antara lain membuat, mengimport, atau menjual atau
menyewakan, suatu teknologi penstriman.

16. _Fasal 16 bertujuan untuk meminda seksyen 48 Akta 332 untuk memasukkan_

perenggan baharu _(f)_ untuk menjadikannya suatu kesalahan bagi mana-mana
orang yang dengan sengaja menyebabkan apa-apa keterangan yang berhubungan
dengan pelakuan suatu kesalahan itu hilang atau yang memberi apa-apa
maklumat berkenaan dengan kesalahan yang dia ketahui atau percaya adalah
palsu, dengan niat untuk melindungi pesalah daripada hukuman undang-undang.

17. _Fasal 17 bertujuan untuk memasukkan seksyen baharu 51b ke dalam_

Akta 332 untuk memberi Penolong Pengawal kuasa untuk mengarahkan
pemunya hak cipta atau mana-mana orang yang diberi kuasa untuk bertindak
bagi pihak pemunya hak cipta untuk membuat pembelian untuk ujian bagi
maksud menentukan pematuhan kepada Akta 332.

18. _Fasal 18 bertujuan untuk_ memasukkan seksyen baharu 52b ke dalam

Akta 332 untuk memberi Penolong Pengawal kuasa untuk menghendaki
mana-mana orang yang mempunyai apa-apa maklumat atau dokumen,
atau boleh memberi apa-apa keterangan, untuk mengemukakan maklumat,
dokumen atau keterangan yang berkaitan dengan pelaksanaan kuasa dan fungsi
Penolong Pengawal, dan untuk mengadakan peruntukan bagi tatacara mengenai
pelaksanaan kuasa oleh Penolong Pengawal.

19. _Fasal 19 bertujuan_ untuk mengesahkan pengenaan dan pungutan fi

berkenaan dengan perisytiharan yang dikeluarkan di bawah seksyen 27a
Akta 332 sepanjang tempoh mulai 1 Jun 2012 sehingga hari sebelum tarikh
permulaan kuat kuasa Akta ini.

20. _Fasal 20 memperkatakan tentang peruntukan kecualian dan peralihan._

21. Pindaan lain yang tidak diperkatakan secara khusus dalam Huraian ini

merupakan pindaan kecil atau berbangkit.


-----

_Hak Cipta (Pindaan)_ 21

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3267]


-----

