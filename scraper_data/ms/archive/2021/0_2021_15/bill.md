---
Year: 2021
Bill: D.R.16/2021 - RUU Petunjuk Geografi 2021 (Lulus)
Title: D.R.16/2021 - RUU Petunjuk Geografi 2021 (Lulus)
Download URL: https://www.parlimen.gov.my/files/billindex/pdf/2021/DR%2016%20-%20BM.pdf
URL: https://www.parlimen.gov.my/files/billindex/pdf/2021/DR%2016%20-%20BM.pdf
---
---
Reading:
D.R.16/2021
Bacaan Pertama Pada:13/12/2021
Bacaan Kedua Pada:15/12/2021
Dibentang Oleh:YB Dato' Hj. Rosol bin Wahid - Timbalan Menteri Perdagangan Dalam Negeri dan Hal Ehwal Pengguna
Diluluskan Pada:15/12/2021
Dibentang Oleh:YB Dato' Hj. Rosol bin Wahid - Timbalan Menteri Perdagangan Dalam Negeri dan Hal Ehwal Pengguna
---

_Petunjuk Geografi_ 1

**D.R. 16/2021**

RANG UNDANG-UNDANG PETUNJUK GEOGRAFI 2021

SUSUNAN FASAL

Bahagian I

PERMULAAN

_Fasal_

1. Tajuk ringkas, permulaan kuat kuasa dan pemakaian

2. Tafsiran

Bahagian II

PENTADBIRAN

3. Pendaftar, Timbalan Pendaftar dan Penolong Pendaftar

4. Perlindungan Pendaftar, Timbalan Pendaftar, Penolong Pendaftar dan
pegawai lain

5. Pejabat Petunjuk Geografi dan pejabat cawangan lain

Bahagian III

DAFTAR PETUNJUK GEOGRAFI DAN REKOD PENDAFTAR

6. Daftar Petunjuk Geografi dan rekod Pendaftar

7. Pemeriksaan Daftar

Bahagian IV

PENDAFTARAN PETUNJUK GEOGRAFI

Bab 1

_Permohonan bagi pendaftaran petunjuk geografi_

8. Permohonan bagi pendaftaran petunjuk geografi

9. Pendaftaran hanya berkenaan dengan barang yang termasuk dalam
kategori barang


-----

_Rang Undang-Undang_

Bab 2

_Alasan bagi penolakan pendaftaran_

_Fasal_

10. Alasan bagi penolakan pendaftaran petunjuk geografi

11. Pendaftaran petunjuk geografi homonim

Bab 3

_Pemeriksaan_

12. Pemeriksaan permohonan bagi pendaftaran petunjuk geografi

13. Penyetujuterimaan permohonan bagi pendaftaran petunjuk geografi

14. Penyiaran penyetujuterimaan permohonan bagi pendaftaran
petunjuk geografi

Bab 4

_Pindaan atau penarikan balik permohonan bagi_

_pendaftaran petunjuk geografi_

15. Pindaan atau penarikan balik permohonan bagi pendaftaran
petunjuk geografi

Bab 5

_Bangkangan_

16. Prosiding bangkangan

Bab 6

_Pendaftaran_

17. Pendaftaran petunjuk geografi

Bahagian V

TEMPOH DAN PEMBAHARUAN PENDAFTARAN BAGI

PETUNJUK GEOGRAFI

18. Tempoh pendaftaran petunjuk geografi

19. Pembaharuan pendaftaran petunjuk geografi


-----

_Petunjuk Geografi_ 3

Bahagian VI

PEMBETULAN DAN PEMBATALAN

_Fasal_

20. Tafsiran

21. Pembetulan Daftar dan rekod Pendaftar

22. Pembatalan sukarela petunjuk geografi berdaftar

23. Pembatalan pendaftaran petunjuk geografi oleh Mahkamah

24. Pembatalan pendaftaran apa-apa varian

Bahagian VII

KESAN PETUNJUK GEOGRAFI BERDAFTAR

25. Hak yang diberikan di bawah petunjuk geografi berdaftar

26. Pemindahmilikan pendaftaran petunjuk geografi berdaftar

27. Pendaftaran sebagai keterangan _prima facie_

28. Hak penggunaan pengeluar

Bahagian VIII

EJEN PETUNJUK GEOGRAFI

29. Pengiktirafan ejen petunjuk geografi berdaftar

30. Daftar Ejen Petunjuk Geografi

31. Pendaftaran ejen petunjuk geografi

32. Pembatalan pendaftaran ejen petunjuk geografi, dsb.

33. Komunikasi terlindung dengan ejen petunjuk geografi berdaftar

Bahagian IX

KESALAHAN

34. Memakaikan dengan salah petunjuk geografi berdaftar pada barang

35. Mengimport atau menjual, dsb., barang yang petunjuk geografi
dipakaikan dengan salah

36. Pengemukaan maklumat palsu kepada Pejabat Petunjuk Geografi atau
catatan palsu dalam Daftar

37. Menyatakan dengan palsu petunjuk geografi sebagai berdaftar

38. Kesalahan yang berhubungan dengan ketidakpatuhan terhadap saman
atau keengganan untuk memberikan keterangan


-----

_Rang Undang-Undang_

Bahagian X

PENYIASATAN DAN PENGUATKUASAAN

Bab 1

_Penyiasatan dan aduan_

_Fasal_

39. Tafsiran

40. Kuasa Pengawal, Timbalan Pengawal dan Penolong Pengawal

41. Kuasa penyiasatan

42. Aduan kepada Penolong Pengawal

Bab 2

_Kuasa mengumpul maklumat_

43. Kuasa Penolong Pengawal untuk menghendaki pemberian maklumat

44. Penolong Pengawal boleh memegang simpan dokumen

45. Kerahsiaan

46. Komunikasi terlindung

47. Memberikan maklumat, keterangan atau dokumen palsu atau yang
mengelirukan

48. Pemusnahan, penyembunyian, pencacatan dan pengubahan rekod

Bab 3

_Kuasa penangkapan, penggeledahan, penyitaan, dsb._

49. Kuasa menangkap

50. Kuasa untuk memasuki premis, memeriksa dan menyita barang, dsb.

51. Majistret boleh mengeluarkan waran geledah

52. Penggeledahan boleh dilakukan tanpa waran

53. Akses kepada maklumat berekod atau data berkomputer, dsb.

54. Pemberian maklumat

55. Waran geledah boleh diterima walaupun cacat

56. Senarai benda yang disita

57. Pelucuthakan barang, dsb., yang disita

58. Pelepasan barang, dsb., yang disita


-----

_Petunjuk Geografi_ 5

_Fasal_

59. Tiada kos atau ganti rugi yang berbangkit daripada penyitaan
boleh didapatkan balik

60. Halangan

61. Keterangan ejen provokasi boleh diterima

62. Mengambil sampel

63. Bidang kuasa untuk membicarakan kesalahan

64. Pemulaan pendakwaan

65. Pengkompaunan kesalahan

66. Prinsipal bertanggungjawab bagi perbuatan pekhidmat atau ejen

67. Kesalahan yang dilakukan oleh pertubuhan perbadanan

68. Perlindungan Pengawal, Timbalan Pengawal, Penolong Pengawal
dan orang lain

Bahagian XI

PROSIDING UNDANG-UNDANG DI MAHKAMAH,

KOS DAN KETERANGAN

69. Penyampaian permohonan, perintah atau penghakiman kepada
Pendaftar

70. Pendaftar tidak boleh dijadikan pihak kepada prosiding tertentu

71. Kehadiran Pendaftar dalam prosiding di hadapan Mahkamah

72. Kos prosiding di hadapan Mahkamah

73. Perakuan kesahan

74. Nilai keterangan salinan yang diperakui oleh Pendaftar

75. Salinan dokumen yang dimeterai menjadi keterangan

76. Borang elektronik, dsb., yang diperakui oleh Pendaftar boleh
diterima sebagai keterangan

Bahagian XII

PERLINDUNGAN BAGI PETUNJUK GEOGRAFI

77. Pemulaan prosiding terhadap penggunaan tertentu petunjuk geografi

78. Petunjuk geografi homonim


-----

_Rang Undang-Undang_

Bahagian XIII

KECUALIAN

Bab 1

_Kecualian bagi petunjuk geografi_

_Fasal_

79. Kecualian bagi penggunaan tertentu petunjuk geografi

80. Kecualian bagi kegagalan untuk mengambil tindakan

81. Kecualian bagi penggunaan terdahulu

82. Kecualian bagi penggunaan nama sendiri

Bab 2

_Kecualian bagi petunjuk geografi berdaftar_

83. Kecualian bagi penggunaan tertentu petunjuk geografi berdaftar

84. Kecualian bagi penggunaan terdahulu petunjuk geografi berdaftar
dan cap dagangan

Bahagian XIV

PELBAGAI DAN AM

85. Jurnal Rasmi Harta Intelek

86. Pemfailan elektronik

87. Mengeluarkan dokumen secara elektronik

88. Alamat penyampaian

89. Kuasa Pendaftar untuk membenarkan pindaan dokumen

90. Kuasa Pendaftar untuk membenarkan pelanjutan masa

91. Penghidupan semula

92. Cara memberikan keterangan

93. Menjalankan kuasa budi bicara

94. Kos yang diawardkan oleh Pendaftar

95. Garis panduan atau arahan amalan oleh Pendaftar

96. Rayuan terhadap keputusan Pendaftar

97. Hak di bawah undang-undang lain tidak terjejas

98. Kuasa untuk membuat peraturan-peraturan

99. Kuasa untuk meminda Jadual


-----

_Petunjuk Geografi_

Bahagian XV

PEMANSUHAN, KECUALIAN DAN PERALIHAN

_Fasal_

100. Pemansuhan, kecualian dan peralihan

101. Garis panduan, dsb., mengenai perkara peralihan

JADUAL


-----

_Rang Undang-Undang_


-----

_Petunjuk Geografi_ 9

RANG UNDANG-UNDANG

_b e r n a m a_

Suatu Akta untuk mengadakan peruntukan bagi perlindungan dan
pendaftaran petunjuk geografi berhubung dengan barang,
dan untuk melaksanakan triti yang berkaitan dan bagi perkara yang
berhubungan dengannya.

[ ]

**DIPERBUAT oleh Parlimen Malaysia seperti yang berikut:**

Bahagian I

PERMULAAN

**Tajuk ringkas, permulaan kuat kuasa dan pemakaian**

**1.** (1) Akta ini bolehlah dinamakan Akta Petunjuk Geografi 2021.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan
kuat kuasa bahagian atau peruntukan yang berlainan Akta ini.

(3) Akta ini hendaklah terpakai bagi mana-mana orang yang
berkepentingan bagi petunjuk geografi sama ada berdaftar atau
tidak di bawah Akta ini melainkan jika diperuntukkan selainnya
dengan nyata.


-----

10 _Rang Undang-Undang_

**Tafsiran**

**2.** Dalam Akta ini, melainkan jika konteksnya menghendaki
makna yang lain—

“Akta ini” termasuklah mana-mana perundangan subsidiari yang
dibuat di bawah Akta ini;

“Akta yang dimansuhkan” ertinya Akta Petunjuk Geografi 2000

[Akta 602];

“barang” ertinya apa-apa barang sebagaimana yang ditentukan
oleh Pendaftar;

“cap dagangan” mempunyai erti yang sama yang diberikan
kepadanya dalam Akta Cap Dagangan 2019 [Akta 815] atau
dalam mana-mana undang-undang bertulis terdahulu yang
berhubungan dengan cap dagangan;

“cap dagangan berdaftar” ertinya suatu cap dagangan yang
didaftarkan di bawah Akta Cap Dagangan 2019 atau mana-mana
undang-undang bertulis terdahulu yang berhubungan dengan
cap dagangan;

“cap dagangan terkenal” mempunyai erti yang sama yang
diberikan kepadanya dalam Akta Cap Dagangan 2019 atau
mana-mana undang-undang bertulis terdahulu yang berhubungan
dengan cap dagangan;

“Daftar” ertinya Daftar Petunjuk Geografi yang disimpan
di bawah Akta ini;

“ditentukan oleh Pendaftar” ertinya apa-apa penentuan yang
dibuat oleh Pendaftar dalam garis panduan atau arahan amalan
di bawah seksyen 95;

“ditetapkan” ertinya, berhubung dengan prosiding di hadapan
Mahkamah atau prosiding permulaan baginya atau prosiding yang
berkaitan dengannya, ditetapkan oleh kaedah-kaedah mahkamah
yang dibuat oleh Jawatankuasa Kaedah-Kaedah yang ditubuhkan
di bawah Akta Mahkamah Kehakiman 1964 [Akta 91], dan dalam
hal lain, ditetapkan oleh Menteri dalam peraturan-peraturan yang
dibuat di bawah Akta ini;


-----

_Petunjuk Geografi_ 11

“ejen” ertinya seorang ejen petunjuk geografi yang berdaftar
mengikut Akta ini;

“Mahkamah” ertinya Mahkamah Tinggi;

“Menteri” ertinya Menteri yang dipertanggungkan dengan
tanggungjawab bagi petunjuk geografi;

“orang yang berkepentingan” berhubung dengan barang yang
dikenal pasti oleh suatu petunjuk geografi, ertinya pengeluar barang,
peniaga barang, atau persatuan bagi pengeluar itu, persatuan bagi
peniaga itu atau persatuan bagi pengeluar dan peniaga itu;

“orang yang layak” ertinya—

_(a) seorang warganegara Malaysia atau seorang individu_

yang bermastautin di Malaysia;

_(b) suatu pertubuhan perbadanan yang diperbadankan_

di bawah mana-mana undang-undang bertulis di Malaysia;
atau

_(c) mana-mana orang lain yang mempunyai penubuhan_

perindustrian atau komersial yang sebenar dan efektif
di Malaysia;

“Pendaftar” ertinya Pendaftar Petunjuk Geografi sebagaimana
yang ditetapkan dalam subseksyen 3(1);

“pendaftaran antarabangsa terlindung yang menamakan Malaysia”
mempunyai erti yang sama yang diberikan kepadanya dalam
Akta Cap Dagangan 2019;

“pengeluar” ertinya mana-mana pengeluar, pengilang atau
peniaga barang yang dikenal pasti oleh petunjuk geografi itu;

“penggunaan” ertinya penggunaan sebagai sebahagian daripada,
berkaitan dengan—

_(a)_ apa-apa transaksi, termasuk suatu pembelian, jualan atau

pertukaran;

_(b)_ apa-apa pengimportan atau pengeksportan;


-----

12 _Rang Undang-Undang_

_(c)_ apa-apa pengiklanan; atau

_(d) apa-apa invois, senarai wain, katalog, surat perniagaan,_

kertas kerja perniagaan, senarai harga atau dokumen
komersial lain;

“Penolong Pendaftar” ertinya orang yang dilantik untuk
menjadi Penolong Pendaftar di bawah subseksyen 3(3);

“Perbadanan” ertinya Perbadanan Harta Intelek Malaysia yang
ditubuhkan di bawah Akta Perbadanan Harta Intelek Malaysia 2002

[Akta 617];

“petunjuk geografi” ertinya suatu petunjuk yang boleh
mengandungi satu atau lebih perkataan yang mengenal pasti
apa-apa barang sebagai berasal daripada suatu negara atau wilayah,
atau suatu rantau atau lokaliti dalam negara atau wilayah itu,
yang suatu kualiti, reputasi atau ciri-ciri lain barang itu adalah
pada dasarnya boleh dikaitkan dengan tempat asal geografinya;

“petunjuk geografi berdaftar” ertinya suatu petunjuk geografi
yang berdaftar di bawah seksyen 17 atau Akta yang dimansuhkan;

“petunjuk geografi homonim” ertinya suatu petunjuk geografi
yang, sebahagian atau keseluruhannya, mempunyai ejaan yang
sama seperti, atau bunyi yang sama seperti, suatu petunjuk geografi
bagi apa-apa barang yang mempunyai tempat asal geografi yang
berlainan;

“petunjuk geografi terdahulu” ertinya—

_(a)_ suatu petunjuk geografi yang telah didaftarkan di bawah

seksyen 17 atau Akta yang dimansuhkan; atau

_(b)_ suatu permohonan bagi pendaftaran suatu petunjuk geografi

yang telah dibuat di bawah seksyen 8 atau Akta yang
dimansuhkan,

sebelum tarikh permohonan bagi pendaftaran petunjuk geografi
yang berkenaan;


-----

_Petunjuk Geografi_ 13

“pihak berkuasa yang berwibawa” ertinya mana-mana—

_(a)_ kerajaan atau badan berkanun yang menjalankan fungsi,

bagi pihak, atau yang dibenarkan oleh, Kerajaan Malaysia
atau Kerajaan Negeri;

_(b)_ kerajaan selain Kerajaan Malaysia; atau

_(c)_ pihak berkuasa yang berwibawa untuk memperakui

barang,

dan mempunyai tanggungjawab bagi petunjuk geografi yang
berkenaan;

“tarikh yang ditetapkan” mempunyai erti yang sama yang diberikan
kepadanya dalam Akta Perbadanan Harta Intelek Malaysia 2002;

“Timbalan Pendaftar” ertinya orang yang dilantik untuk menjadi
Timbalan Pendaftar di bawah subseksyen 3(3);

“tuan punya berdaftar” berhubung dengan suatu petunjuk
geografi, ertinya orang yang pada masa sekarang tercatat dalam
Daftar sebagai tuan punya petunjuk geografi itu;

“varian” ertinya apa-apa varian suatu petunjuk geografi yang
terdiri daripada petunjuk geografi itu, dan termasuklah apa-apa
terjemahan, transliterasi atau variasi lain petunjuk itu.

Bahagian II

PENTADBIRAN

**Pendaftar, Timbalan Pendaftar dan Penolong Pendaftar**

**3.** (1) Ketua Pengarah Perbadanan hendaklah menjadi
Pendaftar Petunjuk Geografi dan mempunyai kawalan terhadap
Pejabat Petunjuk Geografi.

(2) Pendaftar hendaklah melaksanakan kewajipan yang dikenakan
ke atasnya dan menjalankan kuasa yang diberikan kepadanya
di bawah Akta ini bagi pentadbiran Akta ini yang sepatutnya.


-----

14 _Rang Undang-Undang_

(3) Perbadanan boleh melantik, atas apa-apa terma dan syarat
sebagaimana yang ditentukan oleh Perbadanan, dalam kalangan
orang dalam penggajian Perbadanan itu, apa-apa bilangan Timbalan
Pendaftar Petunjuk Geografi, Penolong Pendaftar Petunjuk Geografi
dan pegawai lain sebagaimana yang perlu bagi pentadbiran
Akta ini yang sepatutnya.

(4) Tertakluk kepada arahan dan kawalan am Pendaftar dan
apa-apa syarat atau sekatan sebagaimana yang dikenakan oleh
Pendaftar, seseorang Timbalan Pendaftar atau seseorang Penolong
Pendaftar boleh menjalankan apa-apa kuasa Pendaftar di bawah
Akta ini.

(5) Pendaftar hendaklah mempunyai suatu meterai dengan
reka bentuk sebagaimana yang diluluskan oleh Perbadanan dan
teraan meterai itu hendaklah diberikan pengiktirafan kehakiman
dan diterima sebagai keterangan.

**Perlindungan Pendaftar, Timbalan Pendaftar, Penolong**
**Pendaftar dan pegawai lain**

**4.** Tiada tindakan, guaman, pendakwaan atau prosiding lain boleh
dibawa, dimulakan atau dikekalkan dalam mana-mana mahkamah
terhadap—

_(a)_ Pendaftar, Timbalan Pendaftar atau Penolong Pendaftar,

berkenaan dengan apa-apa perbuatan yang diperintahkan
atau dilakukan bagi maksud melaksanakan Akta ini;
dan

_(b)_ mana-mana pegawai lain berkenaan dengan apa-apa

perbuatan yang dilakukan atau berupa sebagai dilakukan
olehnya di bawah perintah, arahan atau suruhan Pendaftar,

jika perbuatan itu diperintahkan atau dilakukan dengan suci hati
dan atas kepercayaan yang munasabah bahawa ia adalah perlu
bagi maksud yang dihasratkan untuk dicapai dengannya.


-----

_Petunjuk Geografi_ 15

**Pejabat Petunjuk Geografi dan pejabat cawangan lain**

**5.** (1) Pejabat Petunjuk Geografi Pusat dan apa-apa bilangan
pejabat cawangan Pejabat Petunjuk Geografi Pusat yang
ditubuhkan di bawah seksyen 9 Akta yang dimansuhkan hendaklah
masing-masing dikenali sebagai Pejabat Petunjuk Geografi dan
pejabat cawangan.

(2) Sebagai tambahan kepada subseksyen (1), bagi maksud
Akta ini, apa-apa bilangan pejabat cawangan Pejabat Petunjuk
Geografi sebagaimana yang perlu hendaklah ditubuhkan.

(3) Apa-apa dokumen yang dikehendaki oleh Akta ini untuk
difailkan di Pejabat Petunjuk Geografi boleh difailkan di mana-mana
pejabat cawangan Pejabat Petunjuk Geografi dan apa-apa sebutan
dalam Akta ini mengenai pengemukaan di Pejabat Petunjuk
Geografi termasuklah sebutan mengenai pengemukaan di suatu
pejabat cawangan.

(4) Semua komunikasi dengan Pejabat Petunjuk Geografi
hendaklah dalam bahasa kebangsaan atau bahasa Inggeris.

Bahagian III

DAFTAR PETUNJUK GEOGRAFI DAN REKOD PENDAFTAR

**Daftar Petunjuk Geografi dan rekod Pendaftar**

**6.** (1) Pendaftar hendaklah menyimpan dan menyenggara—

_(a)_ suatu daftar yang dinamakan Daftar Petunjuk Geografi;

dan

_(b)_ suatu rekod Pendaftar.

(2) Daftar dan rekod Pendaftar hendaklah mengandungi
semua perkara dan butir-butir yang berhubungan dengan
petunjuk geografi sebagaimana yang ditetapkan.

(3) Daftar dan rekod Pendaftar hendaklah disimpan dalam
apa-apa bentuk sebagaimana yang ditentukan oleh Pendaftar.


-----

16 _Rang Undang-Undang_

**Pemeriksaan Daftar**

**7.** (1) Daftar hendaklah tersedia bagi pemeriksaan awam tertakluk
kepada syarat sebagaimana yang ditetapkan atas permohonan
dalam bentuk sebagaimana yang ditentukan oleh Pendaftar bersama
dengan pembayaran fi yang ditetapkan.

(2) Tertakluk kepada syarat dalam subseksyen (1), salinan
yang diperaku atau cabutan apa-apa catatan dalam Daftar yang
dimeteraikan dengan meterai Pendaftar hendaklah diberikan kepada
mana-mana orang atas permohonan dalam bentuk sebagaimana
yang ditentukan oleh Pendaftar bersama dengan pembayaran fi
yang ditetapkan.

Bahagian IV

PENDAFTARAN PETUNJUK GEOGRAFI

Bab 1

_Permohonan bagi pendaftaran petunjuk geografi_

**Permohonan bagi pendaftaran petunjuk geografi**

**8.** (1) Mana-mana orang boleh memfailkan suatu permohonan
bagi pendaftaran suatu petunjuk geografi bagi apa-apa barang
dalam bentuk sebagaimana yang ditentukan oleh Pendaftar bersama
dengan pembayaran fi yang ditetapkan.

(2) Jika orang yang disebutkan dalam subseksyen (1) berhasrat
untuk mendaftarkan apa-apa varian suatu petunjuk geografi dan
petunjuk geografi itu ialah subjek kepada suatu permohonan bagi
pendaftaran, pendaftaran bagi varian itu hendaklah dibuat dalam
suatu permohonan pendaftaran yang berlainan.

(3) Jika petunjuk geografi yang dimohon bagi pendaftaran itu
mengandungi atau terdiri daripada perkataan yang tidak ada dalam
huruf Rumi, atau bahasa kebangsaan atau bahasa Inggeris, pemohon
hendaklah mengemukakan kepada Pendaftar perkara yang berikut:

_(a)_ transliterasi petunjuk geografi itu;

_(b)_ terjemahan petunjuk geografi itu; dan


-----

_Petunjuk Geografi_ 17

_(c)_ apa-apa maklumat sebagaimana yang ditentukan oleh

Pendaftar.

(4) Jika pemohon tidak mematuhi kehendak di bawah
seksyen ini dalam tempoh yang ditetapkan, permohonannya bagi
pendaftaran petunjuk geografi itu hendaklah disifatkan sebagai
ditarik balik.

(5) Bagi maksud subseksyen (1), “orang” ertinya—

_(a)_ mana-mana orang yang menjalankan aktiviti sebagai

pengeluar dalam kawasan geografi itu berkenaan dengan
barang itu dan termasuklah suatu persatuan bagi orang itu;
atau

_(b)_ suatu pihak berkuasa yang berwibawa.

**Pendaftaran hanya berkenaan dengan barang yang termasuk**
**dalam kategori barang**

**9.** (1) Suatu permohonan bagi pendaftaran suatu petunjuk geografi
di bawah subseksyen 8(1) hanya boleh dimohon berkenaan dengan
apa-apa barang yang termasuk dalam satu atau lebih kategori
barang sebagaimana yang dinyatakan dalam garis panduan atau
arahan amalan di bawah seksyen 95.

(2) Pendaftar hendaklah menentukan sama ada atau tidak
apa-apa barang termasuk dalam suatu kategori barang
sebagaimana yang dinyatakan dalam garis panduan atau arahan
amalan di bawah seksyen 95.

Bab 2

_Alasan bagi penolakan pendaftaran_

**Alasan bagi penolakan pendaftaran petunjuk geografi**

**10.** (1) Pendaftar hendaklah menolak untuk mendaftarkan
suatu petunjuk geografi jika—

_(a)_ petunjuk geografi itu tidak berpadanan dengan

pengertian “petunjuk geografi” sebagaimana yang
ditakrifkan dalam seksyen 2;


-----

18 _Rang Undang-Undang_

_(b)_ petunjuk geografi itu mengenal pasti barang yang tidak

termasuk dalam apa-apa kategori barang sebagaimana
yang ditentukan oleh Pendaftar;

_(c)_ petunjuk geografi yang semata-mata terdiri daripada

suatu petunjuk yang sama dengan terma yang lazim
dalam bahasa umum sebagai nama umum bagi
apa-apa barang di Malaysia jika pendaftaran dimohon
berhubung dengan barang itu;

_(d)_ petunjuk geografi itu bertentangan dengan ketenteraman

awam atau kemoralan;

_(e)_ petunjuk geografi itu tidak atau telah terhenti daripada

dilindungi di negara atau wilayah asalnya;

_(f)_ barang itu tidak berasal daripada negara, rantau atau lokaliti

yang dinyatakan dalam permohonan bagi pendaftaran
petunjuk geografi itu; atau

_(g)_ petunjuk geografi itu berhubung dengan barang adalah

sedemikian rupa yang boleh mengelirukan orang awam
mengenai tempat asal sebenar barang itu.

(2) Tertakluk kepada seksyen 11, Pendaftar hendaklah menolak
untuk mendaftarkan suatu petunjuk geografi itu jika wujud
kebarangkalian kekeliruan kepada orang awam kerana petunjuk
geografi adalah sama atau serupa dengan, dan mempunyai asal
geografi yang sama sebagaimana, suatu petunjuk geografi terdahulu.

(3) Pendaftar tidak boleh mendaftarkan suatu petunjuk
geografi jika wujud kebarangkalian kekeliruan kepada orang
awam oleh sebab petunjuk geografi itu adalah sama atau serupa
dengan suatu cap dagangan jika cap dagangan itu memenuhi
mana-mana syarat yang berikut:

_(a)_ cap dagangan itu ialah cap dagangan berdaftar atau

pendaftaran antarabangsa terlindung yang menamakan
Malaysia, dan mengambil kira, jika bersesuaian, tuntutan
keutamaan berkenaan dengan cap dagangan di bawah
Akta Cap Dagangan 2019 jika—

(i) permohonan bagi pendaftaran cap dagangan itu

dibuat dengan suci hati; atau

(ii) cap dagangan itu didaftarkan dengan suci hati,


-----

_Petunjuk Geografi_ 19

di bawah Akta Cap Dagangan 2019 atau mana-mana

undang-undang bertulis terdahulu yang berhubungan
dengan cap dagangan sebelum tarikh permohonan bagi
pendaftaran petunjuk geografi itu di Malaysia; atau

_(b)_ cap dagangan itu telah digunakan dengan suci hati

di Malaysia dalam penjalanan perdagangan sebelum
tarikh permohonan bagi pendaftaran petunjuk geografi
itu di Malaysia.

(4) Pendaftar hendaklah menolak untuk mendaftarkan suatu
petunjuk geografi yang sama atau serupa dengan suatu
cap dagangan jika—

_(a)_ sebelum tarikh permohonan bagi pendaftaran petunjuk

geografi itu, cap dagangan itu ialah cap dagangan terkenal
di Malaysia; dan

_(b)_ pendaftaran petunjuk geografi itu boleh mengelirukan

pengguna tentang identiti sebenar barang yang
dikenal pasti oleh petunjuk geografi itu.

(5) Walau apa pun subseksyen (3) dan (4), Pendaftar boleh,
mengikut budi bicaranya, mendaftarkan mana-mana petunjuk
geografi yang disebut dalam subseksyen (3) atau (4), jika tuan punya
cap dagangan yang disebut dalam subseksyen (3) atau (4),
mengikut mana-mana yang berkenaan—

_(a) memberikan kebenaran untuk pendaftaran itu; atau_

_(b) gagal menyampaikan notis kepada Pendaftar mengenai_

bangkangannya terhadap pendaftaran mengikut
subseksyen 16(1).

(6) Bagi maksud seksyen ini—

_(a)_ sebutan bagi petunjuk geografi termasuklah suatu varian

petunjuk geografi itu; dan

_(b)_ penolakan pendaftaran di bawah seksyen ini bagi

apa-apa varian suatu petunjuk geografi tidak menghalang
pendaftaran apa-apa varian lain bagi petunjuk geografi
itu jika varian itu memenuhi kehendak Akta ini.


-----

20 _Rang Undang-Undang_

**Pendaftaran petunjuk geografi homonim**

**11.** (1) Walau apa pun subseksyen 10(2), Pendaftar boleh
mendaftarkan suatu petunjuk geografi yang merupakan suatu
petunjuk geografi homonim berhubung dengan suatu petunjuk
geografi terdahulu.

(2) Bagi maksud subseksyen (1), Pendaftar boleh mendaftarkan
petunjuk geografi homonim itu dengan syarat yang praktik
bagi membezakan petunjuk geografi homonim itu dengan petunjuk
geografi terdahulu sebagaimana yang ditentukan oleh Pendaftar,
dengan mengambil kira keperluan untuk memastikan layanan yang
saksama diberikan kepada semua pihak yang berkenaan dan orang
awam tidak akan dikelirukan.

Bab 3

_Pemeriksaan_

**Pemeriksaan permohonan bagi pendaftaran petunjuk geografi**

**12.** (1) Pendaftar hendaklah memeriksa sama ada suatu permohonan
bagi pendaftaran suatu petunjuk geografi yang difailkan oleh
pemohon di bawah seksyen 8 memenuhi kehendak pendaftaran
di bawah Akta ini.

(2) Bagi maksud suatu pemeriksaan di bawah subseksyen (1),
Pendaftar hendaklah membuat suatu carian mengenai mana-mana
petunjuk geografi terdahulu atau cap dagangan terdahulu setakat
yang difikirkan perlu oleh Pendaftar.

(3) Jika permohonan bagi pendaftaran petunjuk geografi yang
dibuat oleh pemohon itu tidak memenuhi apa-apa kehendak
bagi pendaftaran suatu petunjuk geografi, Pendaftar hendaklah
memberitahu pemohon alasan penolakan sementara itu melalui
suatu notis bertulis dan memberi pemohon itu suatu peluang,
dalam apa-apa tempoh sebagaimana yang dinyatakan oleh Pendaftar
dalam notis bertulis itu, untuk—

_(a)_ membuat suatu representasi melalui hujahan bertulis atau

pendengaran;


-----

_Petunjuk Geografi_ 21

_(b)_ meminda permohonan bagi pendaftaran petunjuk geografi

itu untuk memenuhi apa-apa syarat, pindaan, ubah suaian
atau pengehadan sebagaimana yang difikirkan patut oleh
Pendaftar untuk dikenakan; atau

_(c)_ memberikan maklumat atau keterangan tambahan atau

apa-apa maklumat atau keterangan lain.

(4) Mana-mana pendengaran di bawah perenggan 3(a)
dan pindaan di bawah perenggan 3(b) hendaklah dibuat oleh
pemohon dalam bentuk sebagaimana yang ditentukan oleh Pendaftar
bersama dengan pembayaran fi yang ditetapkan.

(5) Jika—

_(a)_ pemohon tidak menjawab kepada Pendaftar dalam tempoh

yang dinyatakan dalam notis bertulis itu, permohonan bagi
pendaftaran petunjuk geografi itu hendaklah disifatkan
sebagai ditarik balik; atau

_(b)_ jawapan yang diberikan oleh pemohon tidak memuaskan hati

Pendaftar, Pendaftar hendaklah menolak permohonan bagi
pendaftaran petunjuk geografi itu, dan setelah suatu
permohonan dibuat oleh pemohon dalam bentuk
sebagaimana yang ditentukan oleh Pendaftar bersama
dengan pembayaran fi yang ditetapkan, menyatakan
secara bertulis alasan bagi penolakan itu.

(6) Selepas pemeriksaan, jika Pendaftar mendapati bahawa
permohonan bagi pendaftaran petunjuk geografi itu memenuhi
kehendak bagi pendaftaran suatu petunjuk geografi, Pendaftar
hendaklah menyetuju terima permohonan bagi pendaftaran petunjuk
geografi itu.

(7) Jika suatu rayuan dibuat kepada Mahkamah terhadap
keputusan Pendaftar yang berhubungan dengan penolakan
di bawah perenggan (5)(b)—

_(a)_ rayuan itu hendaklah dibuat mengikut cara yang

ditetapkan;

_(b)_ Mahkamah hendaklah, jika perlu, mendengar pemohon

dan Pendaftar; dan


-----

22 _Rang Undang-Undang_

_(c)_ rayuan itu hendaklah didengar berdasarkan material

sebagaimana yang dinyatakan oleh Pendaftar yang telah
digunakan olehnya dalam membuat keputusan itu dan
tiada alasan tambahan bagi penolakan penyetujuterimaan
permohonan bagi pendaftaran petunjuk geografi itu boleh
dibenarkan untuk dikemukakan oleh Pendaftar selain
yang dinyatakan sedemikian kecuali dengan kebenaran
Mahkamah.

(8) Bagi maksud perenggan 7(c), jika apa-apa alasan tambahan
bagi penolakan sementara itu dikemukakan oleh Pendaftar,
pemohon hendaklah, tanpa pembayaran apa-apa kos, berhak untuk
menarik balik—

_(a)_ rayuannya mengikut cara yang ditetapkan; dan

_(b) permohonan bagi pendaftaran petunjuk geografinya dalam_

bentuk sebagaimana yang ditentukan oleh Pendaftar.

(9) Dalam memutuskan suatu rayuan di bawah subseksyen (7),
Mahkamah hendaklah membuat suatu perintah tertakluk kepada
apa-apa syarat, pindaan, ubah suaian atau pengehadan, jika ada,
bagi penyetujuterimaan permohonan bagi pendaftaran
petunjuk geografi itu.

(10) Apa-apa permohonan bagi pendaftaran suatu petunjuk
geografi yang difailkan di bawah seksyen 8 dan disetuju terima
di bawah seksyen ini hendaklah, walau apa pun apa-apa syarat,
pindaan, ubah suai atau pengehadan yang dibenarkan oleh Pendaftar
atau Mahkamah yang akan dibuat dalam permohonan itu, disifatkan
telah dibuat pada tarikh permohonan bagi pendaftaran petunjuk
geografi itu.

(11) Tanpa menjejaskan subseksyen (10), jika selepas
penyetujuterimaan suatu permohonan bagi pendaftaran suatu
petunjuk geografi tetapi sebelum pendaftaran petunjuk geografi
itu, Pendaftar berpuas hati bahawa—

_(a)_ permohonan bagi pendaftaran petunjuk geografi

itu telah disetuju terima secara khilaf; atau

_(b)_ dalam hal keadaan khas kes itu—

(i) petunjuk geografi itu tidak boleh didaftarkan; atau


-----

_Petunjuk Geografi_ 23

(ii) petunjuk geografi itu hendaklah didaftarkan tertakluk

kepada apa-apa syarat atau pengehadan tambahan
atau berlainan,

Pendaftar boleh membatalkan penyetujuterimaan itu dan meneruskan
seolah-olah permohonan bagi pendaftaran petunjuk geografi itu
tidak pernah disetuju terima, atau berkenaan dengan suatu petunjuk
geografi yang hendaklah didaftarkan tertakluk kepada apa-apa
syarat atau pengehadan tambahan atau berlainan, mengeluarkan
semula suatu penyetujuterimaan baharu tertakluk kepada syarat
atau pengehadan tambahan atau berlainan itu.

(12) Bagi maksud seksyen ini, “cap dagangan terdahulu”
ertinya—

_(a)_ suatu cap dagangan berdaftar atau pendaftaran antarabangsa

terlindung yang menamakan Malaysia, yang permohonan
bagi pendaftarannya telah dibuat terlebih dahulu daripada
permohonan bagi pendaftaran petunjuk geografi yang
berkenaan, dengan mengambil kira, jika bersesuaian,
tuntutan keutamaan berkenaan dengan cap dagangan
di bawah Akta Cap Dagangan 2019 atau mana-mana
undang-undang bertulis terdahulu yang berhubungan
dengan cap dagangan; atau

_(b)_ suatu cap dagangan, pada tarikh permohonan

bagi pendaftaran petunjuk geografi yang berkenaan,
ialah cap dagangan terkenal,

dan termasuklah suatu cap dagangan yang berkenaan dengannya
suatu permohonan bagi pendaftaran telah dibuat dan yang,
jika didaftarkan, akan menjadi suatu cap dagangan yang terdahulu
menurut perenggan (a) tertakluk kepada ia didaftarkan sedemikian.

**Penyetujuterimaan permohonan bagi pendaftaran petunjuk**
**geografi**

**13.** (1) Jika suatu permohonan bagi pendaftaran suatu petunjuk
geografi disetuju terima di bawah subseksyen 12(6) atau (9),
Pendaftar hendaklah mengeluarkan suatu notis setuju terima kepada
pemohon yang menghendaki pemohon itu untuk membuat bayaran fi
yang ditetapkan dalam tempoh masa sebagaimana yang dinyatakan
dalam notis itu.


-----

24 _Rang Undang-Undang_

(2) Jika pemohon gagal untuk membuat bayaran di bawah
subseksyen (1), permohonan bagi pendaftaran petunjuk geografi
itu hendaklah disifatkan ditarik balik.

**Penyiaran penyetujuterimaan permohonan bagi pendaftaran**
**petunjuk geografi**

**14.** (1) Apabila bayaran fi yang ditetapkan diterima daripada
pemohon di bawah subseksyen 13(1), penyetujuterimaan permohonan
itu hendaklah disiarkan dalam Jurnal Rasmi Harta Intelek.

(2) Penyiaran di bawah subseksyen (1) hendaklah mengandungi
semua syarat, pindaan, ubah suaian atau pengehadan
yang tertakluk kepadanya permohonan di bawah seksyen 13
telah disetuju terima.

Bab 4

_Pindaan atau penarikan balik permohonan bagi_

_pendaftaran petunjuk geografi_

**Pindaan atau penarikan balik permohonan bagi pendaftaran**
**petunjuk geografi**

**15.** (1) Seseorang pemohon boleh, sebelum pendaftaran suatu
petunjuk geografi, meminda atau menarik balik permohonannya
bagi pendaftaran petunjuk geografi di bawah seksyen 8 dalam
bentuk sebagaimana yang ditentukan oleh Pendaftar bersama
dengan pembayaran fi yang ditetapkan.

(2) Apa-apa pindaan kepada suatu permohonan bagi pendaftaran
suatu petunjuk geografi di bawah subseksyen (1) hanya boleh
dibuat berhubung dengan perkara sebagaimana yang ditetapkan
dan tidak boleh menyentuh identiti petunjuk geografi itu secara
substansial, atau memperluas perihalan barang yang diliputi oleh
permohonan itu.

(3) Jika pemohon menarik balik permohonan bagi pendaftaran
petunjuk geografinya setelah penyetujuterimaan telah disiarkan
di bawah subseksyen 14(1), notis penarikan balik permohonan itu
hendaklah disiarkan.


-----

_Petunjuk Geografi_ 25

(4) Pemohon tidak boleh membatalkan permohonan bagi
penarikan balik di bawah subseksyen (3) jika permohonan bagi
penarikan balik itu telah diberikan kesan oleh Pendaftar.

Bab 5

_Bangkangan_

**Prosiding bangkangan**

**16.** (1) Mana-mana orang yang berkepentingan boleh, dalam
tempoh masa yang ditetapkan, memfailkan suatu notis bangkangan
dengan Pendaftar atas apa-apa alasan di bawah seksyen 10
dalam bentuk sebagaimana yang ditentukan oleh Pendaftar
bersama dengan pembayaran fi yang ditetapkan.

(2) Notis bangkangan yang difailkan di bawah subseksyen (1)
hendaklah disertakan dengan suatu pernyataan alasan bangkangan.

(3) Pembangkang hendaklah, dalam tempoh masa yang ditetapkan,
menyampaikan notis bangkangan itu bersama dengan pernyataan
alasan bangkangan yang difailkan dengan Pendaftar di bawah
subseksyen (1) dan (2) kepada pemohon.

(4) Pemohon hendaklah, dalam tempoh masa yang ditetapkan
selepas penerimaan notis bangkangan itu daripada pembangkang,
memfailkan suatu pernyataan balas dalam bentuk sebagaimana
yang ditentukan oleh Pendaftar bersama dengan pembayaran fi
yang ditetapkan.

(5) Jika pemohon tidak mematuhi kehendak di bawah
subseksyen (4), permohonan bagi pendaftaran petunjuk geografi
itu hendaklah disifatkan ditarik balik.

(6) Pernyataan balas yang difailkan di bawah subseksyen (4)
hendaklah disertai dengan suatu pernyataan alasan bagi
pernyataan balas itu.

(7) Pembangkang dan pemohon hendaklah memfailkan apa-apa
keterangan mengikut cara yang ditetapkan dalam tempoh yang
ditetapkan untuk menyokong bangkangan atau pernyataan balas
itu, mengikut mana-mana yang berkenaan.


-----

26 _Rang Undang-Undang_

(8) Jika pembangkang dan pemohon tidak mematuhi kehendak
di bawah subseksyen (7), bangkangan atau permohonan itu,
mengikut mana-mana yang berkenaan, hendaklah disifatkan
ditarik balik.

(9) Jika pemohon memfailkan apa-apa keterangan di bawah
subseksyen (7), pembangkang boleh memfailkan apa-apa
keterangan balas mengikut cara yang ditetapkan.

(10) Pemohon dan pembangkang boleh memfailkan suatu
hujahan bertulis dalam tempoh masa yang ditetapkan.

(11) Setelah menimbangkan keterangan dan hujahan bertulis,
Pendaftar hendaklah memutuskan untuk—

_(a)_ menolak untuk mendaftarkan petunjuk geografi sebagaimana

yang difailkan oleh pemohon;

_(b)_ mendaftarkan petunjuk geografi sebagaimana yang difailkan

oleh pemohon; atau

_(c)_ mendaftarkan petunjuk geografi sebagaimana yang difailkan

oleh pemohon tertakluk kepada apa-apa syarat, pindaan,
ubah suaian atau pengehadan sebagaimana yang Pendaftar
fikirkan patut.

(12) Jika suatu rayuan dibuat kepada Mahkamah terhadap
keputusan Pendaftar di bawah subseksyen (11)—

_(a)_ rayuan itu hendaklah dibuat mengikut cara yang

ditetapkan;

_(b)_ Mahkamah hendaklah, jika perlu, mendengar pihak-pihak

dan Pendaftar;

_(c)_ mana-mana pihak boleh, sama ada mengikut cara yang

ditetapkan atau dengan kebenaran Mahkamah, memfailkan
apa-apa keterangan tambahan bagi pertimbangan
Mahkamah; dan

_(d)_ pembangkang tidak boleh mengemukakan apa-apa

alasan tambahan bagi bangkangan kepada pendaftaran
bagi petunjuk geografi bagi pertimbangan Mahkamah
kecuali dengan kebenaran Mahkamah.


-----

_Petunjuk Geografi_ 27

(13) Jika apa-apa alasan tambahan bagi bangkangan dikemukakan
oleh pembangkang, pemohon hendaklah berhak untuk menarik balik
permohonannya mengikut cara yang ditetapkan tanpa pembayaran
apa-apa kos kepada pembangkang.

(14) Bagi maksud seksyen ini, jika seseorang pembangkang,
pemohon, atau perayu, tidak tinggal atau tidak menjalankan
perniagaan di Malaysia, Pendaftar atau Mahkamah boleh
menghendakinya untuk memberikan jaminan kos bagi prosiding
yang berhubungan dengan bangkangan, permohonan atau rayuan itu,
mengikut mana-mana yang berkenaan.

(15) Bagi maksud subseksyen (14), Pendaftar boleh menentukan
cara dan bentuk untuk memberikan jaminan kos bersama dengan
pembayaran fi yang ditetapkan.

(16) Jika jaminan kos itu tidak diberikan dengan sewajarnya
di bawah subseksyen (14), bangkangan, permohonan bagi pendaftaran
petunjuk geografi, atau rayuan itu, mengikut mana-mana yang
berkenaan, disifatkan ditarik balik.

(17) Bagi maksud seksyen ini, “pembangkang” ertinya orang
yang berkepentingan yang disebut di bawah subseksyen (1).

Bab 6

_Pendaftaran_

**Pendaftaran petunjuk geografi**

**17.** (1) Apabila suatu permohonan bagi pendaftaran petunjuk
geografi telah disetuju terima, sama ada—

_(a)_ permohonan itu tidak dibangkang dan tempoh bagi

bangkangan telah habis tempoh; atau

_(b)_ permohonan itu telah dibangkang dan bangkangan itu

telah diputuskan memihak kepada pemohon,

Pendaftar hendaklah, melainkan jika permohonan itu telah
disetuju terima secara khilaf, mendaftarkan petunjuk geografi itu
dalam Daftar atas nama pemohon.


-----

28 _Rang Undang-Undang_

(2) Bagi maksud subseksyen (1), petunjuk geografi itu
hendaklah didaftarkan sebagaimana pada tarikh pemfailan permohonan
bagi pendaftaran petunjuk geografi itu dan tarikh itu hendaklah
disifatkan bagi maksud Akta ini sebagai tarikh pendaftaran.

(3) Selepas pendaftaran petunjuk geografi itu, Pendaftar
hendaklah mengeluarkan suatu perakuan pendaftaran petunjuk
geografi itu dengan meterai Pendaftar kepada tuan punya berdaftar.

Bahagian V

TEMPOH DAN PEMBAHARUAN PENDAFTARAN BAGI

PETUNJUK GEOGRAFI

**Tempoh pendaftaran petunjuk geografi**

**18.** (1) Pendaftaran suatu petunjuk geografi hendaklah bagi
tempoh sepuluh tahun dari tarikh pendaftaran.

(2) Pendaftaran petunjuk geografi itu boleh diperbaharui
mengikut seksyen 19 bagi tempoh sepuluh tahun yang berikutnya
berkenaan dengan setiap pembaharuan.

**Pembaharuan pendaftaran petunjuk geografi**

**19.** (1) Tuan punya berdaftar boleh, pada atau sebelum tarikh
habis tempoh pendaftaran, memperbaharui pendaftaran suatu
petunjuk geografi mengikut cara sebagaimana yang ditentukan
oleh Pendaftar bersama dengan pembayaran fi yang ditetapkan.

(2) Bagi maksud memperbaharui pendaftaran petunjuk geografi
di bawah subseksyen (1), Pendaftar boleh menghendaki tuan
punya berdaftar untuk memberikan apa-apa butir-butir tambahan
sebagaimana yang ditetapkan dan hendaklah menolak untuk
memperbaharui pendaftaran itu jika tuan punya berdaftar tidak
memberikan butir-butir tambahan sebagaimana yang dikehendaki.

(3) Jika tuan punya berdaftar membuat permohonan bagi
pembaharuan dalam tempoh enam bulan selepas tarikh habis tempoh
pendaftaran itu, permohonan bagi pembaharuan itu hendaklah
dibuat dalam bentuk sebagaimana yang ditentukan oleh Pendaftar
bersama dengan pembayaran fi yang ditetapkan dan surcaj yang
ditetapkan.


-----

_Petunjuk Geografi_ 29

(4) Dalam hal keadaan jika tuan punya berdaftar tidak
memperbaharui pendaftaran petunjuk geografi selepas enam bulan
dari tarikh habis tempoh pendaftaran, petunjuk geografi itu
hendaklah disifatkan dikeluarkan.

(5) Jika petunjuk geografi itu telah disifatkan dikeluarkan
di bawah subseksyen (4), tuan punya berdaftar itu boleh memohon
bagi kemasukan semula pendaftaran yang dikeluarkan itu dalam
bentuk sebagaimana yang ditentukan oleh Pendaftar dalam tempoh
enam bulan dari tarikh pengeluaran itu bersama dengan pembayaran
fi yang ditetapkan.

(6) Bagi maksud kemasukan semula pendaftaran petunjuk
geografi di bawah subseksyen (5), Pendaftar boleh menghendaki
tuan punya berdaftar untuk memberikan apa-apa butir-butir
tambahan sebagaimana yang ditetapkan dan hendaklah menolak
untuk memasukkan semula pendaftaran petunjuk geografi itu
jika tuan punya berdaftar tidak memberikan butir-butir tambahan
sebagaimana yang dikehendaki.

(7) Apa-apa pembaharuan atau kemasukan semula pendaftaran
petunjuk geografi yang dibuat di bawah seksyen ini hendaklah
berkuat kuasa dari tarikh habis tempoh pendaftaran itu atau
tarikh habis tempoh pembaharuan pendaftaran yang terdahulu itu.

(8) Pendaftaran petunjuk geografi itu hendaklah terhenti jika tiada
permohonan bagi kemasukan semula dibuat di bawah subseksyen (5)
atau permohonan bagi pembaharuan pendaftaran petunjuk geografi
itu ditolak oleh Pendaftar di bawah subseksyen (6).

(9) Pembaharuan atau kemasukan semula pendaftaran suatu
petunjuk geografi di bawah seksyen ini hendaklah disiarkan dalam
Jurnal Rasmi Harta Intelek.

Bahagian VI

PEMBETULAN DAN PEMBATALAN

**Tafsiran**

**20.** Bagi maksud Bahagian ini, “petunjuk geografi” termasuklah
suatu varian.


-----

30 _Rang Undang-Undang_

**Pembetulan Daftar dan rekod Pendaftar**

**21.** (1) Pendaftar boleh, sebagaimana yang difikirkannya perlu,
membetulkan apa-apa kesalahan perkeranian atau apa-apa kesilapan
dalam Daftar atau rekod Pendaftar di bawah Akta ini.

(2) Pendaftar boleh, atas permintaan oleh mana-mana tuan
punya berdaftar dalam bentuk sebagaimana yang ditentukan oleh
Pendaftar bersama dengan pembayaran fi yang ditetapkan—

_(a)_ membetulkan apa-apa kesalahan atau memasukkan apa-apa

perubahan pada nama, alamat atau perihalan tuan punya
berdaftar dalam Daftar; atau

_(b)_ membetulkan butir-butir perihalan barang dalam Daftar

berkenaan dengan petunjuk geografi berdaftar tanpa
meluaskan hak yang diberikan di bawah pendaftaran
petunjuk geografi yang sedia ada.

(3) Pendaftar hendaklah mengeluarkan suatu perakuan pendaftaran
petunjuk geografi kepada tuan punya berdaftar setelah membuat
apa-apa pembetulan di bawah seksyen ini.

**Pembatalan sukarela petunjuk geografi berdaftar**

**22.** (1) Tuan punya berdaftar boleh membuat permintaan kepada
Pendaftar bagi suatu pembatalan sukarela suatu petunjuk geografi
berdaftar berkenaan dengan apa-apa barang dalam bentuk sebagaimana
yang ditentukan oleh Pendaftar bersama dengan pembayaran fi
yang ditetapkan.

(2) Bagi maksud subseksyen (1), tuan punya berdaftar hendaklah
mematuhi apa-apa kehendak sebagaimana yang ditetapkan.

(3) Pendaftar hendaklah membatalkan pendaftaran petunjuk
geografi jika Pendaftar berpuas hati bahawa tuan punya berdaftar
telah mematuhi kehendak sebagaimana yang ditetapkan.

(4) Jika pendaftaran petunjuk geografi itu dibatalkan secara
sukarela di bawah seksyen ini, hak yang diberikan oleh pendaftaran
petunjuk geografi kepada mana-mana pihak berkepentingan bagi
barang yang dikenal pasti oleh petunjuk geografi itu hendaklah
terhenti berkuat kuasa dari tarikh pembatalan pendaftaran itu.


-----

_Petunjuk Geografi_ 31

**Pembatalan pendaftaran petunjuk geografi oleh Mahkamah**

**23.** (1) Mahkamah boleh, atas permohonan mana-mana orang
mengikut cara yang ditetapkan, membatalkan pendaftaran suatu
petunjuk geografi atas alasan seperti yang berikut:

_(a)_ petunjuk geografi itu telah didaftarkan dengan melanggar

seksyen 10 kecuali bagi perenggan 10(1)(e);

_(b)_ pendaftaran petunjuk geografi itu telah diperoleh

secara fraud atau dengan salah nyataan;

_(c)_ petunjuk geografi itu tidak lagi digunakan atau telah terhenti

daripada dilindungi di negara atau wilayah asalnya;

_(d)_ terdapat kegagalan oleh tuan punya berdaftar untuk

menyenggara, di Malaysia, apa-apa aktiviti atau kepentingan
komersial berhubung dengan petunjuk geografi itu, termasuk
pengkomersialan, promosi, atau pemantauan pasaran;
atau

_(e)_ berbangkit daripada kegagalan untuk menyenggara

apa-apa aktiviti atau kepentingan komersial berhubung
dengan petunjuk geografi itu, termasuklah pengkomersialan,
promosi atau pemantauan pasaran di Malaysia oleh
mana-mana pihak yang berkepentingan bagi barang
yang dikenal pasti oleh petunjuk geografi berdaftar itu,
petunjuk geografi itu telah menjadi nama umum bagi
barang itu di Malaysia.

(2) Apabila suatu permohonan dibuat di bawah subseksyen (1),
orang itu hendaklah memberitahu pengeluar yang mempunyai hak
penggunaan petunjuk geografi itu di bawah seksyen 28 yang berada
dalam pengetahuannya mengikut cara sebagaimana yang ditentukan
oleh Pendaftar.

(3) Pengeluar yang disebut dalam subseksyen (2) dan mana-mana
orang yang berkepentingan lain boleh, dalam tempoh yang ditentukan
oleh Mahkamah, memohon kepada Mahkamah bagi kebenaran
untuk menyertai apa-apa prosiding yang boleh didengar oleh
Mahkamah untuk menentukan sama ada atau tidak pendaftaran
petunjuk geografi itu patut dibatalkan.


-----

32 _Rang Undang-Undang_

(4) Jika pendaftaran petunjuk geografi itu dibatalkan oleh
Mahkamah atas apa-apa alasan di bawah perenggan (1)(a) atau (b),
petunjuk geografi itu hendaklah disifatkan tidak pernah
didaftarkan, tetapi pembatalan itu tidak boleh menyentuh transaksi
yang lalu dan telah ditutup.

(5) Jika pendaftaran petunjuk geografi itu dibatalkan oleh
Mahkamah atas apa-apa alasan di bawah perenggan (1)(c), _(d)_
atau _(e), hak yang diberikan oleh pendaftaran petunjuk geografi_
itu kepada mana-mana orang yang berkepentingan bagi barang
yang dikenal pasti oleh petunjuk geografi itu hendaklah terhenti
berkuat kuasa dari—

_(a)_ tarikh permohonan bagi pembatalan itu dibuat; atau

_(b)_ jika Mahkamah berpuas hati bahawa alasan itu telah

wujud pada tarikh yang lebih awal, tarikh yang lebih
awal itu.

(6) Jika pembatalan petunjuk geografi berdaftar dibuat oleh
Mahkamah di bawah seksyen ini, orang yang membuat permohonan
untuk membatalkan pendaftaran itu hendaklah memberitahu semua
orang yang mempunyai hak dalam petunjuk geografi berdaftar
yang dalam pengetahuannya mengikut cara sebagaimana yang
ditentukan oleh Pendaftar mengenai pembatalan itu.

(7) Bagi maksud seksyen ini, “dalam pengetahuannya” termasuklah
maklumat dalam Daftar mengenai pengeluar yang mempunyai hak
penggunaan ke atas petunjuk geografi itu.

**Pembatalan pendaftaran apa-apa varian**

**24.** Bagi maksud Bahagian ini, apa-apa pembatalan pendaftaran
mana-mana varian tidak boleh menyentuh pendaftaran mana-mana
varian yang lain.


-----

_Petunjuk Geografi_ 33

Bahagian VII

KESAN PETUNJUK GEOGRAFI BERDAFTAR

**Hak yang diberikan di bawah petunjuk geografi berdaftar**

**25.** (1) Seseorang tuan punya berdaftar suatu petunjuk geografi
berhubung dengan barang yang baginya petunjuk geografi itu
didaftarkan mempunyai hak untuk—

_(a)_ menggunakan petunjuk geografi itu; dan

_(b)_ membenarkan orang lain untuk menggunakan petunjuk

geografi itu.

(2) Bagi maksud Bahagian ini, “guna” termasuklah membuat,
mengimport, mengeksport, menawarkan untuk dijual, menjual
atau menggunakan petunjuk geografi berhubung dengan barang
yang baginya petunjuk geografi itu didaftarkan.

(3) Tertakluk kepada peruntukan Akta ini, tuan punya berdaftar
mempunyai hak untuk mengambil tindakan, atau mendapatkan
relief atau remedi di bawah seksyen 34, 35 atau 77.

(4) Hak tuan punya berdaftar itu hendaklah terakru dari tarikh
pendaftaran petunjuk geografi itu dan tiada prosiding boleh
dimulakan sebelum tarikh yang petunjuk geografi itu sebenarnya
didaftarkan.

(5) Bagi maksud subseksyen (4), tiada kesalahan di bawah
seksyen 34 atau 35 dilakukan bagi apa-apa yang dibuat sebelum
tarikh petunjuk geografi itu sebenarnya didaftarkan.

(6) Jika petunjuk geografi itu didaftarkan tertakluk kepada
apa-apa syarat atau pengehadan, hak tuan punya berdaftar itu
adalah disekat oleh syarat atau pengehadan itu.

**Pemindahmilikan pendaftaran petunjuk geografi berdaftar**

**26.** (1) Seseorang tuan punya berdaftar boleh memfailkan suatu
permohonan bagi pemindahmilikan pendaftaran suatu petunjuk
geografi kepada seorang yang lain dalam bentuk sebagaimana
yang ditentukan oleh Pendaftar bersama dengan pembayaran fi
yang ditetapkan.


-----

34 _Rang Undang-Undang_

(2) Pendaftaran suatu petunjuk geografi itu tidak boleh
dipindah milik kepada orang lain melainkan jika orang itu—

_(a)_ berhak untuk memfailkan suatu permohonan bagi

pendaftaran petunjuk geografi itu di bawah
subseksyen 8(1); dan

_(b)_ memberikan persetujuan secara bertulis bagi pendaftaran

petunjuk geografi itu untuk dipindah milik kepadanya.

(3) Apabila permohonan bagi pemindahmilikan pendaftaran
petunjuk geografi itu diterima daripada tuan punya berdaftar bersama
dengan pembayaran fi yang ditetapkan di bawah subseksyen (1)
dan kehendak di bawah subseksyen (2) telah dipatuhi, Pendaftar
hendaklah mendaftarkan pemindahmilikan pendaftaran petunjuk
geografi itu.

**Pendaftaran sebagai keterangan** **_prima facie_**

**27.** Dalam mana-mana prosiding undang-undang yang berhubungan
dengan suatu petunjuk geografi berdaftar—

_(a)_ Daftar hendaklah menjadi keterangan _prima facie_

mengenai apa-apa yang terkandung dalam Daftar itu;

_(b)_ pendaftaran apa-apa pemindahmilikan yang dibuat

di bawah seksyen 26 hendaklah menjadi keterangan
_prima facie mengenai pemindahmilikan itu; dan_

_(c)_ pendaftaran seseorang sebagai tuan punya berdaftar

suatu petunjuk geografi hendaklah menjadi keterangan
_prima facie mengenai—_

(i) kesahan pendaftaran asal petunjuk geografi itu;

dan

(ii) apa-apa pemindahmilikan yang berikutnya

pendaftaran petunjuk geografi itu.


-----

_Petunjuk Geografi_ 35

**Hak penggunaan pengeluar**

**28.** (1) Tertakluk kepada seksyen 25, seseorang pengeluar yang
menjalankan suatu aktiviti dalam kawasan geografi yang dinyatakan
dalam Daftar hendaklah mempunyai hak untuk menggunakan
petunjuk geografi berdaftar itu dalam penjalanan perdagangan.

(2) Hak penggunaan itu hendaklah berkenaan dengan barang
mengikut kualiti, reputasi atau ciri-ciri sebagaimana yang dinyatakan
dalam Daftar.

Bahagian VIII

EJEN PETUNJUK GEOGRAFI

**Pengiktirafan ejen petunjuk geografi berdaftar**

**29.** (1) Apa-apa perbuatan yang dikehendaki atau dibenarkan
oleh Akta ini untuk dilakukan oleh atau kepada seseorang yang
berkaitan dengan permohonan bagi pendaftaran suatu petunjuk
geografi, atau apa-apa tatacara yang berhubungan dengan suatu
petunjuk geografi berdaftar, boleh dilakukan oleh atau kepada
seseorang ejen petunjuk geografi berdaftar yang diberi kuasa
sewajarnya oleh orang itu mengikut cara sebagaimana yang
ditentukan oleh Pendaftar.

(2) Seseorang yang tidak menetap atau menjalankan perniagaan
utamanya di Malaysia hendaklah melantik dan memberi kuasa
kepada seseorang ejen petunjuk geografi berdaftar untuk bertindak
baginya bagi maksud pendaftaran suatu petunjuk geografi atau
mana-mana tatacara yang berhubungan dengan suatu petunjuk
geografi berdaftar dalam bentuk sebagaimana yang ditentukan
oleh Pendaftar bersama dengan pembayaran fi yang ditetapkan.

(3) Apabila dilantik dan diberi kuasa oleh orang itu untuk
bertindak baginya di bawah subseksyen (2), seseorang ejen petunjuk
geografi berdaftar yang dilantik dan diberi kuasa untuk bertindak
bagi orang itu hendaklah, melainkan jika ditamatkan oleh orang
itu atau terhenti untuk bertindak bagi orang itu mengikut cara
yang ditetapkan bersama dengan pembayaran fi yang ditetapkan—

_(a)_ terus menjadi ejen orang itu; dan


-----

36 _Rang Undang-Undang_

_(b)_ bertanggungjawab bagi segala perbuatan, perkara dan

benda yang dikehendaki untuk dilakukan oleh orang itu
di bawah Akta ini.

(4) Jika seseorang ejen petunjuk geografi berdaftar yang
bertindak bagi seseorang berniat untuk berhenti untuk bertindak
bagi pihak orang itu—

_(a)_ ejen petunjuk geografi berdaftar itu hendaklah

memfailkan suatu notis niat untuk berhenti untuk bertindak
bagi pihak orang itu dengan Pendaftar dalam bentuk
sebagaimana yang ditentukan oleh Pendaftar bersama
dengan pembayaran fi yang ditetapkan; dan

_(b)_ ejen petunjuk geografi berdaftar itu hendaklah

memberitahu orang itu mengikut cara sebagaimana yang
ditentukan oleh Pendaftar.

(5) Ejen itu hendaklah terhenti menjadi ejen bagi orang itu
apabila Pendaftar berpuas hati bahawa ejen itu telah mematuhi
subseksyen (4).

**Daftar Ejen Petunjuk Geografi**

**30. (1) Pendaftar hendaklah menyimpan dan menyenggara suatu**
daftar yang dinamakan Daftar Ejen Petunjuk Geografi.

(2) Daftar Ejen Petunjuk Geografi hendaklah mengandungi
nama, alamat dan perkara lain yang ditetapkan mengenai ejen
petunjuk geografi berdaftar yang hendaklah bertindak bagi pihak
mana-mana orang bagi maksud seksyen 29.

(3) Dalam semua prosiding undang-undang yang berhubungan
dengan ejen petunjuk geografi berdaftar, Daftar Ejen Petunjuk Geografi
hendaklah menjadi keterangan prima facie mengenai apa-apa yang
terkandung dalam Daftar Ejen Petunjuk Geografi itu.

**Pendaftaran ejen petunjuk geografi**

**31.** (1) Mana-mana orang boleh memohon kepada Pendaftar
untuk didaftarkan sebagai seorang ejen petunjuk geografi dengan
memfailkan suatu permohonan bagi pendaftaran seorang ejen


-----

_Petunjuk Geografi_ 37

petunjuk geografi dalam bentuk sebagaimana yang ditentukan
oleh Pendaftar bersama dengan pembayaran fi yang ditetapkan.

(2) Bagi maksud subseksyen (1), orang itu hendaklah
mematuhi apa-apa kehendak sebagaimana yang ditetapkan.

(3) Jika orang itu mematuhi kehendak yang ditetapkan,
Pendaftar hendaklah mendaftarkan orang itu sebagai seorang
ejen petunjuk geografi dan mencatatkan nama orang itu dalam
Daftar Ejen Petunjuk Geografi.

**Pembatalan pendaftaran ejen petunjuk geografi, dsb.**

**32.** (1) Berhubung dengan pendaftaran seorang ejen
petunjuk geografi, Pendaftar hendaklah mempunyai kuasa
untuk—

_(a)_ membatalkan pendaftaran ejen petunjuk geografi itu

atas apa-apa alasan sebagaimana yang ditetapkan;

_(b)_ membenarkan pembatalan secara sukarela pendaftaran

ejen petunjuk geografi itu apabila suatu permohonan
dibuat oleh ejen petunjuk geografi berdaftar itu bersama
dengan pembayaran fi yang ditetapkan;

_(c)_ membenarkan pertukaran nama atau alamat penyampaian

ejen petunjuk geografi berdaftar itu apabila
permohonan dibuat oleh ejen petunjuk geografi berdaftar
itu bersama dengan pembayaran fi yang ditetapkan;

_(d)_ mengeluarkan pendaftaran ejen petunjuk geografi itu

daripada Daftar Ejen Petunjuk Geografi apabila ejen
petunjuk geografi berdaftar itu mati;

_(e)_ enggan untuk mengiktiraf mana-mana orang sebagai

ejen petunjuk geografi berdaftar tertakluk kepada
apa-apa hal keadaan sebagaimana yang ditetapkan; dan

_(f)_ memperbaharui pendaftaran ejen petunjuk geografi

berdaftar itu apabila permohonan bagi pembaharuan
pendaftaran dibuat oleh ejen petunjuk geografi berdaftar
itu bersama dengan pembayaran fi yang ditetapkan.


-----

38 _Rang Undang-Undang_

(2) Jika Pendaftar membatalkan pendaftaran seorang ejen
petunjuk geografi di bawah seksyen ini, Pendaftar hendaklah—

_(a)_ mengeluarkan nama ejen petunjuk geografi berdaftar

itu daripada Daftar Ejen Petunjuk Geografi; dan

_(b)_ menyiarkan dalam Jurnal Rasmi Harta Intelek berkenaan

dengan—

(i) pengeluaran ejen petunjuk geografi berdaftar itu

daripada Daftar Ejen Petunjuk Geografi; dan

(ii) butir-butir yang berhubungan dengan permohonan

bagi pendaftaran petunjuk geografi atau petunjuk
geografi berdaftar yang dikendalikan oleh ejen
petunjuk geografi berdaftar itu.

**Komunikasi terlindung dengan ejen petunjuk geografi**
**berdaftar**

**33.** (1) Semua komunikasi yang dibuat antara seorang ejen
petunjuk geografi berdaftar dengan orang yang melantik dan
memberi kuasa kepada ejen itu dalam perkara yang berhubungan
dengan petunjuk geografi, dan apa-apa rekod atau dokumen yang
dibuat bagi maksud komunikasi itu, adalah terlindung sehingga
takat yang sama sebagaimana komunikasi antara seorang
peguam cara dengan anak guamnya.

(2) Ejen petunjuk geografi berdaftar mempunyai, berhubung
dengan dokumen dan harta orang yang melantik dan memberi
kuasa kepada ejen itu dalam perkara yang berhubungan dengan
petunjuk geografi, hak lien yang sama yang dipunyai oleh
seorang peguam cara berhubung dengan dokumen dan harta
anak guamnya.


-----

_Petunjuk Geografi_ 39

Bahagian IX

KESALAHAN

**Memakaikan dengan salah petunjuk geografi berdaftar**
**pada barang**

**34.** (1) Bagi maksud seksyen ini dan seksyen 35, seseorang itu
memakaikan dengan salah suatu petunjuk geografi berdaftar pada
barang jika—

_(a)_ dia memakaikan petunjuk geografi itu atau apa-apa petunjuk

yang secara langsung atau tidak langsung merujuk kepada
petunjuk geografi itu pada barang itu tanpa persetujuan
tuan punya berdaftar; dan

_(b)_ barang itu—

(i) bukan barang tulen tuan punya berdaftar, orang

yang diberi kuasa oleh tuan punya berdaftar atau
orang yang mempunyai hak untuk menggunakan
petunjuk geografi itu di bawah seksyen 28; atau

(ii) tidak mengikut kualiti, reputasi atau ciri-ciri

sebagaimana yang dinyatakan dalam Daftar.

(2) Bagi maksud subseksyen (1)—

_(a)_ suatu petunjuk geografi atau apa-apa petunjuk yang secara

langsung atau tidak langsung merujuk kepada petunjuk
geografi itu dipakaikan pada barang itu jika ia dipakaikan
secara langsung pada barang itu sendiri;

_(b)_ suatu petunjuk geografi atau apa-apa petunjuk yang secara

langsung atau tidak langsung merujuk kepada petunjuk
geografi itu hendaklah disifatkan telah dipakaikan pada
barang itu jika ia digunakan dalam—

(i) apa-apa tanda atau iklan; atau

(ii) apa-apa invois, katalog, surat perniagaan, kertas

perniagaan, senarai harga atau dokumen komersial
lain, termasuk apa-apa dokumen sedemikian dalam
apa-apa medium; dan


-----

40 _Rang Undang-Undang_

barang itu diserahkan kepada seseorang menurut

permintaan atau pesanan yang dibuat dengan merujuk
kepada petunjuk geografi itu sebagaimana yang digunakan;

_(c)_ suatu petunjuk geografi atau apa-apa petunjuk yang

secara langsung atau tidak langsung merujuk kepada
petunjuk geografi itu hendaklah disifatkan telah dipakaikan
pada barang itu jika—

(i) ia dipakaikan pada apa-apa pembalut, label,

gelendong atau benda di dalamnya atau yang
dengannya barang itu dijual, ditawarkan atau
dipamerkan untuk dijual atau yang berada dalam
milikan bagi maksud perdagangan atau pengilangan;
dan

(ii) ia digunakan mengikut cara yang mungkin

menyebabkan orang untuk mempercayai bahawa ia
merujuk kepada, memperihalkan atau menamakan
barang itu.

(3) Mana-mana orang yang memakaikan dengan salah suatu
petunjuk geografi berdaftar atau apa-apa petunjuk yang secara
langsung atau tidak langsung merujuk petunjuk geografi itu pada
barang di bawah subseksyen (1) melakukan suatu kesalahan dan
boleh, apabila disabitkan—

_(a)_ jika orang itu ialah suatu pertubuhan perbadanan,

didenda tidak melebihi lima belas ribu ringgit bagi
setiap barang yang diletakkan petunjuk geografi berdaftar
yang dipakaikan dengan salah itu, dan bagi kesalahan
yang kedua atau yang berikutnya, didenda tidak melebihi
tiga puluh ribu ringgit bagi setiap barang yang diletakkan
petunjuk geografi berdaftar yang dipakaikan dengan
salah itu; atau

_(b)_ jika orang itu bukan suatu pertubuhan perbadanan, didenda

tidak melebihi sepuluh ribu ringgit bagi setiap barang
yang diletakkan suatu petunjuk geografi berdaftar yang
dipakaikan dengan salah itu atau dipenjarakan selama
tempoh tidak melebihi tiga tahun atau kedua-duanya,
dan bagi kesalahan kedua atau berikutnya, didenda


-----

_Petunjuk Geografi_ 41

tidak melebihi dua puluh ribu ringgit bagi setiap barang
yang diletakkan suatu petunjuk geografi berdaftar yang
dipakaikan dengan salah itu, atau dipenjarakan selama
tempoh tidak melebihi lima tahun atau kedua-duanya.

(4) Bagi maksud subperenggan (2)(c)(i)—

_(a)_ “pembalut” termasuklah apa-apa penyumbat, gelas, botol,

bekas, kotak, kapsul, sarung, bingkai atau pembungkus;
dan

_(b)_ “label” termasuklah apa-apa gegelang atau tiket.

(5) Dalam suatu pendakwaan di bawah seksyen ini, beban untuk
membuktikan persetujuan tuan punya berdaftar petunjuk geografi
itu hendaklah terletak pada tertuduh.

**Mengimport atau menjual, dsb., barang yang petunjuk geografi**
**dipakaikan dengan salah**

**35.** (1) Mana-mana orang yang—

_(a)_ mengimport ke dalam Malaysia bagi maksud

perdagangan atau pengilangan;

_(b)_ menjual, atau menawarkan atau mempamerkan bagi

jualan; atau

_(c)_ mempunyai dalam milikan, jagaan atau kawalannya

bagi maksud perdagangan atau pengilangan,

apa-apa barang yang petunjuk geografi berdaftar dipakaikan
dengan salah padanya di bawah seksyen 34, melainkan jika orang
itu membuktikan bahawa dia telah mengambil segala langkah
berjaga-jaga yang munasabah terhadap melakukan suatu kesalahan
di bawah seksyen ini, dia telah, pada masa pelakuan kesalahan
yang dikatakan itu, tiada sebab untuk mengesyaki ketulenan
suatu petunjuk geografi itu dan atas permintaan yang dibuat oleh
Penolong Pengawal sebagaimana yang ditakrifkan dalam seksyen 39,
dia memberikan semua maklumat dalam pengetahuannya
berkenaan dengan orang yang daripadanya dia memperoleh
barang itu, melakukan suatu kesalahan.


-----

42 _Rang Undang-Undang_

(2) Mana-mana orang yang melakukan suatu kesalahan
di bawah subseksyen (1) boleh, apabila disabitkan—

_(a)_ jika orang itu ialah suatu pertubuhan perbadanan,

didenda tidak melebihi lima belas ribu ringgit bagi setiap
barang yang dipakaikan dengan salah petunjuk geografi
berdaftar itu, dan bagi kesalahan kedua atau berikutnya,
didenda tidak melebihi tiga puluh ribu ringgit bagi setiap
barang yang dipakaikan dengan salah petunjuk geografi
berdaftar itu; atau

_(b)_ jika orang itu bukan suatu pertubuhan perbadanan,

didenda tidak melebihi sepuluh ribu ringgit bagi setiap
barang yang dipakaikan dengan salah petunjuk geografi
berdaftar itu atau dipenjarakan selama tempoh tidak
melebihi tiga tahun atau kedua-duanya, dan bagi kesalahan
kedua atau yang berikutnya, didenda tidak melebihi
dua puluh ribu ringgit bagi setiap barang yang dipakaikan
dengan salah petunjuk geografi berdaftar itu,
atau dipenjarakan selama tempoh tidak melebihi lima
tahun atau kedua-duanya.

(3) Bagi maksud perenggan (1)(c), seseorang yang mempunyai
dalam milikannya tiga atau lebih barang yang dipakaikan dengan
salah suatu petunjuk geografi berdaftar disifatkan sebagai
mempunyai dalam milikan barang itu bagi maksud perdagangan
atau pengilangan.

**Pengemukaan maklumat palsu kepada Pejabat Petunjuk**
**Geografi atau catatan palsu dalam Daftar**

**36.** Mana-mana orang yang—

_(a)_ mengemukakan atau menyebabkan untuk dikemukakan

apa-apa maklumat palsu kepada Pejabat Petunjuk Geografi
atau membuat catatan palsu dalam Daftar;

_(b)_ mengemukakan atau menyebabkan untuk dikemukakan

apa-apa maklumat palsu dalam mana-mana salinan dokumen
yang diperakui untuk disimpan di Pejabat Petunjuk Geografi;


-----

_Petunjuk Geografi_ 43

_(c)_ membuat atau menyebabkan untuk dibuat apa-apa

benda palsu yang berupa sebagai salinan catatan dalam
Daftar atau untuk difailkan dengan Pejabat Petunjuk
Geografi; atau

_(d)_ mengeluarkan atau memberikan atau menyebabkan

untuk dikeluarkan atau diberikan sebagai keterangan
apa-apa dokumen atau catatan di bawah perenggan _(c),_

mengetahui atau mempunyai sebab untuk mempercayai bahawa
catatan, maklumat atau dokumen itu palsu melakukan suatu
kesalahan dan boleh, apabila disabitkan, didenda tidak melebihi
lima puluh ribu ringgit atau dipenjarakan selama tempoh tidak
melebihi lima tahun atau kedua-duanya.

**Menyatakan dengan palsu petunjuk geografi sebagai berdaftar**

**37.** (1) Mana-mana orang yang—

_(a)_ menyatakan dengan palsu bahawa suatu petunjuk geografi

ialah suatu petunjuk geografi berdaftar; atau

_(b)_ membuat suatu representasi palsu mengenai barang

yang baginya suatu petunjuk geografi didaftarkan,

mengetahui atau mempunyai sebab untuk mempercayai bahawa
representasi itu palsu melakukan suatu kesalahan dan boleh,
apabila disabitkan, didenda tidak melebihi sepuluh ribu ringgit.

(2) Bagi maksud seksyen ini, penggunaan dalam penjalanan
perdagangan di Malaysia berhubung dengan suatu petunjuk geografi
bagi perkataan “berdaftar” atau apa-apa perkataan atau simbol lain
yang membawa sebutan secara nyata atau tersirat bagi pendaftaran
hendaklah disifatkan sebagai representasi mengenai pendaftaran
di bawah Akta ini melainkan jika ditunjukkan bahawa sebutan
itu adalah untuk pendaftaran di tempat lain selain di Malaysia
dan bahawa petunjuk geografi itu sebenarnya telah didaftarkan
bagi barang yang berkenaan.


-----

44 _Rang Undang-Undang_

**Kesalahan yang berhubungan dengan ketidakpatuhan terhadap**
**saman atau keengganan untuk memberikan keterangan**

**38.** (1) Pendaftar boleh, bagi maksud Akta ini—

_(a)_ memanggil saksi;

_(b)_ menerima keterangan atas sumpah; dan

_(c)_ menghendaki pengemukaan apa-apa dokumen atau

artikel.

(2) Mana-mana orang yang mengingkari saman atau
permintaan yang dibuat oleh Pendaftar di bawah subseksyen (1)
tanpa apa-apa sebab yang sah di sisi undang-undang melakukan
suatu kesalahan dan boleh, apabila disabitkan, didenda tidak
melebihi dua ribu ringgit atau dipenjarakan selama tempoh tidak
melebihi tiga bulan atau kedua-duanya.

Bahagian X

PENYIASATAN DAN PENGUATKUASAAN

Bab 1

_Penyiasatan dan aduan_

**Tafsiran**

**39.** Bagi maksud Bahagian ini—

_(a)_ “Pengawal”, “Timbalan Pengawal” atau “Penolong Pengawal”

ertinya Pengawal, Timbalan Pengawal atau Penolong
Pengawal Perihal Dagangan yang dilantik di bawah
seksyen 3 Akta Perihal Dagangan 2011 [Akta 730];
dan

_(b)_ “premis” ertinya apa-apa tempat, yang tidak bergerak

atau selainnya, yang ditubuhkan atau didirikan oleh
mana-mana orang, sama ada tempat itu ada atau tiada
kepungan, dan termasuklah suatu kenderaan, pesawat
udara, kapal dan apa-apa vesel lain.


-----

_Petunjuk Geografi_ 45

**Kuasa Pengawal, Timbalan Pengawal dan Penolong Pengawal**

**40.** (1) Pengawal hendaklah melaksanakan kewajipan yang
dikenakan dan menjalankan kuasa yang diberikan kepadanya
di bawah Bahagian ini tertakluk kepada arahan dan kawalan am
Menteri.

(2) Timbalan Pengawal dan Penolong Pengawal hendaklah
berada di bawah arahan dan kawalan Pengawal.

(3) Timbalan Pengawal boleh melaksanakan segala kewajipan
yang dikenakan dan menjalankan segala kuasa yang diberikan
kepada Pengawal.

(4) Pengawal dan Timbalan Pengawal boleh melaksanakan
segala kewajipan yang dikenakan dan menjalankan segala kuasa
yang diberikan kepada Penolong Pengawal.

(5) Pengawal atau Timbalan Pengawal boleh, secara bertulis,
mewakilkan semua atau mana-mana kuasa, kewajipan atau fungsinya
di bawah Bahagian ini kepada mana-mana Penolong Pengawal.

**Kuasa penyiasatan**

**41.** (1) Jika mana-mana Penolong Pengawal mempunyai alasan
yang munasabah untuk mengesyaki bahawa apa-apa kesalahan
sedang atau akan dilakukan di bawah Akta ini, Penolong Pengawal
boleh menjalankan apa-apa penyiasatan yang difikirkan oleh
Penolong Pengawal itu suai manfaat bagi pentadbiran wajar
Akta ini.

(2) Mana-mana Penolong Pengawal yang menyiasat apa-apa
pelakuan kesalahan di bawah Akta ini boleh menjalankan semua
atau mana-mana kuasa berhubung dengan penyiasatan polis dalam
kes boleh tangkap yang diperuntukkan oleh Kanun Tatacara Jenayah

[Akta 593].

**Aduan kepada Penolong Pengawal**

**42.** (1) Mana-mana Penolong Pengawal boleh, apabila mendapat
aduan daripada orang yang berkepentingan, menjalankan suatu
penyiasatan terhadap mana-mana orang yang telah atau sedang
melakukan apa-apa kesalahan di bawah Akta ini.


-----

46 _Rang Undang-Undang_

(2) Aduan yang dibuat di bawah subseksyen (1) hendaklah
menyatakan orang yang terhadapnya aduan itu dibuat atau premis
yang dikatakan kesalahan itu telah dilakukan dan butiran mengenai
kesalahan yang dikatakan itu telah dilakukan di bawah Akta ini.

(3) Jika aduan yang dibuat di bawah subseksyen (1) berhubung
dengan suatu petunjuk geografi yang tidak sama dengan petunjuk
geografi berdaftar itu, mana-mana orang yang berkepentingan
hendaklah mendapatkan penentusahan Pendaftar dalam bentuk
sebagaimana yang ditentukan oleh Pendaftar bersama dengan
pembayaran fi yang ditetapkan untuk dikemukakan kepada
Penolong Pengawal.

(4) Penentusahan Pendaftar di bawah subseksyen (3) hendaklah
menjadi keterangan _prima facie_ dalam mana-mana prosiding
di hadapan mana-mana mahkamah.

Bab 2

_Kuasa mengumpul maklumat_

**Kuasa Penolong Pengawal untuk menghendaki pemberian**
**maklumat**

**43.** (1) Seksyen ini terpakai jika mana-mana Penolong Pengawal
dalam menjalankan penyiasatan di bawah Akta ini mempunyai
sebab untuk mempercayai bahawa mana-mana orang—

_(a)_ mempunyai apa-apa maklumat atau apa-apa dokumen

yang berkaitan dengan pelaksanaan kuasa dan fungsi
Penolong Pengawal di bawah Akta ini; atau

_(b)_ berupaya untuk memberikan apa-apa keterangan yang

Penolong Pengawal mempunyai sebab untuk mempercayai
bahawa ia berkaitan dengan pelaksanaan kuasa dan fungsi
Penolong Pengawal di bawah Akta ini.

(2) Walau apa pun peruntukan mana-mana undang-undang
bertulis lain, Penolong Pengawal boleh, melalui notis bertulis,
mengarahkan mana-mana orang—

_(a)_ untuk memberikan kepada Penolong Pengawal, dalam tempoh

dan mengikut cara dan bentuk yang dinyatakan
dalam notis itu, apa-apa maklumat atau dokumen yang
disebut dalam subseksyen (1);


-----

_Petunjuk Geografi_ 47

_(b)_ untuk mengemukakan kepada Penolong Pengawal,

dalam tempoh dan mengikut cara yang dinyatakan dalam
notis itu, apa-apa maklumat atau dokumen yang disebut
dalam subseksyen (1), sama ada dalam bentuk fizikal
atau elektronik;

_(c)_ untuk membuat salinan, atau cabutan daripada, apa-apa

dokumen yang disebut dalam subseksyen (1) dan untuk
mengemukakan salinan atau cabutan dokumen itu kepada
Penolong Pengawal dalam tempoh dan mengikut cara
yang dinyatakan dalam notis itu;

_(d)_ jika orang itu ialah seorang individu, untuk hadir

di hadapan Penolong Pengawal pada masa dan di tempat
yang dinyatakan dalam notis itu untuk memberikan
apa-apa maklumat, sama ada secara lisan atau bertulis,
dan untuk mengemukakan apa-apa dokumen yang disebut
dalam subseksyen (1), sama ada dalam bentuk fizikal
atau elektronik;

_(e)_ jika orang itu ialah suatu pertubuhan perbadanan atau

badan awam, supaya menyebabkan pegawai yang berkaitan
dan berkelayakan pertubuhan atau badan itu untuk hadir
di hadapan Penolong Pengawal pada masa dan di tempat
yang dinyatakan dalam notis itu untuk memberikan
apa-apa maklumat, sama ada secara lisan atau bertulis,
dan untuk memgemukakan apa-apa dokumen yang disebut
dalam subseksyen (1), sama ada dalam bentuk fizikal
atau elektronik;

_(f)_ jika orang itu ialah suatu perkongsian, supaya menyebabkan

individu yang merupakan seorang pekongsi dalam
perkongsian itu atau pekerja perkongsian itu untuk hadir
di hadapan Penolong Pengawal pada masa dan di tempat
yang dinyatakan dalam notis itu untuk memberikan
apa-apa maklumat, sama ada secara lisan atau bertulis,
dan untuk mengemukakan apa-apa dokumen yang disebut
dalam subseksyen (1), sama ada dalam bentuk fizikal
atau elektronik; atau

_(g)_ untuk membuat suatu pernyataan kepada Penolong Pengawal

dengan memberikan suatu penjelasan mengenai apa-apa
maklumat atau dokumen yang disebut dalam subseksyen (1)
dalam tempoh dan mengikut cara dan bentuk yang
dinyatakan dalam notis itu.


-----

48 _Rang Undang-Undang_

(3) Jika Penolong Pengawal mengarahkan mana-mana orang
untuk mengemukakan apa-apa dokumen di bawah subseksyen (2)
dan dokumen itu tiada dalam jagaan orang itu, orang itu hendaklah—

_(a)_ menyatakan, sepanjang pengetahuan dan kepercayaannya,

di mana dokumen itu boleh dijumpai; dan

_(b)_ mengenal pasti, sepanjang pengetahuan dan kepercayaannya,

orang yang terakhir mempunyai jagaan ke atas dokumen
itu dan menyatakan, sepanjang pengetahuan dan
kepercayaannya, di mana orang itu boleh dijumpai.

(4) Mana-mana orang yang diarahkan untuk memberikan
maklumat di bawah subseksyen (2) atau (3) hendaklah memastikan
bahawa maklumat yang diberikan itu adalah benar, tepat dan
lengkap dan orang itu hendaklah memberikan representasi yang
nyata yang bermaksud sedemikian, termasuk suatu perisytiharan
bahawa dia tidak menyedari mengenai apa-apa maklumat lain
yang akan menjadikan maklumat yang diberikan itu tidak benar
atau mengelirukan.

(5) Mana-mana orang yang enggan atau tidak mematuhi arahan
yang diberikan oleh Penolong Pengawal di bawah seksyen ini
melakukan suatu kesalahan dan boleh, apabila disabitkan, didenda
tidak melebihi lima puluh ribu ringgit.

**Penolong Pengawal boleh memegang simpan dokumen**

**44.** (1) Penolong Pengawal boleh mengambil dan memegang
simpan selama apa-apa tempoh yang difikirkannya perlu apa-apa
dokumen yang diperoleh di bawah Akta ini.

(2) Orang yang memberikan dokumen itu berhak untuk dibekalkan,
dengan secepat yang praktik, suatu salinan yang diperakui sah
oleh Penolong Pengawal sebagai salinan benar dokumen itu.

(3) Walau apa pun peruntukan mana-mana undang-undang
bertulis yang lain, salinan yang diperakui sah bagi dokumen
itu hendaklah diterima sebagai keterangan seolah-olah ia ialah
dokumen asal.


-----

_Petunjuk Geografi_ 49

(4) Jika Penolong Pengawal berpuas hati bahawa dokumen
itu tidak lagi perlu dipegang simpan, Penolong Pengawal boleh
mengembalikan dokumen itu kepada orang yang memberikan
dokumen itu, dengan secepat yang praktik.

**Kerahsiaan**

**45.** (1) Mana-mana orang yang menzahirkan atau menggunakan
apa-apa maklumat atau dokumen rahsia berkenaan dengan suatu
perusahaan tertentu atau hal ehwal seseorang individu yang
diperoleh menurut mana-mana peruntukan Akta ini melakukan
suatu kesalahan dan boleh, apabila disabitkan, didenda tidak
melebihi lima ratus ribu ringgit.

(2) Tiada apa-apa jua dalam subseksyen (1) boleh berkuat kuasa
untuk menghalang penzahiran maklumat jika—

_(a)_ penzahiran itu dibuat dengan persetujuan orang yang

daripadanya maklumat atau dokumen itu diperoleh;

_(b)_ penzahiran itu dibuat dalam hal keadaan yang maklumat

yang diberikan itu dirangka dengan cara yang sebegitu
rupa sehingga sumber maklumat itu tidak dapat dipastikan;

_(c)_ maklumat itu telah sedia ada dalam domain awam;

_(d)_ penzahiran itu dibuat bagi memudahkan pelaksanaan

fungsi atau kuasa Pengawal, Timbalan Pengawal atau
Penolong Pengawal;

_(e)_ penzahiran itu dibuat secara munasabah semasa apa-apa

prosiding di bawah Akta ini dengan syarat bahawa
penzahiran itu tidak dibuat berlawanan dengan apa-apa
arahan Pengawal, Timbalan Pengawal atau Penolong
Pengawal yang di hadapannya prosiding itu berjalan;
atau

_(f)_ penzahiran itu dibuat berkaitan dengan penyiasatan terhadap

suatu kesalahan di bawah Akta ini.

(3) Bagi maksud seksyen ini, “maklumat rahsia” ertinya maklumat
perdagangan, perniagaan atau perindustrian yang dipunyai oleh
mana-mana orang yang mempunyai nilai ekonomi dan secara
amnya tidak tersedia kepada atau diketahui oleh orang lain atau
apa-apa maklumat yang dikira sebagai rahsia di bawah Akta ini.


-----

50 _Rang Undang-Undang_

**Komunikasi terlindung**

**46.** (1) Tiada seorang pun boleh dikehendaki, di bawah mana-mana
peruntukan Bahagian ini, untuk memberikan atau menzahirkan
apa-apa komunikasi antara seorang peguam bela dengan
anak guamnya yang dilindungi daripada penzahiran mengikut
seksyen 126 Akta Keterangan 1950 [Akta 56].

(2) Pengawal boleh menghendaki seseorang peguam bela dan
peguam cara untuk mengemukakan apa-apa dokumen di bawah
seksyen 44.

(3) Jika dokumen yang dikehendaki di bawah subseksyen (2)
mengandungi komunikasi terlindung yang dibuat oleh atau bagi
pihak atau kepada peguam bela dan peguam cara itu atas kapasitinya
sebagai seorang peguam bela dan peguam cara—

_(a)_ peguam bela dan peguam cara itu hendaklah berhak untuk

enggan mematuhi kehendak itu; atau

_(b)_ orang yang kepadanya atau olehnya atau bagi pihaknya

komunikasi terlindung itu dibuat, atau jika orang itu ialah
pertubuhan perbadanan yang di bawah penerimaan atau
sedang digulung, penerima atau pelikuidasi, mengikut
mana-mana yang berkenaan, boleh bersetuju bahawa
peguam bela dan peguam cara itu hendaklah mematuhi
kehendak itu.

(4) Walau apa pun perenggan (3)(b), jika peguam bela dan
peguam cara itu enggan untuk mematuhi kehendak di bawah
subseksyen (2), peguam bela dan peguam cara itu hendaklah
dengan segera memberikan kepada Pengawal secara bertulis nama
dan alamat orang yang kepadanya, olehnya atau bagi pihaknya
komunikasi terlindung itu dibuat.

**Memberikan maklumat, keterangan atau dokumen palsu atau**
**yang mengelirukan**

**47.** Mana-mana orang yang tidak menzahirkan atau meninggalkan
untuk memberikan apa-apa maklumat, keterangan atau dokumen
yang berkaitan, atau memberikan apa-apa maklumat, keterangan
atau dokumen yang diketahuinya atau yang dia mempunyai
sebab untuk mempercayai adalah palsu atau mengelirukan, dalam


-----

_Petunjuk Geografi_ 51

penjalanan penyiasatan oleh Penolong Pengawal, melakukan suatu
kesalahan dan boleh, apabila disabitkan, didenda tidak melebihi
satu ratus ribu ringgit.

**Pemusnahan, penyembunyian, pencacatan dan pengubahan**
**rekod**

**48.** Seseorang yang—

_(a)_ memusnahkan, menyembunyikan, mencacatkan atau

mengubah; atau

_(b)_ menghantar, cuba untuk menghantar atau berkomplot

dengan mana-mana orang lain untuk mengalihkan dari
premisnya atau menghantar ke luar Malaysia,

apa-apa barang, dokumen, bahan, artikel atau benda yang
disimpan atau disenggarakan dengan niat untuk memfraud
Penolong Pengawal atau untuk menyekat, melengahkan atau
menghalang penjalanan suatu penyiasatan atau penjalanan
mana-mana kuasa Penolong Pengawal di bawah Akta ini melakukan
suatu kesalahan dan boleh, apabila disabitkan, didenda tidak
melebihi satu ratus ribu ringgit.

Bab 3

_Kuasa penangkapan, penggeledahan, penyitaan, dsb._

**Kuasa menangkap**

**49.** (1) Mana-mana Penolong Pengawal boleh menangkap tanpa
waran mana-mana orang yang dipercayainya dengan munasabah
telah melakukan atau cuba untuk melakukan suatu kesalahan
di bawah seksyen 34 atau 35 Akta ini.

(2) Mana-mana Penolong Pengawal yang membuat tangkapan
di bawah subseksyen (1) hendaklah, tanpa kelengahan yang tidak
perlu, membawa orang yang ditangkap itu ke balai polis yang
paling hampir, dan orang itu hendaklah selepas itu diperlakukan
sebagaimana yang diperuntukkan oleh undang-undang yang
berhubungan dengan tatacara jenayah yang sedang berkuat kuasa.


-----

52 _Rang Undang-Undang_

**Kuasa untuk memasuki premis, memeriksa dan menyita**
**barang, dsb.**

**50.** (1) Mana-mana Penolong Pengawal boleh, pada bila-bila
masa yang munasabah, menjalankan kuasa yang berikut:

_(a) bagi maksud menentukan sama ada apa-apa kesalahan_

di bawah Akta ini telah dilakukan, memeriksa apa-apa
barang, dokumen, bahan, artikel atau benda, dan memasuki
mana-mana premis selain premis yang digunakan sebagai
tempat kediaman sahaja;

_(b) jika Penolong Pengawal mempunyai sebab yang munasabah_

untuk mempercayai bahawa suatu kesalahan di bawah
Akta ini telah dilakukan, menyita dan menahan apa-apa
barang, dokumen, bahan, artikel atau benda bagi maksud
menentukan, dengan cara menguji atau selainnya,
sama ada kesalahan itu telah dilakukan;

_(c) menyita dan menahan apa-apa barang, dokumen, bahan,_

artikel atau benda yang Penolong Pengawal itu mempunyai
sebab untuk mempercayai mungkin dikehendaki sebagai
keterangan dalam mana-mana prosiding bagi suatu
kesalahan di bawah Akta ini; dan

_(d) bagi maksud menjalankan kuasanya di bawah subseksyen_

ini, menyita apa-apa barang, dokumen, bahan, artikel atau
benda, tetapi hanya jika dan setakat yang semunasabahnya
perlu untuk memastikan bahawa peruntukan Akta ini
dan mana-mana perintah yang dibuat di bawah Akta ini
dituruti dengan sewajarnya, menghendaki mana-mana
orang yang mempunyai kuasa untuk berbuat demikian
supaya memecah buka apa-apa bekas atau membuka
apa-apa mesin penjualan, dan jika orang itu tidak mematuhi
kehendak itu, Penolong Pengawal itu sendiri boleh berbuat
demikian.

(2) Seseorang Penolong Pengawal yang menyita apa-apa
barang, dokumen, bahan, artikel atau benda pada menjalankan
kuasanya di bawah seksyen ini hendaklah memaklumkan orang
yang daripadanya barang, dokumen, bahan, artikel atau benda itu
disita, dan dalam hal barang yang disita daripada mesin penjualan,


-----

_Petunjuk Geografi_ 53

orang yang nama dan alamatnya dinyatakan pada mesin itu
sebagai tuan punya, atau jika tiada nama dan alamat dinyatakan
sedemikian, penghuni premis tempat mesin itu berada atau yang
padanya mesin itu dilekatkan.

(3) Jika barang, dokumen, bahan, artikel atau benda yang
disita oleh Penolong Pengawal pada menjalankan kuasanya
di bawah seksyen ini disebabkan oleh jenis, saiz atau amaunnya
tidak praktik untuk dipindahkan dari tempat barang, dokumen,
bahan, artikel atau benda itu dijumpai, dia boleh dengan apa-apa
cara mengelak barang, dokumen, bahan, artikel atau benda itu
di dalam premis atau bekas yang di dalamnya ia dijumpai dan ia
hendaklah menjadi suatu kesalahan bagi mana-mana orang tanpa
kuasa yang sah untuk memecahkan, mengganggu atau merosakkan
lak itu atau untuk memindahkan barang, dokumen, bahan, artikel
atau benda itu atau untuk cuba berbuat demikian.

**Majistret boleh mengeluarkan waran geledah**

**51.** (1) Apabila ternyata pada seseorang Majistret, berdasarkan
maklumat bertulis bersumpah dan selepas apa-apa siasatan yang
difikirkannya perlu, bahawa terdapat alasan yang munasabah
untuk mempercayai bahawa mana-mana orang telah melakukan
atau sedang melakukan suatu kesalahan di bawah Akta ini, supaya
apa-apa keterangan atau benda yang perlu dalam pelaksanaan suatu
penyiasatan bagi apa-apa kesalahan mungkin ditemui di dalam
mana-mana premis, Majistret itu boleh mengeluarkan suatu waran
yang memberikan kuasa kepada mana-mana Penolong Pengawal
yang dinamakan dalam waran itu untuk memasuki premis itu
pada bila-bila masa, dengan atau tanpa bantuan, dan jika perlu
dengan menggunakan kekerasan untuk menggeledah dan menyita
apa-apa keterangan atau benda.

(2) Seseorang Penolong Pengawal yang memasuki mana-mana
premis di bawah seksyen ini boleh membawa bersamanya mana-mana
orang lain dan apa-apa kelengkapan yang ternyata pada
Penolong Pengawal itu perlu dan apabila meninggalkan mana-mana
premis yang telah dimasukinya menurut kuasa waran di bawah
subseksyen yang terdahulu Penolong Pengawal itu hendaklah,
jika premis itu tidak dihuni atau penghuni tidak ada buat sementara
waktu, meninggalkan premis itu dalam keadaan yang selamat
daripada penceroboh sebagaimana keadaan premis itu ditemui
olehnya.


-----

54 _Rang Undang-Undang_

(3) Tanpa menjejaskan keluasan subseksyen (1), waran yang
dikeluarkan oleh Majistret boleh memberi kuasa penggeledahan
dan penyitaan apa-apa barang, dokumen, bahan, artikel atau benda
yang mengandungi atau yang dengan munasabahnya disyaki
mengandungi maklumat tentang apa-apa kesalahan yang disyaki
telah dilakukan atau selainnya perlu untuk menjalankan suatu
penyiasatan bagi apa-apa kesalahan.

(4) Tertakluk kepada subseksyen (5), Penolong Pengawal yang
menjalankan penggeledahan di bawah subseksyen (1) boleh,
bagi maksud menyiasat kesalahan itu, memeriksa mana-mana orang
yang berada di dalam atau di premis itu.

(5) Apabila adalah perlu untuk menyebabkan seseorang wanita
diperiksa, pemeriksaan itu hendaklah dibuat oleh wanita lain
dengan ketertiban sepenuhnya.

(6) Penolong Pengawal yang membuat pemeriksaan ke atas
seseorang di bawah subseksyen (4) boleh menyita, atau mengambil
milikan, dan menyimpan dalam jagaan selamat semua benda
selain pakaian yang perlu yang didapati pada orang itu, dan
apa-apa benda lain, yang berkenaan dengannya terdapat sebab
untuk mempercayai bahawa benda itu merupakan peralatan atau
keterangan mengenai kesalahan itu, dan benda itu boleh ditahan
sehingga perintah mahkamah untuk melupuskannya diperoleh.

(7) Jika, oleh sebab jenis, saiz atau amaunnya, adalah tidak
praktik untuk mengalihkan apa-apa barang, dokumen, bahan,
artikel atau benda yang disita di bawah seksyen ini, Penolong
Pengawal yang membuat penyitaan itu hendaklah dengan apa-apa
cara mengelak premis atau bekas yang di dalamnya barang,
dokumen, bahan, artikel atau benda itu dijumpai.

(8) Seseorang yang, tanpa kuasa yang sah, memecahkan,
mengganggu atau merosakkan lak yang disebut dalam subseksyen (7)
atau mengalihkan apa-apa barang, dokumen, bahan, artikel
atau benda yang dilak atau cuba untuk berbuat demikian melakukan
suatu kesalahan dan boleh, apabila disabitkan, didenda tidak
melebihi satu ratus ribu ringgit.


-----

_Petunjuk Geografi_ 55

**Penggeledahan boleh dilakukan tanpa waran**

**52.** Jika Penolong Pengawal berpuas hati atas maklumat yang
diterima bahawa dia mempunyai sebab yang munasabah untuk
mempercayai bahawa oleh sebab kelengahan dalam mendapatkan
waran geledah di bawah seksyen 51 penyiasatan akan terjejas
atau keterangan mengenai pelakuan pelanggaran atau kesalahan
mungkin diganggu, dipindahkan, dirosakkan atau dimusnahkan,
Penolong Pengawal boleh memasuki premis dan menjalankan
di dalam, pada dan berkenaan dengan premis itu, semua kuasa
yang disebut dalam seksyen 51 dengan cara yang sepenuhnya dan
secukupnya seolah-olah dia diberi kuasa untuk berbuat demikian
oleh suatu waran yang dikeluarkan di bawah seksyen itu.

**Akses kepada maklumat berekod atau data berkomputer, dsb.**

**53.** (1) Mana-mana Penolong Pengawal yang menjalankan
kuasanya di bawah seksyen 50, 51 atau 52 hendaklah diberikan
akses kepada apa-apa maklumat berekod, atau data berkomputer
atau berdigital, sama ada yang disimpan dalam suatu komputer
atau selainnya.

(2) Sebagai tambahan kepada kuasanya di bawah subseksyen (1),
Penolong Pengawal itu boleh—

_(a) memeriksa pengendalian apa-apa komputer dan apa-apa_

radas atau bahan yang berkaitan yang dia mempunyai
sebab yang munasabah untuk mengesyaki sedang atau
telah digunakan berkaitan dengan maklumat atau data
itu; dan

_(b) menghendaki—_

(i) orang yang, olehnya atau bagi pihaknya

Penolong Pengawal itu mempunyai sebab yang
munasabah untuk mengesyaki komputer itu
sedang atau telah digunakan berkaitan dengan
maklumat atau data itu; atau

(ii) orang yang bertanggungjawab bagi, atau yang

selainnya terlibat dengan, pengendalian komputer,
radas atau bahan itu berkaitan dengan maklumat
atau data,


-----

56 _Rang Undang-Undang_

untuk memberinya apa-apa bantuan yang munasabah sebagaimana
yang dikehendaki olehnya bagi maksud seksyen ini.

(3) Penolong Pengawal boleh membuat salinan atau mengambil
cabutan maklumat berekod itu, atau data berkomputer atau berdigital
itu, jika difikirkannya perlu.

(4) Bagi maksud seksyen ini, “akses” termasuklah diberikan
kata laluan, kod penyulitan, kod penyahsulitan, perisian atau
perkakasan yang perlu dan apa-apa cara lain yang dikehendaki
untuk membolehkan pemahaman maklumat berekod dan data
berkomputer atau berdigital itu.

**Pemberian maklumat**

**54.** (1) Mana-mana orang yang—

_(a)_ mengetahui atau mempunyai sebab untuk mengesyaki

bahawa seorang Penolong Pengawal sedang bertindak,
atau bercadang untuk bertindak, berkaitan dengan
suatu penyiasatan yang sedang, atau akan, dijalankan
di bawah atau bagi maksud Akta ini dan menzahirkan
kepada mana-mana orang lain maklumat atau
apa-apa perkara lain yang mungkin akan menjejaskan
penyiasatan atau penyiasatan yang dicadangkan itu; atau

_(b)_ mengetahui atau mempunyai sebab untuk mengesyaki

bahawa suatu penzahiran telah dibuat kepada seorang
Penolong Pengawal dan menzahirkan kepada
mana-mana orang lain maklumat atau apa-apa perkara
lain yang mungkin akan menjejaskan apa-apa penyiasatan
yang mungkin dijalankan berikutan penzahiran itu,

melakukan suatu kesalahan dan boleh, apabila disabitkan, didenda
tidak melebihi satu ratus ribu ringgit.

(2) Tiada apa-apa jua dalam subseksyen (1) menjadikannya
suatu kesalahan bagi seseorang peguam bela dan peguam cara
atau pekerjanya untuk menzahirkan apa-apa maklumat atau perkara
lain—

_(a) kepada anak guamnya atau wakil anak guamnya berkaitan_

dengan pemberian nasihat kepada anak guam itu dalam
penjalanan dan bagi maksud khidmat profesional
peguam bela dan peguam cara itu; atau


-----

_Petunjuk Geografi_ 57

_(b) kepada mana-mana orang yang menjangkakan, atau_

berkaitan dengan dan bagi maksud, apa-apa prosiding
undang-undang.

(3) Subseksyen (2) tidak terpakai berhubung dengan apa-apa
maklumat atau perkara lain yang dizahirkan dengan tujuan untuk
melaksanakan apa-apa maksud yang menyalahi undang-undang.

(4) Dalam mana-mana prosiding terhadap seseorang bagi
suatu kesalahan di bawah seksyen ini, ia adalah menjadi suatu
pembelaan untuk membuktikan bahawa—

_(a)_ dia tidak mengetahui atau mengesyaki bahawa penzahiran

yang dibuat di bawah perenggan (1)(b) berkemungkinan
menjejaskan penyiasatan itu; atau

_(b)_ dia mempunyai kuasa yang sah atau alasan yang munasabah

untuk membuat penzahiran itu.

(5) Seseorang Penolong Pengawal atau mana-mana orang lain
tidak melakukan suatu kesalahan di bawah seksyen ini berkenaan
dengan apa-apa jua perkara yang telah dilakukan olehnya dalam
penjalanan tindakan yang berkaitan dengan penguatkuasaan,
atau penguatkuasaan yang diniatkan, Akta ini.

**Waran geledah boleh diterima walaupun cacat**

**55.** Sesuatu waran geledah yang dikeluarkan di bawah Akta ini
adalah sah dan boleh dikuatkuasakan walau apa pun kecacatan,
kesilapan atau peninggalan dalam waran geledah itu atau dalam
permohonan bagi waran geledah itu dan apa-apa barang, dokumen,
bahan, artikel atau benda yang disita di bawah waran itu boleh
diterima sebagai keterangan dalam mana-mana prosiding di bawah
Akta ini.

**Senarai benda yang disita**

**56.** (1) Kecuali sebagaimana yang diperuntukkan dalam
subseksyen (2), jika apa-apa barang, dokumen, bahan, artikel atau
benda disita di bawah Bahagian ini, Penolong Pengawal yang
membuat penyitaan itu hendaklah dengan secepat yang praktik
menyediakan suatu senarai benda yang disita itu dan dengan


-----

58 _Rang Undang-Undang_

segera menyerahkan suatu salinan senarai itu yang ditandatangani
olehnya kepada penghuni premis yang digeledah itu, atau kepada
ejen atau pekhidmatnya, di premis itu.

(2) Jika premis itu tidak berpenghuni, Penolong Pengawal yang
membuat penyitaan itu hendaklah di mana-mana yang mungkin
menampalkan senarai benda yang disita itu di tempat yang mudah dilihat
di premis itu.

**Pelucuthakan barang, dsb., yang disita**

**57.** (1) Mana-mana barang, dokumen, bahan, artikel atau benda
yang disita di bawah Akta ini boleh dilucuthakkan.

(2) Suatu perintah bagi pelucuthakan atau bagi pelepasan
apa-apa barang, dokumen, bahan, artikel atau benda yang disita
di bawah Akta ini hendaklah dibuat oleh mahkamah yang
di hadapannya pendakwaan yang berhubungan dengannya telah
dijalankan dan suatu perintah bagi pelucuthakan barang, dokumen,
bahan, artikel atau benda itu hendaklah dibuat jika dibuktikan
dengan memuaskan hati mahkamah bahawa suatu kesalahan
di bawah Akta ini telah dilakukan dan bahawa barang, dokumen,
bahan, artikel atau benda itu ialah hal perkara atau telah digunakan
dalam perlakuan kesalahan itu walaupun tiada seorang pun telah
disabitkan atas kesalahan itu.

(3) Jika tiada pendakwaan berkenaan dengan apa-apa barang,
dokumen, bahan, artikel atau benda yang disita di bawah Akta ini,
barang, dokumen, bahan, artikel atau benda itu hendaklah
dikira dan disifatkan telah dilucuthakkan apabila habis tempoh
satu bulan kalendar dari tarikh penyitaan melainkan jika suatu
tuntutan ke atas barang, dokumen, bahan, artikel atau benda itu
dibuat sebelum tarikh itu mengikut cara yang dinyatakan dalam
subseksyen (4), (5) dan (6).

(4) Mana-mana orang yang menegaskan bahawa dia ialah
pemunya barang, dokumen, bahan, artikel atau benda itu dan
bahawa barang, dokumen, bahan, artikel atau benda itu tidak boleh
dilucuthakkan boleh dengan sendirinya atau melalui ejennya yang
diberi kuasa secara bertulis memberikan notis bertulis kepada
seseorang Penolong Pengawal bahawa dia menuntut barang,
dokumen, bahan, artikel atau benda itu.


-----

_Petunjuk Geografi_ 59

(5) Apabila diterima notis di bawah subseksyen (4),
Penolong Pengawal hendaklah merujuk tuntutan itu kepada
Pengawal itu yang boleh mengarahkan supaya barang, dokumen,
bahan, artikel atau benda itu dilepaskan atau boleh mengarah
Penolong Pengawal untuk merujuk perkara itu kepada mahkamah
bagi keputusan.

(6) Mahkamah yang kepadanya perkara itu dirujuk hendaklah
mengeluarkan suatu saman yang menghendaki orang yang
menegaskan bahawa dia ialah pemunya barang, dokumen, bahan,
artikel atau benda itu dan orang yang daripadanya barang,
dokumen, bahan, artikel atau benda itu telah disita supaya hadir
di hadapan mahkamah dan apabila dia hadir atau tidak hadir,
selepas dibuktikan bahawa saman itu telah disampaikan dengan
sewajarnya, mahkamah hendaklah meneruskan pemeriksaan perkara
itu dan apabila dibuktikan bahawa suatu kesalahan di bawah
Akta ini telah dilakukan dan bahawa barang, dokumen, bahan, artikel
atau benda itu ialah hal perkara kesalahan itu atau telah digunakan
dalam melakukan kesalahan itu, hendaklah memerintahkan supaya
barang, dokumen, bahan, artikel atau benda itu dilucuthakkan atau
boleh jika tidak dibuktikan sedemikian memerintahkan supaya
barang, dokumen, bahan, artikel atau benda itu dilepaskan kepada
orang yang berhak ke atasnya.

(7) Apa-apa barang, dokumen, bahan, artikel atau benda yang
dilucuthakkan atau disifatkan dilucuthakkan hendaklah diserahkan
kepada Penolong Pengawal yang hendaklah melupuskan barang,
dokumen, bahan, artikel atau benda itu mengikut arahan Pengawal.

(8) Jika apa-apa barang, dokumen, bahan, artikel atau benda
yang disita di bawah Akta ini adalah daripada jenis yang mudah
musnah atau jika penjagaan barang, dokumen, bahan, artikel atau
benda itu melibatkan perbelanjaan dan kesusahan yang tidak
munasabah, barang, dokumen, bahan, artikel atau benda itu boleh
dijual oleh Penolong Pengawal pada bila-bila masa dan hasil jualan
itu dipegang oleh Penolong Pengawal untuk mematuhi keputusan
apa-apa pendakwaan atau tuntutan di bawah seksyen ini.

**Pelepasan barang, dsb., yang disita**

**58.** (1) Jika apa-apa barang, dokumen, bahan, artikel atau benda
telah disita di bawah Akta ini, Penolong Pengawal yang melakukan
penyitaan itu boleh melepaskan barang, dokumen, bahan, artikel


-----

60 _Rang Undang-Undang_

atau benda itu kepada orang yang ditentukan olehnya sebagai
berhak secara sah kepadanya, jika dia berpuas hati bahawa barang,
dokumen, bahan, artikel atau benda itu tidak dikehendaki selainnya
bagi maksud apa-apa prosiding di bawah Akta ini, atau bagi maksud
apa-apa pendakwaan di bawah mana-mana undang-undang bertulis
yang lain, dan dalam keadaan sedemikian Penolong Pengawal yang
melakukan penyitaan itu, Kerajaan, Pengawal atau mana-mana
orang yang bertindak bagi pihak Kerajaan atau Pengawal
tidak boleh dikenakan apa-apa prosiding oleh mana-mana orang
jika penyitaan dan pelepasan barang, dokumen, bahan, artikel
atau benda itu telah dilakukan dengan suci hati.

(2) Suatu rekod secara bertulis hendaklah dibuat oleh Penolong
Pengawal yang melakukan pelepasan bagi apa-apa benda di bawah
subseksyen (1) dengan menyatakan secara terperinci hal keadaan,
dan sebab bagi, pelepasan itu, dan dia hendaklah menghantar suatu
salinan rekod itu kepada Pendakwa Raya dalam masa tujuh hari
selepas pelepasan itu.

**Tiada kos atau ganti rugi yang berbangkit daripada penyitaan**
**boleh didapatkan balik**

**59.** Tiada seorang pun, dalam apa-apa prosiding di hadapan
mana-mana mahkamah berkenaan dengan apa-apa barang, dokumen,
bahan, artikel atau benda yang disita di bawah Akta ini, berhak
untuk mendapatkan kos prosiding itu atau kepada apa-apa
ganti rugi atau relief lain melainkan jika penyitaan itu telah dibuat
tanpa sebab yang munasabah.

**Halangan**

**60.** Mana-mana orang yang—

_(a)_ enggan untuk memberi mana-mana Penolong Pengawal

akses kepada mana-mana premis yang Penolong Pengawal
itu berhak untuk mendapatkan di bawah Akta ini atau
dalam melaksanakan apa-apa kewajipan yang dikenakan
atau kuasa yang diberikan oleh Akta ini; atau

_(b) mengamang, menghalang, menggalang atau melengahkan_

mana-mana Penolong Pengawal dalam melakukan apa-apa
kemasukan yang Penolong Pengawal itu berhak untuk


-----

_Petunjuk Geografi_ 61

melakukan di bawah Akta ini atau dalam melakukan
apa-apa kewajipan yang dikenakan atau kuasa yang
diberikan oleh Akta ini,

melakukan suatu kesalahan dan boleh, apabila disabitkan, didenda
tidak melebihi satu ratus ribu ringgit.

**Keterangan ejen provokasi boleh diterima**

**61.** (1) Walau apa pun mana-mana rukun undang-undang atau
peruntukan Akta ini atau mana-mana undang-undang bertulis
lain yang berlawanan, tiada ejen provokasi boleh dianggap
sebagai tidak boleh dipercayai hanya oleh sebab dia cuba
untuk bersubahat atau telah bersubahat dalam melakukan
suatu kesalahan oleh mana-mana orang di bawah Akta ini
jika cubaan untuk bersubahat atau pensubahatan itu adalah
semata-mata bagi maksud mendapatkan keterangan terhadap
orang itu.

(2) Walau apa pun mana-mana rukun undang-undang atau
peruntukan Akta ini atau mana-mana undang-undang bertulis lain
yang berlawanan, apa-apa pernyataan, sama ada lisan atau bertulis,
yang dibuat kepada ejen provokasi itu oleh mana-mana orang yang
kemudiannya dipertuduh atas suatu kesalahan di bawah Akta ini
boleh diterima sebagai keterangan semasa perbicaraannya.

**Mengambil sampel**

**62.** (1) Jika barang, dokumen, bahan, artikel atau benda yang
menjadi hal perkara suatu kesalahan di bawah Akta ini didapati
dalam dua atau lebih bungkusan atau bekas yang sama perihalannya,
ia hendaklah dianggap sehingga dibuktikan sebaliknya bahawa
semua bungkusan atau bekas itu mengandungi barang, dokumen,
bahan, artikel atau benda yang sama jenis, kuantiti dan kualiti.

(2) Jika bungkusan atau bekas yang mengandungi barang,
dokumen, bahan, artikel atau benda melanggar peruntukan Akta ini
atau yang selainnya boleh disita telah disita, ia adalah mencukupi
untuk membuka dan memeriksa satu peratus atau tidak kurang
daripada lima sampel, mengikut mana-mana yang lebih kurang,
daripada kandungan dalam setiap bungkusan atau bekas yang
disita itu.


-----

62 _Rang Undang-Undang_

(3) Mahkamah hendaklah menganggap bahawa lebihan sampel
yang terkandung dalam bungkusan atau bekas itu adalah sama
jenis dengan sampel yang diperiksa.

**Bidang kuasa untuk membicarakan kesalahan**

**63.** Walau apa pun apa-apa yang berlawanan dalam mana-mana
undang-undang bertulis, Mahkamah Sesyen hendaklah mempunyai
bidang kuasa untuk membicarakan apa-apa kesalahan di bawah
Akta ini dan mengenakan hukuman penuh bagi apa-apa kesalahan itu.

**Pemulaan pendakwaan**

**64.** Tiada pendakwaan bagi suatu kesalahan di bawah Akta ini
boleh dimulakan kecuali oleh atau dengan keizinan bertulis
Pendakwa Raya.

**Pengkompaunan kesalahan**

**65.** (1) Menteri boleh, dengan kelulusan Pendakwa Raya,
membuat peraturan-peraturan yang menetapkan—

_(a) apa-apa kesalahan di bawah Akta ini sebagai suatu_

kesalahan yang boleh dikompaun; dan

_(b) kaedah dan tatacara untuk mengkompaun kesalahan itu._

(2) Pengawal boleh, dengan keizinan secara bertulis Pendakwa Raya,
pada bila-bila masa sebelum suatu pertuduhan dimulakan,
mengkompaun mana-mana kesalahan yang boleh dikompaun
dengan membuat suatu tawaran bertulis kepada orang yang
disyaki dengan munasabah telah melakukan kesalahan
itu untuk mengkompaun kesalahan itu apabila dibayar kepada
Pengawal suatu jumlah wang yang tidak melebihi lima puluh peratus
daripada amaun denda maksimum yang orang itu boleh dikenakan
jika dia disabitkan atas kesalahan itu, dalam apa-apa masa
sebagaimana yang dinyatakan dalam tawaran bertulis itu.


-----

_Petunjuk Geografi_ 63

(3) Suatu tawaran bertulis di bawah subseksyen (2) boleh
dibuat pada bila-bila masa selepas kesalahan itu dilakukan tetapi
sebelum apa-apa pendakwaan baginya dimulakan, dan jika amaun
yang dinyatakan dalam tawaran bertulis itu tidak dibayar dalam
masa yang dinyatakan dalam tawaran bertulis itu, atau apa-apa
tempoh lanjutan sebagaimana yang boleh diberikan oleh Pengawal,
pendakwaan bagi kesalahan itu boleh dimulakan pada bila-bila
masa selepas itu terhadap orang yang kepadanya tawaran bertulis
itu dibuat.

(4) Jika suatu kesalahan telah dikompaun di bawah
subseksyen (2), tiada pendakwaan boleh dimulakan berkenaan
dengan kesalahan itu terhadap orang yang kepadanya tawaran
untuk mengkompaun itu dibuat, dan Pengawal boleh melucuthakkan
atau memulangkan barang, dokumen, bahan, artikel atau
benda yang disita berkaitan dengan kesalahan itu, tertakluk
kepada apa-apa terma sebagaimana yang difikirkan patut oleh
Pengawal.

(5) Semua jumlah wang yang diterima oleh Pengawal di bawah
seksyen ini hendaklah dibayar ke dalam dan menjadi sebahagian
daripada Kumpulan Wang Disatukan Persekutuan.

**Prinsipal bertanggungjawab bagi perbuatan pekhidmat atau**
**ejen**

**66.** Jika pekhidmat atau ejen seseorang melakukan suatu kesalahan
atau membuat apa-apa atau meninggalkan daripada melakukan
apa-apa perbuatan yang jika dibuat atau ditinggalkan oleh orang
itu akan menjadi suatu kesalahan di bawah Akta ini, orang itu
hendaklah, walaupun orang itu tiada pengetahuan mengenai kesalahan
itu, disifatkan melakukan kesalahan itu dan boleh dihukum bagi
kesalahan itu melainkan jika dia membuktikan bahawa—

_(a) perbuatan atau peninggalan yang diadukan itu bukan_

dalam skop biasa pekerjaan pekhidmat atau agensi ejen
itu; atau

_(b) perbuatan atau peninggalan yang diadukan itu telah dilakukan_

atau ditinggalkan tanpa persetujuan atau pembiarannya
dan bahawa dia telah menjalankan segala usaha yang


-----

64 _Rang Undang-Undang_

wajar untuk mengelakkan pelakuan atau peninggalan
itu sebagaimana yang sepatutnya dilakukannya dengan
mengambil kira segala hal keadaan kes itu.

**Kesalahan yang dilakukan oleh pertubuhan perbadanan**

**67.** (1) Jika suatu pertubuhan perbadanan melakukan suatu kesalahan
di bawah Akta ini, mana-mana orang yang pada masa pelakuan
kesalahan itu ialah seorang pengarah, ketua pegawai eksekutif,
ketua pegawai operasi, pengurus, setiausaha atau pegawai lain yang
serupa bagi pertubuhan perbadanan itu atau yang berupa sebagai
bertindak atas apa-apa kapasiti sedemikian atau yang mengikut
apa-apa cara atau sehingga apa-apa takat bertanggungjawab bagi
pengurusan apa-apa hal ehwal pertubuhan perbadanan itu atau
yang membantu dalam pengurusan sedemikian—

_(a) boleh dipertuduh secara berasingan atau bersesama dalam_

prosiding yang sama dengan pertubuhan perbadanan itu;
dan

_(b) jika pertubuhan perbadanan itu didapati bersalah melakukan_

kesalahan itu, hendaklah disifatkan bersalah melakukan
kesalahan itu melainkan jika, dengan mengambil kira
jenis fungsinya atas kapasiti itu dan segala hal keadaan,
dia membuktikan—

(i) bahawa kesalahan itu telah dilakukan tanpa

pengetahuan, persetujuan atau pembiarannya; dan

(ii) bahawa dia telah mengambil segala langkah

berjaga-jaga yang munasabah dan telah menjalankan
segala usaha yang wajar untuk mengelakkan
pelakuan kesalahan itu.

(2) Jika mana-mana orang boleh dikenakan di bawah Akta ini
apa-apa hukuman atau penalti bagi perbuatan, peninggalan,
pengabaian atau keingkarannya, dia boleh dikenakan hukuman
atau penalti yang sama bagi tiap-tiap perbuatan, peninggalan,
pengabaian atau keingkaran mana-mana pekerja atau ejennya,
atau pekerja ejen itu, jika perbuatan, peninggalan, pengabaian
atau keingkaran itu telah dilakukan oleh—

_(a) pekerja orang itu dalam masa penggajiannya;_


-----

_Petunjuk Geografi_ 65

_(b) ejen itu semasa bertindak bagi pihak orang itu; atau_

_(c) pekerja ejen itu dalam masa penggajian pekerja itu oleh_

ejen itu atau selainnya bagi pihak ejen yang bertindak
bagi pihak orang itu.

**Perlindungan Pengawal, Timbalan Pengawal, Penolong Pengawal**
**dan orang lain**

**68.** Tiada tindakan, guaman, pendakwaan atau prosiding lain
boleh dibawa, dimulakan atau dikekalkan dalam mana-mana
mahkamah terhadap—

_(a) Pengawal, Timbalan Pengawal atau Penolong Pengawal_

berkenaan dengan apa-apa perbuatan yang diperintahkan
atau yang dilakukan bagi maksud melaksanakan
Akta ini; dan

_(b) mana-mana orang lain berkenaan dengan apa-apa perbuatan_

yang dilakukan atau berupa sebagai dilakukan olehnya
di bawah perintah, arahan atau suruhan Pengawal,

jika perbuatan itu diperintahkan atau dilakukan dengan suci hati
dan dengan kepercayaan yang munasabah bahawa ia adalah perlu
bagi maksud yang dihasratkan untuk dicapai dengannya.

Bahagian XI

PROSIDING UNDANG-UNDANG DI MAHKAMAH,

KOS DAN KETERANGAN

**Penyampaian permohonan, perintah atau penghakiman kepada**
**Pendaftar**

**69.** (1) Suatu salinan tiap-tiap permohonan kepada Mahkamah
yang berhubungan dengan permohonan bagi pendaftaran suatu
petunjuk geografi atau suatu petunjuk geografi berdaftar dalam
prosiding termasuk suatu rayuan daripada permohonan itu
hendaklah disampaikan kepada Pendaftar oleh pihak-pihak


-----

66 _Rang Undang-Undang_

kepada permohonan itu mengikut cara sebagaimana yang
ditentukan oleh Pendaftar dalam tempoh yang ditetapkan bersama
dengan pembayaran fi yang ditetapkan.

(2) Apabila menerima sesalinan permohonan termasuk suatu
rayuan di bawah subseksyen (1), Pendaftar boleh mengubah status
permohonan atau pendaftaran petunjuk geografi itu sebagaimana
yang difikirkan patut oleh Pendaftar, tertakluk kepada syarat,
arahan, suruhan, perintah atau penghakiman lanjut mahkamah.

(3) Apa-apa perintah atau penghakiman yang dibuat oleh
mahkamah apabila selesai permohonan termasuk suatu rayuan
yang difailkan di bawah subseksyen (1) hendaklah disampaikan
kepada Pendaftar mengikut cara sebagaimana yang ditentukan
oleh Pendaftar bersama dengan pembayaran fi yang ditetapkan
oleh pihak-pihak yang perintah atau penghakiman itu dibuat
atau diberikan memihak kepadanya.

(4) Apabila perintah atau penghakiman di bawah subseksyen (3)
diterima, jika difikirkan oleh Pendaftar bahawa publisiti harus
diberikan dalam menguatkuasakan perintah atau penghakiman
mahkamah itu, Pendaftar boleh membuat suatu penyiaran yang
berhubungan dengan penguatkuasaan perintah atau penghakiman
mahkamah itu dalam Jurnal Rasmi Harta Intelek.

**Pendaftar tidak boleh dijadikan pihak kepada prosiding tertentu**

**70.** Dalam ketiadaan suatu kausa tindakan terhadap Pendaftar,
Pendaftar tidak boleh dijadikan pihak kepada prosiding yang
berikut:

_(a) prosiding terhadap penggunaan petunjuk geografi_

tertentu di bawah seksyen 77;

_(b) pembatalan petunjuk geografi berdaftar oleh Mahkamah_

di bawah seksyen 23; atau

_(c) apa-apa rayuan terhadap keputusan Pendaftar berhubung_

dengan apa-apa perkara yang dinyatakan di bawah
subseksyen 96(1).


-----

_Petunjuk Geografi_ 67

**Kehadiran Pendaftar dalam prosiding di hadapan Mahkamah**

**71.** (1) Dalam apa-apa prosiding undang-undang di hadapan
Mahkamah yang melibatkan suatu permohonan bagi pembatalan
suatu petunjuk geografi berdaftar, Pendaftar hendaklah mempunyai
hak untuk hadir dan didengar, dan hendaklah hadir jika diarahkan
sedemikian oleh Mahkamah.

(2) Melainkan jika diarahkan selainnya oleh Mahkamah,
Pendaftar, sebagai ganti hadir dan didengar, boleh mengemukakan
kepada Mahkamah suatu pernyataan secara bertulis dan ditandatangani
olehnya, memberikan butir-butir prosiding di hadapan Pendaftar
berhubung dengan perkara yang menjadi isu atau alasan bagi
apa-apa keputusan yang telah diberikan oleh Pendaftar yang
menyentuh perkara yang sama atau amalan pejabat Pendaftar
dalam kes yang serupa, atau apa-apa perkara lain yang berkaitan
dengan isu itu, dan dalam pengetahuannya sebagai Pendaftar,
yang difikirkannya patut, dan pernyataan itu hendaklah disifatkan
menjadi sebahagian daripada keterangan dalam prosiding itu.

**Kos prosiding di hadapan mahkamah**

**72.** Dalam semua prosiding di hadapan mana-mana mahkamah,

mahkamah itu boleh, mengikut budi bicaranya, mengawardkan
mana-mana pihak termasuk Pendaftar apa-apa kos sebagaimana
yang difikirkannya munasabah tetapi Pendaftar tidak boleh
diperintahkan untuk membayar kos mana-mana pihak.

**Perakuan kesahan**

**73.** (1) Dalam mana-mana prosiding undang-undang yang
kesahan suatu petunjuk geografi berdaftar menjadi persoalan
dan diputuskan dengan memihak kepada tuan punya berdaftar,
Mahkamah boleh memperakui sedemikian, dan jika Mahkamah
memperakui sedemikian maka dalam mana-mana prosiding
undang-undang yang kemudian yang dalamnya kesahan pendaftaran
itu menjadi persoalan, tuan punya berdaftar itu apabila memperoleh
suatu perintah atau penghakiman muktamad yang memihak
kepadanya, hendaklah diawardkan kos, bayaran atau perbelanjaan
penuh sebagaimana antara peguam cara dengan anak guamnya,


-----

68 _Rang Undang-Undang_

melainkan jika dalam prosiding yang kemudian itu Mahkamah
memperakui bahawa tuan punya berdaftar itu tidak boleh
diawardkan kos, bayaran atau perbelanjaan penuh.

(2) Apabila menerima perakuan itu daripada Mahkamah
di bawah subseksyen (1), Pendaftar hendaklah merekodkan
perakuan itu apabila diminta oleh tuan punya berdaftar dalam
bentuk sebagaimana yang ditentukan oleh Pendaftar bersama
dengan pembayaran fi yang ditetapkan.

**Nilai keterangan salinan yang diperakui oleh Pendaftar**

**74.** Suatu salinan atau cabutan daripada apa-apa borang atau
dokumen yang difailkan di Pejabat Petunjuk Geografi yang diperakui
oleh Pendaftar sebagai suatu salinan atau cabutan yang benar
yang ditandatangani dan dimeteraikan oleh Pendaftar hendaklah
diterima sebagai keterangan dalam mana-mana prosiding sebagai
mempunyai kesahan yang sama dengan dokumen asal.

**Salinan dokumen yang dimeterai menjadi keterangan**

**75.** (1) Apa-apa salinan bercetak atau bertulis atau cabutan
daripada Daftar yang berupa sebagai diperakui sebagai suatu salinan
atau cabutan yang benar oleh Pendaftar dan ditandatangani oleh
Pendaftar dan dimeterai dengan meterainya, hendaklah diterima
sebagai keterangan dalam mana-mana prosiding di hadapan
mana-mana mahkamah tanpa bukti lanjut atau pengemukaan yang
asal.

(2) Suatu perakuan pendaftaran petunjuk geografi hendaklah
diterima sebagai keterangan dalam mana-mana prosiding di hadapan
mana-mana mahkamah tanpa bukti lanjut atau pengemukaan yang
asal.

(3) Suatu perakuan yang berupa sebagai ditandatangani oleh
Pendaftar mengenai apa-apa perbuatan yang Pendaftar diberi kuasa
untuk melakukan dan yang dia telah atau belum lakukan
hendaklah menjadi keterangan prima facie dalam mana-mana prosiding
di hadapan mana-mana mahkamah mengenai hal yang dia telah
lakukan atau belum lakukan perbuatan itu.


-----

_Petunjuk Geografi_ 69

(4) Tiada seorang pun dalam penggajian Perbadanan dikehendaki
untuk hadir ke mahkamah bagi maksud mengemukakan apa-apa
dokumen yang berhubungan dengan suatu permohonan petunjuk
geografi atau pendaftaran suatu petunjuk geografi yang boleh
diperoleh di bawah peruntukan Akta ini.

(5) Tertakluk kepada apa-apa syarat sebagaimana yang ditentukan
oleh Pendaftar, mana-mana orang boleh meminta apa-apa dokumen
di bawah subseksyen (1) atau (3) dengan memfailkan borang
sebagaimana yang ditentukan oleh Pendaftar bersama dengan
pembayaran fi yang ditetapkan.

**Borang elektronik, dsb., yang diperakui oleh Pendaftar boleh**
**diterima sebagai keterangan**

**76.** (1) Apa-apa borang, maklumat atau dokumen yang difailkan
dengan Pendaftar atau dikeluarkan oleh Pendaftar, secara elektronik,
hendaklah menjadi—

_(a)_ suatu salinan benar bagi borang, maklumat atau dokumen

yang difailkan dengan Pendaftar sebagaimana yang
dikehendaki di bawah Akta ini; dan

_(b)_ keterangan prima facie mengenai perkara yang dinyatakan

dalam borang, maklumat atau dokumen itu.

(2) Tertakluk kepada apa-apa syarat sebagaimana yang
ditentukan oleh Pendaftar, mana-mana orang boleh meminta
apa-apa dokumen di bawah subseksyen (1) dengan memfailkan
borang sebagaimana yang ditentukan oleh Pendaftar bersama
dengan pembayaran fi yang ditetapkan.

Bahagian XII

PERLINDUNGAN BAGI PETUNJUK GEOGRAFI

**Pemulaan prosiding terhadap penggunaan tertentu petunjuk**
**geografi**

**77.** (1) Tertakluk kepada peruntukan Akta ini, mana-mana
orang yang berkepentingan bagi barang yang dikenal pasti oleh


-----

70 _Rang Undang-Undang_

suatu petunjuk geografi boleh memulakan prosiding Mahkamah
terhadap mana-mana orang kerana melakukan suatu perbuatan yang
seksyen ini terpakai berhubung dengan petunjuk geografi itu.

(2) Seksyen ini hendaklah terpakai bagi perbuatan yang berikut:

_(a)_ penggunaan dalam penjalanan perdagangan suatu petunjuk

geografi dengan apa-apa cara mengenai nama atau
penyampaian apa-apa barang yang menunjukkan atau
mencadangkan, mengikut cara yang mengelirukan orang
awam tentang tempat asal geografi barang itu, bahawa
barang yang berkenaan berasal daripada kawasan geografi
selain tempat asal sebenar barang itu;

_(b)_ apa-apa penggunaan dalam penjalanan perdagangan

suatu petunjuk geografi yang menjadi suatu tindakan
persaingan tidak saksama mengikut pengertian
Perkara 10bis Konvensyen Paris bagi Perlindungan
Harta Perindustrian bertarikh 20 Mac 1883, sebagaimana
yang disemak atau dipinda dari semasa ke semasa,
sebagaimana yang dinyatakan dalam Jadual;

_(c)_ apa-apa penggunaan dalam penjalanan perdagangan suatu

petunjuk geografi yang mengenal pasti wain bagi wain yang
tidak berasal daripada tempat yang ditunjukkan oleh petunjuk
geografi yang berkenaan atau sesuatu petunjuk geografi yang
mengenal pasti spirit bagi spirit yang tidak berasal
daripada tempat yang ditunjukkan oleh petunjuk geografi
yang berkenaan, walaupun asal sebenar wain atau spirit
itu ditunjukkan atau petunjuk geografi itu digunakan
dalam terjemahan atau disertakan dengan ungkapan
seperti “jenis”, “macam”, “gaya”, “tiruan” atau apa-apa
perkataan atau ungkapan yang serupa.

(3) Apa-apa penggunaan dalam penjalanan perdagangan suatu

petunjuk geografi mengikut pengertian subseksyen (2) hendaklah
disifatkan sebagai suatu perbuatan yang seksyen ini terpakai,
walaupun jika petunjuk geografi itu secara harfiahnya adalah
benar tentang tempat asal geografi barang yang berkenaan, dengan
syarat bahawa penggunaan itu memberikan gambaran yang palsu
kepada orang awam bahawa barang itu berasal daripada negara,
wilayah, rantau atau lokaliti lain.


-----

_Petunjuk Geografi_ 71

(4) Bagi maksud subseksyen (2), “apa-apa penggunaan dalam
penjalanan perdagangan suatu petunjuk geografi“ termasuklah
penggunaan suatu cap dagangan yang mengandungi atau terdiri
daripada petunjuk geografi yang berkenaan.

(5) Seksyen ini hendaklah terpakai bagi apa-apa penggunaan
suatu petunjuk geografi berdaftar yang mengenal pasti apa-apa
barang, selain wain atau spirit, merujuk kepada suatu
kategori barang, berhubung dengan apa-apa barang yang berada
dalam kategori yang sama seperti barang itu, tetapi tidak berasal
daripada tempat yang ditunjukkan oleh petunjuk geografi
berdaftar yang berkenaan, walaupun tempat asal sebenar barang
itu ditunjukkan atau petunjuk geografi itu digunakan dalam
terjemahan atau bersama dengan apa-apa ungkapan seperti “jenis”
“macam”, “gaya”, “tiruan” atau apa-apa perkataan atau ungkapan
yang serupa.

(6) Apa-apa penggunaan suatu petunjuk geografi berdaftar
di dalam maksud subseksyen (5) hendaklah disifatkan sebagai
suatu perbuatan yang baginya seksyen ini terpakai, walaupun
petunjuk geografi itu secara harfiahnya adalah benar tentang asal
geografi barang yang berkenaan, dengan syarat penggunaan itu
memberikan gambaran yang palsu kepada orang awam bahawa
barang itu berasal daripada negara, wilayah, rantau atau lokaliti lain.

(7) Subseksyen (5) tidak terpakai bagi penggunaan suatu
petunjuk geografi berdaftar untuk mengenal pasti suatu bahan
apa-apa barang, jika petunjuk geografi itu secara harfiahnya adalah
benar tentang tempat asal geografi bahan yang berkenaan, dengan
syarat bahawa penggunaan itu tidak memberikan gambaran yang
palsu kepada orang awam bahawa barang itu berasal daripada
tempat yang ditunjukkan oleh petunjuk geografi itu.

(8) Dalam suatu tindakan di bawah seksyen ini, Mahkamah
boleh memberikan—

_(a) suatu injunksi tertakluk kepada apa-apa syarat sebagaimana_

yang difikirkan patut oleh Mahkamah; atau

_(b) dalam apa-apa hal yang baginya subseksyen (5), (6)_

atau (7) terpakai—

(i) suatu award ganti rugi atau akaun keuntungan; dan


-----

72 _Rang Undang-Undang_

(ii) apa-apa remedi undang-undang atau relief lain

sebagaimana yang difikirkan patut oleh Mahkamah.

**Petunjuk geografi homonim**

**78.** (1) Mana-mana orang yang berkepentingan bagi barang
yang dikenal pasti oleh petunjuk geografi homonim boleh
memulakan prosiding Mahkamah terhadap mana-mana orang kerana
melakukan apa-apa perbuatan di bawah seksyen 77.

(2) Mana-mana orang yang berkepentingan bagi barang yang
dikenal pasti oleh petunjuk geografi homonim boleh, jika tiada
syarat yang praktik berkenaan dengan petunjuk geografi homonim
yang telah dikenakan oleh Pendaftar di bawah seksyen 11,
memohon kepada Mahkamah bagi suatu pengisytiharan syarat
yang praktik yang di bawahnya petunjuk geografi homonim itu
boleh dibezakan antara satu sama lain, dengan mengambil kira
keperluan untuk memastikan layanan yang saksama diberikan
kepada pihak yang berkepentingan yang berkenaan dan bahawa
orang awam tidak dikelirukan.

Bahagian XIII

KECUALIAN

Bab 1

_Kecualian bagi petunjuk geografi_

**Kecualian bagi penggunaan tertentu petunjuk geografi**

**79.** (1) Seksyen 77 tidak boleh terpakai bagi penggunaan suatu
petunjuk geografi—

_(a) yang bertentangan dengan ketenteraman awam atau_

kemoralan di Malaysia;

_(b)_ yang tidak atau telah terhenti daripada dilindungi di negara

atau wilayah asalnya;

_(c) berhubung dengan apa-apa barang atau perkhidmatan_

yang sama dengan terma yang lazim dalam bahasa umum
sebagai nama umum bagi barang atau perkhidmatan itu
di Malaysia;


-----

_Petunjuk Geografi_ 73

_(d) yang sama dengan nama lazim bagi suatu jenis anggur_

yang wujud di Malaysia mulai 1 Januari 1995, yang berkenaan
dengan hasil pokok anggur daripada jenis anggur itu; atau

_(e) yang tidak berdaftar di bawah Akta ini, dan yang tidak_

lagi digunakan di negara atau wilayah asalnya.

**Kecualian bagi kegagalan untuk mengambil tindakan**

**80.** (1) Tiada tindakan di bawah seksyen 77 boleh dibawa
terhadap mana-mana orang bagi penggunaan suatu cap dagangan
yang mengandungi atau terdiri daripada suatu petunjuk geografi
selepas habis tempoh lima tahun—

_(a) dari tarikh penggunaan itu oleh orang itu atau pendulunya_

dalam hakmilik telah diketahui umum di Malaysia; atau

_(b) dari tarikh pendaftaran cap dagangan itu oleh orang itu_

di bawah Akta Cap Dagangan 2019,

mengikut mana-mana yang lebih awal.

(2) Subseksyen (1) tidak terpakai jika cap dagangan itu telah
digunakan atau didaftarkan dengan niat jahat.

**Kecualian bagi penggunaan terdahulu**

**81.** (1) Seksyen 77 tidak terpakai bagi penggunaan oleh seseorang
yang layak bagi suatu petunjuk geografi tertentu bagi suatu negara
lain yang mengenal pasti wain atau spirit berhubung dengan
apa-apa barang atau perkhidmatan jika orang yang layak itu telah,
atau dia dan pendulunya dalam hakmilik telah, secara berterusan
menggunakan petunjuk geografi itu di Malaysia berhubung dengan
barang atau perkhidmatan itu atau barang atau perkhidmatan yang
berhubung dengannya sama ada—

_(a) bagi sekurang-kurangnya sepuluh tahun sebelum_

15 April 1994; atau

_(b)_ dengan suci hati sebelum 15 April 1994.


-----

74 _Rang Undang-Undang_

(2) Seksyen 77 tidak terpakai bagi penggunaan oleh seseorang
suatu cap dagangan yang sama atau serupa dengan suatu petunjuk
geografi jika—

_(a) permohonan untuk pendaftaran cap dagangan telah_

dimohon dengan suci hati, atau cap dagangan
itu telah didaftarkan dengan suci hati, di bawah
Akta Cap Dagangan 1976; atau

_(b) dia telah, atau dia dan pendulunya dalam hakmilik_

telah, secara berterusan menggunakan cap dagangan itu
dengan suci hati di Malaysia dalam penjalanan perdagangan
itu,

sama ada sebelum 15 Ogos 2001 atau sebelum petunjuk geografi
yang berkenaan dilindungi di negara atau wilayah asalnya.

**Kecualian bagi penggunaan nama sendiri**

**82.** Seksyen 77 tidak terpakai bagi penggunaan dalam penjalanan
perdagangan oleh mana-mana orang atas nama orang itu atau
atas nama pendulunya dalam perniagaan kecuali jika nama itu
digunakan mengikut cara yang mengelirukan orang awam.

Bab 2

_Kecualian bagi petunjuk geografi berdaftar_

**Kecualian bagi penggunaan tertentu petunjuk geografi berdaftar**

**83.** Seksyen 77 tidak terpakai bagi penggunaan dalam penjalanan
perdagangan—

_(a) apa-apa nama yang terkandung dalam suatu petunjuk_

geografi berdaftar berhubung dengan apa-apa barang
atau perkhidmatan yang nama itu sama dengan terma
yang lazim dalam bahasa umum untuk memperihalkan
barang atau perkhidmatan itu di Malaysia; atau


-----

_Petunjuk Geografi_ 75

_(b) apa-apa komponen individu yang terkandung dalam_

petunjuk geografi yang komponen individu itu sama
dengan terma yang lazim dalam bahasa umum
sebagai nama umum apa-apa barang atau perkhidmatan
di Malaysia.

**Kecualian bagi penggunaan terdahulu petunjuk geografi**
**berdaftar dan cap dagangan**

**84.** (1) Seksyen 77 tidak terpakai bagi penggunaan oleh orang
yang layak bagi suatu petunjuk geografi berdaftar yang mengenal
pasti apa-apa barang, selain wain dan spirit, berhubung dengan
apa-apa barang atau perkhidmatan jika orang yang layak itu telah,
atau dia dan pendulunya dalam hakmilik telah, secara berterusan
menggunakan petunjuk geografi itu berhubung dengan barang atau
perkhidmatan itu atau barang atau perkhidmatan yang berhubungan
dengannya di Malaysia sama ada—

_(a)_ bagi sekurang-kurangnya sepuluh tahun sebelum permulaan

kuat kuasa Akta ini; atau

_(b) dengan suci hati sebelum permulaan kuat kuasa Akta ini._

(2) Seksyen 77 tidak terpakai bagi penggunaan suatu
cap dagangan yang sama atau serupa dengan suatu petunjuk geografi
berdaftar jika—

_(a) cap dagangan itu ialah cap dagangan berdaftar atau pendaftaran_

antarabangsa terlindung yang menamakan Malaysia,
dan dengan mengambil kira, jika sesuai, apa-apa tuntutan
keutamaan berkenaan dengan cap dagangan itu di bawah
Akta Cap Dagangan 2019—

(i) permohonan untuk pendaftaran cap dagangan itu

telah dibuat dengan suci hati; atau

(ii) cap dagangan itu telah didaftarkan dengan

suci hati,

di bawah Akta Cap Dagangan 2019 yang berhubungan

dengan cap dagangan sebelum tarikh permohonan
bagi pendaftaran petunjuk geografi itu di Malaysia; atau


-----

76 _Rang Undang-Undang_

_(b) dia telah, atau dia dan pendulunya dalam hakmilik_

telah, secara berterusan menggunakan cap dagangan
itu dengan suci hati di Malaysia dalam penjalanan
perdagangan, sebelum tarikh permohonan bagi pendaftaran
petunjuk geografi itu di Malaysia.

(3) Seksyen 77 tidak terpakai bagi penggunaan oleh seseorang
bagi suatu cap dagangan yang sama atau serupa dengan suatu
petunjuk geografi berdaftar jika—

_(a)_ cap dagangan itu ialah, sebelum tarikh permohonan

bagi pendaftaran petunjuk geografi di Malaysia, suatu
cap dagangan yang terkenal di Malaysia; dan

_(b) pemakaian seksyen 77 bagi penggunaan cap dagangan itu_

boleh mengelirukan pengguna tentang identiti sebenar
barang itu yang dikenal pasti oleh petunjuk geografi itu.

Bahagian XIV

PELBAGAI DAN AM

**Jurnal Rasmi Harta Intelek**

**85.** (1) Pendaftar hendaklah menyiarkan suatu Jurnal Rasmi
Harta Intelek yang hendaklah mengandungi—

_(a)_ semua perkara yang berhubungan dengan petunjuk geografi

yang dikehendaki untuk disiarkan di bawah Akta ini;
dan

_(b)_ apa-apa maklumat yang berhubungan dengan

petunjuk geografi sebagaimana yang disifatkan perlu
oleh Pendaftar.

(2) Pendaftar hendaklah menjadikan Jurnal Rasmi Harta Intelek
tersedia kepada mana-mana orang setelah dibayar fi yang ditetapkan.

(3) Penyiaran dalam Jurnal Rasmi Harta Intelek hendaklah
menjadi notis yang mencukupi bagi apa-apa perkara yang
dikehendaki untuk disiarkan di bawah Akta ini.


-----

_Petunjuk Geografi_ 77

(4) Suatu salinan Jurnal Rasmi Harta Intelek hendaklah,
atas pengemukaannya, diterima dalam prosiding undang-undang
sebagai keterangan tanpa bukti lanjut diberikan bahawa salinan
itu telah disiarkan sedemikian.

(5) Suatu salinan Jurnal Rasmi Harta Intelek hendaklah
menjadi keterangan _prima facie tentang fakta yang dinyatakan_
dalamnya.

(6) Jika Jurnal Rasmi Harta Intelek itu disiarkan dalam lebih
daripada satu bentuk, tarikh Jurnal Rasmi Harta Intelek itu disiarkan
pada kali pertama dalam apa-apa bentuk hendaklah disifatkan
sebagai tarikh penyiaran Jurnal Rasmi Harta Intelek itu.

**Pemfailan elektronik**

**86.** (1) Pendaftar boleh mengadakan suatu perkhidmatan bagi
pemfailan elektronik bagi apa-apa dokumen yang dikehendaki
untuk difailkan dengan Pendaftar di bawah Akta ini.

(2) Suatu dokumen yang difailkan secara elektronik di bawah
seksyen ini hendaklah disifatkan sebagai telah memenuhi kehendak
bagi pemfailan jika dokumen itu disampaikan atau dihantar
kepada Pendaftar mengikut cara sebagaimana yang ditentukan
oleh Pendaftar.

(3) Suatu dokumen yang dikehendaki untuk dicap, ditandatangani
atau dimeterai hendaklah, jika dokumen itu hendak difailkan secara
elektronik, diperakui sebagai salinan benar atau disahkan mengikut
cara sebagaimana yang ditentukan oleh Pendaftar.

(4) Jika suatu dokumen yang dikehendaki untuk ditandatangani
dan diaku saksi di bawah Akta ini hendak difailkan secara
elektronik, kehendak bagi pengakusaksian tandatangan itu tidak
terpakai.

(5) Jika suatu dokumen difailkan secara elektronik dengan
Pendaftar, Pendaftar tidak bertanggungan bagi apa-apa kehilangan
atau kerosakan yang ditanggung oleh mana-mana orang disebabkan
oleh apa-apa kesilapan atau peninggalan apa-apa jua jenis atau
walau bagaimanapun berlaku, berbangkit atau yang terdapat
dalam mana-mana dokumen yang diperoleh oleh mana-mana
orang di bawah perkhidmatan yang disebut dalam subseksyen (1),


-----

78 _Rang Undang-Undang_

jika kesilapan atau peninggalan itu berlaku, berbangkit atau
terdapat akibat daripada apa-apa kecacatan atau kerosakan dalam
perkhidmatan itu atau dalam kelengkapan yang digunakan bagi
menyediakan perkhidmatan itu atau tanpa pengetahuan Pendaftar.

**Mengeluarkan dokumen secara elektronik**

**87.** Pendaftar boleh, melalui cara elektronik, mengeluarkan suatu
dokumen yang dikehendaki untuk dikeluarkan oleh Pendaftar
di bawah Akta ini.

**Alamat penyampaian**

**88.** (1) Bagi maksud Akta ini, seseorang pemohon, mana-mana
orang yang membangkang pendaftaran suatu petunjuk geografi atau
mana-mana orang lain yang terlibat dalam mana-mana prosiding
di hadapan Pendaftar, yang menetap atau menjalankan perniagaan
secara prinsipal di Malaysia, hendaklah memberikan kepada
Pendaftar suatu alamat penyampaian di Malaysia mengikut
cara sebagaimana yang ditentukan oleh Pendaftar bersama dengan
pembayaran fi yang ditetapkan.

(2) Alamat yang diberikan kepada Pendaftar di bawah
subseksyen (1) hendaklah dicatatkan ke dalam Daftar atau rekod
Pendaftar dan hendaklah disifatkan sebagai alamat penyampaian
orang itu di bawah subseksyen (1) bagi semua prosiding di hadapan
Pendaftar.

(3) Seseorang pemohon, mana-mana orang yang membangkang
pendaftaran suatu petunjuk geografi atau mana-mana orang lain
yang terlibat dalam mana-mana prosiding di hadapan Pendaftar
boleh meminta untuk mengubah alamat penyampaian dalam
bentuk sebagaimana yang ditentukan oleh Pendaftar dalam
tempoh yang ditetapkan.

(4) Apabila menerima permintaan untuk perubahan dalam
subseksyen (3) bersama dengan pembayaran fi yang ditetapkan,
Pendaftar hendaklah mengubah alamat penyampaian orang
itu di bawah subseksyen (1).


-----

_Petunjuk Geografi_ 79

(5) Pendaftar boleh enggan untuk meneruskan dengan
permohonan atau pendaftaran suatu petunjuk geografi jika
alamat penyampaian sebagaimana yang dinyatakan dalam
subseksyen (1) tidak diberikan.

(6) Jika orang yang dinyatakan dalam subseksyen (1) tidak
menetap atau menjalankan perniagaan di Malaysia, alamat
penyampaian ejen petunjuk geografi berdaftarnya hendaklah
dicatatkan ke dalam Daftar atau rekod Pendaftar dan hendaklah
disifatkan sebagai alamat penyampaian orang itu di bawah
subseksyen (1) bagi semua prosiding di hadapan Pendaftar.

**Kuasa Pendaftar untuk membenarkan pindaan dokumen**

**89.** (1) Mana-mana pemohon, mana-mana orang yang
membangkang pendaftaran suatu petunjuk geografi atau
mana-mana orang lain yang terlibat dalam mana-mana prosiding
di hadapan Pendaftar boleh memohon kepada Pendaftar dalam
bentuk sebagaimana yang ditentukan oleh Pendaftar bersama
dengan pembayaran fi yang ditetapkan untuk meminda apa-apa
kesalahan perkeranian atau apa-apa kesilapan dalam—

_(a)_ suatu permohonan bagi pendaftaran suatu petunjuk

geografi;

_(b)_ suatu notis bangkangan;

_(c)_ suatu pernyataan balas; atau

_(d)_ apa-apa dokumen lain sebagaimana yang difikirkan patut

oleh Pendaftar.

(2) Pendaftar boleh, atas apa-apa terma sebagaimana yang
difikirkan adil oleh Pendaftar, membenarkan pindaan yang dimohon
di bawah subseksyen (1) jika pindaan itu—

_(a)_ tidak memperluas dalam apa-apa cara hak yang diberikan

oleh pendaftaran petunjuk geografi yang sedia ada; atau

_(b)_ tidak menjejaskan secara substansial kandungan

dokumen yang difailkan dengan Pejabat Petunjuk Geografi.


-----

80 _Rang Undang-Undang_

**Kuasa Pendaftar untuk membenarkan pelanjutan masa**

**90.** (1) Jika, dalam mana-mana prosiding di hadapan Pendaftar,
suatu masa dinyatakan yang dalamnya suatu perbuatan atau
benda hendak dilakukan, Pendaftar boleh, melainkan jika
diperuntukkan selainnya dengan nyata di bawah Akta ini atau
diarahkan oleh Mahkamah, atas permohonan oleh orang itu atau
ejen petunjuk geografi berdaftarnya dalam bentuk sebagaimana
yang ditentukan oleh Pendaftar bersama dengan pembayaran
fi yang ditetapkan, melanjutkan masa sebelum habis tempohnya.

(2) Jika atas sebab—

_(a)_ suatu kesilapan atau peninggalan oleh orang itu atau oleh

ejen petunjuk geografi berdaftarnya;

_(b)_ hal keadaan di luar kawalan orang itu atau ejen petunjuk

geografi berdaftarnya; atau

_(c)_ suatu kesilapan atau tindakan di pihak Pejabat Petunjuk

Geografi,

suatu perbuatan, berhubung dengan permohonan bagi pendaftaran
suatu petunjuk geografi atau dalam prosiding di hadapan Pendaftar,
yang dikehendaki untuk dilakukan dalam suatu masa tertentu belum
dilakukan sedemikian, Pendaftar boleh melanjutkan masa untuk
melakukan perbuatan itu walaupun masa itu telah habis tempoh.

**Penghidupan semula**

**91.** (1) Mana-mana orang yang—

_(a) permohonannya disifatkan sebagai ditarik balik; atau_

_(b) haknya telah dimansuhkan, atau benda yang telah terhenti_

berkuat kuasa atau wujud, atas alasan bahawa dia telah
gagal untuk mematuhi apa-apa kehendak tatacara dalam
mana-mana prosiding atau perkara lain di hadapan
Pendaftar dalam masa yang dinyatakan atau ditetapkan
di bawah Akta ini atau sebagaimana yang ditentukan
oleh Pendaftar bagi memenuhi kehendak itu,


-----

_Petunjuk Geografi_ 81

boleh membuat permintaan kepada Pendaftar untuk menghidupkan
semula permohonan, hak atau benda itu, mengikut mana-mana
yang berkenaan, dalam masa dan mengikut cara sebagaimana
yang ditentukan oleh Pendaftar bersama dengan pembayaran fi
yang ditetapkan.

(2) Pendaftar boleh menghendaki orang itu untuk memberikan
justifikasi bagi permintaannya bagi penghidupan semula
yang dibuat di bawah subseksyen (1) dengan memberikan apa-apa
maklumat lanjut sebagaimana yang difikirkan perlu oleh Pendaftar.

(3) Jika Pendaftar membenarkan permintaan bagi
penghidupan semula itu, Pendaftar hendaklah menyiarkan suatu
pemberitahuan dalam Jurnal Rasmi Harta Intelek bahawa permohonan,
hak atau benda itu telah dihidupkan semula.

**Cara memberikan keterangan**

**92.** (1) Bagi maksud subseksyen 38(1), dalam semua prosiding
di hadapan Pendaftar, semua keterangan hendaklah diberikan
dengan cara akuan berkanun dalam ketiadaan arahan yang sebaliknya
tetapi dalam apa-apa hal yang difikirkan patut oleh Pendaftar,
Pendaftar boleh mengambil keterangan _viva voce sebagai ganti_
atau sebagai tambahan kepada keterangan melalui akuan berkanun.

(2) Mana-mana akuan berkanun itu boleh, dalam hal suatu
rayuan, digunakan di hadapan Mahkamah sebagai ganti keterangan
melalui afidavit, tetapi jika digunakan sedemikian, hendaklah
mempunyai segala nilai dan kesan keterangan yang sama sebagaimana
keterangan melalui afidavit.

(3) Dalam apa-apa tindakan atau prosiding yang berhubungan
dengan suatu petunjuk geografi, Pendaftar atau Mahkamah, mengikut
mana-mana yang berkenaan, hendaklah menerima sebagai keterangan
amalan dan penggunaan perdagangan yang berkenaan atau amalan
dan penggunaan perniagaan dalam penyediaan perkhidmatan yang
berkenaan, dan apa-apa petunjuk geografi atau nama dagangan
atau nama perniagaan atau cara gayanya yang berkenaan yang
digunakan dengan sah oleh orang lain.


-----

82 _Rang Undang-Undang_

**Menjalankan kuasa budi bicara**

**93.** Jika apa-apa kuasa budi bicara diberikan kepada Pendaftar
oleh Akta ini, Pendaftar tidak boleh menjalankan kuasa yang
akan memudaratkan pemohon bagi pendaftaran suatu petunjuk
geografi atau tuan punya berdaftar suatu petunjuk geografi yang
berkenaan tanpa, jika dikehendaki dengan sewajarnya untuk
berbuat demikian dalam tempoh yang dinyatakan dalam apa-apa
notis bertulis, memberi pemohon atau tuan punya berdaftar itu,
mengikut mana-mana yang berkenaan, suatu peluang untuk didengar.

**Kos yang diawardkan oleh Pendaftar**

**94.** (1) Dalam semua prosiding di hadapan Pendaftar, Pendaftar
hendaklah mempunyai kuasa untuk memberikan award kepada
mana-mana pihak apa-apa kos termasuk penetapan kos sebagaimana
yang dipertimbangkan olehnya sebagai munasabah dan untuk
mengarahkan bagaimana dan oleh pihak mana kos itu hendak
dibayar, dan apa-apa perintah itu boleh, dengan kebenaran
Mahkamah, dilaksanakan mengikut cara yang sama dan mempunyai
kesan yang sama sebagaimana suatu penghakiman atau perintah
Mahkamah.

(2) Suatu pihak kepada mana-mana prosiding di hadapan
seorang Pendaftar yang berhasrat untuk mendapatkan kos atau
menetapkan kos hendaklah memohon kepada Pendaftar mengikut
cara yang ditetapkan.

(3) Kos yang diawardkan oleh Pendaftar di bawah subseksyen (1)
boleh, jika tidak dibayar, didapatkan balik dalam suatu mahkamah
yang mempunyai bidang kuasa berwibawa sebagai hutang.

**Garis panduan atau arahan amalan oleh Pendaftar**

**95.** (1) Pendaftar boleh mengeluarkan garis panduan atau arahan
amalan kepada mana-mana orang berhubung dengan apa-apa
peruntukan Akta ini sebagaimana yang difikirkan perlu oleh
Pendaftar.


-----

_Petunjuk Geografi_ 83

(2) Garis panduan atau arahan amalan yang dikeluarkan oleh
Pendaftar di bawah seksyen ini hendaklah disiarkan dalam Jurnal
Rasmi Harta Intelek dan hendaklah berkuat kuasa mulai tarikh
yang dinyatakan dalam garis panduan atau arahan amalan itu.

(3) Mana-mana orang yang dinyatakan dalam peruntukan
Akta ini hendaklah mematuhi garis panduan dan arahan amalan itu.

(4) Pendaftar boleh meminda keseluruhan atau mana-mana
bahagian apa-apa garis panduan atau arahan amalan yang dikeluarkan
di bawah seksyen ini.

(5) Subseksyen (2) dan (3) hendaklah terpakai berkenaan dengan
apa-apa pindaan garis panduan atau arahan amalan yang dibuat
di bawah subseksyen (4).

(6) Mana-mana orang, pemohon atau tuan punya berdaftar yang
tidak mematuhi apa-apa garis panduan atau arahan amalan yang
dikeluarkan oleh Pendaftar, jika garis panduan atau arahan amalan
itu terpakai bagi orang, pemohon atau tuan punya berdaftar itu—

_(a)_ disifatkan sebagai telah gagal memenuhi kehendak

sebagaimana yang dikehendaki oleh Pendaftar yang
menjadikan permohonan itu sebagai ditarik balik, luput,
ditolak, dibatalkan atau apa-apa status lain sebagaimana
yang ditentukan oleh Pendaftar; atau

_(b)_ melakukan suatu kesalahan dan boleh, apabila disabitkan,

didenda tidak melebihi sepuluh ribu ringgit.

**Rayuan terhadap keputusan Pendaftar**

**96.** (1) Walau apa pun apa-apa peruntukan dalam mana-mana
undang-undang bertulis berhubung dengan semakan kehakiman,
mana-mana orang yang terkilan dengan keputusan Pendaftar
berhubung dengan perkara yang berikut boleh membuat rayuan
kepada Mahkamah:

_(a) keputusan Pendaftar di bawah seksyen 9 mengenai_

sama ada apa-apa barang termasuk dalam suatu
kategori barang yang dinyatakan dalam garis panduan
atau arahan amalan di bawah seksyen 95;


-----

84 _Rang Undang-Undang_

_(b) keputusan Pendaftar tentang syarat yang praktik yang_

membezakan petunjuk geografi homonim daripada
petunjuk geografi terdahulu di bawah seksyen 11;

_(c) keputusan Pendaftar yang berhubungan dengan_

pemeriksaan permohonan di bawah perenggan 12(5)(b);

_(d) keputusan Pendaftar untuk tidak membenarkan apa-apa_

pindaan permohonan bagi pendaftaran petunjuk geografi
di bawah seksyen 15;

_(e) keputusan Pendaftar yang berhubungan dengan_

prosiding bangkangan di bawah subseksyen 16(11);

_(f) keputusan Pendaftar untuk tidak membenarkan apa-apa_

pembetulan di bawah seksyen 21;

_(g) keputusan Pendaftar untuk tidak membenarkan apa-apa_

pembatalan sukarela di bawah seksyen 22;

_(h)_ keputusan Pendaftar yang berhubungan dengan

pemindahmilikan pendaftaran suatu petunjuk geografi
berdaftar kepada orang lain di bawah seksyen 26;

_(i) keputusan Pendaftar yang berhubungan dengan_

pendaftaran ejen petunjuk geografi di bawah seksyen 31;

_(j) keputusan Pendaftar untuk tidak membenarkan apa-apa_

pindaan dokumen di bawah seksyen 89.

(2) Tatacara rayuan di bawah subseksyen (1) hendaklah dibuat
mengikut kaedah-kaedah mahkamah dalam perkara sivil.

**Hak di bawah undang-undang lain tidak terjejas**

**97.** Tiada apa-apa jua dalam Akta ini boleh menjejaskan hak
seseorang di bawah Akta Cap Dagangan 2019.

**Kuasa untuk membuat peraturan-peraturan**

**98.** (1) Tertakluk kepada peruntukan Akta ini, Menteri boleh
membuat peraturan-peraturan bagi maksud melaksanakan
peruntukan Akta ini.


-----

_Petunjuk Geografi_ 85

(2) Khususnya dan tanpa menjejaskan keluasan subseksyen (1),
peraturan-peraturan itu boleh mengadakan peruntukan bagi
maksud yang berikut:

_(a)_ untuk mengawal selia tatacara, selain tatacara yang

berhubungan dengan prosiding di hadapan Mahkamah atau
yang berkaitan dengannya, di bawah Akta ini termasuk
penyampaian dokumen;

_(b)_ untuk mengelaskan barang bagi maksud pendaftaran

petunjuk geografi;

_(c)_ untuk mengadakan peruntukan bagi semua perkara yang

berhubungan dengan pendaftaran petunjuk geografi
termasuk pembaharuan petunjuk geografi berdaftar;

_(d)_ untuk mengadakan peruntukan bagi semua perkara yang

berhubungan dengan pembatalan sukarela atau pembatalan
petunjuk geografi berdaftar atau pembetulan Daftar;

_(e)_ untuk menjamin dan mengawal selia penyiaran dan penjualan

atau pengedaran salinan cabutan petunjuk geografi dan
dokumen lain daripada Daftar atau rekod Pendaftar;

_(f)_ untuk menetapkan fi yang kena dibayar berkenaan dengan

apa-apa perkara atau benda yang dikehendaki bagi maksud
Akta ini;

_(g)_ untuk mengawal selia semua perkara yang berhubungan

dengan ejen petunjuk geografi berdaftar;

_(h)_ untuk mengawal selia secara umum mengenai perkara

yang berkaitan dengan operasi perniagaan yang berhubungan
dengan petunjuk geografi yang dijalankan di Pejabat
Petunjuk Geografi dan pejabat cawangannya sama ada
atau tidak ditetapkan secara khusus di bawah Akta ini
tetapi setakat yang tidak bercanggah dengan
mana-mana peruntukan Akta ini;

_(i)_ untuk mengawal selia penggunaan petunjuk geografi

termasuk bagaimana petunjuk geografi itu dipakaikan
pada atau dipakaikan berhubung dengan barang;


-----

86 _Rang Undang-Undang_

_(j)_ untuk mengawal selia perkara yang berhubungan dengan

penggunaan petunjuk geografi dalam internet;

_(k)_ untuk mengadakan peruntukan bagi cara dan kesan

suatu pembatalan dan untuk melindungi kepentingan
orang lain yang mempunyai hak dalam petunjuk geografi
berdaftar;

_(l)_ untuk menetapkan catatan, butir-butir atau perkara yang

akan dicatatkan ke dalam Daftar atau rekod Pendaftar.

(3) Tertakluk kepada peruntukan Akta ini, Jawatankuasa
Kaedah-Kaedah yang ditubuhkan di bawah Akta Kehakiman 1964

[Akta 91] boleh membuat kaedah-kaedah mahkamah yang mengawal
selia amalan dan tatacara berhubung dengan prosiding di hadapan
Mahkamah atau yang berkaitan dengannya dan kos prosiding itu.

**Kuasa untuk meminda Jadual**

**99.** Menteri boleh, melalui perintah yang disiarkan dalam Warta,
meminda Jadual kepada Akta ini.

Bahagian XV

PEMANSUHAN, KECUALIAN DAN PERALIHAN

**Pemansuhan, kecualian dan peralihan**

**100.** (1) Akta Petunjuk Geografi 2000 dimansuhkan.

(2) Walau apa pun pemansuhan Akta Petunjuk Geografi 2000
di bawah subseksyen (1)—

_(a)_ apa-apa pelantikan yang dibuat di bawah Akta yang

dimansuhkan hendaklah, pada tarikh permulaan kuat kuasa
Akta ini, terus berkuat kuasa dan mempunyai
kesan seolah-olah pelantikan itu telah dibuat di bawah
Akta ini;

_(b)_ semua keputusan, arahan dan notis yang dibuat atau

dikeluarkan di bawah Akta yang dimansuhkan hendaklah,
setakat yang keputusan, arahan dan notis itu selaras


-----

_Petunjuk Geografi_ 87

dengan Akta ini, pada tarikh permulaan kuat kuasa
Akta ini, terus berkuat kuasa sehingga keputusan, arahan dan
notis itu dibatalkan atau dipinda;

_(c)_ apa-apa pendaftaran dan apa-apa perkara yang berhubungan

dengannya yang dibuat di bawah Akta yang dimansuhkan
dan berkuat kuasa sebaik sebelum tarikh permulaan
kuat kuasa Akta ini hendaklah, tertakluk kepada terma,
syarat, pengehadan dan tempoh kesahan yang dinyatakan
dalam perakuan pendaftaran, pada tarikh permulaan kuat
kuasa Akta ini, terus berkuat kuasa dan mempunyai
kesan yang sama seolah-olah perakuan pendaftaran itu
telah dikeluarkan di bawah Akta ini dan Pendaftar atau
Mahkamah boleh membetulkan, memperbaharui atau
membatalkan pendaftaran itu mengikut kuasa yang diberikan
kepada Pendaftar atau Mahkamah oleh peruntukan yang
berkaitan Akta ini;

_(d)_ apa-apa perkara yang dikehendaki untuk diiklankan

di bawah peruntukan Akta yang dimansuhkan yang belum
selesai penyiaran dalam Warta sebelum tarikh permulaan
kuat kuasa Akta ini hendaklah, pada tarikh permulaan
kuat kuasa Akta ini, disiarkan dalam Jurnal Rasmi
Harta Intelek dan perkara itu hendaklah disifatkan telah
diiklankan di bawah Akta yang dimansuhkan; dan

_(e)_ mana-mana pendaftaran ejen petunjuk geografi di bawah

Akta yang dimansuhkan dan yang sedang berkuat kuasa
sebaik sebelum tarikh permulaan kuat kuasa Akta ini
hendaklah, pada tarikh permulaan kuat kuasa Akta ini,
terus berkuat kuasa dan mempunyai kesan seolah-olah
pendaftaran itu telah dibuat di bawah Akta ini dan Pendaftar
boleh memperbaharui atau membatalkan pendaftaran
ejen petunjuk geografi itu mengikut kuasa yang diberikan
kepadanya oleh peruntukan yang berkaitan Akta ini.

(3) Apa-apa perkara yang dikehendaki untuk diiklankan
di bawah peruntukan Akta yang dimansuhkan dan disiarkan
dalam _Warta sebelum tarikh permulaan kuat kuasa Akta ini—_

_(a) hendaklah disifatkan telah disiarkan dalam Jurnal Rasmi_

Harta Intelek dan seksyen 85 Akta ini hendaklah terpakai
sewajarnya tanpa menjejaskan apa-apa undang-undang
bertulis yang lain; dan


-----

88 _Rang Undang-Undang_

_(b) hendaklah terus berkuat kuasa sehingga disiarkan_

selainnya dalam Jurnal Rasmi Harta Intelek.

(4) Apa-apa permohonan bagi pendaftaran suatu petunjuk
geografi di bawah Akta yang dimansuhkan yang belum selesai
pada tarikh permulaan kuat kuasa Akta ini hendaklah diuruskan
di bawah Akta yang dimansuhkan, dan jika didaftarkan, petunjuk
geografi itu hendaklah dikira bagi maksud Akta ini sebagai suatu
petunjuk geografi berdaftar.

(5) Apa-apa petunjuk geografi yang didaftarkan di bawah Akta
yang dimansuhkan dan yang sedang berkuat kuasa sebaik sebelum
tarikh permulaan kuat kuasa Akta ini hendaklah, pada tarikh
permulaan kuat kuasa Akta ini, tertakluk kepada peruntukan
Akta ini, menjadi suatu petunjuk geografi berdaftar bagi maksud
Akta ini.

(6) Seksyen 19 Akta ini hendaklah, pada tarikh permulaan
kuat kuasa Akta ini, terpakai bagi apa-apa petunjuk geografi
yang didaftarkan di bawah Akta yang dimansuhkan yang pembaharuan
pendaftaran petunjuk geografi itu menjadi genap masa pada atau
selepas tarikh permulaan kuat kuasa Akta ini.

(7) Bagi maksud subseksyen (6), kehendak bagi pembaharuan
pendaftaran petunjuk geografi di bawah Akta ini hendaklah
terpakai tidak kira bahawa fi pembaharuan itu telah dibayar
sebelum tarikh permulaan kuat kuasa Akta ini.

**Garis panduan, dsb., mengenai perkara peralihan**

**101.** Pendaftar boleh mengeluarkan garis panduan atau arahan
amalan untuk mengadakan peruntukan bagi apa-apa perkara yang
berkuat kuasa sebelum tarikh permulaan kuat kuasa Akta ini untuk
diuruskan dengan sedemikian cara sehingga bertepatan dengan
Akta ini.


-----

_Petunjuk Geografi_ 89

JADUAL

[Perenggan 77(2)(b)]

KONVENSYEN PARIS BAGI PERLINDUNGAN HARTA

PERINDUSTRIAN BERTARIKH 20 MAC 1883

Perkara 10bis

[Persaingan Tidak Saksama]

(1) Negara-negara Kesatuan terikat untuk memberi jaminan bahawa

perlindungan yang berkesan terhadap persaingan tidak saksama diberikan
kepada rakyat negara-negara itu.

(2) Apa-apa perbuatan persaingan yang berlawanan dengan amalan jujur

dalam perkara perindustrian atau komersial menjadi suatu perbuatan persaingan
tidak saksama.

(3) Perkara yang berikut pada khususnya hendaklah dilarang:

1. semua jenis perbuatan yang mewujudkan kekeliruan dengan apa-apa

cara sekalipun dengan penubuhan, barang, atau aktiviti perindustrian
atau komersial, seseorang pesaing;

2. pengataan palsu dalam penjalanan perdagangan yang bersifat boleh

mencemarkan nama baik penubuhan, barang, aktiviti perindustrian
atau komersial, seseorang pesaing;

3. petunjuk atau pengataan yang penggunaannya dalam penjalanan

perdagangan boleh mengelirukan orang awam tentang jenis, proses
pengilangan, ciri-ciri, kesesuaian bagi maksudnya, atau kuantiti,
barang itu.

HURAIAN

Rang Undang-Undang ini (“Akta yang dicadangkan”) bertujuan untuk
memperuntukkan bagi perlindungan dan pendaftaran petunjuk geografi
berhubung dengan barang, dan untuk melaksanakan triti yang berkaitan dan
bagi perkara yang berhubungan dengannya.

2. Bahagian I Akta yang dicadangkan memperkatakan tentang perkara
permulaan.

_Fasal 1 mengandungi tajuk ringkas dan bertujuan untuk memberi Menteri_

kuasa untuk menetapkan tarikh permulaan kuat kuasa Akta yang dicadangkan
termasuk kuasa untuk menetapkan tarikh berlainan bagi permulaan kuat kuasa
bagi bahagian atau peruntukan yang berlainan Akta yang dicadangkan,
dan pemakaian Akta yang dicadangkan.


-----

90 _Rang Undang-Undang_

_Fasal 2 mengandungi takrif bagi perkataan dan ungkapan tertentu yang_

digunakan dalam Akta yang dicadangkan.

3. Bahagian II Akta yang dicadangkan memperkatakan tentang perkara
pentadbiran yang berhubungan dengan petunjuk geografi.

_Fasal 3 bertujuan untuk mengadakan peruntukan bagi pelantikan dan kuasa_

Pendaftar, Timbalan Pendaftar dan Penolong Pendaftar Petunjuk Geografi.

_Fasal 4 bertujuan untuk mengadakan peruntukan bagi perlindungan Pendaftar,_

Timbalan Pendaftar dan Penolong Pendaftar Petunjuk Geografi dan pegawai
lain yang bertindak di bawah perintah, arahan atau suruhan Pendaftar terhadap
tindakan, guaman, pendakwaan atau prosiding undang-undang bagi perbuatan
yang diperintahkan atau dilakukan dengan suci hati dalam melaksanakan fungsi
dan menjalankan kuasa yang diperuntukkan di bawah Akta yang dicadangkan.

_Fasal 5_ bertujuan untuk mengadakan peruntukan bagi penerusan Pejabat

Petunjuk Geografi Pusat dan pejabat cawangannya yang ditubuhkan di bawah
Akta yang dimansuhkan masing-masing sebagai Pejabat Petunjuk Geografi dan
pejabat cawangannya, dan memperuntukkan bagi kuasa untuk menubuhkan
pejabat cawangan baharu.

4. Bahagian III mengandungi peruntukan yang berhubungan dengan Daftar
Petunjuk Geografi dan rekod Pendaftar.

_Fasal 6 bertujuan untuk mengadakan peruntukan bagi penyenggaraan Daftar_

dan rekod Pendaftar.

_Fasal 7_ bertujuan untuk mengadakan peruntukan bagi pemeriksaan Daftar.

5. Bahagian IV memperkatakan tentang semua perkara yang berhubungan
dengan pendaftaran suatu petunjuk geografi.

_Fasal 8 dan 9 bertujuan untuk menyatakan kehendak bagi suatu permohonan_

bagi pendaftaran suatu petunjuk geografi kepada Pendaftar.

_Fasal 10 bertujuan untuk mengadakan peruntukan bagi alasan bagi penolakan_

pendaftaran suatu petunjuk geografi.

_Fasal 11 bertujuan untuk memberi Pendaftar kuasa untuk mendaftarkan_

apa-apa petunjuk geografi homonim dengan syarat yang praktik bagi membezakan
petunjuk geografi homonim itu dengan petunjuk geografi terdahulu.

_Fasal 12 bertujuan untuk menyatakan tatacara pemeriksaan permohonan_

bagi pendaftaran suatu petunjuk geografi yang akan dijalankan oleh Pendaftar.

_Fasal 13 bertujuan untuk mengadakan peruntukan bagi proses penyetujuterimaan_

permohonan bagi pendaftaran suatu petunjuk geografi oleh Pendaftar.

_Fasal 14 bertujuan untuk mengadakan peruntukan bagi penyiaran_

penyetujuterimaan permohonan bagi pendaftaran suatu petunjuk geografi dalam
Jurnal Rasmi Harta Intelek.


-----

_Petunjuk Geografi_ 91

_Fasal 15 bertujuan untuk membenarkan apa-apa pindaan atau penarikan balik_

permohonan bagi pendaftaran suatu petunjuk geografi untuk dibuat oleh
pemohon sebelum pendaftaran petunjuk geografi itu.

_Fasal 16_ menyatakan tatacara tentang prosiding bangkangan di hadapan

Pendaftar dan rayuan kepada Mahkamah terhadap keputusan Pendaftar yang
berhubungan dengan prosiding bangkangan.

_Fasal 17_ bertujuan untuk mengadakan peruntukan bagi cara pendaftaran

suatu petunjuk geografi. Apabila suatu pendaftaran petunjuk geografi dibuat,
perakuan pendaftaran akan dikeluarkan dengan tarikh pendaftaran yang sama
dengan tarikh pemfailan permohonan bagi pendaftaran petunjuk geografi itu.

6. Bahagian V memperkatakan tentang perkara yang berhubung dengan
tempoh dan pembaharuan pendaftaran petunjuk geografi.

_Fasal 18 bertujuan untuk mengadakan peruntukan bagi tempoh pendaftaran_

dan pembaharuan suatu petunjuk geografi yang setiap satunya hendaklah bagi
tempoh selama sepuluh tahun.

_Fasal 19_ bertujuan untuk mengadakan peruntukan bagi tatacara bagi

pembaharuan dan kemasukan semula pendaftaran suatu petunjuk geografi dan
kesan kegagalan untuk memperbaharui atau memasukkan semula pendaftaran
suatu petunjuk geografi.

7. Bahagian VI menyatakan perkara yang berhubungan dengan pembetulan
dan pembatalan suatu petunjuk geografi berdaftar.

_Fasal 20 bertujuan untuk memperuntukkan bahawa bagi maksud Bahagian VI_

Akta yang dicadangkan, takrif “petunjuk geografi” hendaklah termasuk
suatu varian.

_Fasal 21 bertujuan untuk memberi Pendaftar kuasa untuk membuat apa-apa_

pembetulan dalam Daftar dan rekod Pendaftar. Fasal ini juga bertujuan untuk
memperuntukkan bahawa seseorang tuan punya berdaftar suatu petunjuk
geografi boleh membuat permintaan kepada Pendaftar bagi apa-apa pembetulan
untuk dibuat dalam Daftar. Suatu perakuan pendaftaran petunjuk geografi akan
dikeluarkan kepada tuan punya berdaftar selepas pembetulan itu.

_Fasal 22 bertujuan untuk mengadakan peruntukan bagi seseorang tuan punya_

berdaftar petunjuk geografi untuk membuat permintaan kepada Pendaftar bagi
suatu pembatalan sukarela suatu petunjuk geografi.

_Fasal 23 bertujuan untuk mengadakan peruntukan bagi mekanisme pembatalan_

suatu petunjuk geografi berdaftar oleh Mahkamah Tinggi.

_Fasal 24 bertujuan untuk mengadakan peruntukan bagi kesan pembatalan_

pendaftaran apa-apa varian.

8. Bahagian VII memperkatakan tentang kesan petunjuk geografi berdaftar.


-----

92 _Rang Undang-Undang_

_Fasal 25 bertujuan untuk mengadakan peruntukan bagi hak yang diberikan_

kepada tuan punya berdaftar petunjuk geografi itu dan hal keadaan bagi
penggunaan hak itu.

_Fasal 26 bertujuan untuk memperuntukkan bahawa pendaftaran suatu petunjuk_

geografi boleh dipindah milik oleh tuan punya berdaftar kepada orang lain.

_Fasal 27 bertujuan untuk memperuntukkan bahawa Daftar, suatu pendaftaran_

apa-apa pemindahmilikan suatu pendaftaran petunjuk geografi dan suatu
pendaftaran seseorang sebagai tuan punya berdaftar suatu petunjuk geografi
hendaklah menjadi keterangan prima facie bagi fakta yang terkandung dalamnya
dalam mana-mana prosiding undang-undang.

_Fasal 28 bertujuan untuk mengadakan peruntukan bagi hak penggunaan suatu_

petunjuk geografi berdaftar kepada pengeluar yang menjalankan aktivitinya
dalam kawasan geografi yang dinyatakan dalam Daftar. Menurut fasal ini,
tuan punya berdaftar suatu petunjuk geografi tidak mempunyai hak untuk
menghentikan pengeluar itu daripada menggunakan petunjuk geografi itu
dengan syarat bahawa ia digunakan mengikut kualiti, reputasi atau ciri-ciri
yang dinyatakan dalam Daftar.

9. Bahagian VIII memperkatakan tentang semua perkara yang berhubungan
dengan ejen petunjuk geografi termasuk pendaftaran, pembaharuan pendaftaran,
kelakuan dan alamat penyampaian bagi ejen petunjuk geografi berdaftar.

_Fasal 29 bertujuan untuk mengadakan peruntukan bagi pengiktirafan_

ejen petunjuk geografi berdaftar dan hal keadaan yang dalamnya seseorang
ejen petunjuk geografi berdaftar dikehendaki untuk dilantik.

_Fasal 30 bertujuan untuk memperuntukkan bahawa Pendaftar hendaklah_

menyimpan dan menyenggara Daftar Ejen Petunjuk Geografi yang hendaklah
mengandungi semua butir-butir yang perlu bagi ejen petunjuk geografi berdaftar.

_Fasal 31 bertujuan untuk mengadakan peruntukan bagi pendaftaran_

ejen petunjuk geografi.

_Fasal 32 bertujuan untuk mengadakan peruntukan bagi kuasa tertentu kepada_

Pendaftar yang berhubungan dengan pendaftaran seorang ejen petunjuk geografi,
antara lain, untuk membatalkan pendaftaran ejen petunjuk geografi dan menukar
alamat penyampaian ejen petunjuk geografi berdaftar.

_Fasal 33 mengenakan bahawa semua komunikasi yang dibuat termasuk_

apa-apa rekod atau dokumen yang digunakan semasa komunikasi antara seorang
ejen petunjuk geografi berdaftar dengan orang yang melantik dan memberi
kuasa kepadanya untuk bertindak sebagai ejen ialah komunikasi terlindung
sebagaimana komunikasi antara seorang peguam cara dengan anak guamnya.

10. Bahagian IX memperkatakan tentang semua perkara yang dikira sebagai

kesalahan.

_Fasal 34_ memperuntukkan bagi kesalahan memakaikan dengan salah suatu

petunjuk geografi pada apa-apa barang.


-----

_Petunjuk Geografi_ 93

_Fasal 35 memperuntukkan bagi kesalahan mengimport atau menjual apa-apa_

barang yang dipakaikan suatu petunjuk geografi dengan salah.

_Fasal 36 memperuntukkan bagi kesalahan mengemukakan maklumat palsu_

kepada Pejabat Petunjuk Geografi atau membuat catatan palsu dalam Daftar.

_Fasal 37 memperuntukkan bagi kesalahan menyatakan dengan palsu suatu_

petunjuk geografi sebagai suatu petunjuk geografi berdaftar dan menyatakan
dengan palsu barang yang baginya suatu petunjuk geografi itu didaftarkan.

_Fasal 38_ memperuntukkan bagi kesalahan yang berhubungan dengan

ketidakpatuhan terhadap mana-mana saman untuk hadir sebagai saksi atau
suatu permintaan yang dibuat oleh Pendaftar untuk mengeluarkan apa-apa
dokumen atau artikel.

11. Bahagian X memperkatakan tentang perkara yang berhubungan dengan
kuasa Pengawal, Timbalan Pengawal dan Penolong Pengawal untuk menjalankan
penyiasatan dan penguatkuasaan, dan mengambil tindakan tertentu terhadap
pesalah.

_Fasal 39 bertujuan untuk mengadakan peruntukan bagi tafsiran perkataan dan_

ungkapan tertentu yang digunakan dalam Bahagian X Akta yang dicadangkan.

_Fasal 40 bertujuan untuk mengadakan peruntukan bagi kuasa dan tanggungjawab_

Pengawal, Timbalan Pengawal dan Penolong Pengawal.

_Fasal 41 bertujuan untuk memberikan kuasa kepada Penolong Pengawal,_

yang mempunyai alasan yang munasabah untuk mengesyaki apa-apa kesalahan
sedang atau akan dilakukan, untuk menjalankan suatu penyiasatan dan
apabila sedang menjalankan penyiasatan, dia boleh menjalankan kuasa yang
berhubungan dengan penyiasatan polis dalam kes boleh tangkap sebagaimana
yang diperuntukkan di bawah Kanun Tatacara Jenayah.

_Fasal 42 bertujuan untuk memperuntukkan bahawa Penolong Pengawal_

boleh mula menjalankan suatu penyiasatan ke atas mana-mana orang
yang telah melakukan atau sedang melakukan apa-apa kesalahan apabila
menerima suatu aduan. _Fasal ini juga memperuntukkan bagi seseorang_
yang berkepentingan untuk membuat suatu aduan kepada Penolong
Pengawal untuk mula menyiasat suatu kesalahan yang melibatkan
apa-apa barang yang diletakkan dengan suatu petunjuk geografi yang tidak
sama dengan petunjuk geografi berdaftar itu setelah mendapat penentusahan
Pendaftar.

_Fasal 43 bertujuan untuk memberi Penolong Pengawal kuasa untuk_

mendapatkan maklumat dalam menjalankan penyiasatannya daripada mana-mana
orang yang dia mempunyai alasan untuk mempercayai bahawa orang itu
mempunyai apa-apa maklumat atau dokumen yang berkaitan atau boleh memberi
keterangan dan menetapkan tatacara untuk menghendaki maklumat itu.

_Fasal 44 bertujuan untuk memberi Penolong Pengawal kuasa untuk menyimpan_

dokumen selama tempoh masa semasa menjalankan penyiasatannya.


-----

94 _Rang Undang-Undang_

_Fasal 45 memperuntukkan bahawa mana-mana orang yang menzahirkan_

atau menggunakan apa-apa maklumat atau dokumen rahsia berkenaan dengan
sesuatu perusahaan tertentu atau hal ehwal seseorang yang diperoleh di bawah
Akta yang dicadangkan, melakukan suatu kesalahan.

_Fasal 46 membenarkan mana-mana orang untuk tidak menzahirkan apa-apa_

komunikasi yang dilindungi daripada penzahiran di bawah Akta Keterangan 1950
antara seorang peguam bela dengan anak guamnya.

_Fasal 47 bertujuan untuk memperuntukkan bahawa seseorang yang memberikan_

maklumat, keterangan atau dokumen palsu atau mengelirukan dalam penjalanan
suatu penyiasatan oleh Penolong Pengawal, melakukan suatu kesalahan.

_Fasal 48_ bertujuan untuk memperuntukkan bahawa seseorang yang

memusnahkan, menyembunyikan, memalsukan atau mengubah atau menghantar
atau cuba untuk menghantar atau berkomplot dengan mana-mana orang lain
untuk mengalihkan dari premisnya atau menghantar ke luar Malaysia apa-apa
barang, dokumen, bahan, artikel atau benda yang disimpan atau disenggarakan
dengan niat untuk memfraud Penolong Pengawal atau untuk menyekat,
melengahkan atau menghalang suatu penyiasatan yang sedang dijalankan oleh
Penolong Pengawal, melakukan suatu kesalahan.

_Fasal 49 bertujuan untuk memberi Penolong Pengawal kuasa untuk membuat_

penangkapan tanpa waran mana-mana orang yang dipercayainya dengan
munasabah telah melakukan atau cuba untuk melakukan suatu kesalahan
di bawah Akta yang dicadangkan.

_Fasal 50 bertujuan untuk memberi Penolong Pengawal kuasa untuk memasuki_

premis, memeriksa dan menyita apa-apa barang, dokumen, bahan, artikel atau
benda dalam menjalankan penyiasatan dan melaksanakan fungsinya di bawah
Akta yang dicadangkan.

_Fasal 51 bertujuan untuk memberi Penolong Pengawal kuasa untuk memasuki_

apa-apa premis dengan waran geledah yang diperoleh daripada Majistret untuk
menggeledah dan menyita apa-apa keterangan atau benda.

_Fasal 52 bertujuan untuk memberi Penolong Pengawal kuasa untuk memasuki_

mana-mana premis tanpa waran geledah yang diperoleh daripada Majistret jika
dia mempunyai sebab yang munasabah untuk mempercayai bahawa oleh sebab
kelengahan dalam mendapatkan waran geledah akan menyebabkan penyiasatan
terjejas atau keterangan mengenai pelakuan pelanggaran atau kesalahan mungkin
diganggu, dipindahkan, dirosakkan atau dimusnahkan.

_Fasal 53 bertujuan untuk memberi Penolong Pengawal kuasa untuk mengakses_

kepada apa-apa maklumat berekod, atau data berkomputer atau berdigital,
sama ada yang disimpan dalam komputer atau apa-apa radas atau bahan yang
berkaitan.


-----

_Petunjuk Geografi_ 95

_Fasal 54 bertujuan untuk memperuntukkan bahawa mana-mana orang yang_

mempunyai maklumat atau mengesyaki seorang Penolong Pengawal sedang
menjalankan atau telah menjalankan suatu penyiasatan dan menzahirkan maklumat
itu kepada mana-mana orang lain yang mungkin menjejaskan penyiasatan atau
penyiasatan yang dicadangkan, melakukan suatu kesalahan.

_Fasal 55 bertujuan untuk memperuntukkan bahawa waran geledah yang_

dikeluarkan di bawah Akta yang dicadangkan adalah sah dan boleh dikuatkuasakan
walau apa pun apa-apa kecacatan, kesilapan atau peninggalan dalam waran
itu atau dalam permohonan bagi waran itu dan tiap-tiap benda yang disita
di bawah waran tersebut hendaklah boleh diterima sebagai keterangan dalam
mana-mana prosiding di bawah Akta yang dicadangkan.

_Fasal 56 bertujuan untuk menghendaki Penolong Pengawal untuk menyediakan_

suatu senarai benda yang telah disita dan menyerahkan salinan senarai itu
kepada penghuni premis yang telah digeledah.

_Fasal 57_ bertujuan untuk menjelaskan bahawa semua barang, dokumen,

bahan, artikel atau benda yang disita dalam menjalankan kuasa yang diberikan
di bawah Akta yang dicadangkan boleh dilucuthakkan mengikut prosedur yang
ditetapkan.

_Fasal 58 bertujuan untuk memperuntukkan bahawa Penolong Pengawal yang_

melakukan penyitaan itu boleh melepaskan barang, dokumen, bahan, artikel
atau benda yang disita itu kepada orang yang ditentukan olehnya sebagai
berhak secara sah kepadanya.

_Fasal 59 bertujuan untuk memperuntukkan bahawa tiada orang berhak untuk_

mendapatkan kos prosiding di hadapan mana-mana mahkamah atau apa-apa
ganti rugi atau relief lain berkenaan dengan apa-apa barang, dokumen, bahan,
artikel atau benda yang disita mengikut peruntukan Akta yang dicadangkan
melainkan jika penyitaan itu dibuat tanpa sebab yang munasabah.

_Fasal 60 bertujuan untuk memperuntukkan bahawa mana-mana orang yang_

enggan untuk memberi akses kepada mana-mana premis kepada mana-mana
Penolong Pengawal, atau mengamang, menghalang, menggalang atau melengahkan
mana-mana Penolong Pengawal dalam memasuki ke dalam premis, melakukan
suatu kesalahan.

_Fasal 61 bertujuan untuk menjelaskan bahawa tiada ejen provokasi boleh_

disifatkan sebagai tidak boleh dipercayai hanya oleh sebab dia cuba untuk bersubahat
atau telah bersubahat dalam melakukan suatu kesalahan oleh mana-mana orang
di bawah Akta yang dicadangkan jika cubaan untuk bersubahat atau pensubahatan
itu adalah untuk mendapatkan keterangan terhadap orang itu.

_Fasal 62_ bertujuan untuk menjelaskan bahawa barang, dokumen, bahan,

artikel atau benda yang menjadi hal perkara suatu kesalahan yang dijumpai
dalam dua atau lebih pakej atau bekas dalam perihalan yang sama hendaklah
dianggap mengandungi barang, dokumen, bahan, artikel atau benda yang sama
jenis, kuantiti dan kualiti dalam semua pakej, sehingga dan melainkan jika
dibuktikan selainnya.


-----

96 _Rang Undang-Undang_

_Fasal 63_ bertujuan untuk memperuntukkan bahawa Mahkamah Sesyen

hendaklah mempunyai bidang kuasa untuk membicarakan apa-apa kesalahan
di bawah Akta yang dicadangkan dan untuk mengenakan hukuman penuh bagi
kesalahan itu.

_Fasal 64 mengenakan kehendak bahawa semua pendakwaan berhubung_

dengan apa-apa kesalahan di bawah Akta yang dicadangkan hendaklah dimulakan
dengan keizinan bertulis Pendakwa Raya.

_Fasal 65_ bertujuan untuk memberi Pengawal kuasa untuk mengkompaun

apa-apa kesalahan yang boleh dikompaun yang dilakukan oleh mana-mana
orang dengan keizinan bertulis Pendakwa Raya dan memperuntukkan tatacara
yang berhubungan dengannya.

_Fasal 66_ bertujuan untuk memperuntukkan bahawa prinsipal, seseorang

pekhidmat atau ejen seseorang yang melakukan suatu kesalahan atau melakukan
apa-apa atau meninggalkan untuk melakukan apa-apa yang akan menjadi suatu
kesalahan di bawah Akta yang dicadangkan hendaklah disifatkan sebagai
bersalah atas kesalahan itu dan boleh dikenakan hukuman bagi kesalahan itu
melainkan jika prinsipal itu membuktikan bahawa perbuatan atau peninggalan
itu bukan dalam skop biasa pekerjaan pekhidmat atau agensi ejen itu atau
perbuatan atau peninggalan itu dilakukan atau ditinggalkan tanpa persetujuan
atau pembiaran prinsipal itu dan bahawa prinsipal itu telah menjalankan segala
usaha yang wajar untuk mengelakkan pelakuan atau peninggalan itu.

_Fasal 67 bertujuan untuk mengenakan bahawa dalam keadaan suatu kesalahan_

dilakukan oleh suatu pertubuhan perbadanan, pengarah, ketua pegawai eksekutif,
ketua pegawai operasi, pengurus, setiausaha atau pegawai lain yang serupa
dalam pertubuhan perbadanan itu atau yang berupa sebagai bertindak dalam
kapasiti sedemikian atau bertanggungjawab bagi pengurusan apa-apa hal
ehwal pertubuhan perbadanan atau membantu pengurusan itu boleh dipertuduh
secara berasingan atau bersesama dalam prosiding yang sama bersekali dengan
pertubuhan perbadanan itu dan pertubuhan perbadanan itu didapati bersalah,
dia hendaklah disifatkan sebagai bersalah atas kesalahan itu melainkan jika dia
dapat membuktikan bahawa kesalahan itu telah dilakukan tanpa pengetahuan,
persetujuan atau pembiarannya dan bahawa dia telah mengambil segala
langkah berjaga-jaga yang munasabah dan menjalankan usaha yang wajar
untuk mengelakkan pelakuan kesalahan itu.

_Fasal 68 bertujuan untuk memperuntukkan bahawa tiada tindakan, guaman,_

pendakwaan atau prosiding lain boleh diambil, dimulakan atau dikekalkan
terhadap Pengawal, Timbalan Pengawal, Penolong Pengawal atau mana-mana
orang lain yang berkenaan dengan apa-apa perbuatan yang diarahkan atau
dilakukan bagi maksud menguatkuasakan Akta yang dicadangkan ini.

12. Bahagian XI memperkatakan tentang prosiding undang-undang

di mahkamah, kos dan keterangan.

_Fasal 69_ bertujuan untuk memperuntukkan bahawa suatu salinan tiap-tiap

permohonan kepada Mahkamah Tinggi yang berhubungan dengan suatu
permohonan bagi pendaftaran petunjuk geografi atau suatu petunjuk geografi
berdaftar hendaklah disampaikan kepada Pendaftar oleh pihak-pihak kepada


-----

_Petunjuk Geografi_ 97

permohonan itu. Selanjutnya, fasal ini juga menghendaki suatu pihak yang
kepadanya perintah atau penghakiman yang dibuat atau diberikan itu berpihak
untuk menyampaikan perintah atau penghakiman itu kepada Pendaftar.

_Fasal 70_ bertujuan untuk menjelaskan bahawa Pendaftar tidak boleh

dinamakan sebagai suatu pihak kepada prosiding undang-undang tertentu jika
tiada kausa tindakan terhadap Pendaftar.

_Fasal 71 bertujuan untuk mengadakan peruntukan bagi perkara yang_

berhubungan dengan kehadiran Pendaftar dalam apa-apa prosiding undang-undang
di hadapan Mahkamah Tinggi.

_Fasal 72 bertujuan untuk memberi mahkamah kuasa untuk mengawardkan_

kos kepada mana-mana pihak dalam prosiding di hadapan mahkamah dan
memperuntukkan bahawa Pendaftar tidak boleh diperintahkan untuk membayar
kos mana-mana pihak lain.

_Fasal 73 bertujuan untuk memperuntukkan bahawa dalam apa-apa prosiding_

undang-undang yang kesahan suatu petunjuk geografi berdaftar dipersoalkan dan
keputusan yang diberikan itu memihak kepada tuan punya berdaftar petunjuk
geografi itu, Mahkamah Tinggi boleh memperakui yang sedemikian dan jika
kesahan petunjuk geografi berdaftar itu dipersoalkan lagi dalam prosiding
undang-undang yang kemudian, tuan punya berdaftar petunjuk geografi itu
apabila memperoleh keputusan yang memihak kepadanya dalam prosiding
undang-undang yang berikutnya hendaklah mempunyai hak untuk memohon kos,
caj atau perbelanjaannya secara keseluruhan sebagaimana antara peguam cara
dengan anak guamnya melainkan jika Mahkamah Tinggi memperakui selainnya.

_Fasal 74 bertujuan untuk memperuntukkan bahawa suatu salinan atau cabutan_

daripada apa-apa borang atau dokumen yang difailkan di Pejabat Petunjuk Geografi
yang telah diperakui sebagai suatu salinan benar atau cabutan yang ditandatangani
dan dimeterai oleh Pendaftar hendaklah boleh diterima sebagai keterangan
dalam apa-apa prosiding sebagai keterangan yang mempunyai kesahan yang
sama dengan dokumen asal itu.

_Fasal 75 bertujuan untuk memperuntukkan bahawa suatu salinan bercetak_

atau bertulis atau cabutan daripada Daftar yang telah diperakui sebagai salinan
benar atau cabutan oleh Pendaftar dan ditandatangani dan dimeterai oleh
Pendaftar dengan meterainya hendaklah boleh diterima sebagai keterangan
dalam mana-mana prosiding di hadapan mana-mana mahkamah tanpa bukti
lanjut atau pengemukaan dokumen asal. Fasal ini juga bertujuan untuk memberi
Pendaftar kuasa untuk mengeluarkan suatu perakuan bagi apa-apa perbuatan
yang Pendaftar diberi kuasa untuk melakukan dan yang dia telah atau belum
lakukan yang hendaklah menjadi keterangan _prima facie dalam mana-mana_
prosiding di hadapan mana-mana mahkamah yang dia telah lakukan atau belum
lakukan perbuatan itu.

_Fasal 76 bertujuan untuk memperuntukkan bahawa apa-apa borang, maklumat_

atau dokumen, yang telah difailkan atau dikeluarkan oleh Pendaftar secara
elektronik hendaklah menjadi salinan benar borang, maklumat atau dokumen
itu yang difailkan dengan Pendaftar seperti yang dikehendaki di bawah
Akta yang dicadangkan ini.


-----

98 _Rang Undang-Undang_

13. Bahagian XII memperkatakan tentang perkara yang berhubungan dengan

perlindungan suatu petunjuk geografi yang hak perlindungannya boleh digunakan
oleh orang yang berkepentingan dalam memulakan prosiding dalam
Mahkamah Tinggi untuk mencegah penggunaan tertentu petunjuk geografi.

_Fasal 77 bertujuan untuk mengadakan peruntukan bagi hak dan alasan yang perlu_

dipenuhi oleh mana-mana orang yang berkepentingan bagi barang yang dikenal pasti
oleh suatu petunjuk geografi untuk memperoleh suatu injunksi atau remedi lain
di Mahkamah Tinggi. _Fasal_ ini juga memperuntukkan bahawa orang yang
berkepentingan yang memfailkan tindakan boleh memperoleh relief dari
Mahkamah Tinggi seperti injunksi, ganti rugi, akaun keuntungan atau remedi
perundangan yang lain sebagaimana yang difikirkan patut oleh Mahkamah Tinggi.

_Fasal 78 bertujuan untuk memperuntukkan bahawa mana-mana orang yang_

berkepentingan bagi apa-apa barang yang dikenal pasti oleh suatu petunjuk
geografi homonim boleh memulakan prosiding di Mahkamah Tinggi dan
Mahkamah Tinggi hendaklah mempunyai bidang kuasa untuk menentukan
permohonan berkaitan dengan petunjuk geografi homonim itu.

14. Bahagian XIII memperkatakan tentang peruntukan yang berhubungan

dengan kecualian yang terpakai bagi semua petunjuk geografi sama ada
petunjuk geografi berdaftar atau petunjuk geografi tidak berdaftar.

_Fasal 79, 80, 81 dan 82 bertujuan untuk mengadakan peruntukan bagi kecualian_

penggunaan tertentu suatu petunjuk geografi, kegagalan untuk mengambil
tindakan, penggunaan terdahulu dan penggunaan nama sendiri.

_Fasal 83_ dan 84 bertujuan untuk mengadakan peruntukan bagi kecualian

penggunaan tertentu petunjuk geografi berdaftar dan penggunaan terdahulu
petunjuk geografi berdaftar dan cap dagangan berdaftar.

15. Bahagian XIV memperkatakan tentang perkara pelbagai dan am.

_Fasal 85 bertujuan untuk mengadakan peruntukan bagi penyiaran_

Jurnal Rasmi Harta Intelek. _Fasal ini juga memperuntukkan bahawa_
suatu salinan Jurnal Rasmi Harta Intelek hendaklah, apabila disiarkan,
boleh diterima dalam prosiding undang-undang sebagai keterangan tanpa
bukti lanjut diberikan bahawa salinan itu telah disiarkan dan salinan jurnal
itu hendaklah menjadi keterangan _prima facie tentang fakta yang dinyatakan_
dalamnya.

_Fasal 86_ bertujuan untuk memperuntukkan bahawa Pendaftar boleh

menyediakan suatu perkhidmatan bagi pemfailan elektronik apa-apa dokumen
yang dikehendaki untuk difailkan dengan Pendaftar.

_Fasal 87 bertujuan untuk memperuntukkan kuasa kepada Pendaftar untuk_

mengeluarkan dokumen melalui cara elektronik.

_Fasal 88_ bertujuan untuk memperuntukkan bahawa mana-mana orang

yang berurusan dengan Pendaftar dikehendaki untuk memberikan alamat
penyampaiannya dengan Pendaftar.


-----

_Petunjuk Geografi_ 99

_Fasal 89 bertujuan untuk memberi Pendaftar kuasa untuk membenarkan_

pindaan dibuat untuk membetulkan apa-apa kesalahan perkeranian atau apa-apa
kesilapan atas apa-apa dokumen yang difailkan dengan Pendaftar.

_Fasal 90 bertujuan untuk memberi Pendaftar kuasa untuk membenarkan_

pelanjutan masa bagi apa-apa perbuatan yang dikehendaki untuk dilakukan
di bawah Akta yang dicadangkan termasuk kuasa untuk membenarkan pelanjutan
masa dalam keadaan berlaku suatu kesilapan di pihak Pejabat Petunjuk Geografi,
ejen petunjuk geografi berdaftar atau hal keadaan yang di luar kawalan orang
itu atau ejen petunjuk geografi berdaftarnya.

_Fasal 91 bertujuan untuk mengadakan peruntukan bagi penghidupan semula_

apa-apa pemohonan yang disifatkan ditarik balik, hak yang telah dimansuhkan,
atau benda yang telah terhenti berkuat kuasa atau wujud.

_Fasal 92 bertujuan untuk mengadakan peruntukan bagi cara memberikan_

keterangan dalam semua prosiding di hadapan Pendaftar.

_Fasal 93 bertujuan untuk mengenakan kewajipan ke atas Pendaftar Petunjuk_

Geografi untuk memberi peluang untuk didengar kepada mana-mana pemohon
bagi pendaftaran suatu petunjuk geografi atau tuan punya berdaftar suatu
petunjuk geografi sebelum menjalankan kuasa budi bicaranya terhadap mereka.

_Fasal 94_ bertujuan untuk memberi Pendaftar kuasa untuk mengawardkan

apa-apa kos termasuk penetapan kos sebagaimana yang dikira sebagai munasabah
oleh Pendaftar kepada mana-mana pihak dalam semua prosiding yang dibawa
di hadapannya.

_Fasal 95_ bertujuan untuk memberi Pendaftar kuasa untuk mengeluarkan

garis panduan dan arahan amalan mengenai apa-apa perkara yang berhubungan
dengan petunjuk geografi di bawah Akta yang dicadangkan.

_Fasal 96 bertujuan untuk menyatakan perkara yang mana-mana orang yang_

terkilan boleh membuat rayuan kepada Mahkamah Tinggi terhadap keputusan
Pendaftar.

_Fasal 97_ bertujuan untuk menjelaskan bahawa tiada apa-apa jua

dalam Akta yang dicadangkan akan menjejaskan hak seseorang di bawah
Akta Cap Dagangan 2019.

_Fasal 98 bertujuan untuk memberi Menteri kuasa untuk membuat semua_

peraturan-peraturan yang perlu sebagaimana yang dikehendaki di bawah Akta
yang dicadangkan.

_Fasal 99_ bertujuan untuk memberi Menteri kuasa untuk meminda Jadual

kepada Akta yang dicadangkan.

16. Bahagian XV memperkatakan tentang perkara yang berhubungan dengan

pemansuhan, kecualian dan peralihan.

_Fasal 100 bertujuan untuk mengadakan peruntukan bagi peruntukan pemansuhan,_

kecualian dan peralihan.


-----

100 _Rang Undang-Undang_

_Fasal 101_ bertujuan untuk memberi Pendaftar kuasa untuk mengeluarkan

garis panduan dan arahan amalan bagi apa-apa perkara yang berkuat kuasa
sebelum permulaan kuat kuasa Akta yang dicadangkan untuk diuruskan dengan
sedemikian cara sehingga bertepatan dengan Akta yang dicadangkan.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3266]


-----

