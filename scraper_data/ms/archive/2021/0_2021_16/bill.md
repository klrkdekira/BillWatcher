---
Year: 2021
Bill: D.R.17/2021 - RUU Langkah-Langkah Sementara bagi Mengurangkan Kesan Penyakit Koronavirus 2019 (COVID-19) (Pindaan) (Lulus)
Title: D.R.17/2021 - RUU Langkah-Langkah Sementara bagi Mengurangkan Kesan Penyakit Koronavirus 2019 (COVID-19) (Pindaan) (Lulus)
Download URL: https://www.parlimen.gov.my/files/billindex/pdf/2021/DR%2017%20-%20BM.pdf
URL: https://www.parlimen.gov.my/files/billindex/pdf/2021/DR%2017%20-%20BM.pdf
---
---
Reading:
D.R.17/2021
Bacaan Pertama Pada:14/12/2021
Bacaan Kedua Pada:16/12/2021
Dibentang Oleh:YB Datuk Wira Hajah Mas Ermieyati binti Samsudin - Timbalan Menteri di JPM (Parlimen dan Undang-Undang)
Diluluskan Pada:16/12/2021
Dibentang Oleh:YB Datuk Wira Hajah Mas Ermieyati binti Samsudin - Timbalan Menteri di JPM (Parlimen dan Undang-Undang)
---

_Langkah-Langkah Sementara bagi Mengurangkan_ 1

_Kesan Penyakit Koronavirus 2019 (COVID-19) (Pindaan)_

**D.R. 17/2021**

RANG UNDANG-UNDANG

_b e r n a m a_

Suatu Akta untuk meminda Akta Langkah-Langkah Sementara
bagi Mengurangkan Kesan Penyakit Koronavirus 2019
(COVID-19) 2020.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas**

**1.** Akta ini bolehlah dinamakan Akta Langkah-Langkah
Sementara bagi Mengurangkan Kesan Penyakit Koronavirus 2019
(COVID-19) (Pindaan) 2021.

**Pindaan tajuk panjang**

**2.** Akta Langkah-Langkah Sementara bagi Mengurangkan
Kesan Penyakit Koronavirus 2019 (COVID-19) 2020 [Akta 829],
yang disebut “Akta ibu” dalam Akta ini, dipinda dalam tajuk
panjang dengan memasukkan selepas perkataan “Akta Agensi
Pekerjaan Swasta 1981,” perkataan “Ordinan Buruh Sabah, Ordinan
Buruh Sarawak,”.


-----

2 _Rang Undang-Undang_

**Pindaan seksyen 2**

**3.** Seksyen 2 Akta ibu dipinda dengan memasukkan selepas
perkataan “[Akta 246],” perkataan “Ordinan Buruh Sabah

[Bab 67], Ordinan Buruh Sarawak [Bab 76],”.

**Pindaan seksyen 9**

**4.** Seksyen 9 Akta ibu dipinda dengan menggantikan
subseksyen (1) dengan subseksyen yang berikut:

“(1) Apa-apa pertikaian berkenaan dengan apa-apa

ketidakupayaan mana-mana pihak atau pihak-pihak untuk
melaksanakan apa-apa obligasi kontraktual yang timbul
daripada apa-apa kontrak yang disebabkan oleh langkah-langkah
yang ditetapkan, dibuat atau diambil di bawah Akta Pencegahan
dan Pengawalan Penyakit Berjangkit 1988 untuk mengawal
atau mencegah merebaknya COVID-19 bolehlah diselesaikan
dengan cara pengantaraan.”.

**Bahagian baharu XIa**

**5.** Akta ibu dipinda dengan memasukkan selepas Bahagian XI
bahagian yang berikut:

“Bahagian XIa

PENGUBAHSUAIAN TAMBAHAN KEPADA AKTA PEMAJUAN

PERUMAHAN (KAWALAN DAN PELESENAN) 1966

**Tafsiran**

**38a.** Dalam Bahagian ini—

_(a)_ “perjanjian” ertinya suatu perjanjian bagi kontrak jualan

bagi jual beli kediaman perumahan dalam borang
yang ditetapkan dalam Jadual G, H, I dan J
Peraturan-Peraturan Pemajuan Perumahan (Kawalan
dan Pelesenan) 1989; dan


-----

_Langkah-Langkah Sementara bagi Mengurangkan_ 3

_Kesan Penyakit Koronavirus 2019 (COVID-19) (Pindaan)_

_(b)_ “perjanjian pertama” ertinya perjanjian yang

pertama dibuat antara pembeli dengan pemaju bagi
suatu kediaman perumahan berhubung dengan suatu
pemajuan perumahan di bawah satu lesen pemaju
perumahan dan satu permit iklan dan jualan.

**Caj pembayaran lewat**

**38b.** (1) Berhubung dengan suatu pemajuan perumahan,
walau apa pun apa-apa perjanjian yang dibuat antara pemaju
dengan pembeli, jika disebabkan oleh langkah-langkah yang
ditetapkan, dibuat atau diambil di bawah Akta Pencegahan
dan Pengawalan Penyakit Berjangkit 1988 untuk mengawal
atau mencegah merebaknya COVID-19, pembeli gagal untuk
membayar apa-apa ansuran bagi tempoh dari 1 Januari 2021
hingga 31 Disember 2021, pemaju tidak boleh mengenakan
apa-apa caj pembayaran lewat berkenaan dengan ansuran
yang tidak berbayar itu ke atas pembeli itu.

(2) Subseksyen (1) hanya terpakai kepada pembeli dan
pemaju suatu pemajuan perumahan yang perjanjian pertamanya
telah dibuat sebelum 31 Mei 2021.

**Penyerahan pemilikan kosong dan penyiapan kemudahan**
**bersama**

**38c.** (1) Berhubung dengan suatu pemajuan perumahan,
walau apa pun apa-apa perjanjian yang dibuat antara pemaju
dengan pembeli, pemaju boleh memohon kepada Menteri bagi
mana-mana tempoh dari 1 Januari 2021 hingga 31 Disember 2021
dikecualikan daripada pengiraan masa bagi penyerahan
pemilikan kosong suatu kediaman perumahan atau penyiapan
kemudahan bersama, mengikut mana-mana yang berkenaan,
dalam pemajuan perumahan itu.

(2) Apabila mempertimbangkan permohonan di bawah
subseksyen (1), Menteri boleh mengecualikan mana-mana tempoh
dari 1 Januari 2021 hingga 31 Disember 2021 daripada pengiraan
masa bagi penyerahan pemilikan kosong suatu rumah kediaman
atau penyiapan kemudahan bersama jika Menteri berpuas hati
bahawa disebabkan oleh langkah-langkah yang ditetapkan,


-----

_Rang Undang-Undang_

dibuat atau diambil di bawah Akta Pencegahan dan Pengawalan
Penyakit Berjangkit 1988 untuk mengawal atau mencegah
merebaknya COVID-19, pemaju itu tidak dapat menyerahkan
pemilikan kosong suatu kediaman perumahan atau menyiapkan
kemudahan bersama mengikut perjanjian.

(3) Menteri tidak boleh mempertimbangkan suatu permohonan
di bawah subseksyen (1) jika permohonan dibuat selepas
habisnya masa bagi penyerahan pemilikan kosong atau
penyiapan kemudahan bersama yang dinyatakan di bawah
perjanjian.

(4) Subseksyen (1) hanya terpakai kepada pemaju suatu
pemajuan perumahan yang perjanjian pertamanya telah dibuat
sebelum 31 Mei 2021.

(5) Bagi maksud pengiraan ganti rugi jumlah tertentu atas
sebab kegagalan pemaju untuk menyerahkan pemilikan kosong
suatu kediaman perumahan atau menyiapkan kemudahan
bersama, tempoh yang dikecualikan oleh Menteri di bawah
subseksyen (2) tidak boleh diambil kira.

**Pengambilan pemilikan kosong**

**38d. Walau apa pun apa-apa perjanjian yang dibuat antara**
pemaju dengan pembeli, jika disebabkan oleh langkah-langkah
yang ditetapkan, dibuat atau diambil di bawah Akta Pencegahan
dan Pengawalan Penyakit Berjangkit 1988 untuk mengawal
atau mencegah merebaknya COVID-19, pembeli tidak
dapat mengambil pemilikan suatu kediaman perumahan dari
tarikh penyampaian suatu notis untuk mengambil pemilikan
kosong daripada pemaju semasa tempoh dari 1 Jun 2021
hingga 31 Oktober 2021 atau apa-apa tempoh pengecualian yang
diberikan di bawah subseksyen 38c(2), pembeli itu tidak
boleh disifatkan telah mengambil pemilikan kosong itu.

**Tempoh liabiliti kecacatan**

**38e.** Walau apa pun apa-apa perjanjian yang dibuat antara
pemaju dengan pembeli, berhubung dengan mana-mana
pemajuan perumahan, tempoh dari 1 Jun 2021
hingga 31 Oktober 2021 hendaklah dikecualikan daripada
pengiraan—

_(a)_ tempoh liabiliti kecacatan selepas tarikh pembeli

mengambil pemilikan kosong suatu kediaman
perumahan;


-----

_Langkah-Langkah Sementara bagi Mengurangkan_ 5

_Kesan Penyakit Koronavirus 2019 (COVID-19) (Pindaan)_

_(b) tempoh liabiliti kecacatan selepas tarikh kemudahan_

bersama disiapkan; dan

_(c) masa bagi pemaju untuk menjalankan kerja-kerja_

membaiki dan menyempurnakan apa-apa kecacatan,
pengecilan dan kekurangan lain pada suatu kediaman
perumahan dan kemudahan bersama.

**Kecualian**

**38f. (1) Apa-apa pengecualian atau pelanjutan yang diberikan**
di bawah seksyen 38b, 38c, 38d dan 38e tidak boleh menjejaskan
apa-apa pengecualian atau pelanjutan yang telah diberikan
di bawah seksyen 34, 35 dan 36.

(2) Pengubahsuaian dalam seksyen 38b, 38c, 38d dan 38e
tidak boleh menjejaskan apa-apa prosiding undang-undang
yang dimulakan, atau apa-apa penghakiman atau award
yang diperoleh, untuk mendapatkan caj pembayaran lewat
yang kena dibayar oleh pembeli atau ganti rugi jumlah
tertentu yang kena dibayar oleh pemaju atau apa-apa
wang lain semasa tempoh dari 24 Oktober 2020
hingga tarikh sebaik sebelum permulaan kuat kuasa Bahagian ini.

(3) Walau apa pun seksyen 38 b dan 38 c, apa-apa
caj pembayaran lewat yang telah dibayar oleh pembeli
atau ganti rugi jumlah tertentu yang telah dibayar oleh
pemaju sebaik sebelum permulaan kuat kuasa Bahagian ini
hendaklah disifatkan telah dibayar dengan sah di bawah
Akta Pemajuan Perumahan (Kawalan dan Pelesenan) 1966
dan peraturan-peraturannya, dan pembayaran itu tidak boleh
dibayar balik kepada pembayar.”.

**Penggantian seksyen 39**

**6.** Akta ibu dipinda dengan menggantikan seksyen 39 dengan
seksyen yang berikut:

“ **Permulaan kuat kuasa pengubahsuaian kepada**

**Akta Perhubungan Perusahaan 1967**

**39.** (1) Bahagian ini, kecuali seksyen 40 a dan 40 b,
disifatkan telah mula berkuat kuasa pada 18 Mac 2020.


-----

6 _Rang Undang-Undang_

(2) Seksyen 40a disifatkan telah mula berkuat kuasa
pada 1 Jun 2021.

(3) Seksyen 40b disifatkan telah mula berkuat kuasa
pada 10 Jun 2020.”.

**Seksyen baharu** **40a dan** **40b**

**7.** Akta ibu dipinda dengan memasukkan selepas seksyen 40
seksyen yang berikut:

“Tempoh bagi pemberian pengiktirafan, pembuatan

**laporan dan pemfailan representasi dari 1 Jun 2021**
**hingga 31 Disember 2021**

**40a.** Tempoh dari 1 Jun 2021 hingga 31 Disember 2021
hendaklah dikecualikan daripada pengiraan tempoh
di bawah Akta Perhubungan Perusahaan 1967 bagi pemberian
pengiktirafan atau pemberitahuan secara bertulis kepada
kesatuan sekerja pekerja yang berkenaan alasan-alasan untuk
tidak memberi pengiktirafan di bawah subseksyen 9(3),
pembuatan suatu laporan secara bertulis kepada Ketua Pengarah
Perhubungan Perusahaan di bawah subseksyen 9(4) dan
pemfailan representasi di bawah subseksyen 20(1a).

**Tempoh bagi pemberian pengiktirafan, pembuatan laporan**
**dan pemfailan representasi bagi majikan, kesatuan sekerja**
**majikan, dsb., yang berada di tempat yang tertakluk kepada**
**perintah kawalan pergerakan diperketat**

**40** **b.** (1) Tempoh yang mana-mana majikan, kesatuan
sekerja majikan, kesatuan sekerja pekerja atau pekerja berada
di tempat yang tertakluk kepada perintah kawalan diperketat
hendaklah dikecualikan daripada pengiraan tempoh
di bawah Akta Perhubungan Perusahaan 1967 bagi pemberian
pengiktirafan atau pemberitahuan secara bertulis kepada
kesatuan sekerja pekerja yang berkenaan alasan-alasan untuk
tidak memberi pengiktirafan di bawah subseksyen 9(3),
pembuatan suatu laporan secara bertulis kepada
Ketua Pengarah Perhubungan Perusahaan di bawah subseksyen 9(4)
dan pemfailan representasi di bawah subseksyen 20(1a).


-----

_Langkah-Langkah Sementara bagi Mengurangkan_ 7

_Kesan Penyakit Koronavirus 2019 (COVID-19) (Pindaan)_

(2) Bagi maksud subseksyen (1), “perintah kawalan

pergerakan diperketat” merujuk kepada arahan yang diberikan
oleh pegawai diberi kuasa di bawah subseksyen 11(3)
Akta Pencegahan dan Pengawalan Penyakit Berjangkit 1988.”.

**Penggantikan seksyen 42**

**8.** Akta ibu dipinda dengan menggantikan seksyen 42 dengan
seksyen yang berikut:

“Tempoh bagi pembaharuan lesen, pembayaran fi lesen dan

**pendepositan wang jaminan di bawah seksyen 11**

**42.** Tempoh dari 18 Mac 2020 sehingga habis tempoh
kuat kuasa atau apa-apa tarikh kuat kuasa yang dilanjutkan
Akta ini, tetapi tidak melebihi 31 Disember 2022, hendaklah
dikecualikan daripada pengiraan tempoh—

_(a) bagi mengemukakan suatu permohonan bagi_

pembaharuan lesen di bawah subseksyen 11(1)
Akta Agensi Pekerjaan Swasta 1981; dan

_(b)_ bagi membuat pembayaran fi lesen dan mendepositkan

wang jaminan di bawah subseksyen 11(3)
Akta Agensi Pekerjaan Swasta 1981.”.

**Bahagian baharu XIIIa dan XIIIb**

**9.** Akta ibu dipinda dengan memasukkan selepas Bahagian XIII
bahagian yang berikut:

“Bahagian XIIIa

PENGUBAHSUAIAN KEPADA ORDINAN BURUH SABAH

**Permulaan kuat kuasa pengubahsuaian kepada Ordinan**
**Buruh Sabah**

**42a.** Bahagian ini disifatkan telah mula berkuat kuasa
pada 1 Jun 2021.


-----

_Rang Undang-Undang_

**Tempoh bagi membuat aduan di bawah subseksyen 7a(3)**

**42b.** Tempoh dari 1 Jun 2021 sehingga habis tempoh kuat kuasa
atau apa-apa tarikh kuat kuasa yang dilanjutkan Akta ini,
tetapi tidak melebihi 31 Disember 2022, hendaklah dikecualikan
daripada pengiraan tempoh bagi membuat aduan kepada
Pengarah Tenaga Kerja di bawah subseksyen 7a(3) Ordinan
Buruh Sabah.

**Tempoh bagi membuat aduan di bawah subseksyen 7a(3)**
**bagi pekerja yang berada di tempat yang tertakluk kepada**
**perintah kawalan pergerakan diperketat**

**42c. (1) Tempoh yang mana-mana pekerja berada di suatu**
tempat yang tertakluk kepada perintah kawalan diperketat
hendaklah dikecualikan daripada pengiraan tempoh bagi
membuat aduan kepada Pengarah Tenaga Kerja di bawah
subseksyen 7a(3) Ordinan Buruh Sabah.

(2) Bagi maksud subseksyen (1), “perintah kawalan

pergerakan diperketat” merujuk kepada arahan yang diberikan
oleh pegawai diberi kuasa di bawah subseksyen 11(3)
Akta Pencegahan dan Pengawalan Penyakit Berjangkit 1988.

Bahagian XIIIb

PENGUBAHSUAIAN KEPADA ORDINAN BURUH SARAWAK

**Permulaan kuat kuasa pengubahsuaian kepada Ordinan**
**Buruh Sarawak**

**42d.** Bahagian ini disifatkan telah mula berkuat kuasa
pada 29 Mei 2021.

**Tempoh bagi membuat aduan di bawah subseksyen 8a(3)**

**42e.** Tempoh dari 29 Mei 2021 hingga 31 Oktober 2021
hendaklah dikecualikan daripada pengiraan tempoh bagi
membuat aduan kepada Pengarah Tenaga Kerja di bawah
subseksyen 8a(3) Ordinan Buruh Sarawak.


-----

_Langkah-Langkah Sementara bagi Mengurangkan_ 9

_Kesan Penyakit Koronavirus 2019 (COVID-19) (Pindaan)_

**Tempoh bagi membuat aduan di bawah subseksyen 8a(3)**
**bagi pekerja yang berada di tempat yang tertakluk kepada**
**perintah kawalan pergerakan diperketat**

**42f. (1) Tempoh yang mana-mana pekerja berada di tempat**
yang tertakluk kepada perintah kawalan diperketat hendaklah
dikecualikan daripada pengiraan tempoh bagi membuat aduan
kepada Pengarah Tenaga Kerja di bawah subseksyen 8a(3)
Ordinan Buruh Sarawak.

(2) Bagi maksud subseksyen (1), “perintah kawalan

pergerakan diperketat” merujuk kepada arahan yang diberikan
oleh pegawai diberi kuasa di bawah subseksyen 11(3)
Akta Pencegahan dan Pengawalan Penyakit Berjangkit 1988.”.

**Pindaan seksyen 59**

**10. Subseksyen 59(1) Akta ibu dipinda dengan menggantikan**
perkataan “9 Jun 2020” dengan perkataan “31 Disember 2021”.

HURAIAN

Rang Undang-Undang ini bertujuan untuk meminda Akta Langkah-Langkah
Sementara bagi Mengurangkan Kesan Penyakit Koronavirus 2019
(COVID-19) 2020 (“Akta 829”).

2. _Fasal 1 mengandungi tajuk ringkas dan peruntukan mengenai permulaan_
kuat kuasa Akta yang dicadangkan.

3. _Fasal 2_ dan 3 bertujuan untuk meminda tajuk panjang dan seksyen 2
Akta 829 masing-masing untuk memasukkan Ordinan Buruh Sabah dan
Ordinan Buruh Sarawak sebagai sebahagian daripada undang-undang yang
hendak diubah suai di bawah Akta 829.

4. _Fasal 4 bertujuan untuk menggantikan subseksyen 9(1) Akta 829 untuk_
memperuntukkan bahawa apa-apa pertikaian yang timbul daripada apa-apa
ketidakupayaan mana-mana pihak atau pihak-pihak untuk melaksanakan
apa-apa obligasi kontraktual yang timbul daripada apa-apa kontrak yang
disebabkan oleh langkah-langkah yang ditetapkan, dibuat atau diambil di bawah
Akta Pencegahan dan Pengawalan Penyakit Berjangkit 1988 untuk mengawal
atau mencegah merebaknya COVID-19 bolehlah diselesaikan dengan cara
pengantaraan. Pada masa kini, hanya kategori kontrak yang dinyatakan dalam
Jadual kepada Bahagian II yang boleh diselesaikan dengan cara pengantaraan.


-----

10 _Rang Undang-Undang_

5. Fasal 5 bertujuan untuk memasukkan Bahagian baharu XIa yang mengandungi
seksyen baharu 38a, 38b, 38c, 38d, 38e dan 38f untuk mengadakan peruntukan
bagi pengubahsuaian tambahan kepada Akta Pemajuan Perumahan (Kawalan
dan Pelesenan) 1966.

Seksyen baharu 38a yang dicadangkan bertujuan untuk mengadakan peruntukan

bagi takrif “perjanjian” dan “perjanjian pertama”.

Seksyen baharu 38b yang dicadangkan bertujuan untuk mengecualikan caj

pembayaran lewat bagi pembeli yang gagal membayar mana-mana ansuran
bagi tempoh dari 1 Januari 2021 hingga 31 Disember 2021.

Seksyen baharu 38c yang dicadangkan bertujuan untuk membenarkan pemaju

untuk memohon kepada Menteri untuk mengecualikan apa-apa tempoh 1 Januari
2021 hingga 31 Disember 2021 daripada pengiraan masa bagi penyerahan
pemilikan kosong dan penyediaan kemudahan bersama.

Seksyen baharu 38d yang dicadangkan bertujuan untuk memperuntukkan

bahawa jika pembeli tidak dapat mengambil pemilikan kosong suatu kemudahan
perumahan disebabkan oleh langkah-langkah yang ditetapkan, dibuat atau diambil
di bawah Akta Pencegahan dan Pengawalan Penyakit Berjangkit 1988 untuk
mengawal atau mencegah merebaknya COVID-19 semasa tempoh dari 1 Jun 2021
hingga 31 Oktober 2021 atau semasa apa-apa tempoh pengecualian yang diberikan
di bawah subseksyen baharu 38c(2) yang dicadangkan, pembeli itu tidak boleh
disifatkan telah mengambil pemilikan kosong itu.

Seksyen baharu 38e yang dicadangkan bertujuan untuk mengecualikan tempoh

dari 1 Jun 2021 hingga 31 Oktober 2021 daripada pengiraan tempoh liabiliti
kecacatan dan tempoh untuk pemaju menjalankan kerja-kerja membaiki dan
menyempurnakan apa-apa kecacatan, pengecilan dan kekurangan lain.

Seksyen baharu 38f yang dicadangkan bertujuan untuk mengadakan peruntukan

bagi kecualian.

6. Fasal 6 bertujuan untuk menggantikan seksyen 39 Akta 829 bagi maksud
memperuntukkan bagi permulaan kuat kuasa seksyen baharu 40a dan 40b.

7. _Fasal 7 bertujuan untuk memasukkan seksyen baharu_ 40a dan 40b
ke dalam Akta 829.

Seksyen baharu 40a yang dicadangkan mengecualikan tempoh dari

1 Jun 2021 hingga 31 Disember 2021 daripada pengiraan tempoh
di bawah Akta Perhubungan Perusahaan 1967 bagi pemberian pengiktirafan atau
pemberitahuan secara bertulis kepada kesatuan sekerja pekerja yang berkenaan
alasan-alasan untuk tidak memberi pengiktirafan di bawah subseksyen 9(3),
pembuatan suatu laporan secara bertulis kepada Ketua Pengarah Perhubungan
Perusahaan di bawah subseksyen 9(4) dan pemfailan representasi di bawah
subseksyen 20(1a).

Seksyen baharu 40b yang dicadangkan mengecualikan tempoh mana-mana

majikan, kesatuan sekerja majikan, kesatuan sekerja pekerja atau pekerja
berada di tempat yang tertakluk kepada perintah kawalan diperketat daripada
pengiraan tempoh di bawah Akta Perhubungan Perusahaan 1967 bagi pemberian


-----

_Langkah-Langkah Sementara bagi Mengurangkan_

_Kesan Penyakit Koronavirus 2019 (COVID-19) (Pindaan)_


11


pengiktirafan atau pemberitahuan secara bertulis kepada kesatuan sekerja
pekerja yang berkenaan alasan-alasan untuk tidak memberi pengiktirafan
di bawah subseksyen 9(3), pembuatan suatu laporan secara bertulis kepada
Ketua Pengarah Perhubungan Perusahaan di bawah subseksyen 9(4) dan
pemfailan representasi di bawah subseksyen 20(1a).

8. _Fasal 8 bertujuan untuk menggantikan seksyen 42 Akta 829._

_Subfasal 8(a) bertujuan untuk melanjutkan tempoh yang dikecualikan_

daripada pengiraan bagi permohonan pembaharuan lesen di bawah
subseksyen 11(1) Akta Agensi Pekerjaan Swasta 1981.

_Subfasal 8(b) bertujuan untuk meluaskan skop pengecualian yang diperuntukkan_

di bawah seksyen itu kepada pembayaran fi lesen dan pendepositan wang jaminan
di bawah subseksyen 11(3) Akta Agensi Pekerjaan Swasta 1981.

9. _Fasal 9 bertujuan untuk memasukkan Bahagian baharu XIIIa dan XIIIb_
ke dalam Akta 829 untuk mengadakan peruntukan bagi pengubahsuaian yang
perlu masing-masing kepada Ordinan Buruh Sabah dan Ordinan Buruh Sarawak.

Bahagian baharu XIIIa mengandungi seksyen baharu 42a, 42b dan 42c.

Seksyen baharu 42a yang dicadangkan bertujuan untuk mengadakan peruntukan

bagi permulaan kuat kuasa Bahagian baharu XIIIa.

Seksyen baharu 42b yang dicadangkan bertujuan untuk mengecualikan

tempoh dari 1 Jun 2021 hingga tamatnya Akta yang dicadangkan atau apa-apa
tarikh pelanjutan tamatnya Akta yang dicadangkan, tetapi tidak melebihi
31 Disember 2022, daripada pengiraan tempoh untuk membuat aduan kepada
Pengarah Tenaga Kerja di bawah subseksyen 7a(3) Ordinan Buruh Sabah.

Seksyen baharu 42c yang dicadangkan bertujuan untuk mengecualikan tempoh

yang mana-mana pekerja berada di tempat yang tertakluk kepada perintah
kawalan diperketat daripada pengiraan tempoh untuk membuat aduan kepada
Pengarah Tenaga Kerja di bawah subseksyen 7a(3) Ordinan Buruh Sabah.

Bahagian baharu XIIIb mengandungi seksyen baharu 42d, 42e dan 42f.

Seksyen baharu 42d yang dicadangkan bertujuan untuk mengadakan peruntukan

bagi permulaan kuat kuasa pengubahsuaian kepada Ordinan Buruh Sarawak.

Seksyen baharu 42e yang dicadangkan bertujuan untuk mengecualikan tempoh

dari 29 Mei 2021 hingga 31 Oktober 2021 daripada pengiraan tempoh
untuk membuat aduan Pengarah Tenaga Kerja di bawah subseksyen 8a(3)
Ordinan Buruh Sarawak.

Seksyen baharu 42f yang dicadangkan bertujuan untuk mengecualikan tempoh yang

mana-mana pekerja berada di tempat yang tertakluk kepada perintah kawalan
diperketat daripada pengiraan tempoh untuk membuat aduan Pengarah Tenaga Kerja
di bawah subseksyen 8a(3) Ordinan Buruh Sarawak.


-----

12 _Rang Undang-Undang_

10. _Fasal 10 bertujuan untuk meminda subseksyen 59(1) Akta 829 untuk_

melanjutkan tempoh yang Menteri dipertanggungkan dengan tanggungjawab
bagi mana-mana Akta boleh memperuntukkan bagi perkiraan alternatif untuk
mana-mana mesyuarat statutori yang tidak mungkin dipanggil, diadakan atau
dikendalikan mengikut cara yang diperuntukkan dalam Akta itu. Di bawah
peruntukan sedia ada, kuasa itu hanya boleh dijalankan bagi mesyuarat statutori
yang tidak mungkin dipanggil, diadakan atau dikendalikan mengikut cara yang
diperuntukkan dalam Akta itu dari 18 Mac 2020 hingga 9 Jun 2020. Dengan
cadangan pindaan ini, tempoh yang Menteri boleh menjalankan kuasa itu
dilanjutkan bagi mesyuarat statutori dari 10 Jun 2020 hingga 31 Disember 2021.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3273]


-----

