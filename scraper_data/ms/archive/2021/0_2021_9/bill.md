---
Year: 2021
Bill: D.R.10/2021 - RUU Antipemerdagangan Orang dan Antipenyeludupan Migran (Pindaan) 2021 (Lulus)
Title: D.R.10/2021 - RUU Antipemerdagangan Orang dan Antipenyeludupan Migran (Pindaan) 2021 (Lulus)
Download URL: https://www.parlimen.gov.my/files/billindex/pdf/2021/DR%2010%20-%20BM.pdf
URL: https://www.parlimen.gov.my/files/billindex/pdf/2021/DR%2010%20-%20BM.pdf
---
---
Reading:
D.R.10/2021
Bacaan Pertama Pada:27/10/2021
Bacaan Kedua Pada:15/12/2021
Dibentang Oleh:YB Dato' Seri Hamzah bin Zainudin – Menteri Dalam Negeri
Diluluskan Pada:15/12/2021
Dibentang Oleh:YB Dato' Seri Hamzah bin Zainudin – Menteri Dalam Negeri
---

_Antipemerdagangan Orang_ 1

_dan Antipenyeludupan Migran (Pindaan)_

**D.R. 10/2021**

RANG UNDANG-UNDANG

_b e r n a m a_

Suatu Akta untuk meminda Akta Antipemerdagangan Orang dan
Antipenyeludupan Migran 2007.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Antipemerdagangan
Orang dan Antipenyeludupan Migran (Pindaan) 2021.

(2) Akta ini mula berkuat kuasa pada tarikh yang ditetapkan
oleh Menteri melalui pemberitahuan dalam _Warta dan Menteri_
boleh menetapkan tarikh yang berlainan bagi permulaan
kuat kuasa peruntukan yang berlainan Akta ini.

**Pindaan seksyen 2**

**2.** Akta Antipemerdagangan Orang dan Antipenyeludupan
Migran 2007 [Akta 670], yang disebut “Akta ibu” dalam Akta
ini, dipinda dalam seksyen 2—

_(a)_ dalam teks bahasa Inggeris, dalam takrif “exploitation”,

dengan menggantikan perkataan “means” dengan perkataan
“includes”;


-----

2 _Rang Undang-Undang_

_(b)_ dengan memotong takrif “paksaan”;

_(c)_ dalam takrif “pegawai penguat kuasa”, dengan menggantikan

perkataan “seksyen 27” dengan perkataan “subseksyen 27(1)
atau mana-mana pegawai awam yang dilantik di bawah
subseksyen 27(1a)”; dan

_(d)_ dengan menggantikan takrif “pemerdagangan orang”

dengan takrif yang berikut:

‘ “pemerdagangan orang” ertinya segala perbuatan
merekrut, mengangkut, memindahkan, memperoleh,
mengekalkan, melindungi, menyediakan atau menerima,
seseorang, bagi maksud eksploitasi, dengan cara yang
berikut:

_(a)_ ancaman atau penggunaan kekerasan atau

bentuk paksaan yang lain;

_(b)_ pemelarian;

_(c)_ fraud;

_(d)_ perdayaan;

_(e)_ penyalahgunaan kuasa;

_(f)_ penyalahgunaan kedudukan orang yang

mudah terdedah kepada bahaya perbuatan
pemerdagangan orang; atau

_(g)_ pemberian atau penerimaan bayaran atau faedah

untuk memperoleh kerelaan seseorang yang
mempunyai kawalan ke atas orang yang
diperdagangkan.”.

**Pindaan seksyen 6**

**3. Subseksyen 6(2) Akta ibu dipinda—**

_(a)_ dalam perenggan _(n), dengan menggantikan perkataan_

“tiga” dengan perkataan “lima”; dan

_(b)_ dalam perenggan _(o), dengan menggantikan perkataan_

“dua” dengan perkataan “tiga”.


-----

_Antipemerdagangan Orang_ 3

_dan Antipenyeludupan Migran (Pindaan)_

**Pindaan seksyen 12**

**4. Sekyen 12 Akta ibu dipinda—**

_(a)_ dengan menggantikan perkataan “seorang kanak-kanak”

dengan perkataan “seorang kanak-kanak atau yang bukan
seseorang yang tidak dapat menjaga atau melindungi
dirinya sendiri sepenuhnya disebabkan kehilangan upaya
atau keadaan fizikal atau mental”;

_(b)_ dengan memotong perkataan “bagi maksud eksploitasi,”;

dan

_(c)_ dengan menggantikan perkataan “lima belas tahun” dengan

perkataan “dua puluh tahun”.

**Penggantian seksyen 13**

**5.** Akta ibu dipinda dengan menggantikan seksyen 13 dengan
seksyen yang berikut:

“Kesalahan pemerdagangan orang yang lebih berat

**13. Mana-mana orang yang melakukan kesalahan pemerdagangan**
orang, jika orang yang diperdagangkan itu bukan merupakan
seorang kanak-kanak atau bukan seseorang yang tidak dapat
menjaga atau melindungi dirinya sendiri sepenuhnya disebabkan
kehilangan upaya atau keadaan fizikal atau mental yang manamana berikut terpakai baginya:

_(a)_ dalam melakukan kesalahan itu, orang itu telah

menyebabkan kecederaan parah kepada orang yang
diperdagangkan itu atau kepada mana-mana orang
lain;

_(b)_ dalam melakukan kesalahan itu, orang itu telah

menyebabkan kematian kepada orang yang
diperdagangkan itu atau kepada mana-mana orang
lain;


-----

4 _Rang Undang-Undang_

_(c)_ dalam melakukan kesalahan itu, disebabkan oleh atau

pada masa orang itu diperdagangkan, orang yang
diperdagangkan itu membunuh diri;

_(d)_ dalam melakukan kesalahan itu, orang itu mendedahkan

orang yang diperdagangkan itu kepada penyakit
yang mengancam nyawa, termasuk virus kurang
daya tahan manusia (HIV) dan sindrom kurang daya
tahan penyakit (AIDS);

_(e)_ dalam melakukan kesalahan itu, orang itu melibatkan

diri dalam aktiviti pemerdagangan orang sebagai
sebahagian daripada aktiviti kumpulan jenayah
terancang; atau

_(f)_ jika kesalahan memperdagangkan orang itu dilakukan

oleh seorang pegawai awam dalam melaksanakan
kewajipan awamnya,

hendaklah, apabila disabitkan, dihukum dengan pemenjaraan
seumur hidup atau dengan pemenjaraan selama tempoh
tidak kurang daripada lima tahun, dan boleh juga dihukum
dengan hukuman sebat.”.

**Pindaan seksyen 14**

**6. Seksyen 14 Akta ibu dipinda—**

_(a)_ dalam nota bahu, dengan memasukkan selepas perkataan

“kanak-kanak” perkataan “atau seseorang yang tidak
**dapat menjaga atau melindungi dirinya sendiri**
**sepenuhnya disebabkan kehilangan upaya atau keadaan**
**fizikal atau mental”;**

_(b)_ dengan menomborkan semula seksyen yang sedia ada

sebagai subseksyen (1);

_(c)_ dalam subseksyen (1) yang dinomborkan semula—

(i) dengan menggantikan perkataan “seorang kanak-kanak”

dengan perkataan “seorang kanak-kanak
atau seseorang yang tidak dapat menjaga atau
melindungi dirinya sendiri sepenuhnya disebabkan
kehilangan upaya atau keadaan fizikal atau mental”;


-----

_Antipemerdagangan Orang_ 5

_dan Antipenyeludupan Migran (Pindaan)_

(ii) dengan memotong perkataan “bagi maksud

eksploitasi,”; dan

(iii) dengan menggantikan perkataan “pemenjaraan

selama tempoh tidak kurang daripada tiga tahun
tetapi tidak melebihi dua puluh tahun, dan boleh
juga didenda” dengan perkataan “pemenjaraan
seumur hidup atau dengan pemenjaraan selama
tempoh tidak kurang daripada lima tahun, dan
boleh juga dihukum dengan hukuman sebat”; dan

_(d)_ dengan memasukkan selepas subseksyen (1) yang

dinomborkan semula subseksyen yang berikut:

“(2) Dalam suatu pendakwaan bagi kesalahan
di bawah seksyen ini, cara yang digunakan terhadap
orang yang diperdagangkan yang merupakan seorang
kanak-kanak atau seseorang yang tidak dapat menjaga
atau melindungi dirinya sendiri sepenuhnya disebabkan
kehilangan upaya atau keadaan fizikal atau mental
adalah tidak relevan dan bukanlah menjadi satu
kehendak untuk dibuktikan.”.

**Pindaan seksyen** **15a**

**7. Seksyen 15a Akta ibu dipinda dengan menggantikan perkataan**
“tujuh tahun” dengan perkataan “lima belas tahun”.

**Pindaan seksyen 19**

**8.** Seksyen 19 Akta ibu dipinda dengan menggantikan perkataan
“sepuluh tahun” dengan perkataan “lima belas tahun”.

**Pindaan seksyen** **26a**

**9.** Seksyen 26a Akta ibu dipinda dengan menggantikan perkataan
“lima belas tahun” dengan perkataan “dua puluh tahun”.


-----

6 _Rang Undang-Undang_

**Pindaan seksyen** **26b**

**10.** Seksyen 26b Akta ibu dipinda—

_(a)_ dalam teks bahasa kebangsaan, dengan menggantikan

perkataan “menjalankan” dengan perkataan “melakukan”;

_(b)_ dalam perenggan (b), dengan memotong perkataan “atau”

di hujung perenggan itu;

_(c)_ dalam perenggan _(c), dengan menggantikan koma_

di hujung perenggan itu dengan perkataan “; atau”;

_(d)_ dengan memasukkan selepas perenggan _(c) perenggan_

yang berikut:

“(d) jika kesalahan penyeludupan migran itu dilakukan

oleh seorang pegawai awam dalam melaksanakan
kewajipan awamnya,”; dan

_(e)_ dengan menggantikan perkataan “pemenjaraan selama tempoh

tidak kurang daripada tiga tahun tetapi tidak melebihi
dua puluh tahun, dan boleh juga dikenakan denda, atau
kedua-duanya” dengan perkataan “pemenjaraan seumur
hidup atau dengan pemenjaraan selama tempoh tidak
kurang daripada lima tahun, dan boleh juga dihukum
dengan hukuman sebat”.

**Pindaan seksyen** **26c**

**11.** Seksyen 26c Akta ibu dipinda dengan menggantikan perkataan
“tujuh tahun” dengan perkataan “lima belas tahun”.

**Pindaan seksyen 27**

**12.** Seksyen 27 Akta ibu dipinda dengan memasukkan selepas
subseksyen (1) subseksyen yang berikut:

“(1a) Menteri bolehlah, selepas berunding dengan mana-mana
Menteri berkaitan lain, melantik mana-mana pegawai
awam sebagaimana yang difikirkan perlu sebagai pegawai


-----

_Antipemerdagangan Orang_ 7

_dan Antipenyeludupan Migran (Pindaan)_

penguat kuasa bagi maksud Akta ini dan pegawai awam itu
yang dilantik sedemikian bolehlah menjalankan segala kuasa
penguatkuasaan.

(1b) Tiap-tiap pelantikan di bawah subseksyen (1a) hendaklah
disiarkan dalam _Warta.”._

**Pindaan seksyen 42**

**13.** Seksyen 42 Akta ibu dipinda dengan memasukkan selepas
subseksyen (2) subseksyen yang berikut:

“(3) Menteri yang dipertanggungkan dengan tanggungjawab
bagi pembangunan wanita, keluarga dan masyarakat hendaklah
bertanggungjawab bagi apa-apa perkara yang berhubungan
dengan pengurusan, pentadbiran dan kawalan ke atas tempat
perlindungan yang diisytiharkan di bawah subseksyen (1),
orang yang diperdagangkan di tempat perlindungan itu dan
Pegawai Pelindung yang dilantik di bawah seksyen 43.

(4) Menteri yang dipertanggungkan dengan tanggungjawab
bagi pembangunan wanita, keluarga dan masyarakat boleh
memberikan apa-apa arahan mengikut apa-apa cara,
sama ada secara am atau khusus bagi maksud yang disebut
dalam subseksyen (3).”.

**Pindaan seksyen 43**

**14.** Seksyen 43 Akta ibu dipinda—

_(a)_ dalam subseksyen (1), dengan menggantikan perkataan

“Pegawai Kebajikan Masyarakat atau mana-mana pegawai
awam lain” dengan perkataan “Pegawai Kebajikan
Masyarakat, mana-mana pegawai awam lain atau
mana-mana orang lain”; dan

_(b)_ dengan memotong subseksyen (1a).

**Pindaan seksyen 51**

**15. Subseksyen 51(5) Akta ibu dipinda dengan memasukkan**
selepas perkataan “seksyen 52” perkataan “, perakaman deposisi
bagi maksud seksyen 61a”.


-----

8 _Rang Undang-Undang_

**Pindaan seksyen 54**

**16.** Akta ibu dipinda dengan menggantikan subseksyen 54(3)
dengan subseksyen yang berikut:

“(3) Walau apa pun subseksyen (1), mahkamah boleh, atas
suatu permohonan yang dibuat oleh Pegawai Pelindung atau
pegawai penguat kuasa, dan setelah berpuas hati bahawa
orang yang diperdagangkan itu memerlukan jagaan dan
perlindungan lanjut atas sebab yang munasabah atau bagi
maksud pengurusan penghantaran pulang, membuat perintah
supaya orang yang diperdagangkan itu ditempatkan di tempat
perlindungan bagi apa-apa tempoh lanjut sebagaimana yang
difikirkan patut oleh Majistret.”.

**Pindaan seksyen 57**

**17.** Seksyen 57 Akta ibu dipinda dengan memasukkan selepas
perkataan “Menteri boleh,” perkataan “selepas berunding dengan
Menteri yang dipertanggungkan dengan tanggungjawab bagi
pembangunan wanita, keluarga dan masyarakat,”.

**Pindaan seksyen 66**

**18.** Subseksyen 66(2) Akta ibu dipinda dengan memotong
perenggan _(f)._

**Kecualian**

**19. (1) Walau apa pun peruntukan Akta ini, anggota Majlis yang**
dilantik oleh Menteri di bawah perenggan 6(2)(n) dan (o) sebelum
tarikh permulaan kuat kuasa Akta ini hendaklah terus memegang
jawatan sehingga pelantikannya dibatalkan atau sehingga tempoh
pelantikannya tamat.

(2) Semua arahan, perisytiharan, Perintah Perlindungan dan
perintah perlindungan interim yang dibuat, dikeluarkan atau
diberikan di bawah Akta ibu hendaklah, setakat yang arahan,
perisytiharan, Perintah Perlindungan dan perintah perlindungan


-----

_Antipemerdagangan Orang_ 9

_dan Antipenyeludupan Migran (Pindaan)_

interim itu adalah selaras dengan Akta ibu sebagaimana yang
dipinda oleh Akta ini, terus berkuat kuasa sehingga arahan,
perisytiharan, Perintah Perlindungan dan perintah perlindungan
interim itu dibatalkan atau dipinda.

(3) Apa-apa siasatan, perakaman deposisi, perbicaraan atau
prosiding yang telah dilakukan, diambil atau dimulakan di bawah
Akta ibu sebaik sebelum permulaan kuat kuasa Akta ini, hendaklah
diuruskan seolah-olah Akta ibu tidak dipinda oleh Akta ini.

HURAIAN

Rang Undang-Undang ini (“Akta yang dicadangkan”) bertujuan untuk
meminda Akta Antipemerdagangan Orang dan Antipenyeludupan Migran 2007
(“Akta 670”). Tujuan utama pindaan ini adalah untuk memastikan Akta 670
selaras dengan kehendak yang dinyatakan dalam Protokol Palermo dan ASEAN
_Convention Against Trafficking in Persons, Especially Women and Children_
(“ACTIP”) yang berhubungan dengan antipemerdagangan orang.

2. _Fasal 1_ mengandungi tajuk ringkas dan peruntukan mengenai permulaan
kuat kuasa Akta yang dicadangkan.

3. _Fasal 2_ bertujuan untuk meminda seksyen 2 Akta 670. Subfasal 2(a)
bertujuan untuk meminda takrif “exploitation” dalam teks bahasa Inggeris
untuk menjadikannya selaras dengan teks bahasa kebangsaan. _Subfasal 2(b)_
bertujuan untuk memotong takrif “paksaan”. _Subfasal_ 2(c) bertujuan untuk
meminda takrif “pegawai penguat kuasa” untuk memasukkan mana-mana
pegawai awam yang dilantik di bawah subseksyen 27(1a) yang dicadangkan.
_Subfasal 2(d)_ bertujuan untuk menggantikan takrif “pemerdagangan orang”
dengan takrif yang baharu ke dalam seksyen 2 Akta 670.

4. _Fasal 3 bertujuan untuk meminda perenggan 6(2)(n) dan_ _(o) Akta 670_
masing-masing untuk menaikkan bilangan anggota Majlis daripada pertubuhan
bukan kerajaan atau organisasi lain yang berkaitan yang mempunyai pengalaman,
pengetahuan dan kepakaran yang sesuai dalam masalah dan tentang isu yang
berhubungan dengan pemerdagangan orang termasuk perlindungan dan bantuan
orang yang diperdagangkan, yang dilantik oleh Menteri daripada tidak lebih
daripada tiga orang anggota kepada tidak lebih daripada lima orang anggota,
dan untuk menaikkan bilangan anggota daripada pertubuhan bukan kerajaan
atau organisasi lain yang berkaitan yang mempunyai pengalaman, pengetahuan
dan kepakaran yang sesuai dalam masalah dan isu yang berhubungan dengan
penyeludupan migran, yang dilantik oleh Menteri daripada tidak lebih daripada
dua orang anggota kepada tidak lebih daripada tiga orang anggota.

5. _Fasal 4 bertujuan untuk meminda seksyen 12 Akta 670 bagi memperuntukkan_
bahawa mana-mana orang yang memperdagangkan orang, yang bukan merupakan
seorang kanak-kanak atau yang bukan seseorang yang tidak dapat menjaga


-----

10 _Rang Undang-Undang_

atau melindungi dirinya sendiri sepenuhnya disebabkan kehilangan upaya atau
keadaan fizikal atau mental, melakukan suatu kesalahan. Fasal ini juga bertujuan
untuk menaikkan hukuman pemenjaraan daripada tempoh tidak melebihi lima
belas tahun kepada tempoh tidak melebihi dua puluh tahun.

6. _Fasal 5 bertujuan untuk meminda seksyen 13 Akta 670 untuk mengadakan_
peruntukan bagi kesalahan pemerdagangan orang yang lebih berat jika orang
yang diperdagangkan itu bukan merupakan seorang kanak-kanak atau yang
bukan seseorang yang tidak dapat menjaga atau melindungi dirinya sendiri
sepenuhnya disebabkan kehilangan upaya atau keadaan fizikal atau mental.
_Fasal ini juga bertujuan untuk memperuntukkan bahawa hukuman bagi kesalahan_
pemerdagangan orang yang lebih berat itu ialah pemenjaraan seumur hidup
atau pemenjaraan selama tempoh tidak kurang daripada lima tahun, dan boleh
juga dihukum dengan hukuman sebat.

7. _Fasal 6 bertujuan untuk meminda seksyen 14 Akta 670 bagi memperuntukkan_
bahawa mana-mana orang, yang memperdagangkan orang yang merupakan
seorang kanak-kanak atau seseorang yang tidak dapat menjaga atau melindungi
dirinya sendiri sepenuhnya disebabkan kehilangan upaya atau keadaan fizikal
atau mental melakukan suatu kesalahan. _Fasal_ ini juga bertujuan untuk
menaikkan hukuman yang boleh dikenakan apabila disabitkan bagi kesalahan
itu. Selanjutnya, _fasal_ ini juga bertujuan untuk memperuntukkan bahawa cara
yang digunakan terhadap orang yang diperdagangkan yang merupakan seorang
kanak-kanak atau seseorang yang tidak dapat menjaga atau melindungi dirinya
sendiri sepenuhnya disebabkan kehilangan upaya atau keadaan fizikal atau
mental adalah tidak relevan dan bukanlah satu kehendak untuk dibuktikan
dalam suatu pendakwaan bagi kesalahan di bawah seksyen 14 Akta 670.

8. _Fasal 7 bertujuan untuk meminda seksyen 15a Akta 670 untuk menaikkan_
hukuman pemenjaraan bagi kesalahan yang berhubungan dengan membawa
dalam transit orang yang diperdagangkan melalui Malaysia melalui darat,
laut atau udara, atau selainnya mengaturkan atau memudahkan perbuatan itu,
daripada tempoh tidak melebihi tujuh tahun kepada tempoh tidak melebihi
lima belas tahun.

9. _Fasal 8 bertujuan untuk meminda seksyen 19 Akta 670 untuk menaikkan_
hukuman pemenjaraan bagi kesalahan yang berhubungan dengan mana-mana
orang yang dengan diketahuinya merekrut, atau bersetuju untuk merekrut,
orang lain untuk menyertai pelakuan suatu perbuatan pemerdagangan orang,
daripada tempoh tidak melebihi sepuluh tahun kepada tempoh tidak melebihi
lima belas tahun.

10. _Fasal 9 bertujuan untuk meminda seksyen 26a Akta 670 untuk menaikkan_

hukuman bagi kesalahan penyeludupan migran, daripada tempoh tidak melebihi
lima belas tahun kepada tempoh tidak melebihi dua puluh tahun.

11. _Fasal 10 bertujuan untuk meminda seksyen_ 26b Akta 670 bagi

memperuntukkan bahawa seorang pegawai awam yang melakukan kesalahan
penyeludupan migran dalam melaksanakan kewajipan awamnya melakukan
kesalahan penyeludupan migran yang lebih berat. _Fasal ini juga bertujuan_
untuk menaikkan hukuman bagi melakukan kesalahan penyeludupan migran


-----

_Antipemerdagangan Orang_

_dan Antipenyeludupan Migran (Pindaan)_


11


yang lebih berat daripada hukuman pemenjaraan selama tempoh tidak kurang
daripada tiga tahun tetapi tidak melebihi dua puluh tahun, dan boleh juga
dikenakan denda, atau kedua-duanya kepada hukuman pemenjaraan seumur
hidup atau pemenjaraan selama tempoh tidak kurang daripada lima tahun, dan
boleh juga dihukum dengan hukuman sebat.

12. _Fasal 11 bertujuan untuk meminda seksyen 26c Akta 670 untuk menaikkan_

hukuman pemenjaraan bagi kesalahan yang berhubungan dengan membawa
dalam transit seorang migran yang diseludup menerusi Malaysia melalui darat,
laut atau udara atau selainnya mengaturkan atau memudahkan perbuatan itu,
daripada tempoh tidak melebihi tujuh tahun kepada tempoh tidak melebihi
lima belas tahun.

13. _Fasal 12 bertujuan untuk memasukkan subseksyen baharu 27(1a) dan (1b)_

ke dalam Akta 670 untuk memperuntukkan bahawa Menteri bolehlah,
selepas berunding dengan mana-mana Menteri berkaitan lain, melantik
mana-mana pegawai awam sebagaimana yang difikirkan perlu sebagai
pegawai penguat kuasa bagi maksud Akta 670 dan pegawai awam itu yang
dilantik sedemikian bolehlah menjalankan segala kuasa penguatkuasaan dan
tiap-tiap pelantikan di bawah subseksyen 27(1a) yang dicadangkan hendaklah
disiarkan dalam _Warta._

14. _Fasal 13 bertujuan untuk memasukkan subseksyen baharu 42(3) dan (4)_

ke dalam Akta 670 untuk memperuntukkan bahawa Menteri yang dipertanggungkan
dengan tanggungjawab bagi pembangunan wanita, keluarga dan masyarakat hendaklah
bertanggungjawab bagi apa-apa perkara yang berhubungan dengan pengurusan,
pentadbiran dan kawalan ke atas tempat perlindungan yang diisytiharkan di bawah
subseksyen 42(1) Akta 670, orang yang diperdagangkan di tempat perlindungan
itu dan Pegawai Pelindung yang dilantik di bawah seksyen 43 Akta 670. Fasal
ini juga bertujuan untuk memperuntukkan bahawa Menteri yang dipertanggungkan
dengan tanggungjawab bagi pembangunan wanita, keluarga dan masyarakat boleh
memberikan apa-apa arahan mengikut apa-apa cara, sama ada secara am atau
khusus bagi maksud yang disebut dalam subseksyen 42(3) yang dicadangkan.

15. _Fasal 14_ bertujuan untuk meminda subseksyen 43(1) Akta 670 untuk

memperuntukkan bahawa selepas berunding dengan Menteri yang dipertanggungkan
dengan tanggungjawab bagi pembangunan wanita, keluarga dan masyarakat,
Menteri boleh juga melantik mana-mana orang lain untuk menjalankan kuasa
dan melaksanakan kewajipan seorang Pegawai Pelindung di bawah Akta 670
tertakluk kepada apa-apa syarat sebagaimana yang dinyatakan. _Fasal_ ini juga
bertujuan untuk memotong subseksyen 43(1a) Akta 670.

16. _Fasal 15 bertujuan untuk meminda subseksyen 51(5) Akta 670 untuk_

memperuntukkan bahawa jika orang yang diperdagangkan itu ialah seorang
warganegara asing, suatu pelanjutan Perintah Perlindungan boleh diberikan
bagi maksud perakaman deposisi di bawah seksyen 61a Akta 670.

17. _Fasal 16_ bertujuan untuk meminda subseksyen 54(3) Akta 670 untuk

memperuntukkan bahawa mahkamah boleh, atas suatu permohonan yang dibuat
oleh Pegawai Pelindung atau pegawai penguat kuasa, setelah berpuas hati
bahawa orang yang diperdagangkan itu memerlukan jagaan dan perlindungan


-----

12 _Rang Undang-Undang_

lanjut atas sebab yang munasabah atau bagi maksud pengurusan penghantaran
pulang, membuat perintah supaya orang yang diperdagangkan itu ditempatkan
di tempat perlindungan bagi apa-apa tempoh lanjut sebagaimana yang difikirkan
patut oleh Majistret.

18. _Fasal 17 bertujuan untuk meminda seksyen 57 Akta 670 untuk_

memperuntukkan bahawa selepas berunding dengan Menteri yang dipertanggungkan
dengan tanggungjawab bagi pembangunan wanita, keluarga dan masyarakat,
Menteri boleh, pada bila-bila masa, atas sebab yang pada hematnya mencukupi,
dengan perintah secara bertulis mengarahkan pemindahan mana-mana orang
yang diperdagangkan dari suatu tempat perlindungan ke mana-mana tempat
perlindungan yang lain sebagaimana yang dinyatakan dalam perintah itu.

19. _Fasal 18_ bertujuan untuk memotong perenggan 66(2)(f) Akta 670.

Pemotongan perenggan 66(2)(f) Akta 670 berbangkit daripada pindaan
seksyen 42 Akta 670 dalam _fasal 13_ yang Menteri yang dipertanggungkan
dengan tanggungjawab bagi pembangunan wanita, keluarga dan masyarakat
boleh memberikan apa-apa arahan mengikut apa-apa cara, sama ada secara
am atau khusus bagi apa-apa perkara yang berhubungan dengan pengurusan,
pentadbiran dan kawalan ke atas tempat perlindungan yang diisytiharkan
di bawah subseksyen 42(1) Akta 670, orang yang diperdagangkan di tempat
perlindungan itu dan Pegawai Pelindung yang dilantik di bawah seksyen 43
Akta 670.

20. _Fasal 19 bertujuan untuk mengadakan peruntukan bagi peruntukan kecualian._

_IMPLIKASI KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U2)3221]


-----

