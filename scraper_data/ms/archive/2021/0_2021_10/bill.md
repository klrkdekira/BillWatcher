---
Year: 2021
Bill: D.R.11/2021 - RUU Perlembagaan (Pindaan) 2021 (Lulus)
Title: D.R.11/2021 - RUU Perlembagaan (Pindaan) 2021 (Lulus)
Download URL: https://www.parlimen.gov.my/files/billindex/pdf/2021/DR11%20-%20BM.pdf
URL: https://www.parlimen.gov.my/files/billindex/pdf/2021/DR11%20-%20BM.pdf
---
---
Reading:
D.R.11/2021
Bacaan Pertama Pada:03/11/2021
Bacaan Kedua Pada:14/12/2021
Dibentang Oleh:YB Dato Sri Dr. Haji Wan Junaidi bin Tuanku Jaafar - Menteri di JPM (Parlimen dan Undang-Undang)
Diluluskan Pada:14/12/2021
Dibentang Oleh:YB Dato Sri Dr. Haji Wan Junaidi bin Tuanku Jaafar - Menteri di JPM (Parlimen dan Undang-Undang)
---

_Perlembagaan (Pindaan)_ 1

**D.R. 11/2021**

RANG UNDANG-UNDANG

_b e r n a m a_

Suatu Akta untuk meminda Perlembagaan Persekutuan.

[ ]

**DIPERBUAT** oleh Parlimen Malaysia seperti yang berikut:

**Tajuk ringkas dan permulaan kuat kuasa**

**1.** (1) Akta ini bolehlah dinamakan Akta Perlembagaan
(Pindaan) 2021.

(2) Akta ini mula berkuat kuasa pada tarikh yang ditetapkan
oleh Yang di-Pertuan Agong melalui pemberitahuan dalam Warta.

**Pindaan Perkara 1**

**2.** Perlembagaan Persekutuan dipinda dalam Perkara 1 dengan
menggantikan Fasal (2) dengan Fasal yang berikut:

“(2) Negeri-Negeri Persekutuan terdiri daripada—

_(a)_ Negeri-Negeri Tanah Melayu, iaitu, Johor, Kedah,

Kelantan, Melaka, Negeri Sembilan, Pahang, Perak,
Perlis, Pulau Pinang, Selangor dan Terengganu;
dan

_(b)_ Negeri-Negeri Borneo, iaitu, Sabah dan Sarawak.”.


-----

2 _Rang Undang-Undang_

**Pindaan Perkara 160**

**3.** Perkara 160 Perlembagaan Persekutuan dipinda dalam Fasal (2)—

_(a)_ dengan memasukkan selepas takrif “hak pencen” takrif

yang berikut:

‘ “Hari Malaysia” ertinya enam belas hari bulan
September, tahun seribu sembilan ratus enam puluh
tiga;’; dan

_(b)_ dengan menggantikan takrif “Persekutuan” dengan takrif

yang berikut:

‘ “Persekutuan” ertinya Persekutuan yang pada
mulanya ditubuhkan di bawah Perjanjian Persekutuan
Tanah Melayu 1957 dan selanjutnya menurut Perjanjian
yang dimuktamadkan pada sembilan hari bulan Julai,
tahun seribu sembilan ratus enam puluh tiga antara
United Kingdom of Great Britain and Northern Ireland,
Persekutuan Tanah Melayu, Borneo Utara, Sarawak
dan Singapura, Persekutuan yang dikenali sebagai
Malaysia dengan Koloni Borneo Utara dan Sarawak,
dan Negeri Singapura bersekutu dengan negeri-negeri
sedia ada dalam Persekutuan Tanah Melayu sebagai
Negeri Sabah, Sarawak dan Singapura mengikut
surat cara perlembagaan yang dilampirkan padanya
tetapi di bawah dan menurut Perjanjian berhubung
dengan pemisahan Singapura daripada Malaysia sebagai
sebuah negara yang merdeka dan berdaulat bertarikh
tujuh hari bulan Ogos, tahun seribu sembilan ratus
enam puluh lima, Singapura telah tidak lagi menjadi
sebuah negeri dalam Malaysia.’.

**Pindaan Perkara** **161a**

**4.** Perkara 161a Perlembagaan Persekutuan dipinda—

_(a)_ dalam Fasal (6), dengan menggantikan perenggan _(a)_

dengan perenggan yang berikut—

“(a) berhubung dengan Sarawak, seseorang yang

merupakan warganegara dan yang tergolong


-----

_Perlembagaan (Pindaan)_ 3

dalam salah satu daripada ras yang dinyatakan
dalam undang-undang Negeri sebagai ras asli
bagi Negeri itu; dan”; dan

_(b)_ dengan memotong Fasal (7).

HURAIAN

Rang Undang-Undang ini bertujuan untuk meminda Perlembagaan Persekutuan.

2. _Fasal 1 Rang Undang-Undang ini memperuntukkan tajuk ringkas Akta_
yang dicadangkan dan kuasa Yang di-Pertuan Agong untuk menetapkan tarikh
permulaan kuat kuasa Akta yang dicadangkan.

3. _Fasal 2_ Rang Undang-Undang ini bertujuan untuk menggantikan
Fasal (2) Perkara 1 Perlembagaan Persekutuan untuk menyatakan semua Negeri
yang membentuk Persekutuan dengan mengembalikan, dengan ubah suaian,
kedudukan Fasal (2) Perkara 1 Perlembagaan Persekutuan semasa pembentukan
Malaysia pada tahun 1963 kecuali rujukan terhadap Singapura.

4. _Fasal 3_ Rang Undang-Undang ini bertujuan untuk memasukkan takrif
“Hari Malaysia”, dan untuk menggantikan takrif “Persekutuan” selaras
dengan semangat Perjanjian Malaysia bertarikh sembilan hari bulan Julai,
tahun seribu sembilan ratus enam puluh tiga dan menurut Perjanjian berhubung
dengan pemisahan Singapura daripada Malaysia sebagai sebuah negara yang
merdeka dan berdaulat bertarikh tujuh hari bulan Ogos, tahun seribu sembilan
ratus enam puluh lima.

5. _Fasal 4 Rang Undang-Undang ini bertujuan untuk meminda Perkara 161a_
Perlembagaan Persekutuan.

_Subfasal 4(a) bertujuan untuk menggantikan perenggan_ _(a)_ Fasal (6)

Perkara 161a Perlembagaan Persekutuan untuk memperuntukkan bahawa,
berhubung dengan Sarawak, ras yang dikira sebagai ras asli bagi Sarawak
adalah seperti yang diperuntukkan dalam undang-undang Negeri.

_Subfasal 4(b)_ bertujuan untuk memotong Fasal (7) Perkara 161a.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U2)3261]


-----

