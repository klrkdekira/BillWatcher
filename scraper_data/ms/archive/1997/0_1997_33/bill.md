---
Year: 1997
Bill: D.R.37/1997 - Rang Undang-Undang Majlis Peperiksaan Malaysia 1980 (Lulus)
Title: D.R.37/1997 - Rang Undang-Undang Majlis Peperiksaan Malaysia 1980 (Lulus)
Download URL: https://www.parlimen.gov.my/files/billindex/pdf/1997/Rang%20Undang-Undang%20DR%2037.pdf
URL: https://www.parlimen.gov.my/files/billindex/pdf/1997/Rang%20Undang-Undang%20DR%2037.pdf
---
---
Reading:
D.R.37/1997
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 37/97**

Naskhah Sahih—Bahasa Kebangsaan

RANG UNDANG-UNDANG

## b e r nama

Suatu Akta untuk meminda Akta Majlis Peperiksaan
Malaysia 1980.

# [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Majlis Peperiksaan**
Malaysia (Pindaan) 1997.

**2. Akta Majlis Peperiksaan Malaysia 1980, yang disebut**
"Akta ibu" dalam Akta ini, adalah dipinda dalam
seksyen 2 dengan memasukkan selepas takrif "Ketua
Pegawai Pelajaran" takrif yang berikut:

'"Kumpulanwang" ertinya Kumpulanwang yang
ditubuhkan oleh seksyen 17;'.


Tajuk
ringkas.

Pindaan
seksyen 2.
_Akta 225._


-----

2 _Rang Undang-Undang_

3. Akta ibu adalah dipinda dengan memasukkan selepas
Bahagian III Bahagian yang berikut:

BAHAGIAN IIIA

TATATERTIB


Bahagian
baru IIIA.


16A. (1) Majlis hendaklah mempunyai kuasa
tatatertib ke atas semua pegawai dan penjawatnya
dan hendaklah menjalankan kawalan tatatertib
berkenaan dengan semua orang itu mengikut
Akta ini dan mana-mana peraturan yang dibuat
di bawah seksyen 16D.

(2) Bagi maksud seksyen ini—

_(a) maka hendaklah ditubuhkan suatu_
jawatankuasa tatatertib Majlis berkenaan
dengan Setiausaha Agung Majlis yang
terdiri daripada—

(i) seorang yang dilantik oleh
Menteri, yang hendaklah menjadi
pengerusi jawatankuasa itu; dan

(ii) dua orang ahli Majlis yang
hendaklah dilantik oleh Majlis;
dan

_(b) Majlis boleh menubuhkan, melalui_
### pemberitahuan dalam Warta,
jawatankuasa tatatertib yang berlainan
bagi kategori berlainan pegawai atau
penjawat Majlis.

(3) Peruntukan yang berikut hendaklah dipakai
bagi mana-mana jawatankuasa tatatertib yang
ditubuhkan di bawah seksyen-kecil (2)(b);

_(a) jawatankuasa tatatertib itu hendaklah_
terdiri daripada apa-apa bilangan ahli
Majlis, selain Pengerusi Majlis, atau
pegawai Majlis, atau apa-apa gabungan
ahli dan pegawai itu; dan


Jawatankuasa
tatatertib.


-----

_Majlis Peperiksaan Malaysia (Pindaan)_ 3

_(b) seseorang pegawai yang menjadi anggota_
sesuatu jawatankuasa tatatertib tidaklah
boleh lebih rendah pangkatnya daripada
mana-mana pegawai atau penjawat yang
ke atasnya jawatankuasa tatatertib yang
dianggotainya mempunyai kuasa
tatatertib.

(4) Jawatankuasa tatatertib yang ditubuhkan
di bawah seksyen-kecil (2) _(b) hendaklah_
menjalankan kuasanya dalam segala perkara yang
berhubungan dengan tatatertib pegawai dan
penjawat yang diletakkan di bawah bidang
kuasanya.

(5) Pada menjalankan fungsi tatatertibnya,
sesuatu jawatankuasa tatatertib yang disebut
dalam seksyen-kecil (2) hendaklah mempunyai
kuasa untuk mengambil tindakan tatatertib dan
mengenakan apa-apa hukuman tatatertib atau
apa-apa gabungan dua hukuman tatatertib atau
lebih sebagaimana yang diperuntukkan di bawah
mana-mana peraturan yang dibuat di bawah
seksyen 16D.


16B. (1) Sesuatu keputusan jawatankuasa
tatatertib di bawah seksyen l6 A(2)(a) boleh
dirayukan kepada Menteri.

(2) Sesuatu keputusan mana-mana
jawatankuasa tatatertib di bawah seksyen
l6 A(2)(b) boleh dirayukan kepada Lembaga
Rayuan Tatatertib yang ditubuhkan di bawah
seksyen 16c.

(3) Menteri atau Lembaga Rayuan Tatatertib,
mengikut mana-mana yang berkenaan, boleh
mengesahkan, mengakaskan atau mengubah
keputusan jawatankuasa tatatertib.

(4) Keputusan Menteri atau Lembaga Rayuan
Tatatertib di bawah seksyen-kecil (3) adalah
muktamad.


Rayuan
terhadap
keputusan
jawatankuasa
tatatertib.


-----

_Rang Undang-Undang_

16c. (1) Maka hendaklah ada Lembaga Rayuan
Tatatertib Majlis yang terdiri daripada anggota
yang berikut:

_(a) Pengerusi Majlis, yang hendaklah_
menjadi pengerusi Lembaga Rayuan
Tatatertib dan mempunyai undi pemutus;
dan

_(b) tiga orang ahli Majlis, yang bukan_
anggota jawatankuasa tatatertib yang
keputusannya ialah hal perkara rayuan
itu, yang hendaklah dilantik oleh
pengerusi Lembaga Rayuan Tatatertib
dengan kelulusan Majlis bagi maksud
rayuan itu.

(2) Apabila Lembaga Rayuan Tatatertib
menimbangkan sesuatu rayuan yang dibuat di
bawah seksyen 16 B, seseorang anggota
jawatankuasa tatatertib yang terhadap
keputusannya rayuan itu dibuat yang juga ahli
Majlis tidak boleh hadir atau dengan apa-apa
cara mengambii bahagian dalam apa-apa
prosiding yang berhubungan dengan rayuan itu.

16D. (1) Majlis, dengan kelulusan Menteri, boleh
membuat peraturan-peraturan untuk mengadakan
peruntukan bagi tatatertib pegawai dan
penjawatnya.

(2) Peraturan-peraturan tatatertib yang dibuat
di bawah seksyen ini—

_(a) boleh mewujudkan kesalahan tatatertib;_

_(b) boleh mengadakan peruntukan bagi apa-_
apa hukuman tatatertib yang difikirkan
sesuai oleh Majlis, dan hukuman itu
boleh meliputi—

(i) amaran;

(ii) denda;
(iii) pelucuthakan emolumen;
(iv) penangguhan pergerakan gaji;


Penubuhan
Lembaga
Rayuan
Tatatertib.

Kuasa untuk
membuat
peraturanperaturan
tatatertib.


-----

_Majlis Peperiksaan Malaysia (Pindaan)_ 5

(v) pengurangan gaji;
(vi) penurunan pangkat; dan

(vii) buang kerja;

_(c) hendaklah_ memberi orang yang
### terhadapnya prosiding tatatertib itu
diambil peluang untuk membuat
representasi terhadap pertuduhan
tatatertib yang dibuat terhadapnya
sebelum keputusan dicapai oleh
jawatankuasa tatatertib kecuali dalam
mana-mana hal yang berikut:

(i) jika seseorang pegawai atau
penjawat Majlis dibuang kerja
atau diturunkan pangkat atas
alasan salah laku yang berkenaan
dengannya suatu pertuduhan
jenayah telah dibuktikan
terhadapnya;

(ii) jika Majlis, atas syor Menteri
yang dipertanggungkan dengan
tanggungjawab bagi hal-ehwal
dalam negeri, berpuas hati
bahawa demi kepentingan
keselamatan Malaysia atau manamana bahagiannya adalah tidak
suaimanfaat untuk menjalankan
kehendak perenggan ini; atau

(iii) jika telah—
(A) dibuat terhadap seseorang
pegawai atau penjawat Majlis
apa-apa perintah tahanan,
pengawasan, kediaman
terhad, buang negeri atau
deportasi; atau
(B) dikenakan terhadap seseorang
pegawai atau penjawat Majlis
apa-apa bentuk sekatan atau
pengawasan dengan bon atau
selainnya.


-----

_Rang Undang-Undang_

di bawah mana-mana undang-undang
yang berhubungan dengan keselamatan
Malaysia atau mana-mana bahagiannya,
pencegahan jenayah, tahanan
pencegahan, kediaman terhad, buang
negeri, imigresen, atau perlindungan
wanita dan gadis;

_(d) boleh mengadakan peruntukan bagi_
penahanan kerja dengan pengurangan
emolumen seseorang pegawai atau
penjawat Majlis sementara menanti
selesainya prosiding jenayah atau
presiding tatatertib terhadapnya dengan
tujuan membuang kerja atau menurunkan
pangkatnya; dan

_(e) boleh mengadakan peruntukan bagi_
penggantungan tanpa emolumen
seseorang pegawai atau penjawat
Majlis—
(i) jika pegawai atau penjawat itu
telah disabitkan oleh suatu
mahkamah jenayah; atau

(ii) jika suatu perintah tahanan atau
sekatan telah dibuat berkenaan
dengan atau dikenakan terhadap
pegawai atau penjawat itu.

16E. (1) Seseorang yang sedang atau pernah
bekerja dengan Majlis boleh disurcaj jika ternyata
kepada Majlis bahawa orang itu—

_(a) tidak memungut apa-apa wang yang_
terhutang kepada Majlis yang
pemungutannya menjadi tanggungjawabnya;

_(b) adalah atau telah bertanggungjawab bagi_
apa-apa pembayaran wang dari Majlis
yang tidak sepatutnya dibuat atau bagi
apa-apa pembayaran wang yang tidak
diluluskan dengan sewajarnya;


Pengenaan
surcaj.


-----

_Majlis Peperiksaan Malaysia (Pindaan)_ 7

_(c) adalah atau pernah bertanggungjawab,_
### secara langsung atau tak langsung, bagi
apa-apa kekurangan dalam, atau bagi
pemusnahan, apa-apa wang, barang
simpanan atau harta lain Majlis;

_(d) sebagai atau semasa menjadi pegawai_
perakaunan, tidak menyimpan akaun atau
rekod yang sepatutnya; atau

_(e) tidak membuat apa-apa pembayaran, atau_
adalah atau pernah bertanggungjawab
bagi apa-apa kelewatan dalam
pembayaran wang daripada Majlis
kepada mana-mana orang yang
kepadanya pembayaran itu kena dibuat
di bawah mana-mana undang-undang
atau di bawah mana-mana kontrak,
perjanjian atau perkiraan yang dibuat
antara orang itu dengan Majlis.

(2) Majlis hendaklah, sebelum seseorang
disurcaj, menyampaikan suatu notis bertulis
kepadanya yang memintanya menunjukkan sebab
mengapa dia tidak patut disurcaj.

(3) Jika penjelasan yang memuaskan hati tidak
diterima dalam masa empat belas hari dari tarikh
penyampaian notis dalam seksyen-kecil (2),
Majlis boleh—

_(a) dalam hal seksyen-kecil (1)_ _(a), (1)_ _(b)_
dan (1)(c), mensurcaj terhadap orang
itu sejumlah wang yang tidak melebihi
amaun yang tidak dipungut, atau apaapa bayaran yang tidak sepatutnya dibuat,
atau kekurangan dalam, atau pemusnahan
harta yang dilakukan; dan

_(b) dalam hal seksyen-kecil (1)(d) dan (1)(e),_
mensurcaj terhadap orang itu apa-apa
jumlah wang sebagaimana yang
difikirkan patut oleh Majlis.


-----

_Rang Undang-Undang_

(4) Majlis hendaklah memberitahu orang yang
disurcaj berkenaan dengan apa-apa surcaj yang
dikenakan di bawah seksyen-kecil (3).

(5) Walau apa pun seksyen-kecil (3) dan (4),
Majlis boleh pada bila-bila masa menarik balik
apa-apa surcaj yang berkenaan dengannya
penjelasan yang memuaskan hati telah diterima
atau jika ternyata selainnya bahawa tiada surcaj
patut dibuat, dan Majlis hendaklah dengan sertamerta memberitahu orang yang disurcaj itu
tentang penarikan balik itu.

(6) Amaun apa-apa surcaj yang dikenakan di
bawah seksyen-kecil (3) dan tidak ditarik balik
di bawah seksyen-kecil (5) hendaklah menjadi
hutang yang kena dibayar kepada Majlis daripada
orang yang disurcaj itu dan boleh didakwa dan
didapatkan di dalam mana-mana mahkamah atas
guaman Majlis dan boleh juga, jika diarahkan
sedemikian oleh Majlis, didapatkan melalui
potongan—
_(a) daripada gaji orang yang disurcaj; atau_

_(b) daripada pencen orang yang disurcaj,_

dengan ansuran bulanan yang sama banyak yang
tidak melebihi satu per empat daripada jumlah
gaji atau pencen bulanan, mengikut mana-mana
yang berkenaan, orang itu.

(7) Bagi maksud seksyen-kecil ( 1 ) ( d ),
"pegawai perakaunan" termasuklah tiap-tiap
pegawai dan pengkhidmat yang dipertanggungkan
dengan—

_(a) kewajipan untuk memungut, menerima,_
atau mengakaunkan, atau yang
sebenarnya memungut, menerima atau
mengakaunkan, apa-apa wang dalam
Kumpulanwang;

_(b) kewajipan untuk membuat bayaran, atau_
yang sebenarnya membuat bayaran,
daripada apa-apa wang dalam
Kumpulanwang; atau


-----

_Majlis Peperiksaan Malaysia (Pindaan)_ 9

_(c) penerimaan,_ penyimpanan atau
pelupusan, atau pengakaunan, apa-apa
barang simpanan atau harta Majlis, atau
yang sebenarnya menerima, memegang,
melupuskan atau mengakaunkan barang
simpanan atau harta itu.


16F. Dalam membuat mana-mana peraturan di
bawah Bahagian ini, Majlis, dengan kelulusan
Menteri, boleh menerimapakai dengan apa-apa
ubahsuaian yang difikirkannya patut, mana-mana
peraturan, kaedah, dasar, surat pekeliling dan
arahan yang diperbuat atau dikeluarkan oleh
Kerajaan Persekutuan.".

HURAIAN


Majlis boleh
menerimapakai
peraturan,
dsb.


Rang Undang-Undang ini bertujuan meminda Akta Majlis Peperiksaan
Malaysia 1980 ("Akta").

2. _Fasal 1 mengandungi tajuk ringkas._

3. Fasal 3 bertujuan memasukkan Bahagian baru IIIA untuk
memperkatakan hal-hal tatatertib. Bahagian ini mengandungi seksyen
baru 16A, 16B, 16c, 16D, 16E dan 16F yang dicadangkan.

Seksyen baru 16A yang dicadangkan menubuhkan jawatankuasa
tatatertib Majlis berkenaan dengan Setiausaha Agung Majlis dan
pegawai dan penjawatnya.

Seksyen baru 16B yang dicadangkan bertujuan membenarkan rayuan
dibuat kepada Menteri atau Lembaga Rayuan Tatatertib yang
ditubuhkan di bawah seksyen baru 16c yang dicadangkan, mengikut
mana-mana yang berkenaan, terhadap keputusan jawatankuasa
tatatertib.

Seksyen baru 16D yang dicadangkan bertujuan memberi Majlis
kuasa untuk membuat peraturan-peraturan, dengan kelulusan Menteri,
bagi mengadakan peruntukan mengenai kesalahan dan hukuman
tatatertib.

Seksyen baru 16E yang dicadangkan adalah berhubungan dengan
pengenaan surcaj terhadap mana-mana orang yang sedang atau pernah
bekerja dengan Majlis.


-----

10 _Rang Undang-Undang_

Seksyen baru 16F yang dicadangkan memperuntukkan bahawa
Majlis diberikuasa untuk menerimapakai mana-mana peraturan, dan
sebagainya, yang dibuat atau dikeluarkan oleh Kerajaan Persekutuan.

4. Pindaan-pindaan lain adalah pindaan-pindaan yang kecil atau
berbangkit sahaja.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 2003.]


-----

