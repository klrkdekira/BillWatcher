---
Year: 1997
Bill: D.R.13/1997 - Rang Undang-Undang Kawalan Sewa (Pemansuhan) 1997 (Lulus)
Title: D.R.13/1997 - Rang Undang-Undang Kawalan Sewa (Pemansuhan) 1997 (Lulus)
Download URL: https://www.parlimen.gov.my/files/billindex/pdf/1997/Rang%20Undang-Undang%20DR%2013.pdf
URL: https://www.parlimen.gov.my/files/billindex/pdf/1997/Rang%20Undang-Undang%20DR%2013.pdf
---
---
Reading:
D.R.13/1997
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 13/97

**Naskhah Sahih—Bahasa Kebangsaan**

RANG UNDANG-UNDANG KAWALAN

SEWA (PEMANSUHAN) 1997

SUSUNAN FASAL

BAHAGIAN I

PERMULAAN

**Fasal**

1. Tajuk ringkas dan mula berkuatkuasa.

BAHAGIAN II

PEMANSUHAN

2. Peniansuhan Akta 363.
_3. Pemberhentian penyewaan._

4. Kecualian.

BAHAGIAN III

PERUNTUKAN PERALIHAN

5. Tempoh peralihan.

6. Penyewaan yang disifatkan.

7. Amaun sewa.

8. Tidak membayar atau sewa tertunggak.

9. Larangan terhadap mendapat kembali premis.

10. Tribunal Penyahkawalan.

11. Habis tempoh peralihan.

12. Kaedah-kaedah.

JADUAL


-----

-----

3

RANG UNDANG-UNDANG

_b e r n a m a_

Suatu Akta untuk memansuhkan Akta Kawalan Sewa

1966 dan bagi mengadakan peruntukan peralihan.

# [ ]

BAHAWASANYA adalah suaimanfaat bagi maksud

memastikan keseragaman undang-undang dan dasar untuk
memansuhkan undang-undang berhubungan dengan
kawalan sewa dalam Negeri-Negeri Malaysia Barat dan
Wilayah Persekutuan Kuala Lumpur:

DAN BAHAWASANYA Pihak Berkuasa Negeri setiap

Negeri telah dirundingi berhubungan dengan tarikh mula
berkuatkuasanya Akta ini:

MAKA, OLEH YANG DEMIKIAN, menurut Fasal

(4) Perkara 76 Perlembagaan Persekutuan, MAKA INILAH
DIPERBUAT UNDANG-UNDANG oleh Seri Paduka
Baginda Yang di-Pertuan Agong dengan nasihat dan
persetujuan Dewan Negara dan Dewan Rakyat yang
bersidang dalam Parlimen, dan dengan kuasa daripadanya,
seperti berikut:

BAHAGIAN I

PERMULAAN

1. (1) Akta ini bolehlah dinamakan Akta Kawalan Sewa Tajuk ringkas
(Pemansuhan) 1997. dan mula

berkuatkuasa.


-----

4 _Rang Undang-Undang_

# (2) Akta ini hendaklah mula berkuatkuasa pada

1 September 1997.

BAHAGIAN II

PEMANSUHAN

Pemansuhan 2. Akta Kawalan Sewa 1966, yang disebut "Akta" dalam
_Akta 363._ Akta ini, adalah dimansuhkan.

Pemberhentian 3. Apabila Akta dimansuhkan di bawah seksyen 2, apa-
penyewaan. apa penyewaan antara tuan rumah dengan penyewa

sebelum tarikh pemansuhan hendaklah dengan serta-merta
disifatkan telah terhenti.

Kecualian. 4. Pemansuhan Akta di bawah seksyen 2 tidaklah

menyentuh apa-apa prosiding yang bermula sebelum Akta
dimansuhkan dan yang masih belum selesai sebelum sahaja
# Akta dimansuhkan, atau mana-mana perintah, keputusan
atau penghakiman yang dibuat sebelum Akta dimansuhkan,
berkenaan dengan—

_(a) sewa bersih; dan_

_(b) mendapat kembali milikan premis terkawal,_

# dan Akta hendaklah terus terpakai bagi prosiding atau
perintah, keputusan atau penghakiman itu seolah-olah
Akta tidak dimansuhkan.

BAHAGIAN III

PERUNTUKAN PERALIHAN

Tempoh 5. (1) Tertakluk kepada subseksyen (2), "tempoh
peralihan. peralihan" ertinya tempoh yang bermula pada 1 September

1997 dan berakhir pada 31 Disember 1999.

(2) Walau apa pun subseksyen (1), tempoh peralihan

boleh terhenti berkuatkuasa lebih awal daripada
31 Disember 1999 di Wilayah Persekutuan Kuala Lumpur


-----

_Kawalan Sewa (Pemansuhan)_ _5_

atau di mana-mana Negeri atau di mana-mana bahagian
atau bahagian-bahagian Negeri itu pada tarikh yang
ditetapkan oleh Menteri melalui pemberitahuan dalam
_Warta, selepas berunding dengan Pihak Berkuasa Negeri,_
# berhubungan dengan Negeri itu atau bahagian atau
bahagian-bahagian Negeri itu bagi habisnya tempoh
peralihan.

6. (1) Walau apa pun seksyen 3, mana-mana penyewa, Penyewaan
penyewa kecil atau penyewa bersama yang— yangdisifatkan.

_(a) telah sebenarnya menduduki preinis pada tarikh_

Akta dimansuhkan; dan

_(b) jika tidak kerana termansuhnya Akta, boleh terus_

menduduki premis dengan sah,

hendaklah disifatkan telah membuat suatu penyewaan
dengan tuan rumah dari tarikh Akta dimansuhkan.

(2) Melainkan jika ditamatkan terlebih dahulu melalui

# persetujuan bersama pihak-pihak, penyewaan yang
disifatkan telah dibuat di bawah subseksyen (1) hendaklah
berkuatkuasa sehingga habis tempoh peralihan.

7. Amaun sewa yang kena dibayar secara bulanan oleh Amaun
penyewa kepada tuan rumah hendaklah ditentukan sewa.
mengikut formula dalam Jadual.

# 8. (1) Sekiranya penyewa tidak membayar sewa atau Tidak
bayaran sewanya tertunggak semasa tempoh peralihan, membayaratau sewa
tuan rumah hendaklah mempunyai hak untuk mendapat tertunggak.
milikan kosong premis daripada penyewa tanpa membayar
apa-apa pampasan.

(2) Dalam menggunakan haknya untuk mendapat

milikan kosong premis di bawah subseksyen (1), tuan
# rumah hendaklah mematuhi prosedur yang dinyatakan
dalam subseksyen 11(2) dan 11(3) bagi mendapat kembali
milikan kosong premis.

(3) Apa-apa pertikaian yang berbangkit daripada

perjalanan subseksyen (1) boleh dirujukkan oleh penyewa
kepada Tribunal Penyahkawalan di bawah perenggan


-----

6 _Rang Undang-Undang_

_10(1)(b) sebelum habis tempoh tiga bulan yang_

diperuntukkan dalam perenggan 11 _(3)(a)._

(4) Jika tiada pertikaian dirujukkan kepada Tribunal

Penyahkawalan di bawah subseksyen (3), tuan rumah
# hendaklah berhak mendapat milikan kosong premis selepas
habis tempoh tiga bulan yang diperuntukkan dalam
perenggan 11(3)(a).

(5) Milikan kosong premis yang didapatkan kembali

di bawah subseksyen (4) tidaklah menjejaskan hak tuan
# rumah untuk mendapat apa-apa sewa yang terakru dan
masih belum dibayar pada tarikh habis tempoh tiga bulan
yang diperuntukkan dalam perenggan 11(3)(a).

Larangan 9. Kecuali bagi hak untuk mendapat milikan kosong
terhadapmendapat premis di bawah seksyen 8, tiada seorangpun tuan rumah
kembali berhak mendapat kembali milikan kosong premis bagi
premis. apa-apa sebab lain semasa tempoh peralihan.

Tribunal **10. (1) Maka hendaklah ditubuhkan suatu tribunal yang**
Penyah-kawalan. dikenali sebagai "Tribunal Penyahkawalan" yang

# hendaklah mempunyai bidang kuasa untuk mendengar
dan menentukan apa-apa pertikaian berkenaan dengan—

# (a) sewa yang kena dibayar dan terhutang kepada

tuan rumah; dan

_(b) mendapat kembali milikan kosong premis di_

bawah seksyen 8.

# (2) Bagi maksud Bahagian ini, Tribunal Sewa yang

ditubuhkan di bawah seksyen 12 Akta hendaklah menjadi
Tribunal Penyahkawalan di bawah subseksyen (1), dan
# hendaklah terus wujud dan berkuatkuasa sehingga habis

tempoh peralihan di bawah subseksyen 5(1) atau 5(2),
mengikut mana-mana yang berkenaan.

(3) Seseorang yang dilantik menjadi anggota Tribunal

Sewa di bawah seksyen 12 Akta hendaklah disifatkan
menjadi anggota Tribunal Penyahkawalan dan hendaklah
terus memegang jawatan sehingga habis tempoh peralihan
melainkan jika dia terlebih dahulu meletakkan jawatan
atau diberhentikan daripada jawatan.


-----

_Kawalan Sewa (Pemansuhan)_ _7_

(4) Keputusan Tribunal Penyahkawalan adalah
muktamad.

# 11. (1) Selepas habis tempoh peralihan di bawah Habis
subseksyen 5(1) atau 5(2), mengikut mana-mana yang tempoh

peralihan.

berkenaan, semua penyewaan yang disifatkan telah dibuat
antara tuan rumah dengan penyewa di bawah subseksyen
6(1) hendaklah terhenti berkuatkuasa dan tuan rumah
hendaklah selepas itu—

_(a) mempunyai hak mendapat milikan kosong premis_
daripada penyewa tanpa membayar apa-apa
pampasan; dan

_(b) berhak mendapat apa-apa sewa yang terakru dan_
masih belum dibayar daripada penyewa pada
# tarikh habis tempoh peralihan.

(2) Seseorang tuan rumah yang berhasrat untuk
menggunakan haknya di bawah perenggan(1) hendaklah
menyampaikan kepada penyewa suatu notis supaya
mengosongkan premis.

(3) Notis yang disebut dalam subseksyen (2)—

_(a) hendaklah memperuntukkan tempoh tiga bulan_
bagi penyewa mengosongkan premis itu; dan

_(b) boleh disampaikan kepada penyewa atau mana-_
mana orang yang diberikuasa untuk menerima
penyampaian notis itu bagi pihaknya, yang
kemudian daripada ini disebut "orang yang
kepadanya penyampaian hendak dibuat"—

(i) dengan menyerahkannya sendiri kepada
orang yang kepadanya penyampaian hendak
# dibuat;

(ii) dengan menghantarnya melalui pos
berdaftar yang dialamatkan kepada orang
yang kepadanya penyampaian hendak
dibuat di tempat kediaman orang itu yang
Iazim atau yang akhir diketahui; atau

(iii) dengan melekatkannya di suatu bahagian
yang mudah dilihat di premis yang


-----

8 _Rang Undang-Undang_

berhubungan dengannya jika penyampaian
ke diri atau melalui pos berdaftar tidak
dapat dibuat kepada orang yang kepadanya
# penyampaian itu hendak dibuat.

Kaedah- 12. (1) Menteri boleh membuat kaedah-kaedah bagi
kaedah. maksud melaksanakan peruntukan-peruntukan Bahagian

# ini.

(2) Walau apa pun subseksyen (1), kaedah-kaedah yang

dibuat oleh Raja atau Yang di-Pertua Negeri sesuatu Negeri
berhubungan dengan Tribunal Sewa di bawah seksyen
27 Akta hendaklah terpakai bagi Tribunal Penyahkawalan
# yang ditubuhkan di bawah seksyen 10 Akta ini sebagaimana
ia terpakai bagi Tribunal yang ditubuhkan di bawah seksyen

12 Akta, melainkan jika kaedah-kaedah itu dibatalkan

atau digantikan secara nyata atau tersirat oleh kaedah-
kaedah yang dibuat oleh Menteri di bawah subseksyen
# (1).

JADUAL

(Seksyen 7)

FORMULA BAGI SEWA

1. Amaun sewa yang kena dibayar secara bulanan oleh penyewa

kepada tuan rumah hendaklah atas kenaikan berperingkat sebagaimana
yang berikut:

Tahun 1 - R campur 1/4 (M-R)
Tahun 2 - R campur 1/2 (M-R)
Tahun 3 - R campur 3/4 (M-R)

2. Tahun 1 hendaklah disifatkan sebagai tempoh yang bermula pada

1 September 1997 dan berakhir pada 31 Disember 1997 atau habis

tempoh peralihan, mengikut mana-mana yang lebih awal.

3. Tahun 2 hendaklah disifatkan sebagai tempoh yang bermula pada

1 Januari 1998 dan berakhir pada 31 Disember 1998 atau habis

tempoh peralihan, mengikut mana-mana yang lebih awal.

4. Tahun 3 hendaklah disifatkan sebagai tempoh yang bermula pada

1 Januari 1999 dan berakhir pada 31 Disember 1999 atau habis

tempoh peralihan, mengikut mana-mana yang lebih awal.


-----

_Kawalan Sewa (Pemansuhan)_ 9

5. Bagi maksud pengiraan—

_(a) "R" ialah sewa bersih yang lazim sebelum Akta_

dimansuhkan; dan

_(b) "M" ialah nilai boleh sewa bulanan bagi premis itu yang_

ditetapkan pada kadar satu perdua belas riilai tahunan harta
sebagaimana yang ditaksirkan oleh pihak berkuasa tempatan
tempat harta itu terletak, yang digambarkan dengan formula
yang berikut:

M = 1 x (amaun kadar tahunan yang kena dibayar bagi

12 tahun itu)

(peratusan kadar tahunan sebagaimana yang
ditaksirkan oleh pihak berkuasa tempatan
bagi tahun itu)

_Misalan_

1. Jika sewa bersih yang lazim sebelum Akta dimansuhkan ialah

RM50, maka R = RM50

2. Jika kadar tahunan yang kena dibayar bagi tahun itu ialah RM108
dan peratusan kadar tahunan ialah 6 peratus setahun,

maka M = 1/12 x (108/6%)

= 1/12 x 1,800

= RM150

3. Oleh itu M - R = RM(150 - 50) = RMIOO

4. Sewa bulanan yang kena dibayar oleh penyewa kepada tuan
rumah atas kenaikan berperingkat berdasarkan pada perenggan 1,
2 dan 3 ialah—

_(a) Tahun 1 = 50 + (1/4 x 100)_

= 50 + 25
= RM75

_(b) Tahun 2 = 50 + (1/2 x 100)_

= 50 + 50
= RM100

_(c) Tahun 3 = 50 + (3/4 x 100)_

= 50 + 75
= RM125


-----

**10** _Rang Undang-Undang_

HURAIAN

Rang Undang-Undang ini bertujuan memansuhkan Akta Kawalan
Sewa 1966 ("Akta"). Dengan berlalunya masa, Akta, yang pada
asalnya diperbuat dalam tahun 1966 untuk mengawalselia dan mengawal
sewa bangunan yang dimiliki secara persendirian yang dibina sebelum
31 Januari 1948 disebabkan oleh kekurangan rumah dalam tempoh
iepas perang, sudah tidak lagi diperlukan. Sebaliknya, ia telah
disalahgunakan apabila penyewa telah kemudiannya menyewakecilkan
premis terkawal itu sehingga menjejaskan tuan rumah. Adalah difikirkan
sekarang bahawa sudah tiba masanya bagi Akta berhenti berkuatkuasa,
dan bagi tuan rumah mendapat kembali milikan premis terkawal itu
bagi maksud pembangunan. Walau bagaimanapun, untuk mengurangkan
keperluan segera bagi perumahan alternatif berbangkit daripada
pemansuhan, dan untuk memudahkan penyewa menyesuaikan diri
dengan pembayaran sewa pada kadar pasaran, tempoh peralihan
diperuntukkan. Apabila tempoh peralihan berakhir, tuan rumah berhak
untuk mendapat kembali milikan kosong premis.

BAHAGIAN I

2. Bahagian 1 mengandungi perkara-perkara permulaan.

3. _Fasal 1 bertujuan mengadakan peruntukan mengenai tajuk ringkas_
dan mula berkuatkuasanya Akta yang dicadangkan.

BAHAGIAN II

4. Bahagian II mengandungi peruntukan berhubungan dengan
pemansuhan Akta.

5. Fasal 2 memansuhkan Akta.

6. Di bawah Fasal 3, semua penyewaan antara tuan rumah dengan
penyewa sebelum pemansuhan adalah disifatkan telah terhenti selepas
Akta dimansuhkan.

7. Fasal 4 ialah peruntukan kecualian.

BAHAGIAN III

8. Bahagian III mengandungi peruntukan peralihan.

9. Fasal 5 memperkatakan jangka masa tempoh peralihan berbangkit
daripada pemansuhan Akta. Tempoh itu ialah dari 1 September 1997
sehingga 31 Disember 1999. Di bawah subfasal (2), tempoh peralihan
boleh habis lebih awal daripada 31 Disember 1999 di mana-mana
Negeri atau Wilayah Persekutuan Kuala Lumpur.


-----

_Kawalan Sewa (Pemansuhan)_ 11

10. _Fasal 6 bertujuan menyifatkan mana-mana penyewa, penyewa_

kecil atau penyewa bersama yang telah sebenaraya dan dengan sahnya
menduduki premis pada tarikh Akta dimansuhkan sebagai telah
membuat suatu penyewaan dengan tuan rumah pada tarikh pemansuhan
itu sehingga habis tempoh peralihan. Peruntukan menyifatkan ini
ialah suatu cara untuk memberikan masa kepada penyewa untuk
memperoleh tempat tinggal alternatif sebelum kuatkuasa pemansuhan
Akta menjadi mutlak pada 1 Januari 2000.

11. _Fasal 7 bertujuan memperuntukkan amaun sewa yang kena_

dibayar oleh penyewa kepada tuan rumah di bawah penyewaan yang
disifatkan. Sewa berdasarkan kenaikan berperingkat yang ditentukan
bagi tempoh peralihan sebagaimana yang diperuntukkan dalam Jadual
bertujuan memberi tuan rumah pulangan yang lebih tinggi daripada
sewa bersih yang kena dibayar sebelum pemansuhan, tetapi kurang
daripada nilai pasaran bagi premis itu. Kenaikan berperingkat itu
bertindak sebagai suatu bentuk "pampasan" kepada tuan rumah bagi
kelewatan mendapat kembali milikan premis.

12. _Fasal 8 bertujuan memperuntukkan suatu saluran bagi tuan_

rumah untuk mendapat kembali milikan premis semasa tempoh
peralihan tanpa pampasan sekiranya penyewa tidak membayar sewa
atau pembayaran sewanya tertunggak.

13. _Fasal 9 bertujuan melarang tuan rumah mendapat kembali_

milikan kosong premis bagi apa-apa sebab, termasuk atas alasan
pembangunan, kecuali hak terhadap milikan kosong di bawah

_fasal 8. Larangan ini adalah perlu supaya matlamat tempoh peralihan_

tidak gagal.

14. Di bawah Fasal 10, suatu Tribunal Penyahkawalan ditubuhkan

untuk menghakimi pertikaian berkenaan dengan sewa yang kena
dibayar dan terhutang kepada tuan rumah dan bagi mendapat kembali
milikan kosong premis di bawah fasal 8. Melalui subfasal (2), Tribunal
Sewa yang ditubuhkan di bawah seksyen 12 Akta adalah menjadi
Tribunal Penyahkawalan dan melalui subfasal (3), anggota Tribunal
Sewa hendaklah disifatkan menjadi anggota Tribunal Penyahkawalan.

15. _Fasal 11 memperkatakan habis tempoh peralihan. Selepas habis_

tempoh itu, semua penyewaan yang disifatkan di bawah fasal 6
hendaklah terhenti berkuatkuasa dan tuan rumah hendaklah selepas
itu mempunyai hak mendapat milikan kosong premis tanpa membayar
pampasan. Dalam menggunakan hak itu, tuan rumah hendaklah
menyampaikan suatu notis kepada penyewa supaya mengosongkan
premis di bawah subfasal (2), dan cara notis hendaklah disampaikan
adalah diperuntukkan dalam subfasal (3).

16. Menteri boleh membuat kaedah-kaedah di bawah fasal 12 bagi

maksud memudahkan pelaksanaan Bahagian III.


-----

12 _Rang Undang-Undang_

_IMPUKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1649/11.]


-----

