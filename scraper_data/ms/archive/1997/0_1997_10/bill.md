---
Year: 1997
Bill: D.R.11/1997 - Rang Undang-Undang Teleperubatan 1997 (Lulus)
Title: D.R.11/1997 - Rang Undang-Undang Teleperubatan 1997 (Lulus)
Download URL: https://www.parlimen.gov.my/files/billindex/pdf/1997/Rang%20Undang-Undang%20DR%2011.pdf
URL: https://www.parlimen.gov.my/files/billindex/pdf/1997/Rang%20Undang-Undang%20DR%2011.pdf
---
---
Reading:
D.R.11/1997
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 11/97**

**Naskhah Sahih—Bahasa Kebangsaan**


RANG UNDANG-UNDANG

TELEPERUBATAN 1997

SUSUNAN FASAL

Fasal

1. Tajuk ringkas dan mula berkuatkuasa.

2. Tafsiran.

3. Orang-orang yang boleh mengamalkan teleperubatan.

4. Perakuan untuk mengamalkan teleperubatan.

5. Persetujuan pesakit.

6. Peraturan.


-----

-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi
pengawalseliaan dan pengawalan amalan tele# perubatan; dan bagi perkara-perkara yang berkaitan
dengannya.

# [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
# daripadanya, seperti berikut:

**1. (1) Akta ini bolehlah dinamakan Akta Teleperubatan**
1997.

# (2) Akta ini hendaklah mula berkuatkuasa pada tarikh
yang ditetapkan oleh Menteri melalui pemberitahuan dalam
_Warta dan Menteri boleh menetapkan tarikh yang berlainan_
bagi peruntukan yang berlainan dalam Akta ini.

# 2. Dalam Akta ini, melainkan jika konteksnya
menghendaki makna yang lain—

"Akta Perubatan" ertinya Akta Perubatan 1971;

# "berdaftar sementara" ertinya didaftarkan sementara
di bawah seksyen 12 Akta Perubatan;


Tajuk ringkas
dan mula
berkuatkuasa.

Tafsiran.

_Akta 50._


-----

4 _Rang Undang-Undang_

"bidan berdaftar" ertinya mana-mana orang yang
didaftarkan di bawah Akta Bidan 1966;

"jururawat berdaftar" ertinya mana-mana orang yang
didaftarkan di bawah Akta Jururawat 1950;

"Ketua Pengarah" ertinya Ketua Pengarah Kesihatan,
Malaysia;

"Majlis" ertinya Majlis Perubatan Malaysia yang
# ditubuhkan di bawah seksyen 3 Akta Perubatan;

"pembantu perubatan berdaftar" ertinya mana-mana
orang yang didaftarkan di bawah Akta Pembantu Perubatan
(Pendaftaran) 1977;

"pengamal perubatan berdaftar penuh" ertinya mana# mana orang yang didaftarkan penuh di bawah seksyen
14 Akta Perubatan;

"perakuan amalan" ertinya perakuan amalan yang
dikeluarkan di bawah seksyen 20 Akta Perubatan;

"teleperubatan" ertinya amalan perubatan dengan
menggunakan komunikasi audio, visual dan data.

**3. (1) Tiada seorang pun, selain—**

_(a) pengamal perubatan berdaftar penuh yang_
# memegang suatu perakuan amalan yang sah; atau

_(b) pengamal perubatan yang didaftarkan atau_
dilesenkan di luar Malaysia dan—
(i) memegang perakuan untuk mengamalkan
# teleperubatan yang dikeluarkan oleh
Majlis; dan
# (ii) mengamalkan teleperubatan dari luar
Malaysia melalui seorang pengamal
perubatan berdaftar penuh yang memegang
perakuan amalan yang sah,

# boleh mengamalkan teleperubatan.


_Akta 436._

_Akta 14._

_Akta 180._

Orang-orang
yang boleh
mengamalkan
teleperubatan.


-----

_Teleperubatan_ 5

(2) Walau apa pun perenggan (l)(a), Ketua Pengarah
boleh, apabila permohonan dibuat oleh seseorang pengamal
# perubatan berdaftar penuh, membenarkan secara bertulis,
tertakluk kepada apa-apa terma dan syarat yang ditentukan
oleh Ketua Pengarah, seseorang pengamal perubatan
berdaftar sementara, pembantu perubatan berdaftar,
jururawat berdaftar, bidan berdaftar atau mana-mana orang
lain yang memberikan jagaan kesihatan, mengamalkan
teleperubatan jika orang itu—

_(a) difikirkan sesuai oleh Ketua Pengarah untuk_
dibenarkan sedemikian; dan

_(b) berada di bawah pengawasan, arahan dan kuasa_
pengamal perubatan berdaftar penuh yang
membuat permohonan itu.

(3) Mana-mana orang yang mengamalkan teleperubatan
dengan melanggar seksyen ini, walaupun dia mengamalkan
teleperubatan dari luar Malaysia, adalah melakukan suatu
# kesalahan dan apabila disabitkan boleh didenda tidak
melebihi lima ratus ribu ringgit atau dipenjarakan selama
tempoh tidak melebihi lima tahun atau kedua-duanya.

**4. (1) Sesuatu permohonan untuk mendapatkan perakuan**
untuk mengamalkan teleperubatan yang disebut dalam
perenggan 3(l)(b) hendaklah dibuat oleh seseorang
pengamal perubatan yang didaftarkan atau dilesenkan di
luar Malaysia melalui seorang pengamal perubatan
berdaftar penuh kepada Majlis mengikut cara atau dalam
borang dan disertakan dengan apa-apa dokumen, butir
dan fee yang ditetapkan.

(2) Majlis boleh mengeluarkan suatu perakuan untuk
mengamalkan teleperubatan kepada pemohon bagi suatu
tempoh yang tidak melebihi tiga tahun tertakluk kepada
apa-apa terma dan syarat yang ditentukan oleh Majlis
dalam perakuan itu.

(3) Majlis boleh pada bila-bila masa mengubah terma
dan syarat sesuatu perakuan untuk mengamalkan
teleperubatan yang dikeluarkan di bawah subseksyen (2).


Perakuan
untuk
mengamalkan
teleperubatan.


-----

6 _Rang Undang-Undang_

(4) Majlis boleh pada bila-bila masa membatalkan apaapa perakuan untuk mengamalkan teleperubatan yang
dikeluarkan di bawah subseksyen (2) jika orang yang
kepadanya perakuan itu dikeluarkan melanggar manamana terma atau syarat yang dinyatakan dalam perakuan
itu.

(5) Mana-mana orang yang terkilan dengan keengganan
Majlis untuk mengeluarkan suatu perakuan untuk
mengamalkan teleperubatan atau dengan pembatalan
sesuatu perakuan untuk mengamalkan teleperubatan boleh
merayu kepada Menteri dan keputusan Menteri adalah
muktamad.

**5. (1) Sebelum seseorang pengamal perubatan berdaftar**
penuh mengamalkan teleperubatan berhubungan dengan
seseorang pesakit, pengamal perubatan berdaftar penuh
itu hendaklah mendapatkan persetujuan bertulis pesakit
# itu.

(2) Persetujuan yang diberikan oleh seseorang pesakit
di bawah subseksyen (1) tidaklah sah bagi maksud
subseksyen itu melainkan jika pengamal perubatan
berdaftar penuh itu sudah, sebelum persetujuan itu
diberikan, memaklumkan pesakit itu—

_(a) bahawa dia bebas menarik balik persetujuannya_
pada bila-bila masa tanpa menyentuh haknya
untuk mendapat jagaan atau rawatan pada masa
hadapan;

_(b) tentang risiko, akibat dan faedah yang mungkin_
diperoleh daripada teleperubatan;

_(c) bahawa segala perlindungan kerahsiaan sedia_
ada adalah terpakai bagi apa-apa maklumat
tentang pesakit itu yang diperoleh atau
didedahkan dalam masa interaksi teleperubatan;

_(d) bahawa apa-apa imej atau maklumat yang_
disampaikan atau digunakan semasa atau yang
terhasil daripada interaksi teleperubatan yang
dapat dikenal pasti sebagai imej atau maklumat
pesakit itu atau tentang pesakit itu tidak akan


Persetujuan
pesakit.


-----

_Teleperubatan                                                                                                                                    7_

disebarkan kepada mana-mana penyelidik atau
mana-mana orang lain tanpa persetujuan pesakit
itu.

(3) Persetujuan yang diberikan oleh seseorang pesakit
di bawah subseksyen (1) tidaklah sah bagi maksud
subseksyen itu melainkan jika persetujuan itu mengandungi
pernyataan yang ditandatangani oleh pesakit itu yang
menunjukkan bahawa dia memahami maklumat yang
# diberikan menurut subseksyen (2) dan bahawa maklumat
ini telah dibincangkan dengan pengamal perubatan
berdaftar penuh itu.

(4) Persetujuan bertulis di bawah subseksyen (1) dan
pernyataan di bawah subseksyen (3) seseorang pesakit
hendaklah menjadi sebahagian daripada rekod perubatan
pesakit itu.

(5) Jika pesakit itu belum dewasa, atau mengalami
ketakupayaan mental yang sedemikian rupa sehingga
# menyebabkannya tidak berupaya untuk memberikan
persetujuan berpengetahuan, maka persetujuan boleh
diberikan bagi pihaknya oleh sahabat wakilnya atau
penjaga ad idem-nya.

(6) Mana-mana pengamal perubatan berdaftar penuh
yang melanggar seksyen ini adalah melakukan suatu
kesalahan dan apabila disabitkan boleh didenda tidak
melebihi satu ratus ribu ringgit atau dipenjarakan selama
tempoh tidak melebihi dua tahun atau kedua-duanya.

**6. (1) Menteri boleh membuat apa-apa peraturan yang**
# didapatinya perlu atau suaimanfaat bagi melaksanakan
peruntukan-peruntukan Akta ini.

(2) Tanpa menjejaskan keluasan subseksyen (1),
peraturan-peraturan boleh dibuat—

_(a) untuk menetapkan standard minimum berkenaan_
# dengan apa-apa kemudahan, komputer, perkakas,
alat, kelengkapan, peralatan, bahan, artikel dan
benda yang akan digunakan dalam amalan
teleperubatan di mana-mana premis;


Peraturan.


-----

_Rang Undang-Undang_

_(b) untuk mengadakan peruntukan bagi jaminan_
mutu dan kawalan mutu boleh terima berkenaan
dengan perkhidmatan teleperubatan;
_(c) untuk_ menghendaki orang-orang yang
mengamalkan teleperubatan supaya menyenggara
buku, rekod dan laporan sebagaimana yang perlu
bagi penguatkuasaan dan pentadbiran yang
sepatutnya Akta ini dan untuk menetapkan cara
bagaimana buku, rekod dan laporan itu hendaklah
disimpan dan dikeluarkan;

_(d) untuk menghendaki pemberian maklumat_
perangkaan kepada Ketua Pengarah;

_(e) bagi memperuntukkan bahawa pelanggaran_
# mana-mana peruntukan mana-mana peraturan
yang dibuat di bawah Akta ini hendaklah menjadi
suatu kesalahan dan bahawa orang-orang yang
# disabitkan atas kesalahan itu boleh didenda atau
dipenjarakan atau kedua-duanya tetapi denda
# itu tidaklah boleh melebihi lima ribu ringgit dan pemenjaraan itu tidaklah boleh melebihi
satu tahun;

_(f) untuk menetapkan kesalahan di bawah Akta ini_
atau peraturan-peraturan yang dibuat di bawah
Akta ini yang boleh dikompaunkan dan orang
yang boleh mengkompaunkan kesalahan itu dan
# cara bagaimana kesalahan itu boleh
dikompaunkan;

_(g) untuk menetapkan apa-apa perkara lain yang_
dikehendaki oleh Akta ini supaya ditetapkan
atau dibenarkan oleh Akta ini untuk ditetapkan.

HURAIAN

Rang Undang-Undang ini bertujuan membuat peruntukan bagi
pengawalseliaan dan pengawalan amalan teleperubatan dan bagi
perkara-perkara yang berkaitan dengannya.


-----

_Teleperubatan_ 9

2. _Fasal 1 mengandungi tajuk ringkas dan peruntukan permulaan._

3. Fasal 2 bertujuan mentakrifkan perkataan dan ungkapan tertentu
yang digunakan dalam Rang Undang-Undang ini.

4. _Fasal 3 bertujuan mengawalselia amalan teleperubatan dengan_
menentukan orang-orang yang boleh mengamalkan teleperubatan.
Selain pengamal perubatan berdaftar penuh, pengamal perubatan
yang berdaftar di luar Malaysia juga boleh mengamalkan teleperubatan
di Malaysia jika mereka telah diberi perakuan untuk mengamalkan
teleperubatan. Fasal ini juga bertujuan memberi Ketua Pengarah
kuasa untuk membenarkan orang tertentu yang bekerja di bawah
pengawasan, kawalan dan kuasa pengamal perubatan berdaftar penuh
untuk mengamalkan teleperubatan. Orang-orang lain selain yang
ditentukan adalah melakukan kesalahan jika mereka mengamalkan
teleperubatan.

5. Fasal 4 menyatakan prosedur bagi mendapatkan perakuan untuk
mengamalkan teleperubatan.

6. Fasal 5 bertujuan menghendaki seseorang yang mengamalkan
teleperubatan mendapatkan persetujuan pesakit sebelum teleperubatan
diamalkan berhubungan dengan pesakit itu.

7. Fasal 6 mengandungi kuasa Menteri untuk membuat peraturan.

_1MPLIKASI KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1977.]


-----

