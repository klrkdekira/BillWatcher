---
Year: 1997
Bill: D.R.03/1997 - Rang Undang-Undang Jenayah Tajuk Komputer 1997 (Lulus)
Title: D.R.03/1997 - Rang Undang-Undang Jenayah Tajuk Komputer 1997 (Lulus)
Download URL: https://www.parlimen.gov.my/files/billindex/pdf/1997/Rang%20Undang-Undang%20DR%203.pdf
URL: https://www.parlimen.gov.my/files/billindex/pdf/1997/Rang%20Undang-Undang%20DR%203.pdf
---
---
Reading:
D.R.03/1997
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 3/97

**Naskhah Sahih—Bahasa Kebangsaan**

RANG UNDANG-UNDANG

JENAYAH KOMPUTER 1997

SUSUNAN FASAL

BAHAGIAN I

PERMULAAN

Fasal

1. Tajuk ringkas dan mula berkuatkuasa.

2. Tafsiran.

BAHAGIAN II

KESALAHAN

3. Capaian tanpa kuasa kepada bahan komputer.

4. Capaian tanpa kuasa dengan niat untuk melakukan atau

memudahkan berlakunya kesalahan lanjut.

5. Pengubahsuaian tanpa kuasa kandungan mana-mana
komputer.

6. Komunikasi salah.

7. Pensubahatan dan percubaan boleh dihukum sebagai

kesalahan.

8. Anggapan.

BAHAGIAN III

PERUNTUKAN SAMPINGAN DAN AM

9. Skop wilayah kesalahan di bawah Akta ini.

10. Kuasa penggeledahan, penyitaan dan penangkapan.

11. Menghalang penggeledahan.

12. Pendakwaan.


-----

-----

RANG UNDANG-UNDANG

_b e r n a m a_

# Suatu Akta untuk mengadakan peruntukan bagi kesalahan
berhubungan dengan penyalahgunaan komputer.

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

BAHAGIAN I

PERMULAAN

1. (1) Akta ini bolehlah dinamakan Akta Jenayah Tajuk
Komputer 1997. ringkas dan

(2) Akta ini hendaklah mula berkuatkuasa pada tarikh
# yang ditetapkan oleh Perdana Menteri melalui
pemberitahuan dalam Warta.

2. (1) Dalam Akta ini, melainkan jika konteksnya Tafsiran.
menghendaki makna yang lain—

"atur cara" ertinya data yang merupakan suruhan atau
# penyataan, apabila dilakukan dalam suatu komputer,
menyebabkan komputer itu melaksanakan suatu fungsi;

"data" ertinya representasi maklumat atau konsep yang
disediakan atau telah disediakan dalam bentuk yang sesuai
bagi kegunaan dalam suatu komputer;

"fungsi" termasuklah logik, kawalan, aritmetik, hapusan,
storan dan dapatan semula dan komunikasi atau
telekomunikasi kepada, daripada atau dalam sesuatu
komputer;


-----

_Rang Undang-Undang_

"komputer" ertinya suatu peranti elektronik, magnet,

optik, elektrokimia, atau peranti pemprosesan data yang
lain, atau sekumpulan peranti tersaling sambung atau
yang berkaitan, yang melaksanakan fungsi logik, aritmetik,
storan dan paparan, dan termasuklah apa-apa kemudahan
storan data atau kemudahan komunikasi yang berkaitan
secara langsung dengan atau dikendali bersama dengan
suatu peranti atau sekumpulan peranti tersaling sambung
atau yang berkaitan, tetapi tidak termasuk suatu mesin
taip atau mesin pengatur huruf berautomat, atau suatu
mesin hitung pegang-tangan mudah alih atau peranti
seumpama yang lain yang tak boleh diatur cara atau yang
tidak mengandungi apa-apa kemudahan storan data;

"output komputer" atau "output" ertinya suatu penyataan

atau representasi sama ada berbentuk tulisan, tercetak,
bergambar, filem, grafik, akustik atau bentuk lain—

_(a) dihasilkan oleh suatu komputer;_

_(b) dipapar di skrin suatu komputer; atau_

_(c) diterjemah dengan tepat daripada suatu penyataan_

atau representasi yang dihasilkan itu;

"premis" termasuklah tanah, bangunan, binaan boleh

alih dan apa-apa pengangkutan melalui jalan darat, air
dan udara;

"rangkaian komputer" ertinya saling sambungan talian

# komunikasi dan litar dengan suatu komputer atau suatu
kompleks terdiri daripada dua atau lebih komputer tersaling

sambung.

(2) Bagi maksud Akta ini, seseorang mendapat capaian

kepada mana-mana atur cara atau data yang disimpan
dalam komputer jika, dengan menyebabkan komputer itu
# melaksanakan apa-apa fungsi, dia—

_(a) mengubah atau memadamkan atur cara atau data;_

_(b) menyalin atau mengalihnya ke mana-mana_

bahantara storan selain dari di mana ia disimpan
atau ke tempat lain dalam bahantara storan di
mana ia disimpan;


-----

_Jenayah Komputer_

_(c) menggunakannya; atau_

_(d) menyebabkan ia dioutput daripada komputer_

di mana ia disimpan sama ada dengan
mengakibatkan ia dipaparkan atau mengikut apa-
apa cara lain,

dan rujukan kepada capaian kepada suatu atur cara atau
data dan kepada suatu niat untuk mendapat capaian
sedemikian hendaklah ditafsirkan sewajarnya.

(3) Bagi maksud perenggan (2)(c), seseorang mengguna

sesuatu atur cara jika fungsi yang disebabkannya komputer
itu melaksanakan—

_(a) menyebabkan atur cara itu dilakukan; atau_

_(b) ia sendirinya adalah fungsi sesuatu atur cara_

itu.

(4) Bagi maksud perenggan (2)(d), bentuk apa-apa

atur cara atau data dioutput dan khususnya sama ada
ia merupakan suatu bentuk yang dalam hal suatu
atur cara, boleh dilaksanakan atau dalam hal data,

boleh diproses oleh komputer atau tidak adalah tak
material.

(5) Bagi maksud Akta ini, capaian dalam apa-apa

bentuk oleh mana-mana orang kepada apa-apa atur cara
atau data yang disimpan dalam komputer adalah tanpa

kuasa jika—

_(a) dia sendirinya tidak berhak untuk mengawal_

capaian dalam bentuk yang berkenaan kepada
atur cara atau data itu; dan

_(b) dia tidak mempunyai keizinan atau melebihi_

apa-apa hak atau kebenaran untuk mencapai
olehnya dalam bentuk yang berkenaan kepada
atur cara atau data itu daripada mana-mana orang
yang berhak.


-----

_Rang Undang-Undang_

# (6) Suatu rujukan dalam Akta ini kepada apa-apa atur

cara atau data yang disimpan dalam komputer termasuk
# rujukan kepada apa-apa atur cara atau data yang disimpan dalam mana-mana bahantara storan yang boleh tanggal
yang sedang berada dalam komputer.

# (7) Bagi maksud Akta ini, suatu pengubahsuaian
 kandungan mana-mana komputer berlaku jika, dengan pengendalian apa-apa fungsi komputer yang berkenaan
atau mana-mana komputer yang lain—

_(a) apa-apa atur cara atau data yang disimpan dalam_

# komputer berkenaan diubah atau dipadamkan;
 (b) apa-apa atur cara atau data dimasukkan atau

ditambahkan kepada kandungannya; atau

# (c) apa-apa kejadian yang berlaku yang mencacatkan

pengendalian normal mana-mana komputer,

dan apa-apa perbuatan yang menyumbang kepada
# berlakunya suatu pengubahsuaian hendaklah disifatkan
sebagai melakukannya.

# (8) Apa-apa pengubahsuaian yang disebut dalam

subseksyen (7) adalah tanpa kuasa jika—

# (a) orang yang perbuatannya menyebabkan begitu

dengan sendirinya tidak berhak untuk

# menentukan sama ada pengubahsuaian itu patut dibuat; dan

_(b) dia_ tidak mendapat keizinan ke atas

# pengubahsuaian itu daripada mana-mana orang
yang berhak.

# (9) Suatu rujukan dalam Akta ini kepada suatu atur
 cara termasuklah rujukan kepada sebahagian daripada suatu atur cara.
 (10) Suatu rujukan dalam Akta ini kepada suatu

komputer termasuklah rujukan kepada suatu rangkaian
# komputer.


-----

_Jenayah Komputer_

BAHAGIAN II

KESALAHAN

3. (1) Seseorang adalah melakukan suatu kesalahan jika—

_(a) dia menyebabkan suatu komputer melaksanakan_

apa-apa fungsi dengan niat untuk mendapat
capaian kepada mana-mana atur cara atau data
yang disimpan dalam mana-mana komputer;

_(b) capaian yang dia berniat untuk didapati adalah_

tanpa kuasa; dan

_(c) dia tahu semasa dia menyebabkan komputer itu_

melaksanakan fungsi itu, demikian berlakunya.

(2) Niat seseorang itu untuk melakukan suatu kesalahan

di bawah seksyen ini tidak perlu ditujukan kepada—

_(a) mana-mana atur cara atau data yang tertentu;_

_(b) apa-apa bentuk atur cara atau data yang tertentu;_

atau

(c) suatu atur cara atau data yang disimpan dalam

mana-mana komputer yang tertentu.

(3) Seseorang yang melakukan suatu kesalahan di

bawah seksyen ini hendaklah apabila disabitkan boleh
didenda tidak melebihi lima puluh ribu ringgit atau
dipenjarakan selama tempoh tidak melebihi lima tahun
atau kedua-duanya.

4. (1) Seseorang adalah melakukan suatu kesalahan di
bawah seksyen ini jika dia melakukan suatu kesalahan
yang disebut dalam seksyen 3 dengan niat—

_(a) untuk melakukan suatu kesalahan yang_

melibatkan fraud atau kecurangan atau yang
menyebabkan kecederaan sebagaimana yang
ditakrifkan dalam Kanun Keseksaan; atau

_(b) untuk memudahkan berlakunya suatu kesalahan_

itu sama ada olehnya sendiri atau oleh mana-
mana orang lain.


-----

_Rang Undang-Undang_

(2) Bagi maksud seksyen ini, adalah tak material sama

ada kesalahan yang seksyen ini terpakai dilakukan pada
masa yang sama apabila capaian tanpa kuasa itu didapati

atau pada bila-bila masa hadapan.

(3) Seseorang yang melakukan suatu kesalahan di

bawah seksyen ini hendaklah apabila disabitkan boleh
didenda tidak melebihi satu ratus lima puluh ribu ringgit
atau dipenjarakan selama tempoh tidak melebihi sepuluh
tahun atau kedua-duanya.

5. (1) Seseorang adalah melakukan suatu kesalahan jika
dia melakukan apa-apa perbuatan yang dia tahu akan
menyebabkan pengubahsuaian tanpa kuasa akan kandungan
mana-mana komputer.

(2) Bagi maksud seksyen ini, adalah tak material

bahawa perbuatan berkenaan tidak ditujukan

kepada—

_(a) mana-mana atur cara atau data yang tertentu;_

_(b) apa-apa bentuk atur cara atau data; atau_

_(c) suatu atur cara atau data yang disimpan dalam_

mana-mana komputer yang tertentu.

(3) Bagi maksud seksyen ini, adalah tak material

sama ada suatu pengubahsuaian tanpa kuasa berlaku,
atau yang dikehendaki berlaku, kekal atau hanya
sementara.

(4) Seseorang yang melakukan suatu kesalahan di

bawah seksyen ini hendaklah apabila disabitkan boleh
didenda tidak melebihi satu ratus ribu ringgit atau
dipenjarakan selama tempoh tidak melebihi tujuh tahun
atau kedua-duanya; atau boleh didenda tidak melebihi
satu ratus lima puluh ribu ringgit atau dipenjarakan selama
tempoh tidak melebihi sepuluh tahun atau kedua-keduanya,

jika perbuatan itu dilakukan dengan niat menyebabkan

kecederaan sebagaimana yang ditakrifkan dalam Kanun

Keseksaan.


-----

_Jenayah Komputer_

6. (1) Seseorang adalah melakukan suatu kesalahan jika
dia berkomunikasi secara langsung atau tak langsung
suatu nombor, kod, kata laluan atau cara capaian yang
lain kepada suatu komputer kepada mana-mana orang
selain daripada orang yang kepadanya dia diberikuasa
dengan sempurnanya untuk berkomunikasi.

(2) Seseorang yang melakukan kesalahan di bawah

seksyen ini hendaklah apabila disabitkan boleh didenda
tidak melebihi dua puluh lima ribu ringgit atau
dipenjarakan selama tempoh tidak melebihi tiga tahun
atau kedua-duanya.

7. (1) Seseorang yang bersubahat dalam pelakuan atau
cuba untuk melakukan mana-mana kesalahan di bawah
Akta ini adalah melakukan kesalahan itu dan hendaklah
apabila disabitkan boleh dikenakan hukuman yang
diperuntukkan bagi kesalahan itu.

(2) Seseorang yang melakukan apa-apa perbuatan

persediaan kepada atau bagi mencapai pelakuan mana-
mana kesalahan di bawah Akta ini adalah melakukan
kesalahan itu dan hendaklah apabila disabitkan boleh
dikenakan hukuman yang diperuntukkan bagi kesalahan
itu:

Dengan syarat bahawa apa-apa tempoh pemenjaraan

yang dikenakan hendaklah tidak melebihi satu perdua
tempoh maksimum yang diperuntukkan bagi kesalahan
itu.

8. Seseorang yang ada dalam jagaan atau kawalannya .
apa-apa atur cara, data atau maklumat lain yang disimpan
dalam mana-mana komputer atau didapatkan semula
daripada mana-mana komputer yang berkenaan dengannya
dia tidak berkuasa untuk ada dalam jagaan atau
kawalannya, hendaklah disifatkan telah memperoleh
capaian tanpa kuasa kepada atur cara, data atau maklumat
itu melainkan jika dibuktikan sebaliknya.


-----

_Rang Undang-Undang_

BAHAGIAN III

PERUNTUKAN SAMPINGAN DAN AM

9. (1) Peruntukan Akta ini hendaklah, berhubung dengan
mana-mana orang, walau apa pun kerakyatan atau
kewarganegaraannya, mempunyai kuatkuasa di luar dan

juga di dalam Malaysia, dan jika suatu kesalahan di bawah

Akta ini dilakukan oleh mana-mana orang di mana-mana
tempat di luar Malaysia, dia boleh diuruskan berkenaan
dengan kesalahan sedemikian seolah-olah kesalahan itu
telah dilakukan di mana-mana tempat dalam Malaysia.

# (2) Bagi maksud subseksyen (1), Akta ini hendaklah

terpakai jika, bagi kesalahan yang dipersoalkan, komputer,
program atau data itu berada di Malaysia atau yang boleh
disambung kepada atau dihantar kepada atau digunakan
oleh atau dengan suatu komputer di Malaysia pada masa
yang material itu.

(3) Apa-apa pembicaraan terhadap mana-mana orang

di bawah seksyen ini yang akan menghalang pembicaraan
yang kemudian terhadap seseorang itu bagi kesalahan
yang sama jika kesalahan itu telah dilakukan dalam
Malaysia adalah menghalang pembicaraan selanjutnya
terhadapnya di bawah mana-mana undang-undang bertulis
berkenaan dengan serah-balik orang, berkenaan dengan
# kesalahan yang sama di luar Malaysia.

**10. (1) Bilamana didapati oleh seseorang Majistret**

daripada maklumat dan selepas apa-apa siasatan yang
difikirkannya perlu bahawa ada sebab yang munasabah
untuk mempercayai bahawa dalam mana-mana premis
ada apa-apa keterangan mengenai pelakuan suatu kesalahan
di bawah Akta ini, dia boleh, dengan waran yang diarahkan
kepada mana-mana pegawai polis yang berpangkat
Inspektor atau lebih tinggi, memberi pegawai itu kuasa
untuk memasuki premis itu, dengan kekerasan jika perlu,
dan di situ menggeledah, menyita dan menahan apa-apa
keterangan sedemikian dan dia hendaklah berhak untuk—

# (a) mendapat capaian kepada mana-mana atur cara

atau data yang disimpan dalam mana-mana


-----

_Jenayah Komputer_

komputer, atau mendapat capaian kepada,
memeriksa atau menyemak pengendalian, mana-
mana komputer dan apa-apa radas atau bahan
yang berkaitan yang dia mempunyai sebab yang
munasabah untuk mengesyaki digunakan atau
telah digunakan berkaitan dengan apa-apa
kesalahan di bawah Akta ini;

_(b) menghendaki—_

(i) orang yang olehnya atau yang bagi

pihaknya pegawai polis itu mempunyai
sebab yang munasabah untuk mengesyaki
komputer itu digunakan atau telah
digunakan; atau

(ii) mana-mana orang yang mempunyai

tanggungjawab bagi atau sebaliknya
berurusan dengan pengendalian komputer,
radas atau bahan itu,

untuk memberikannya bantuan yang munasabah

sebagaimana yang dikehendaki bagi maksud
perenggan (a); dan

_(c) menghendaki apa-apa maklumat yang terkandung_

dalam suatu komputer dan boleh didapati dari
premis itu dikeluarkan dalam suatu bentuk yang
boleh dibawa pergi dan yang boleh dilihat dan
dibaca.

(2) Bilamana didapati oleh mana-mana pegawai polis

yang berpangkat Inspektor atau lebih tinggi bahawa ada
sebab yang munasabah untuk mempercayai bahawa dalam
mana-mana premis ada disembunyikan atau diletakkan
apa-apa keterangan mengenai pelakuan suatu kesalahan
di bawah Akta ini, dan pegawai polis itu ada alasan
yang munasabah bagi mempercayai bahawa dengan sebab
kelewatan dalam mendapatkan waran geledah tujuan
penggeledahan itu mungkin gagal, dia boleh menjalankan
dalam dan berkenaan dengan premis itu semua kuasa
yang disebut dalam subseksyen (1) dengan sepenuhnya
dan secukupnya seolah-olah dia diberi kuasa untuk berbuat
demikian oleh waran yang dikeluarkan di bawah
# subseksyen itu.


-----

_Rang Undang-Undang_

(3) Mana-mana pegawai polis boleh menangkap tanpa

waran mana-mana orang yang dia secara munasabahnya
percaya telah melakukan atau akan melakukan suatu
kesalahan terhadap Akta ini, dan tiap-tiap kesalahan
terhadap Akta ini hendaklah disifatkan sebagai kesalahan
boleh tangkap bagi maksud undang-undang yang sedang
berkuatkuasa berhubungan dengan prosedur jenayah.

**11. (1) Seseorang adalah melakukan suatu kesalahan jika**

dia—

_(a) menyerang, menghalang, merintangi atau_

melengahkan mana-mana pegawai polis masuk
ke dalam mana-mana premis di bawah Akta ini
atau pada melaksanakan apa-apa tugas yang
dipertanggungjawab atau apa-apa kuasa yang
diberi oleh Akta ini; atau

_(b) tidak mematuhi apa-apa permintaan sah daripada_

seseorang pegawai polis yang bertindak pada
melaksanakan tugasnya di bawah Akta ini.

(2) Seseorang yang melakukan kesalahan di bawah

seksyen ini hendaklah apabila disabitkan boleh didenda
tidak melebihi dua puluh lima ribu ringgit atau
dipenjarakan selama tempoh tidak melebihi tiga tahun
atau kedua-duanya.

12. Suatu pendakwaan di bawah Akta ini tidak boleh

dimulakan kecuali oleh atau dengan keizinan Pendakwa
Raya secara bertulis.

HURAIAN

Rang Undang-Undang ini bertujuan untuk mengadakan peruntukan
bagi kesalahan berhubungan dengan penyalahgunaan komputer.

2. Bahagian I Rang Undang-Undang mengandungi perkara

permulaan.

_Fasal I memperkatakan tajuk ringkas dan mula berkuatkuasa._

_Fasal 2 bertujuan mentakrifkan perkataan dan ungkapan tertentu_

yang digunakan dalarn Rang Undang-Undang.


-----

_Jenayah Komputer_

3. Bahagian II memperkatakan kesalahan berhubungan dengan

penyalahgunaan komputer.

_Fasal 3 bertujuan menjadikannya suatu kesalahan bagi mana-_

mana orang yang menyebabkan mana-mana komputer melaksanakan
apa-apa fungsi dengan niat untuk mendapatkan capaian tanpa kuasa
kepada mana-mana bahan komputer.

_Fasal 4 bertujuan menjadikannya suatu kesalahan lanjutan jika_

mana-mana orang yang melakukan suatu kesalahan yang disebut
_dalam fasal 3 dengan niat untuk melakukan fraud, kecurangan atau_
menyebabkan kecederaan sebagaimana yang ditakrifkan dalam Kanun
Keseksaan.

_Fasal 5 bertujuan menjadikannya suatu kesalahan bagi mana-_

mana orang yang menyebabkan pengubahsuaian tanpa kuasa akan
kandungan mana-mana komputer.

_Fasal 6 bertujuan mengadakan peruntukan bagi kesalahan dan_

hukuman bagi komunikasi salah berkenaan dengan suatu nombor,
kod, kata laluan atau cara capaian yang lain kepada suatu komputer.

_Fasal 7 bertujuan mengadakan peruntukan bagi kesalahan dan_

hukuman bagi pensubahatan dan percubaan melakukan kesalahan
yang disebut dalam fasal 3, 4, 5 dan 6 Rang Undang-Undang ini.

_Fasal 8 bertujuan mengadakan suatu anggapan statutori bahawa_

mana-mana orang yang mempunyai jagaan atau kawalan apa-apa
atur cara, data atau maklumat lain jika dia tidak berkuasa untuk
mendapatkannya hendaklah dianggap telah memperoleh capaian tanpa
kuasa melainkan ia dibuktikan sebaliknya.

4. Bahagian III memperkatakan peruntukan sampingan dan am.

_Fasal 9 memperkatakan skop wilayah kesalahan di bawah Akta._

_Fasal 10 bertujuan mengadakan peruntukan bagi kuasa polis_

berkenaan penggeledahan, penyitaan dan penangkapan bagi tujuan
penyiasatan.

_Fasal 11 bertujuan mengadakan peruntukan bagi kesalahan dan_

hukuman bagi menghalang seorang pegawai polis daripada
menjalankan tugasnya.

_Fasal 12 memperkatakan keperluan untuk mendapatkan keizinan_

secara bertulis daripada Pendakwa Raya untuk memulakan
pendakwaan.

**_IMPLIKASI_** _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1976.]


-----

