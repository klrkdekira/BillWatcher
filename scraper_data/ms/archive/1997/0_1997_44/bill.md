---
Year: 1997
Bill: D.R.48/1997 - Rang Undang-Undang Perindustrian Sekuriti Luar Pesisir Labuan 1997 (Lulus)
Title: D.R.48/1997 - Rang Undang-Undang Perindustrian Sekuriti Luar Pesisir Labuan 1997 (Lulus)
Download URL: https://www.parlimen.gov.my/files/billindex/pdf/1997/Rang%20Undang-Undang%20DR%2048.pdf
URL: https://www.parlimen.gov.my/files/billindex/pdf/1997/Rang%20Undang-Undang%20DR%2048.pdf
---
---
Reading:
D.R.48/1997
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

## D.R. 48/97

**Naskhah Sahih—Bahasa Kebangsaan**

RANG UNDANG-UNDANG PERINDUSTRIAN
SEKURITI LUAR PESISIR LABUAN 1997

SUSUNAN FASAL

BAHAGIAN I

PERMULAAN

Fasal

1. Tajuk ringkas, mula berkuat kuasa dan pemakaian.

2. Tafsiran.

BAHAGIAN II

KUMPULAN  WAN G  BERSAM   A

3. Pemegang amanah dan penjaga.

4. Daftar.

5. Tatacara pendaftaran.

6. Kumpulan wang persendirian.

7. Permohonan oleh kumpulan wang persendirian.

8. Kuasa untuk memberikan atau enggan memberikan keizinan
bagi kumpulan wang persendirian.

9. Kumpulan wang awam.

10. Permohonan oleh kumpulan wang awam.

11. Kuasa untuk membenarkan atau enggan membenarkan
pendaftaran kumpulan wang awam.

12. Pengurus dan pentadbir.

13. Permohonan untuk mendapatkan lesen dan pendaftaran.


-----

_Rang Undang-Undang_

Fasal

14. Kuasa untuk memberikan atau enggan memberikan lesen
dan pendaftaran.

15. Kewajipan dan pelantikan.

16. Akaun dan audit.

17. Prospektus.

18. Hak pelabur.

19. Batasan.

20. Perakuan pematuhan.

21. Butir-butir dan pertukaran alamat.

22. Keizinan, lesen atau pendaftaran.

23. Pembatalan keizinan, lesen atau pendaftaran.

24. Tatacara pembatalan.

25. Rayuan.

26. Tatacara rayuan.

27. Penguatkuasaan.

28. Kerahsiaan.

29. Perubahan peruntukan statutori.

BAHAGIAN III

BURSA

30. Penubuhan Bursa.

31. Undang-undang kecil Bursa.

32. Kaedah-kaedah Bursa.

33. Kuasa jawatankuasa.

34. Berniaga sekuriti.

35. Daftar anggota pedagang.

36. Penyata kewangan Bursa.

37. Orang yang disifatkan tidak menjalankan perniagaan di
Malaysia.

38. Penggantungan perdagangan di Bursa.

39. Kuasa Lembaga.


-----

_Perindustrian Sekuriti Luar Pesisir Labuan_ 3

BAHAGIAN IV

PELBAGAI

Fasal

40. Tanggung rugi.

41. Percanggahan antara undang-undang.

42. Kuasa pengecualian.

43. Kesalahan dan penalti am.

44. Penyampaian notis, dokumen, dsb.

45. Fee.

46. Salah nyataan.

47. Mengkompaun kesalahan.

48. Pendakwaan.

49. Fee dan penalti.

50. Peraturan-peraturan.

51. Arahan oleh Menteri.

52. Kuasa Menteri untuk membuat pengubahsuaian.

53. Tatacara jika tiada dinyatakan.

54. Ketakpakaian undang-undang tertentu yang ada sekarang.

55. Peralihan.

56. Peruntukan kecualian.


-----

-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi
mengawal selia sekuriti di Labuan, penubuhan suatu
kemudahan bagi menyenaraikan sekuriti itu pada
suatu bursa dan bagi perkara-perkara lain yang berkaitan
dengannya.

[ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

BAHAGIAN I

PERMULAAN

**1. (1) Akta ini bolehlah dinamakan Akta Perindustrian**
Sekuriti Luar Pesisir Labuan 1997 dan hendaklah mula
berkuat kuasa pada tarikh yang ditetapkan oleh Menteri
melalui pemberitahuan dalam Warta.

(2) Menteri boleh menetapkan tarikh yang berlainan
bagi mula berkuatkuasanya peruntukan yang berlainan
dalam Akta ini.

**2. (1) Dalam Akta ini, melainkan jika konteksnya**
menghendaki makna yang lain—

"amanah saham" ertinya apa-apa amanah yang
ditubuhkan di bawah undang-undang Malaysia


Tajuk
ringkas, mula
berkuat kuasa
dan
pemakaian.

Tafsiran.


-----

6 _Rang Undang-Undang_

berhubungan dengan Labuan atau undang-undang manamana negara atau bidang kuasa yang diiktiraf bagi maksud,
atau yang mempunyai kesan, mengadakan kemudahan
bagi penyertaan orang-orang sebagai benefisiari di bawah
amanah itu dalam apa-apa keuntungan atau pendapatan
yang berbangkit daripada pemerolehan, pemegangan,
pengurusan atau pelupusan mana-mana harta;

"anggota pedagang" ertinya seseorang yang diterima
menjadi anggota Bursa dan diberi kuasa untuk menjalankan perniagaan berniaga sekuriti menurut kaedahkaedah Bursa;

"bank luar pesisir" ertinya suatu bank yang dilesenkan
di bawah subseksyen 6(2) Akta Bank Luar Pesisir 1990;

"berniaga sekuriti" ertinya, sama ada sebagai prinsipal
atau ejen, membuat atau menawarkan untuk membuat
dengan mana-mana orang atau mendorong atau cuba
untuk mendorong mana-mana orang untuk membuat
atau menawarkan untuk membuat—

_(a) apa-apa perjanjian bagi atau dengan tujuan untuk_
memperoleh, melupuskan, memohon beli, atau
mengunderaitkan sekuriti; atau

_(b) apa-apa perjanjian yang maksudnya atau_
maksudnya yang dikatakan ialah untuk menjamin
keuntungan untuk mana-mana pihak daripada
keuntungan sekuriti atau dengan rujukan kepada
turun naik nilai sekuriti;

"Bursa" ertinya pertubuhan perbadanan yang ditubuhkan
sebagai suatu bursa sekuriti di bawah seksyen 30;

"ditetapkan" ertinya ditetapkan oleh Lembaga di bawah
Akta ini, dan jika tiada cara disebut, ertinya ditetapkan
melalui perintah yang disiarkan dalam Warta;

"hari perniagaan" ertinya suatu hari yang dalam manamana bahagiannya kemudahan Bursa disediakan kepada
anggota pedagangnya bagi maksud perdagangan atau yang


_Akta 443._


-----

_Perindustrian Sekuriti Luar Pesisir Labuan_ 7

mungkin disediakan jika tidak kerana penggantungan
perdagangan yang diperintahkan oleh Lembaga di bawah
seksyen 38;

"jawatankuasa" ertinya orang-orang yang padanya
pengurusan Bursa terletak hak buat masa ini;

"juruaudit" ertinya seseorang yang berkelayakan untuk
melaksanakan audit di bawah undang-undang Malaysia
atau mana-mana negara atau bidang kuasa yang diiktiraf
dan diluluskan oleh Lembaga;

"kaedah-kaedah", berhubungan dengan Bursa, ertinya
kaedah-kaedah yang mengawal perjalanan Bursa atau
anggota-anggotanya;

"keperluan-keperluan penyenaraian" ertinya kaedahkaedah yang mengawal atau berhubungan dengan—

_(a) kemasukan ke dalam senarai rasmi Bursa mana-_
mana pertubuhan perbadanan, kerajaan,
pertubuhan tidak diperbadankan atau mana-mana
orang lain bagi maksud sebut harga di pasaran
sekuriti dan pengeluaran daripada senarai itu;
atau

_(b) kegiatan atau kelakuan mana-mana pertubuhan_
perbadanan, kerajaan, pertubuhan tidak
diperbadankan dan mana-mana orang lain yang
diterima masuk ke dalam senarai itu yang
hendaklah telah diluluskan oleh Lembaga;

"kumpulan wang awam" ertinya suatu kumpulan wang
## bersama selain suatu kumpulan wang persendirian yang,
dengan cara menyiarkan atau mengedarkan prospektus
atau dengan apa-apa cara lain, menawarkan mana-mana
syer yang diterbitkan olehnya untuk dipohon beli atau
dibeli oleh mana-mana orang awam;

"kumpulan wang awam berdaftar" ertinya suatu
kumpulan wang awam yang didaftarkan di bawah seksyen
# 11;


-----

8 _Rang Undang-Undang_

"kumpulan wang bersama" atau "kumpulan wang"
ertinya suatu syarikat luar pesisir atau syarikat yang
diperbadankan di bawah undang-undang mana-mana
negara atau bidang kuasa yang diiktiraf, sesuatu
perkongsian atau sesuatu amanah saham yang—

_(a) mengutip dan mengumpulkan wang bagi maksud_
pelaburan berkumpulan dengan tujuan untuk
menyebarkan risiko pelaburan; dan

_(b) menerbitkan syer yang memberi pemegangnya_
hak untuk menerima apabila diminta atau dalam
tempoh yang dinyatakan setelah diminta suatu
amaun yang dikira dengan merujuk kepada nilai
kepentingan yang berkadar dalam keseluruhan
atau sebahagian aset bersih syarikat, perkongsian
atau amanah saham itu, mengikut mana-mana
yang berkenaan,

dan termasuklah suatu kumpulan wang payung yang
syernya adalah dibahagikan kepada beberapa kelas
kumpulan wang atau kumpulan wang kecil yang berlainan,
dan pesertanya berhak untuk menukar hak dalam satu
bahagian bagi hak dalam satu bahagian yang lain;

"kumpulan wang persendirian" ertinya suatu kumpulan
wang bersama—

_(a) yang syernya tidak ditawarkan kepada orang_
ramai dan dipunyai atau dipegang oleh—

(i) tidak lebih daripada satu ratus orang pelabur
di mana pelaburan kali pertama setiap
pelabur itu adalah tidak kurang daripada
satu ratus ribu ringgit (atau apa-apa jumlah
wang lain yang ditetapkan) atau yang
bersamaan dengannya dalam mana-mana
mata wang lain;

(ii) apa-apa bilangan pelabur di mana pelaburan
kali pertama bagi setiap pelabur itu adalah
tidak kurang daripada lima ratus ribu ringgit
(atau apa-apa jumlah wang lain yang


-----

_Perindustrian Sekuriti Luar Pesisir Labuan_ 9

ditetapkan) atau yang bersamaan dengannya
dalam mana-mana mata wang lain; atau

_(b) yang telah ditetapkan sebagai suatu kumpulan_
wang persendirian di bawah seksyen 50;

"Lembaga" mempunyai erti yang diberikan kepadanya
dalam Akta Lembaga Perkhidmatan Kewangan Luar Pesisir
Labuan 1996;

"mahkamah" ertinya mahkamah yang mempunyai
bidang kuasa kompeten;

"Menteri" ertinya Menteri yang pada masa ini
dipertanggungkan dengan tanggungjawab bagi kewangan;

"negara atau bidang kuasa yang diiktiraf" mempunyai
## erti yang diberikan kepadanya di bawah subseksyen 3(3);

"orang" termasuklah suatu kumpulan wang bersama,
suatu syarikat luar pesisir, suatu perkongsian, suatu amanah
saham dan suatu kumpulan orang, sama ada diperbadankan
atau tak diperbadankan;

"pakar" termasuklah jurutera, akauntan, peguamcara,
penilai, juruaudit atau mana-mana orang lain yang
profesionnya atau reputasinya memberikan kewibawaan
kepada pernyataan yang dibuat olehnya;

"pasaran sekuriti" ertinya suatu pasaran saham atau
suatu tempat di mana, atau suatu kemudahan yang
dengannya—

_(a) tawaran untuk menjual, membeli atau bertukar_
sekuriti dibuat atau diterima dengan tetap; dan

_(b) maklumat mengenai harga yang dengannya atau_
balasan yang baginya orang-orang atau golongangolongan orang tertentu bercadang untuk
menjual, membeli atau bertukar, atau dapat
semunasabahnya dijangkakan akan menjual,
membeli atau bertukar, sekuriti disediakan
dengan tetap;


_Akta 545._


-----

10 _Rang Undang-Undang_

"pelabur" ertinya seseorang yang mempunyai, atau
mempunyai kepentingan dalam, saham yang dikeluarkan
oleh suatu kumpulan wang bersama tetapi tidaklah
termasuk penaja atau pengendali;

"penaja" ertinya seseorang yang bertindak bersendirian
atau bersama-sama dengan orang lain secara langsung
atau tak langsung yang mengambil inisiatif dalam
membentuk atau mengelolakan perniagaan suatu kumpulan
wang bersama, tetapi tidaklah termasuk seorang penjaga
atau seorang pengunderait yang menerima komisen
pengunderaitan tanpa mengambil bahagian dalam
penubuhan atau pengelolaan perniagaan kumpulan wang
bersama itu;

"pengendali", berkenaan dengan kumpulan wang
bersama, ertinya—

_(a) jika kumpulan wang bersama itu ialah suatu_
syarikat, seorang pengarah syarikat itu; atau

_(b) jika kumpulan wang bersama itu ialah suatu_
perkongsian, seorang rakan am perkongsian itu;
atau

_(c) jika kumpulan wang bersama itu ialah suatu_
amanah saham, seorang pemegang amanah bagi
amanah itu;

"pengunderait" ertinya seorang yang—

_(a) sebagai prinsipal, bersetuju untuk membeli syer_
yang diterbitkan oleh suatu kumpulan wang
bersama dengan tujuan untuk menawarkannya
kepada orang awam; atau

_(b) sebagai ejen suatu kumpulan wang bersama,_
menawarkan untuk jualan atau menjual kepada
orang awam syer-syer yang diterbitkan oleh
kumpulan wang bersama itu;

"pengurus" ertinya seseorang yang—

_(a) bagi mendapatkan balasan yang bernilai_
mengadakan perkhidmatan pengurusan semata

-----

_Perindustrian Sekuriti Luar Pesisir Labuan_ 11

mata atau dengan nasihat pelaburan atau
## perkhidmatan pentadbiran berkenaan dengan
sekuriti bagi maksud pelaburan termasuk
berniaga sekuriti atau apa-apa kegiatan lain
sebagaimana yang ditetapkan oleh Lembaga;
atau

_(b) berhak untuk mengadakan perkhidmatan atau_
nasihat sedemikian di bawah undang-undang
## mana-mana negara atau bidang kuasa yang
diiktiraf;

"penjaga" ertinya orang yang diamanahkan oleh suatu
kumpulan wang bersama dengan penjagaan harta kumpulan
wang itu menurut suatu perjanjian yang bermaksud
sedemikian;

"pentadbir" ertinya seseorang yang—

_(a) bagi mendapatkan balasan yang bernilai_
mengadakan suatu kumpulan wang bersama
dengan perkhidmatan pentadbiran atau
## kemudahan sahaja atau dengan perkhidmatan
perakaunan; atau

_(b) berhak untuk mengadakan suatu kumpulan wang_
bersama dengan perkhidmatan atau kemudahan
di bawah mana-mana negara atau bidang kuasa
yang diiktiraf,

## dan termasuklah sesuatu bank luar pesisir, sesuatu syarikat
amanah dan sesuatu syarikat pengurusan yang dilesenkan
di bawah seksyen 130c Akta Syarikat Luar Pesisir 1990;

"peraturan-peraturan" ertinya peraturan-peraturan yang
## dibuat di bawah Akta ini;

"perkongsian" ertinya suatu perkongsian yang dibentuk
di bawah Akta Perkongsian Terhad Luar Pesisir Labuan
1997 atau di bawah undang-undang mana-mana negara
atau bidang kuasa yang diiktiraf walau apa pun apa-apa
takrif statutori yang bertentangan dengannya;


_Akta 441._

_Akta 565._


-----

12 _Rang Undang-Undang_

"prospektus" ertinya apa-apa prospektus, notis,
pekeliling, iklan, maklumat, memorandum atau pelawaan
bertulis lain yang menawarkan untuk dipohon beli atau
dibeli oleh orang ramai mana-mana syer yang diterbitkan
oleh suatu kumpulan wang bersama;

"rekod" ertinya suatu kemudahan untuk menyimpan
maklumat yang boleh kemudiannya dicapai atau
dikeluarkan semula;

"sekuriti" ertinya mana-mana pelaburan yang biasanya
dikenali atau yang dapat diperihalkan sebagai sekuriti,
dan termasuklah—

_(a) syer, debentur, kumpulan wang, unit, kepentingan_
dalam perkongsian terhad atau amanah saham
atau syarikat dan bon atau nota daripada atau
yang dikeluarkan oleh mana-mana pertubuhan
(diperbadankan atau tak diperbadankan),
kerajaan, kerajaan tempatan atau pihak berkuasa
awam;

_(b) sijil kepentingan atau penyertaan dalam, sijil_
sementara atau interim bagi, resit bagi atau waran
untuk memohon beli atau membeli mana-mana
pelaburan, syer, debentur, kumpulan wang, unit,
kepentingan, bon atau nota itu; dan

_(c) apa-apa suratcara atau kepentingan lain yang_
boleh dari semasa ke semasa ditetapkan oleh
Menteri, atas syor bertulis Lembaga, sebagai
boleh diterima untuk disenaraikan dan
didagangkan di Bursa itu;

"setiausaha" ertinya setiausaha Bursa buat masa ini
dan termasuklah seseorang pemangku atau penolong
setiausaha;

"Suruhanjaya Sekuriti" mempunyai erti yang diberikan
kepadanya di bawah Akta Suruhanjaya Sekuriti 1993;

"syarikat" ertinya suatu pertubuhan perbadanan di manamana jua diperbadankan atau ditubuhkan;


_Akta 498._


-----

_Perindustrian Sekuriti Luar Pesisir Labuan_ 13

"syarikat amanah" mempunyai erti yang diberikan
kepadanya di bawah Akta Syarikat Amanah Labuan 1990;

"syarikat luar pesisir" mempunyai erti yang diberikan
kepadanya dalam Akta Syarikat Luar Pesisir 1990;

"syer" ertinya satu atau lebih syer dalam modal syer
suatu syarikat kumpulan wang bersama termasuk, dalam
hal suatu syarikat berhad dengan jaminan, kepentingan
seseorang anggota syarikat itu dan termasuklah suatu
kepentingan dalam suatu perkongsian kumpulan wang
bersama dan suatu unit dalam suatu amanah saham
kumpulan wang bersama;

"tahun kewangan" ertinya tempoh yang tidak melebihi
lima puluh tiga minggu yang pada penghujungnya
imbangan akaun kumpulan wang itu dibuat atau, jika
imbangan itu tidak dibuat atau jika tempoh lima puluh
tiga minggu untuk membuatnya itu telah dilampaui, tahun
kalendar;

"undang-undang kecil" ertinya terma bertulis yang
dengan berpandu kepadanya jawatankuasa mengawal
selia tatacaranya sendiri dan termasuklah apa-apa terma
yang terpakai baginya sebagaimana yang terkandung
dalam memorandum dan perkara persatuan bagi Bursa.

(2) Suatu syarikat yang diperbadankan atau
perkongsian yang dibentuk atau amanah saham yang
ditubuhkan di bawah undang-undang Malaysia yang
berhubungan dengan Labuan bagi maksud menjalankan
perniagaan sebagai suatu kumpulan wang bersama atau
sebagai pengurus atau pentadbir suatu kumpulan wang
bersama hendaklah disifatkan sebagai menjalankan
perniagaan di Labuan walaupun perniagaan itu dijalankan
keseluruhannya di luar Labuan atau di luar Labuan dari
suatu tempat perniagaan atau pejabat berdaftar dalam
Labuan dan ungkapan "menjalankan perniagaan dari dalam
Labuan" termasuklah menjalankan perniagaan di luar
Labuan dari suatu tempat perniagaan atau suatu pejabat
berdaftar dalam Labuan.


_Akta 442._

_Akta 441._


-----

14 _Rang Undang-Undang_

BAHAGIAN II

KUMPULAN WANG BERSAMA

**3. (1) Tiada seorang pun boleh menjalankan perniagaan**
di dalam atau dari dalam Labuan sebagai—

_(a) seorang pemegang amanah suatu kumpulan wang_
awam melainkan jika orang itu ialah suatu
syarikat amanah; atau

_(b) seorang penjaga suatu kumpulan wang bersama_
melainkan jika orang itu ialah suatu bank luar
pesisir atau suatu syarikat amanah.

(2) Perenggan 3(l)(a) dan (b) tidak terpakai bagi
seseorang yang—

_(a) masih dan terus menjadi seorang pemegang_
amanah yang berkelayakan dan diberi kuasa
bagi kumpulan wang awam di bawah undangundang mana-mana negara atau bidang kuasa
yang diiktiraf; dan

_(b) telah menerima kebenaran bertulis daripada_
Lembaga untuk menjalankan perniagaan sebagai
pemegang amanah suatu kumpulan wang
bersama di dalam atau dari dalam Labuan.

(3) Bagi maksud Akta ini, "mana-mana negara atau
bidang kuasa yang diiktiraf ertinya mana-mana negara
atau bidang kuasa sebagaimana yang ditetapkan secara
bertulis.

**4. (1) Lembaga boleh menyimpan daftar yang berasingan**
bagi—

_(a) kumpulan wang persendirian;_

_(b) kumpulan wang awam; dan_

_(c) pengurus dan pentadbir kumpulan wang awam._


Pemegang
amanah dan
penjaga.

Daftar.


-----

_Perindustrian Sekuriti Luar Pesisir Labuan_ 15

(2) Daftar yang dikenendaki di bawah subseksyen
4(1) hendaklah mengandungi—

_(a) maklumat yang dikehendaki di bawah seksyen_
21 berkenaan dengan setiap orang yang telah
diberi keizinan, didaftarkan, atau dilesenkan atau
yang telah menerima kebenaran bertulis di bawah
Akta ini;

_(b) tarikh keizinan, pendaftaran, lesen atau kebenaran_
bertulis itu, mengikut mana-mana yang
berkenaan; dan

_(c) tarikh keizinan, pendaftaran, atau lesen atau_
kebenaran bertulis itu dibatalkan.

(3) Daftar yang dikehendaki disimpan menurut seksyen
ini hendaklah—

_(a) dalam apa-apa bentuk sebagaimana yang_
ditentukan oleh Lembaga; dan

## (b) tertakluk kepada seksyen 28, terbuka untuk
diperiksa oleh orang ramai dalam waktu pejabat
apabila dibayar fee pemeriksaan sebagaimana
yang ditetapkan.

(4) Lembaga boleh mengeluarkan kepada mana-mana
orang, atas permintaan orang itu, suatu perakuan
pematuhan dalam apa-apa bentuk, apabila dibayar apaapa fee, sebagaimana yang ditetapkan.

(5) Tiada seorang pun yang menjalankan apa-apa kuasa
atau menunaikan apa-apa kewajipan di bawah Akta ini
boleh, dengan disedarinya, mempunyai apa-apa
kepentingan kewangan dalam mana-mana orang yang telah
diberi keizinan atau yang telah didaftarkan, dilesenkan
atau diberi kebenaran bertulis di bawah Akta ini.

**5. (1) Jika Lembaga memberikan keizinan kepada**
sesuatu kumpulan wang persendirian di bawah seksyen
8, Lembaga hendaklah—

_(a) memasukkan butir-butir berhubungan dengan_
kumpulan wang persendirian itu dalam daftar
yang disenggarakan di bawah seksyen 4; dan


Tatacara
pendaftaran.


-----

16 _Rang Undang-Undang_

_(b) mengeluarkan suatu sijil kepada kumpulan wang_

## persendirian itu yang menunjukkan tarikh
keizinan itu diberikan.


(2) Jika Lembaga membenarkan pendaftaran sesuatu

kumpulan wang awam di bawah seksyen 11, Lembaga
hendaklah—

_(a) mendaftarkan kumpulan wang awam dalam_

daftar yang disenggarakan di bawah seksyen 4;
dan

_(b) mengeluarkan suatu sijil kepada kumpulan wang_

awam itu yang menunjukkan tarikh pendaftaran.


(3) Jika Lembaga membenarkan penerimaan sementara

di bawah seksyen 11, penaja kumpulan wang awam yang
dicadangkan itu hendaklah dalam tempoh tiga bulan yang
disebut dalam subseksyen 11(3) menyerahkan kepada
Lembaga—

_(a) penerimaan sementara Lembaga;_

_(b) bukti yang memuaskan Lembaga bahawa_

kumpulan wang awam yang dicadangkan itu
telah ditubuhkan dengan sah di Labuan atau
mana-mana negara atau bidang kuasa yang
diiktiraf;

_(c) fee permohonan yang dikehendaki di bawah_

subperenggan 10(b)(ii); dan

_(d) maklumat yang disebut dalam subperenggan_

## 10(b)(iv).


(4) Jika Lembaga berpuas hati bahawa kumpulan wang

awam yang dicadangkan yang disebut dalam subseksyen
## 5(3) telah mematuhi kehendak-kehendak subseksyen itu,
Lembaga hendaklah mendaftarkan kumpulan wang awam
itu dan mengeluarkan kepadanya suatu sijil pendaftaran
mengikut tatacara yang dinyatakan dalam subseksyen 5(2).


-----

_Perindustrian Sekuriti Luar Pesisir Labuan_ 17

(5) Jika Lembaga memberikan suatu lesen kepada
seseorang atau membenarkan pendaftaran sesuatu syarikat
luar pesisir di bawah seksyen 14, Lembaga hendaklah—

_(a) memasukkan butir-butir orang atau syarikat luar_
## pesisir itu dalam daftar yang disenggarakan di
bawah seksyen 4; dan

_(b) mengeluarkan suatu lesen kepada orang itu atau_
suatu sijil kepada syarikat itu yang menunjukkan
## tarikh lesen itu diberikan atau pendaftaran itu
dibenarkan.

(6) Jika Lembaga mengeluarkan suatu kebenaran
bertulis menurut subseksyen 3(2) atau subseksyen 12(2),
Lembaga hendaklah memasukkan butir-butir yang
dinyatakan dalam subseksyen 4(2) dalam daftar yang
disenggarakan di bawah seksyen 4.

**6. Kumpulan wang persendirian tidak boleh menjalankan**
perniagaan atau mengatur atau mentadbirkan hal-ehwalnya
di dalam atau dari dalam Labuan melainkan jika ia sudah
menerima keizinan di bawah seksyen 8.

**7. (1) Permohonan oleh sesuatu kumpulan wang**
persendirian bagi mendapatkan keizinan di bawah seksyen
8 hendaklah dibuat dengan surat kepada Lembaga dengan
menyatakan butir-butir ruang lingkup dan jenis
perniagaannya.

(2) Suatu permohonan di bawah subseksyen 7(1)
hendaklah disertakan bersama dengan—

_(a) apa-apa fee permohonan sebagaimana yang_
ditetapkan melalui peraturan-peraturan;

## (b) bukti yang memuaskan Lembaga bahawa
pemohon adalah—

(i) suatu kumpulan wang persendirian; dan

(ii) ditubuhkan dengan sahnya sama ada di
bawah undang-undang Malaysia yang
berhubungan dengan Labuan atau di bawah


Kumpulan
wang
persendirian.

Permohonan
oleh
kumpulan
wang
persendirian.


-----

18 _Rang Undang-Undang_

undang-undang mana-mana negara atau
bidang kuasa yang diiktiraf; dan

_(c) maklumat yang dikehendaki di bawah seksyen_
21.

**8. Lembaga boleh memberikan atau enggan memberikan**
keizinan kepada sesuatu kumpulan wang persendirian dan
boleh memberikan keizinan tertakluk kepada apa-apa
terma, syarat, batasan atau sekatan.

**9. (1) Kumpulan wang awam tidak boleh menjalankan**
perniagaan atau mengaturkan atau mentadbirkan halehwalnya di dalam atau dari dalam Labuan melainkan
jika pendaftarannya telah dibenarkan di bawah perenggan
11(1)(a).

(2) Penaja sesuatu kumpulan wang awam yang
dicadangkan yang telah diberi suatu penerimaan sementara
di bawah perenggan 11(1)(b) tidak boleh menjalankan
perniagaan atau mengatur atau mentadbirkan hal-ehwalnya
tanpa mendapatkan persetujuan bertulis daripada Lembaga
terlebih dahulu.

**10. Permohonan oleh penaja bagi sesuatu kumpulan**
wang awam yang dicadangkan atau oleh sesuatu kumpulan
wang awam kepada Lembaga bagi pendaftaran untuk
menjalankan perniagaan atau mengaturkan atau
mentadbirkan hal-ehwalnya di dalam atau dari dalam
Labuan hendaklah—

_(a) dibuat dalam apa-apa bentuk dan mengandungi_
apa-apa maklumat sebagaimana yang ditetapkan;
dan

_(b) disertakan bersama—_

(i) suatu pernyataan yang menyatakan ruang
lingkup dan jenis perniagaan yang akan
dijalankan oleh pemohon di dalam atau dari
dalam Labuan;

(ii) apa-apa fee permohonan sebagaimana yang
ditetapkan melalui peraturan-peraturan;


Kuasa untuk
memberikan
atau enggan
memberikan
keizinan bagi
kumpulan
wang
persendirian.

Kumpulan
wang awam.

Permohonan
oleh
kumpulan
wang awam.


-----

_Perindustrian Sekuriti Luar Pesisir Labuan_ 19

(iii) suratcara yang dengannya pemohon
ditubuhkan atau apa-apa bukti lain
sebagaimana yang dikehendaki oleh
Lembaga untuk berpuas hati bahawa
pemohon ditubuhkan dengan sah di bawah
undang-undang Malaysia yang berhubungan
## dengan Labuan atau di bawah undangundang mana-mana negara atau bidarig
kuasa yang diiktiraf;

(iv) maklumat yang dikehendaki di bawah
seksyen 21; dan

(v) apa-apa suratikatan, dokumen atau
maklumat sebagaimana yang boleh dengan
munasabahnya dikehendaki oleh Lembaga
bagi maksud menentukan permohonan itu.

**11. (1) Lembaga boleh—**

_(a) membenarkan atau enggan membenarkan_
pendaftaran sesuatu kumpulan wang awam; atau

_(b) membenarkan penerimaan sementara sesuatu_
kumpulan wang awam yang dicadangkan.

(2) Suatu kebenaran di bawah subseksyen 11(1)
boleh dibuat tertakluk kepada apa-apa terma, syarat,
batasan atau sekatan.

(3) Sesuatu penerimaan sementara yang dibenarkan
di bawah perenggan 11(1) _(b) adalah sah dan hendaklah_
berkuat kuasa selama suatu tempoh yang tidak melebihi
tiga bulan dari tarikh ia dibenarkan.

(4) Sesuatu penerimaan sementara boleh diperbaharui
bagi suatu tempoh yang tidak melebihi tiga bulan apabila
permohonan dibuat kepada Lembaga dan disertakan
bersama—

_(a) apa-apa dokumen atau maklumat sebagaimana_
yang dikehendaki oleh Lembaga; dan

_(b) apa-apa fee permohonan sebagaimana yang_
ditetapkan melalui peraturan-peraturan.


Kuasa untuk
membenarkan
atau enggan
membenarkan
pendaftaran
kumpulan
wang awam.


-----

20 _Rang Undang-Undang_

(5) Walaupun penerimaan sementara telah dibenarkan
di bawah perenggan 11(1)(b) kepada suatu kumpulan
wang awam yang dicadangkan, Lembaga boleh
membenarkan pendaftaran kumpulan wang awam yang
dicadangkan itu sebagai suatu kumpulan wang awam di
bawah perenggan 11(1) _(a)._

**12. (1) Tiada seorang pun boleh menjalankan perniagaan**
di dalam atau dari dalam Labuan sebagai—

_(a) pengurus suatu kumpulan wang awam melainkan_
jika orang itu ialah suatu syarikat luar pesisir
yang telah diberikan lesen untuk bertindak
sebagai pengurus di bawah seksyen 14;

_(b) pentadbir suatu kumpulan wang awam melainkan_
jika orang itu ialah suatu syarikat luar pesisir
atau syarikat amanah dan didaftarkan untuk
bertindak sebagai pentadbir di bawah Akta ini.

(2) Perenggan 12(1) _(a) tidak terpakai bagi seseorang_
yang—

_(a) masih dan terus menjadi pengurus yang_
berkelayakan dan diberi kuasa bagi kumpulan
wang bersama di bawah undang-undang manamana negara atau bidang kuasa yang diiktiraf;
dan

_(b) telah menerima kebenaran bertulis daripada_
Lembaga untuk menjalankan perniagaan sebagai
pengurus atau pentadbir kumpulan wang awam
di dalam atau dari dalam Labuan.

(3) Perenggan 12(1) _(b) tidak terpakai bagi seseorang_
yang—

_(a) merupakan suatu bank luar pesisir, suatu syarikat_
amanah atau suatu syarikat pengurusan yang
dilesenkan di bawah seksyen 130c Akta Syarikat
Luar Pesisir 1990; atau


Pengurus dan
pentadbir.

_Akta 441._


-----

_Perindustrian Sekuriti Luar Pesisir Labuan_ 21

_(b) masih dan terus menjadi pentadbir yang_

berkelayakan bagi kumpulan wang bersama di
bawah undang-undang mana-mana negara atau
bidang kuasa yang diiktiraf,

dan telah menerima kebenaran bertulis daripada Lembaga
untuk menjalankan perniagaan sebagai pengurus atau
pentadbir kumpulan wang awam di dalam atau dari dalam
Labuan.

**13. (1) Tertakluk kepada subseksyen 12(2), permohonan**
untuk mendapatkan lesen bagi menjalankan perniagaan
di dalam atau dari dalam Labuan sebagai pengurus sesuatu
kumpulan wang awam hendaklah dibuat kepada Lembaga
mengikut cara yang ditetapkan oleh Lembaga secara
bertulis.

(2) Sesuatu permohonan di bawah subseksyen 13(1)

hendaklah disertakan bersama—


Permohonan
untuk
mendapatkan
lesen dan
pendaftaran.


_(a) apa-apa fee permohonan sebagaimana yang_

ditetapkan melalui peraturan-peraturan;

_(b) butir-butir sumber kewangan dan tenaga manusia_

dan kemudahan pentadbiran yang terdapat bagi
pemohon untuk menjalankan perniagaannya
dengan kompeten dan cekap;

_(c) maklumat yang dikehendaki di bawah seksyen_

21; dan

_(d) apa-apa maklumat atau dokumen lain yang_

semunasabahnya dikehendaki oleh Lembaga bagi
maksud menentukan permohonan itu.

(3) Tertakluk kepada subseksyen 12(3), sesuatu

syarikat luar pesisir boleh memohon dalam borang yang
ditetapkan, yang disertakan dengan apa-apa fee yang
ditetapkan, kepada Lembaga bagi pendaftaran sebagai
pentadbir suatu kumpulan wang bersama.


-----

22 _Rang Undang-Undang_

**14. (1) Lembaga boleh memberikan atau enggan**
memberikan lesen atau membenarkan atau enggan
membenarkan pendaftaran kepada mana-mana pemohon.

(2) Lembaga boleh enggan memberikan lesen atau
membenarkan pendaftaran melainkan jika Lembaga
berpuas hati bahawa pemohon itu—

_(a) ialah orang yang layak dan sesuai untuk_
melibatkan diri dalam perniagaan pengurusan
atau pentadbiran kumpulan wang bersama; dan

_(b) mempunyai atau ada untuk kegunaannya_
pengetahuan, kepakaran, sumber dan kemudahan
yang mencukupi bagi pengurusan atau
pentadbiran yang sepatutnya kumpulan wang
bersama.

(3) Pemberian lesen atau kebenaran pendaftaran boleh
dibuat tertakluk kepada apa-apa terma, syarat, batasan
atau sekatan.

(4) Tertakluk kepada keizinan bertulis Lembaga tiada
perubahan boleh dibuat berkenaan dengan pengenalan,
tempat tinggal, domisil, pemunyaan atau pemegangan
syer pengurus atau pentadbir dalam tempoh kuat kuasa
lesen atau pendaftaran.

**15. (1) Lembaga mempunyai—**

_(a) kewajipan untuk menyelia kumpulan wang_
bersama, pengurus dan pentadbir mengikut Akta
ini; dan

_(b) dalam dan untuk menunaikan kewajipan itu,_
kuasa-kuasa yang diberikan kepadanya oleh Akta
ini.

(2) Lembaga boleh mewakilkan mana-mana kuasanya
atau kewajipannya di bawah Akta ini kepada mana-mana
orang yang dilantik oleh Lembaga.


Kuasa untuk
memberikan
atau enggan
memberikan
lesen dan
pendaftaran.

Kewajipan
dan
pelantikan.


-----

_Perindustrian Sekuriti Luar Pesisir Labuan_ 23

**16. (1) Tiap-tiap kumpulan wang awam berdaftar**
hendaklah—

_(a) menyimpan atau menyebabkan disimpan akaun_
dan rekod dan hendaklah, selepas akhir setiap
tahun kewangan menyebabkan disediakan suatu
penyata akaun bagi tahun kewangan itu yang
hendaklah termasuk suatu kunci kira-kira dan
suatu akaun pendapatan dan perbelanjaan
mengikut prinsip perakaunan yang diterima
umum yang terpakai di Malaysia atau di manamana negara atau bidang kuasa yang diiktiraf;

_(b) menyimpan apa-apa rekod perakaunan dan_
penyata kewangan atau salinan-salinan benarnya
di tempat perniagaannya di Labuan dan
menjadikannya tersedia untuk diperiksa oleh
Lembaga atau mana-mana orang yang diberi
kuasa secara bertulis oleh Lembaga;

_(c) menyimpan di tempat perniagaannya di Labuan_
dan menjadikannya tersedia untuk Lembaga atau
mana-mana orang yang diberi kuasa secara
bertulis oleh Lembaga apa-apa rekod, penyata,
dokumen atau maklumat lain sebagaimana yang
## boleh ditetapkan secara bertulis oleh Lembaga;

_(d) dalam tempoh tiga bulan dari akhir setiap tahun_
kewangan mengemukakan kepada seorang
juruaudit penyata kewangan yang disebut dalam
perenggan 1 6 ( 1 ) ( a ) dan apa-apa rekod dan
maklumat lain yang mungkin dikehendaki untuk
diaudit mengikut prinsip pengauditan yang
diterima umum di Malaysia atau mana-mana
negara atau bidang kuasa yang diiktiraf; dan

_(e) mengadakan atau menyediakan untuk diperiksa_
oleh semua pelabur kumpulan wang itu penyata
kewangan yang disebut dalam perenggan
16(l)(a) berserta dengan laporan juruaudit
tentangnya.


Akaun dan
audit.


-----

24 _Rang Undang-Undang_

(2) Rekod perakaunan dan penyata kewangan yang
dikehendaki disimpan mengikut subseksyen 16(1)
boleh disimpan dalam mana-mana mata wang dan
## dalam apa-apa bahasa, tetapi jika disimpan dalam
sesuatu bahasa selain bahasa kebangsaan atau bahasa
Inggeris, suatu terjemahan ke dalam bahasa kebangsaan
atau bahasa Inggeris, yang disahkan mengikut cara
yang memuaskan Lembaga, hendaklah disimpan oleh
kumpulan wang awam berserta dengan rekod perakaunan
dan penyata kewangan itu.

**17. (1) Kumpulan wang awam berdaftar tidak boleh**
menawarkan sahamnya di dalam atau di luar Labuan
kepada orang ramai melainkan jika sebelum tawaran itu
dibuat—

_(a) ia menerbitkan dalam bentuk bertulis suatu_
prospektus yang ditandatangani oleh atau bagi
pihak pengendalinya dan pengendalinya telah
meluluskan kandungan prospektus itu dan
membenarkan penerbitannya; dan

_(b) satu salinan prospektus itu telah difailkan dengan_
Lembaga.

(2) Setiap prospektus hendaklah—

_(a) memberikan pendedahan yang penuh, yang benar_
dan jelas tentang—

(i) segala fakta dan keadaan yang akan
memudahkan seseorang bakal pelabur
membuat suatu penilaian yang munasabah
dalam menentukan sama ada untuk membeli
atau memohon beli syer suatu kumpulan
wang awam; dan

(ii) apa-apa perkara lain sebagaimana yang
dikehendaki oleh Lembaga;

_(b) mengandungi suatu pernyataan yang menyatakan_
dengan ringkas hak pelabur yang diperuntukkan
oleh seksyen 18; dan


Prospektus.


-----

_Perindustrian Sekuriti Luar Pesisir Labuan_ 25

_(c) jika kumpulan wang telah genap beroperasi_
selama satu tahun kewangan, disertakan dengan
atau mengandungi sebutan tentang terdapatnya
penyata kewangan bagi tahun kewangan
kumpulan wang itu sebelum saja tarikh tawaran
itu dan laporan juruaudit tentangnya.

(3) Lembaga tidak boleh menerima untuk difailkan
satu salinan prospektus melainkan jika—

_(a) ia disertakan dengan suatu perakuan daripada_
seorang pakar yang memperakui bahawa ia
mematuhi kehendak-kehendak subseksyen
17(2); dan

_(b) jika semua atau mana-mana bahagian prospektus_
itu tidak dalam bahasa kebangsaan atau bahasa
Inggeris, suatu terjemahan prospektus itu atau
bahagian itu dalam prospektus itu ke dalam
bahasa kebangsaan atau bahasa Inggeris, yang
disahkan mengikut cara yang memuaskan
Lembaga, difailkan bersama dengan prospektus
itu.

(4) Jika apa-apa perubahan terjadi yang pada matannya
menyentuh mana-mana perkara yang dikehendaki
didedahkan di bawah subseksyen 17(2), kumpulan wang
awam berdaftar itu hendaklah dalam masa dua puluh
satu hari dari masa kejadian itu memasukkan pindaan
itu ke dalam prospektus itu dan memberikan satu
salinan prospektus itu kepada setiap pelaburnya dan
kepada Lembaga.

(5) Seksyen 28 hingga 39 termasuk kedua-dua seksyen
itu dalam Akta Syarikat Luar Pesisir 1990 tidaklah terpakai
bagi kumpulan wang bersama yang diizinkan atau
didaftarkan dengan mematuhi Akta ini.

**18. (1) Jika sesuatu kumpulan wang awam berdaftar**
menerbitkan suatu prospektus atau apa-apa pindaan kepada
prospektus itu yang mengandungi salah nyataan


_Akta 441._

Hak pelabur.


-----

26 _Rang Undang-Undang_

berhubungan dengan mana-mana perkara yang dikehendaki
supaya didedahkan di bawah subseksyen 17(2), seseorang
yang membeli mana-mana syer menurut prospektus itu
atau pindaan kepada prospektus itu adalah disifatkan telah
bergantung pada salah nyataan itu dan hendaklah
mempunyai hak yang diperuntukkan dalam subseksyen
18(2).

(2) Seseorang yang disebut dalam subseksyen 18(1)
boleh memilih untuk menggunakan hak tindakan—

_(a) bagi pembatalan pembelian itu; atau_

_(b) bagi ganti rugi,_

bersesama atau berasingan terhadap kumpulan wang itu
dan tiap-tiap orang yang, walaupun sedar tentang salah
nyataan itu, menandatangani prospektus atau pindaan
kepada prospektus itu dan menyetujui penerbitannya dan
pemfailannya atau menyebabkan ia ditandatangani atau
diterbitkan dan difailkan.

(3) Bagi maksud seksyen ini, "salah nyataan" ertinya—

_(a) apa-apa pernyataan yang tidak benar atau_
mengelirukan tentang apa-apa perkara yang
dikehendaki supaya didedahkan di bawah
subseksyen 17(2); atau

_(b) sesuatu peninggalan untuk mendedahkan mana-_
## mana perkara.

(4) Tiada seorang pun bertanggungan di bawah seksyen
ini jika dia membuktikan bahawa pembeli itu membeli
syer yang ditawarkan oleh prospektus itu atau pindaan
kepada prospektus itu dengan mengetahui salah nyataan
itu.

(5) Hak untuk bertindak bagi pembatalan atau ganti
rugi yang diberikan oleh subseksyen 18(2) adalah sebagai
tambahan kepada mana-mana hak lain yang dipunyai
oleh pihak yang terkilan itu menurut undang-undang.


-----

_Perindustrian Sekuriti Luar Pesisir Labuan_ 27

19. Walau apa pun mana-mana peruntukan undangundang bertulis lain yang berlawanan, apa-apa tindakan
di bawah subseksyen 18(2) tidak boleh dimulakan
selepas —

_(a) satu ratus lapan puluh hari dari hari pihak yang_
terkilan itu mula-mula mengetahui salah nyataan
itu; atau

_(b) satu tahun dari tarikh transaksi pembelian yang_
membangkitkan kausa tindakan itu,

mengikut mana-mana yang lebih awal.

**20. Tiap-tiap kumpulan wang awam berdaftar yang**
menjalankan perniagaan di luar Labuan di bawah undangundang mana-mana negara atau bidang kuasa yang diiktiraf
hendaklah pada tiap-tiap tahun, dalam masa sembilan
puluh hari dari akhir tahun kewangannya, memfailkan
dengan Lembaga suatu perakuan pematuhan daripada pihak
berkuasa kompeten yang bertanggungjawab bagi
pengawalseliaan dan pengawasan penjalanan
perniagaannya di dalam negara atau bidang kuasa yang
diiktiraf itu.

**21. (1) Tiap-tiap permohonan untuk mendapatkan**
keizinan, pendaftaran, penerimaan sementara atau lesen
yang dibuat di bawah Akta ini hendaklah disertakan dengan
butir-butir yang berikut:

_(a) alamat tempat perniagaan pemohon dan_
alamatnya untuk penyampaian di Labuan;

_(b) nama dan alamat seorang dalam Labuan yang_
diberi kuasa untuk mewakili pemohon dan untuk
menerima penyampaian bagi pihaknya; dan

_(c) alamat tempat perniagaan pemohon di luar_
Labuan.

(2) Jika apa-apa perubahan dibuat atau terjadi
berkenaan dengan maklumat di bawah subseksyen 21(1),
pemohon, apabila diberi keizinan, didaftarkan, diterima


Batasan.

Perakuan
pematuhan.

Butir-butir
dan
pertukaran
alamat.


-----

28 _Rang Undang-Undang_

secara sementara atau dilesenkan, mengikut mana-mana
yang berkenaan, hendaklah dalam masa dua puluh satu
hari selepas pertukaran itu terjadi memfailkan dengan
Lembaga suatu notis yang ditandatangani olehnya yang
menyatakan jenis pertukaran itu.

**22. Sesuatu keizinan, lesen atau pendaftaran yang**
diberikan di bawah Akta ini hendaklah—

_(a) dalam bentuk yang ditetapkan;_

_(b) menyatakan apa-apa terma, syarat, batasan atau_
sekatan;

_(c) kekal berkuat kuasa sehingga dibatalkan; dan_

_(d) boleh diterima dalam semua mahkamah sebagai_
keterangan prima facie tentang fakta-fakta yang
dinyatakan dalamnya.

**23. Lembaga boleh, tertakluk kepada seksyen 24 dan**
subseksyen 25(2), membatalkan apa-apa keizinan, lesen
atau pendaftaran di bawah Akta ini—

_(a) atas permintaan pemegang keizinan, lesen atau_
pendaftaran itu; atau

_(b) jika pemegang keizinan, lesen atau pendaftaran_
itu—

(i) telah berhenti menjalankan perniagaan di
dalam atau dari dalam Labuan;

(ii) telah melanggar mana-mana peruntukan
Akta ini atau mana-mana terma, syarat,
sekatan atau batasan yang dikenakan pada
keizinan, lesen atau pendaftaran itu,
mengikut mana-mana yang berkenaan;

(iii) telah disabitkan atas suatu kesalahan di
bawah Akta ini atau suatu kesalahan
jenayah di mana-mana negara atau bidang
kuasa yang diiktiraf;


Keizinan,
lesen atau
pendaftaran.

Pembatalan
keizman,
lesen atau
pendaftaran.


-----

_Perindustrian Sekuriti Luar Pesisir Labuan_ 29

(iv) telah dengan disedarinya dan sengaja
membekalkan maklumat palsu,
mengelirukan atau tidak tepat atau tidak
mendedahkan maklumat yang dikehendaki
di bawah Akta ini;

(v) sedang menjalankan perniagaan mengikut
cara yang Lembaga dengan
semunasabahnya percaya adalah
menjejaskan kepentingan pelabur-pelabur
kumpulan wang bersama; atau

(vi) telah diisytiharkan bankrap atau telah
digulung atau selainnya dibubarkan.

**24. (1) Sebelum membatalkan mana-mana keizinan,**
lesen atau pendaftaran di bawah perenggan 23(b), Lembaga
hendaklah—

_(a) memberi pemegang keizinan, lesen atau_
pendaftaran itu notis bertulis tentang alasan yang
berdasarkannya Lembaga bercadang untuk
berbuat demlkian;

_(b) memberi pemegang itu peluang untuk membuat_
## representasi bertulis kepadanya dalam tempoh
tiga puluh hari selepas penerimaan notis itu;
dan

_(c) menimbangkan apa-apa representasi sedemikian._

(2) Jika Lembaga membatalkan mana-mana keizinan,
lesen atau pendaftaran di bawah perenggan 23(b), Lembaga
hendaklah memberikan notis bertulis kepada pemegang
keizinan, lesen atau pendaftaran itu tentang pembatalan
itu dan pembatalan hendaklah berkuat kuasa pada tarikh
yang dinyatakan dalam notis itu.

**25. (1) Kecuali sebagaimana yang diperuntukkan di**
bawah subseksyen 25(2), jika Lembaga membuat
suatu keputusan mengenai apa-apa permohonan yang
dibuat di bawah Akta ini, Lembaga tidaklah terikat
untuk memberikan apa-apa sebab bagi keputusan itu.


Tatacara
pembatalan.

Rayuan.


-----

30 _Rang Undang-Undang_

(2) Jika Lembaga memutuskan untuk membatalkan
sesuatu keizinan, lesen atau pendaftaran di bawah
perenggan 23(b), pemegang keizinan, lesen atau
pendaftaran itu yang terkilan dengan keputusan itu boleh
merayu terhadap keputusan itu di bawah seksyen 26.

(3) Suatu rayuan yang dibawa di bawah seksyen ini
menggantung keputusan yang terhadapnya rayuan
## dibuat, sementara menunggu penentuan atau peninggalan
rayuan itu.

(4) Bagi maksud subseksyen 25(3), perayu tidak
boleh menjalankan apa-apa perniagaan atau aktiviti
tanpa mendapat kelulusan bertulis Lembaga terlebih
dahulu.

**26. Rayuan di bawah subseksyen 25(2) hendaklah dibawa**
dengan—

_(a) menyampaikan kepada Lembaga suatu notis_
rayuan dalam masa dua puluh satu hari, atau
apa-apa tempoh yang lebih panjang sebagaimana
yang dibenarkan oleh Menteri, selepas perayu
menerima notis yang dikehendaki di bawah
## subseksyen 24(2); dan
 (b) saman untuk mendengar rayuan di hadapan
mahkamah.

**27. (1) Bagi maksud menunaikan kewajipan yang**
dikenakan ke atas Lembaga di bawah Akta ini, Lembaga
atau mana-mana orang yang diberi kuasa olehnya
boleh pada bila-bila masa yang munasabah secara
bertulis mengarahkan mana-mana orang yang baginya
Akta ini terpakai supaya—

_(a) memberikan apa-apa maklumat; atau_

_(b) memberikan akses kepada dan salinan mana-_
mana rekod, buku atau dokumen lain yang
berhubungan dengan perniagaan orang itu yang
dijalankan di bawah Akta ini yang, pada pendapat
## Lembaga, adalah perlu untuk membolehkannya
menentukan pematuhan peruntukan-peruntukan
Akta ini.


Tatacara
rayuan.

Penguatkuasaan.


-----

_Perindustrian Sekuriti Luar Pesisir Labuan_ 31

(2) Jika—

_(a) suatu kumpulan wang adalah tak solven atau_
mungkin menjadi tidak dapat mematuhi semua
atau mana-mana obligasinya atau hampir akan
menggantung pembayaran sehingga apa-apa
takat; atau

_(b) mana-mana kumpulan wang, pengurus, pentadbir,_
pengendali atau penaja sedang menjalankan
perniagaan mengikut cara yang Lembaga dengan
munasabahnya percaya adalah menjejaskan
kepentingan pelabur; atau

_(c) mana-mana kumpulan wang, pengurus, pentadbir,_
pengendali atau penaja telah melanggar manamana peruntukan Akta ini atau mana-mana
undang-undang bertulis lain yang berkuat kuasa
sekarang,

Lembaga boleh—

_(aa) mengenakan terma, syarat, sekatan atau batasan_
baru atau tambahan ke atas pengendalian
kumpulan wang itu atau mengubah atau
membatalkan mana-mana terma, syarat, sekatan
atau batasan yang telah dikenakan;

_(bb) menghendaki pemecatan mana-mana penaja,_
## pengendali, pengurus atau pentadbir atau
penggantiannya dengan orang lain yang
diluluskan oleh Lembaga;

_(cc) melantik seseorang untuk mengambil alih_
pengawalan hal-ehwal kumpulan wang itu; atau

_(dd) memohon kepada mahkamah untuk mendapatkan_
suatu perintah untuk mengambil apa-apa tindakan
sebagaimana yang didapati perlu oleh Lembaga
untuk melindungi kepentingan pelabur dalam,
dan pemiutang, kumpulan wang.


-----

32 _Rang Undang-Undang_

(3) Lembaga boleh membawa tindakan dan memulakan
## prosiding bagi penguatkuasaan mana-mana peruntukan
Akta ini atau bagi mendapatkan fee atau jumlah wang
lain yang kena dibayar di bawah Akta ini.

**28. (1) Kecuali sebagaimana yang diperuntukkan dalam**
subseksyen 28(2) dan seksyen 4, apa-apa maklumat,
bahan atau dokumen yang diberikan atau difailkan
dengan Lembaga di bawah Akta ini adalah terlindung
dan tidak boleh didedahkan kepada mana-mana orang
kecuali atas perintah mahkamah.

(2) Lembaga boleh, atas permohonan mana-mana orang
atau pihak berkuasa pengawasan, mengarahkan bahawa
mana-mana maklumat, bahan atau dokumen yang
dinyatakan yang diberikan atau difailkan dengan Lembaga
di bawah Akta ini oleh mana-mana kumpulan wang
bersama tidak boleh dipegang secara rahsia dan hendaklah
didedahkan kepada pemohon.

(3) Tiada apa-apa jua dalam seksyen ini boleh
ditafsirkan sebagai melarang—

_(a) apa-apa pelepasan kerahsiaan oleh kumpulan_
wang bersama; atau

_(b) penerbitan oleh Lembaga dan pihak-pihak_
berkuasa pengawasan lain maklumat dan
perangkaan am berhubungan dengan pendaftaran,
keizinan dan lesen yang diberikan di bawah,
dan pelaksanaan dan penguatkuasaan, Akta ini.

(4) Bagi maksud seksyen ini, "pihak-pihak berkuasa
pengawasan lain" termasuklah pihak berkuasa pengawasan
yang relevan di mana-mana negara atau bidang kuasa
yang diiktiraf yang menjalankan fungsi-fungsi yang
bersamaan dengan fungsi-fungsi Suruhanjaya Sekuriti
mengenai pengawasan atau penubuhan kumpulan wang
bersama.


Kerahsiaan.


-----

_Perindustrian Sekuriti Luar Pesisir Labuan_ 33

**29. (1) Walau apa pun subseksyen 48(2) dan seksyen**
55 Akta Syarikat Luar Pesisir 1990 yang menyatakan
yang sebaliknya—

_(a) sesuatu kumpulan wang bersama yang_
merupakan suatu syarikat boleh—

(i) mengeluarkan; atau

(ii) menukarkan syer tak boleh tebus yang ada
sekarang, sama ada dikeluarkan atau tidak,
menjadi,

syer yang hendak ditebus, atau yang boleh
ditebus, mengikut pilihan syarikat atau pemegang
syer;

_(b) apabila menebus atau membeli syer berbayar_
penuhnya sendiri, sesuatu kumpulan wang
bersama yang merupakan suatu syarikat boleh—

(i) membayar balik modal yang berbayar atas
syer itu daripada modal yang dibayar,
premium syer atau rizab-rizab lain syarikat
itu;

(ii) membayar premium, jika ada, daripada
keuntungan yang terhasil atau tak terhasil,
premium syer atau rizab-rizab lain syarikat
itu atas apa-apa terma dan mengikut cara
dan pada apa-apa harga sebagaimana yang
ditentukan dengan mengambil kira nilai
aset saham itu sebagaimana yang
ditentukan mengikut undang-undang
## kecilnya;

(2) Penebusan atau pembelian syernya sendiri oleh
sesuatu kumpulan wang bersama yang merupakan suatu
syarikat tidak boleh dikira sebagai mengurangkan modal
syernya yang dibenarkan dan sesuatu kumpulan wang
bersama yang merupakan suatu syarikat hendaklah
mempunyai kuasa untuk menerbitkan syer yang bersamaan
mengikut nilai par secara agregat dengan nilai par mengikut


Perubahan
peruntukan
statutori.
_Akta 441_


-----

34 _Rang Undang-Undang_

agregat syer yang ditebus atau dibeli sedemikian seolaholah syer itu tidak pernah diterbitkan dan pengeluaran
syer itu di bawah kuasa yang terkandung dalam seksyen
ini tidak boleh dikira sebagai menaikkan amaun modal
syer yang diterbitkan.

(3) Seksyen 66 hingga 74, termasuk kedua-dua seksyen
itu, dan subseksyen 147(2) Akta Syarikat Luar Pesisir
1990 tidaklah terpakai bagi sesuatu kumpulan wang
bersama yang ditubuhkan di bawah Akta ini.

(4) Subseksyen 147( 1) Akta Syarikat Luar Pesisir 1990
hendaklah terpakai bagi sesuatu kumpulan wang bersama
yang merupakan suatu perkongsian atau amanah saham
dan kumpulan wang bersama itu hendaklah mematuhi
mana-mana batasan dan syarat lain sebagaimana yang
ditetapkan.

(5) Peruntukan Akta Pemegang Amanah 1949 tidaklah
terpakai bagi pemegang amanah sesuatu kumpulan wang
bersama yang ditubuhkan atau didaftarkan di bawah Akta
ini.

(6) Seksyen 32 Akta Suruhanjaya Sekuriti 1993
hendaklah terpakai kecuali jika suatu tawaran untuk
memohon beli atau membeli syer dalam suatu kumpulan
wang bersama yang ditubuhkan di bawah Akta ini dibuat
kepada seorang pembeli terkecuali atau seorang bukan
pemastautin.

(7) Walau apa pun seksyen 3 Akta Perkongsian Terhad
Luar Pesisir Labuan 1997, sesuatu perkongsian yang
ditubuhkan semata-mata bagi maksud menubuhkan suatu
## kumpulan wang bersama di bawah Akta ini boleh
mempunyai lebih daripada dua puluh orang rakan kongsi.

(8) Bagi maksud seksyen ini—

_(a) "pembeli terkecuali" ertinya—_

(i) seseorang individu yang mempunyai aset
peribadi bersih melebihi sepuluh juta
ringgit atau yang senilai dengannya dalam
mata wang asing;


_Akta 441._

_Akta 208._

_Akta 498._

_Akta 565._


-----

_Perindustrian Sekuriti Luar Pesisir Labuan_ 35

(ii) sesuatu perbadanan yang diperbadankan
di Malaysia dengan nilai aset bersih
melebihi dua puluh juta ringgit
sebagaimana yang ditentukan mengikut
kunci kira-kira teraudit yang terbaru
perbadanan itu;

(iii) orang yang telah diisytiharkan oleh
Menteri, atas syor Suruhanjaya Sekuriti,
melalui pemberitahuan yang disiarkan
dalam Warta sebagai pembeli terkecuali
bagi maksud subseksyen ini; dan

_(b) "bukan pemastautin" mempunyai erti yang_
diberikan kepadanya dalam seksyen 2 Akta
Syarikat Amanah Labuan 1990.

BAHAGIAN III

BURSA

## 30. Menteri boleh, atas syor bertulis Lembaga,
menubuhkan suatu pertubuhan perbadanan yang merupakan
suatu syarikat luar pesisir menjadi suatu bursa di Labuan
## dengan nama "Bursa Kewangan Antarabangsa Labuan"
yang kekal turun-temurun dan mempunyai suatu meterai
biasa, yang boleh mendakwa dan didakwa atas namanya
## dan, tertakluk kepada dan bagi maksud Akta ini, boleh
membuat kontrak dan boleh memperoleh, membeli,
mengambil, memegang dan menikmati apa-apa jenis harta
## alih dan harta tak alih dan boleh memindahkan,
menyerahhakkan, menyerahkan balik, memulangkan,
menggadaikan, menggadai-janji, mendemis, menyerah## hakkan semula, memindahmilikkan atau dengan apa-apa
cara lain melupuskan, atau membuat apa-apa urusan
mengenai, apa-apa harta alih atau harta tak alih atau
## apa-apa kepentingan mengenainya yang terletak hak pada
Bursa, atas apa-apa terma yang didapatinya patut.

## 31. Lembaga boleh, dengan kelulusan Menteri,
menetapkan apa-apa undang-undang kecil sebagaimana
yang suai manfaat atau perlu bagi maksud menjalankan


_Akta 442._

Penubuhan
Bursa.

Undangundang kecit
Bursa.


-----

36 _Rang Undang-Undang_

peruntukan-peruntukan dan perkara-perkara yang berkaitan
dengan Bursa.

**32. Bursa boleh, dengan kelulusan Lembaga, membuat**
kaedah-kaedah yang mengadakan peruntukan bagi—

_(a) syarat masuk dan penerimaan masuk sebagai_
anggota Bursa dan bagi pengawalseliaan secara
am kelakuan anggota pedagang berkaitan dengan
perniagaan Bursa;

_(b) kehendak kewangan, perakaunan, penyimpanan_
rekod, pendedahan dan kecukupan modal yang
terpakai bagi anggota pedagang;

_(c) syarat yang di bawahnya sekuriti boleh_
disenaraikan bagi didagangkan dalam pasaran
sekuriti yang dicadangkan akan dikendalikan
oleh Bursa;

_(d) syarat yang mengawal berniaga sekuriti oleh_
anggota pedagang;

_(e) kelas atau kelas-kelas sekuriti yang boleh_
didagangkan oleh anggota pedagang atau
disenaraikan dalam Bursa;

_(f) kerahsiaan berkenaan dengan maklumat yang_
berhubungan dengan hal-ehwal Bursa dan manamana anggota pedagang yang berkaitan dengan
perniagaan Bursa;

_(g) timbang tara pertikaian yang berbangkit dari_
atau yang berkaitan dengan mana-mana pasaran
sekuriti yang dikendalikan oleh Bursa;

_(h) penggantungan perdagangan dalam dan_
pembatalan penyenaraian mana-mana sekuriti
yang disenaraikan pada Bursa;

_(i) penubuhan dan penyenggaraan suatu kumpulan_
wang pampasan yang ditadbirkan oleh suatu
jawatankuasa bagi pihak Bursa dan bagi
melevikan wang atas anggota pedagang supaya


Kaedahkaedah
Bursa


-----

_Perindustrian Sekuriti Luar Pesisir Labuan_ 37

dapat dipenuhi apa-apa kos, tuntutan dan
perbelanjaan sebagaimana yang difikirkan patut
oleh jawatankuasa dari semasa ke semasa;

_(j) menjalankan_ perniagaan Bursa dengan
mengambil kira sewajarnya kepentingan awam;

_(k) pasaran yang adil dan bebas bagi penyenaraian_
dan perdagangan sekuriti;

_(l) apa-apa perkara lain sebagaimana yang didapati_
perlu atau wajar oleh Bursa bagi
pengawalseliaan, pengurusan dan pengawalan
dengan sepatutnya dan cekap Bursa dan pasaran
sekuriti yang dikendalikan olehnya.

**33. (1) Hal-ehwal Bursa hendaklah diuruskan oleh**
suatu jawatankuasa yang terdiri daripada tidak kurang
daripada lima orang yang mempunyai pengalaman yang
relevan dalam perkara kewangan, perdagangan atau
undang-undang yang daripadanya pengerusi dan seorang
lain hendaklah dilantik oleh Menteri dan yang lainnya
oleh Lembaga.

(2) Tertakluk kepada Bahagian III, jawatankuasa
hendaklah mempunyai kuasa penuh dalam semua perkara
untuk mentadbir hal-ehwal Bursa.

(3) Tertakluk kepada seksyen 53, peruntukan Akta
Syarikat Luar Pesisir 1990 hendaklah, melainkan jika
konteksnya menghendaki makna yang lain, terpakai dari
segala segi bagi orang yang membentuk jawatankuasa
seolah-olah orang itu pengarah bagi maksud Akta itu.

**34. (1) Tiada seorang pun selain anggota pedagang**
boleh melibatkan diri dalam atau mengemukakan dirinya
sebagai terlibat dalam perniagaan berniaga sekuriti di
Bursa.

(2) Mana-mana orang yang melanggar subseksyen
34(1) adalah melakukan suatu kesalahan dan apabila
disabitkan boleh didenda tidak melebihi dua ratus ribu
ringgit atau dipenjarakan selama tempoh tidak melebihi
lima tahun atau kedua-duanya.


Kuasa
jawatankuasa.

_Akta 441._

Berniaga
sekuriti.


-----

38 _Rang Undang-Undang_

**35. (1) Setiausaha hendaklah menyimpan suatu daftar**
anggota pedagang dan hendaklah mencatatkan di dalamnya
nama dan alamat anggota pedagang dan tarikh setiap
anggota diterima masuk dan terhenti menjadi seorang
anggota pedagang.

(2) Daftar anggota pedagang hendaklah tersedia bagi
pemeriksaan di pejabat berdaftar Bursa pada waktu
perniagaan.

(3) Mana-mana orang boleh menghendaki, dan jika
dikehendaki setiausaha hendaklah dengan serta-rnerta
mengadakan, suatu salinan daftar atau mana-mana
bahagiannya apabila dibayar fee yang ditetapkan secara
bertulis oleh Bursa.

(4) Apa-apa bayaran di bawah subseksyen 35(3)
hendaklah dibuat kepada Bursa.

**36. Dalam masa enam bulan dari akhir setiap tahun**
kewangan Bursa hendaklah memfailkan dengan Lembaga
suatu salinan, diperakui oleh setiausaha sebagai salinan
benar, penyata kewangan Bursa bagi tahun itu yang
disediakan dan diaudit mengikut peruntukan Bahagian
VI Akta Syarikat Luar Pesisir 1990.

**37. Tiada seorang pun boleh disifatkan melibatkan**
diri dalam atau menjalankan perdagangan atau perniagaan
di Malaysia atau dengan pemastautin Malaysia bagi
maksud mana-mana undang-undang bertulis dengan
sebab hanya bahawa—

_(a) sekuriti orang itu disenaraikan dalam pasaran_
sekuriti yang dikendalikan oleh Bursa;

_(b) orang itu ialah seorang anggota pedagang dan_
bahawa transaksi dibuat olehnya atau bagi
pihaknya melalui kemudahan Bursa; atau

_(c) orang itu mengusahakan kegiatan-kegiatan di_
Labuan yang bersampingan dengan penjalanan
sepatutnya kegiatan yang disebut dalam
perenggan 37 _(a) dan (b)._


Daftar
anggota
pedagang.

Penyata
kewangan
Bursa.

_Akta 441._

Orang yang
disifatkan
tidak
menjalankan
perniagaan
di Malaysia.


-----

_Perindustrian Sekuriti Luar Pesisir Labuan_ 39

**38. (1) Lembaga boleh mengarahkan Bursa dengan notis**
bertulis supaya menggantung perdagangan di Bursa sama
ada pada keseluruhannya selama suatu tempoh yang
tidak melebihi lima hari perniagaan berturut-turut atau
berkenaan dengan sekuriti yang ditentukan selama apaapa tempoh yang difikirkan patut oleh Lembaga jika
Lembaga selepas berunding dengan jawatankuasa
memutuskan bahawa penjalanan teratur perdagangan
sedang atau yang mungkin terhalang oleh sebab force
_majeure, bencana alam, mogok atau sekat masuk,_
pemberontakan atau pergolakan politik yang lain atau
krisis ekonomi atau kewangan, di mana-mana jua berlaku.

(2) Notis supaya menggantung perdagangan hendaklah
menunjukkan sebab bagi dan tempoh masa penggantungan
itu dan hendaklah berkuat kuasa apabila notis itu
diserahkan kepada Bursa.

(3) Lembaga boleh selepas berunding dengan
jawatankuasa mengarahkan Bursa supaya melanjutkan
tempoh penggantungan perdagangan di bawah subseksyen
38(1), sama ada pada keseluruhannya bagi tempoh-tempoh
tambahan yang tidak melebihi lima hari perniagaan
berturut-turut atau berhubungan dengan sekuriti yang
ditentukan bagi apa-apa tempoh tambahan sebagaimana
yang difikirkan patut oleh Lembaga.

(4) Lembaga hendaklah dalam tempoh dua hari genap
perniagaan memberikan suatu notis bertulis tentang
pelanjutan penggantungan itu kepada Bursa dengan
menunjukkan dalam notis itu sebabnya dan tempoh
masanya dan notis itu hendaklah berkuat kuasa apabila
diserahkan kepada Bursa.

(5) Lembaga hendaklah pada hari perniagaan yang
mengikuti hari penyerahan notis kepada Bursa di bawah
seksyen ini dan jika diminta sedemikian oleh Bursa
memberikan suatu peluang kepada Bursa untuk didengar
tentang keperluan apa-apa penggantungan perdagangan
atau apa-apa pelanjutan penggantungan itu.


Penggantungan
perdagangan
di Bursa.


-----

40 _Rang Undang-Undang_

(6) Lembaga boleh membatalkan, menarik balik atau
mengubahsuaikan apa-apa arahan yang dibuat di bawah
subseksyen 38(1) dan (3) pada bila-bila masa sebelum
tamat tempoh penggantungan atau pelanjutan
penggantungan itu.

**39. (1) Bagi maksud Akta ini dan penjalanan perniagaan**
Bursa dengan sepatutnya dan sebagai tambahan kepada
mana-mana kuasa lain yang diberikan kepadanya di bawah
Akta ini Lembaga boleh—

_(a) pada bila-bila masa menyiasat atau menyoal_
mana-mana transaksi yang melibatkan pembelian
atau penjualan sekuriti yang dibuat oleh manamana orang sama ada secara langsung atau tak
langsung untuk menentukan jika orang itu telah
menggunakan cara atau amalan perdagangan
yang tak jujur, tak adil atau tak beretika sama
ada cara itu atau amalan perdagangan itu menjadi
suatu kesalahan di bawah Akta ini atau manamana undang-undang bertulis lain atau
pelanggaran mana-mana kaedah-kaedah atau
selainnya;

_(b) menghendaki mana-mana orang supaya_
mengemukakan maklumat terperinci tentang
mana-mana transaksi yang melibatkan pembelian
atau penjualan sekuriti;

_(c) menghendaki pengemukaan, memeriksa dan_
membuat salinan atau cetakan atau mengambil
cabutan daripada mana-mana dokumen, rekod
atau benda yang berhubungan dengan—

(i) perniagaan atau hal-ehwal Bursa;

(ii) apa-apa perniagaan sekuriti;

(iii) apa-apa nasihat, laporan atau analisa
berkenaan dengan sekuriti; atau

(iv) akaun atau rekod mana-mana orang yang
terlibat atas apa-apa sifat dengan perkara
yang disebut dalam subperenggan


Kuasa
Lembaga.


-----

_Perindustrian Sekuriti Luar Pesisir Labuan_ 41

39(1)(c)(i), (ii) atau (iii) dan apa-apa audit
atau laporan juruaudit berkenaan dengan
perkara yang sama; atau

_(d) dengan kuasa suatu waran geledah yang_
dikeluarkan oleh mahkamah yang bermaksud
sedemikian dan dengan atau tanpa bantuan manamana orang sebagaimana yang dikehendaki oleh
Lembaga melainkan jika Lembaga mempunyai
sebab yang munasabah untuk mempercayai
bahawa oleh sebab kelengahan dalam
mendapatkan waran geledah itu, tujuan
kemasukan itu mungkin akan terkecewa, dan
dalam keadaan sedemikian tanpa waran—

(i) memecah masuk dan menggeledah manamana premis, tempat atau barang yang
terdapat di atau di dalamnya yang Lembaga
mempunyai sebab untuk mengesyaki
mungkin terdapat apa-apa dokumen, rekod
atau benda yang pengemukaannya
dikehendaki menurut kuasa seksyen ini
tetapi tidak dikemukakan bagi mematuhi
kehendak itu; atau

## (ii) mengambil milikan atau melindungi
daripada gangguan apa-apa dokumen,
rekod atau benda yang pengemukaannya
dikehendaki.

(2) Seseorang yang tidak—

_(a) mematuhi kehendak yang dibuat di bawah_
subseksyen 39(1);

_(b) dengan kononnya mematuhi kehendak yang_
dibuat di bawah subseksyen 39(1) memberikan
maklumat atau membuat suatu pernyataan yang
palsu atau mengelirukan dalam sesuatu butir
matan; atau

_(c) menghalang atau menggalang Lembaga atau_
orang lain dalam menjalankan mana-mana kuasa
di bawah subseksyen 39(1),


-----

42 _Rang Undang-Undang_

adalah melakukan suatu kesalahan dan apabila disabitkan
boleh didenda tidak melebihi sepuluh juta ringgit atau
dipenjarakan selama tempoh tidak melebihi sepuluh tahun
atau kedua-duanya.

(3) Kuasa yang diberikan di bawah seksyen ini adalah
sebagai tambahan kepada dan tidak mengurangkan manamana kuasa lain yang diberikan oleh undang-undang.

BAHAGIAN IV

PELBAGAI

**40. Tiada seorang pun boleh didakwa dalam mana-mana**
mahkamah bagi apa-apa perbuatan atau perkara yang
dilakukan atau diarahkan supaya dilakukan atau
ditinggalkan daripada dilakukan olehnya dengan suci hati
dan dengan niat untuk menjalankan apa-apa kuasa atau
menunaikan apa-apa kewajipan yang diberikan atau
## dikenakan ke atasnya di bawah Akta ini.

**41. Jika** terdapat apa-apa percanggahan atau
ketakselarasan antara Akta ini dengan mana-mana undangundang bertulis lain, Akta ini hendaklah mengatasinya.

**42. Menteri boleh, atas syor bertulis daripada Lembaga,**
mengarahkan bahawa mana-mana peruntukan Akta ini
tidaklah terpakai bagi, atau hendaklah terpakai dengan
apa-apa ubahsuaian sebagaimana yang dinyatakan dalam
arahan itu, kepada mana-mana orang atau golongan orang
dan boleh menyertakan apa-apa syarat pada atau
membatalkan arahan itu.

**43. (1) Seseorang yang melanggar sesuatu kehendak**
Akta ini adalah melakukan suatu kesalahan.

(2) Seseorang yang melakukan sesuatu kesalahan
terhadap Akta ini yang baginya tiada penalti diperuntukkan
dengan nyata boleh—

_(a) dalam hal suatu pertubuhan, yang diperbadankan_
atau tidak diperbadankan, didenda tidak melebihi
lima juta ringgit; atau


Tanggung
rugi.

Percanggahan
antara
undangundang,

Kuasa
pengecualian.

Kesalahan
dan penalti
am.


-----

_Perindustrian Sekuriti Luar Pesisir Labuan_ 43

_(b) dalam hal seorang individu, didenda tidak_
melebihi dua setengah juta ringgit atau
dipenjarakan selama tempoh tidak melebihi tiga
bulan atau kedua-duanya.

**44. (1) Tertakluk kepada mana-mana peruntukan nyata**
Akta ini, sesuatu notis boleh disampaikan sendiri atau
melalui pos biasa atau berdaftar.

(2) Sesuatu notis yang berhubungan dengan kumpulan
wang bersama atau Bursa yang dihantar melalui pos biasa
atau berdaftar hendaklah disifatkan sebagai telah
disampaikan pada orang itu yang kepadanya ia dialamatkan
pada hari yang mengikuti hari notis itu sepatutnya telah
diterima mengikut perjalanan biasa pos jika notis itu
dialamatkan—

_(a) kepada pejabat berdaftar orang itu;_

_(b) kepada alamatnya yang terakhir diketahui; atau_

_(c) kepada mana-mana orang yang diberi kuasa_
olehnya untuk menerima penyampaian proses.

(3) Jika seseorang yang kepadanya telah dialamatkan
surat berdaftar yang mengandungi suatu notis di bawah
Akta ini—

_(a) diberitahu bahawa ada suatu surat berdaftar yang_
sedang menunggu untuk dipungut olehnya di
pejabat pos tetapi dia enggan atau abai untuk
mengambil surat itu; atau

_(b) enggan menerima penyerahan surat berdaftar_
itu apabila dikemukakan,

notis itu hendaklah disifatkan telah disampaikan padanya
pada tarikh dia diberitahu bahawa surat itu sedang
menunggu untuk dipungutnya atau pada tarikh surat itu
dikemukakan kepadanya, mengikut mana-mana yang
berkenaan.


Penyampaian
notis,
dokumen,
dsb.


-----

44 _Rang Undang-Undang_

(4) Bagi maksud subsekyen 44(3) suatu afidavit
oleh pegawai yang menjaga sesuatu pejabat pos
yang menyatakan bahawa sepanjang yang dia tahu
dan percaya—

_(a) suatu pemberitahu pejabat pos telah diserahkan_
di alamat yang terdapat pada suatu surat berdaftar
yang memberitahu orang yang kepadanya surat
itu dialamatkan bahawa ada suatu surat berdaftar
yang sedang menunggu untuk dipungut olehnya;
atau

_(b) suatu surat berdaftar telah dikemukakan untuk_
penyerahan pada orang yang kepadanya surat
itu dialamatkan,

hendaklah sehingga akasnya dibuktikan, menjadi
keterangan bahawa orang yang kepadanya surat itu
dialamatkan telah diberitahu sedemikian atau bahawa surat
berdaftar telah dikemukakan kepadanya, mengikut manamana yang berkenaan.

**45. (1) Jika—**

_(a) suatu kumpulan wang persendirian telah diberi_
keizinan;

_(b) suatu kumpulan wang awam telah dibenarkan_
untuk didaftarkan; atau

_(c) seseorang telah diberi lesen untuk menjadi_
pengurus atau dibenarkan untuk didaftarkan
sebagai pentadbir suatu kumpulan wang
bersama,

maka hendaklah kena dibayar bagi tahun itu apa-apa fee
sebagaimana yang ditetapkan melalui peraturan-peraturan.

(2) Pada atau sebelum 31 Mac tiap-tiap tahun yang
mengikuti tahun keizinan atau lesen diberikan atau
pendaftaran dibenarkan, hendaklah dibayar apa-apa fee
tahunan sebagaimana yang ditetapkan melalui peraturanperaturan.


Fee.


-----

_Perindustrian Sekuriti Luar Pesisir Labuan_ 45

(3) Fee tahunan yang belum dibayar boleh dituntut
dengan guaman oleh Lembaga melalui tindakan sebagai
suatu hutang sivil dan sebagai tambahan Lembaga boleh
menghendaki, dan mahkamah boleh memerintahkan,
pembayaran penalti bagi bayaran lewat sehingga suatu
amaun yang bersamaan dengan dua kali amaun fee yang
belum dibayar.

**46. Seseorang yang—**

_(a) dengan sengaja atau dengan melulu membuat_
suatu salah nyataan dalam mana-mana dokumen
atau bahan atau rekod yang dikehendaki supaya
difailkan, dibekalkan atau diserahkan di bawah
Akta ini;

_(b) membuat apa-apa pernyataan atau memberikan_
apa-apa maklumat yang dikehendaki di bawah
Akta ini yang dia tahu adalah palsu atau
mengelirukan;

_(c) dengan disedarinya tidak mendedahkan apa-apa_
fakta atau maklumat yang dikehendaki supaya
didedahkan di bawah Akta ini; atau

_(d) sebagai penjaga atau sebagai orang yang,_
berseorangan atau bersama seorang lain atau
orang-orang lain, memiliki atau mengawal apaapa maklumat, rekod, buku atau dokumen lain
yang disebut dalam subseksyen 27(1) enggan
atau dengan sengaja abai untuk mematuhi apaapa arahan yang sah yang diberikan di bawah
seksyen itu,

adalah melakukan suatu kesalahan di bawah Akta ini
dan apabila disabitkan boleh didenda tidak melebihi satu
ratus ribu ringgit atau dipenjarakan selama tempoh tidak
melebihi lima tahun atau kedua-duanya.

**47. (1) Lembaga boleh, dengan persetujuan Pendakwa**
Raya, mengkompaun apa-apa kesalahan yang dilakukan
oleh mana-mana orang di bawah Akta ini, dengan membuat
suatu tawaran bertulis kepada orang itu untuk


Salah
nyataan.

Mengkompaun
kesalahan.


-----

46 _Rang Undang-Undang_

mengkompaun kesalahan itu dengan membayar kepada
Lembaga dalam masa yang dinyatakan dalam tawaran
itu apa-apa jumlah wang sebagaimana yang dinyatakan
di dalam tawaran itu, yang tidak boleh melebihi lima
puluh peratus daripada amaun denda maksimum yang
boleh dikenakan ke atas orang itu jika dia telah disabitkan
atas kesalahan itu.

(2) Sesuatu tawaran di bawah subseksyen 47(1)
boleh dibuat pada bila-bila masa selepas kesalahan itu
dilakukan, tetapi sebelum apa-apa pendakwaan baginya
dimulakan, dan jika amaun yang dinyatakan dalam tawaran
itu tidak dibayar dalam masa yang dinyatakan dalam
tawaran itu, atau dalam apa-apa tempoh lanjutan yang
dibenarkan oleh Lembaga dengan dan tertakluk kepada
persetujuan Pendakwa Raya, pendakwaan bagi kesalahan
itu boleh dimulakan pada bila-bila masa selepas tarikh
itu terhadap orang yang kepadanya tawaran itu dibuat.

(3) Jika suatu kesalahan telah dikompaunkan di bawah
subseksyen 47(1), dan jumlah wang yang disyaratkan
dalam tawaran itu sudah dibayar dengan sewajarnya,
pendakwaan tidak boleh dimulakan selepas itu berkenaan
dengan kesalahan itu terhadap orang yang kepadanya
tawaran untuk mengkompaun telah dibuat.

**48. Sesuatu pendakwaan di bawah Akta ini tidak boleh**
dimulakan kecuali oleh, atau dengan keizinan bertulis,
Pendakwa Raya.

**49. (1) Segala fee dan penalti yang dibayar kepada**
Lembaga di bawah Akta ini dan segala jumlah wang
yang dibayar di bawah seksyen 47 hendaklah dibayar ke
dalam dan menjadi sebahagian daripada Kumpulan Wang
yang ditubuhkan di bawah seksyen 29 Akta Lembaga
Perkhidmatan Kewangan Luar Pesisir Labuan 1996.

(2) Walau apa pun subseksyen 49(1), segala fee yang
dibayar di bawah subseksyen 35(4) hendaklah dibayar
ke dalam kumpulan wang Bursa dan boleh digunakan
mengikut peruntukan-peruntukan undang-undang kecil.


Pendakwaan.

Fee dan
penalti.

_Akta 545._


-----

_Perindustrian Sekuriti Luar Pesisir Labuan_ 47

**50. Menteri boleh membuat peraturan-peraturan bagi—**

_(a) menetapkan fee yang kena dibayar di bawah_
Akta ini;

_(b) menetapkan borang permohonan yang akan_
## digunakan bagi maksud Akta ini dan perkaraperkara yang hendaklah dinyatakan dalam borang
itu;

_(c) mengawal selia penggunaan mana-mana nama_
atau mana-mana perkataan atau ungkapan dalam
nama yang mempunyai kaitan dengan kumpulan
wang bersama;

_(d) menetapkan kumpulan wang bersama atau_
sesuatu kelas atau kelas-kelas kumpulan wang
bersama sebagai kumpulan wang persendirian;

_(e) mengawal_ selia penyiaran iklan yang
menawarkan perkhidmatan pedagangan dalam
sekuriti atau menawarkan sekuriti untuk dibeli
atau dijual dan bentuk atau kandungan iklan
itu;

## (f) penyediaan kunci kira-kira dan akaun untung
rugi oleh pedagang dalam sekuriti serta bentuk
dan kandungan kunci kira-kira dan akaun untung
rugi itu;

_(g) pengeluaran dan kandungan sesuatu nota kontrak;_

_(h) perniagaan sekuriti bagi akaunnya sendiri secara_
langsung atau tak langsung oleh seseorang
anggota pedagang atau oleh mana-mana orang
yang mengadakan maklumat berhubungan
dengan sekuriti untuk orang ramai atau yang
mempunyai akses kepada maklumat yang
berhubungan dengan sekuriti itu yang tidak
diserantakan;

_(i) mengawal selia atau melarang penjualan mana-_
mana sekuriti oleh seseorang yang bukan
pemunya sekuriti itu;


Peraturanperaturan.


-----

48 _Rang Undang-Undang_

_(j) melarang penggunaan apa-apa alat dan rekaan_
pemerdayaan dan tipu muslihat berkaitan dengan
pembelian atau penjualan sekuriti;

_(k) segala perkara atau benda yang berhubungan_
dengan penerbitan sekuriti atau penilaian aset
oleh orang-orang yang disenaraikan di Bursa;

_(l) segala perkara atau benda yang dikehendaki atau_
dibenarkan oleh Akta ini untuk ditetapkan atau
diadakan, atau yang perlu atau yang sesuai untuk
ditetapkan atau diadakan, bagi menjalankan
atau memberikan kuat kuasa penuh kepada
peruntukan-peruntukan Akta ini dan bagi
pentadbiran wajarnya.

**51. (1) Menteri boleh, atas syor bertulis Lembaga**
mengeluarkan, melalui pemberitahuan dalam Warta,
arahan—

_(a) melarang penubuhan mana-mana kumpulan wang_
bersama atau kelas kumpulan wang bersama;

_(b) mengarahkan mana-mana pemegang amanah,_
penjaga, pengurus, pentadbir, kumpulan wang,
anggota pedagang atau Bursa berhenti
menjalankan perniagaannya atau sebahagian
daripada perniagaannya sama ada dengan sertamerta atau dalam masa yang dinyatakan dalam
arahan itu;

_(c) mengarahkan Bursa supaya menjalankan apa-_
apa perniagaan atau mana-mana bahagian
perniagaan itu sama ada dengan serta-merta atau
dalam masa yang dinyatakan dalam arahan itu;
atau

_(d) meluluskan kemasukan apa-apa sekuriti ke dalam_
Bursa atau penyenaraiannya.

(2) Sesuatu arahan yang dibuat di bawah seksyen ini
boleh dibatalkan atau diubah oleh Menteri.


Arahan oleh
Menteri.


-----

_Perindustrian Sekuriti Luar Pesisir Labuan_ 49

**52. (1) Tertakluk kepada subseksyen 52(2), Menteri**
boleh bilamana didapatinya perlu atau suai manfaat untuk
berbuat demikian sama ada bagi maksud menghapuskan
kesulitan atau berikutan dengan lulusnya Akta ini, melalui
perintah membuat apa-apa ubah suaian kepada manamana peruntukan dalam mana-mana undang-undang yang
berhubungan dengan sekuriti luar pesisir sebagaimana
yang difikirkannya patut.

(2) Menteri tidak boleh menjalankan kuasa yang

diberikan di bawah subseksyen 52(1) selepas habis
tempoh dua tahun dari mula berkuat kuasanya Akta ini.

**53. Sekiranya apa-apa tindakan atau langkah dikehendaki**
supaya dilakukan atau diambil atau dibenarkan untuk
dilakukan atau diambil di bawah Akta ini dan tiada bentuk
ditetapkan atau tatacara dinyatakan sama ada dalam Akta
ini atau peraturan-peraturan, permohonan boleh dibuat
kepada Lembaga bagi mendapatkan arahan-arahan tentang
cara bagaimana tindakan atau langkah itu boleh dilakukan
atau diambil, dan apa-apa tindakan atau langkah yang
dilakukan atau diambil mengikut arahan-arahan itu
hendaklah menjadi pelaksanaan sah tindakan atau langkah
itu.

**54. (1) Peruntukan-peruntukan Akta Suruhanjaya**
## Sekuriti 1993 dan Akta Perindustrian Sekuriti 1983 tidaklah
terpakai bagi penubuhan, perjalanan, kegiatan dan
perniagaan Bursa.

(2) Subseksyen 7(3), subseksyen 21(2), seksyen 24,

seksyen 85, subseksyen 87(2), (4), (5) dan (10) dan
subseksyen 93(2), (6) dan (7) Akta Syarikat Luar Pesisir

1990 tidaklah terpakai bagi Bursa.

(3) Peruntukan-peruntukan Akta Hari Kelepasan 1951

tidaklah terpakai bagi Bursa dan Bursa boleh menjalankan
urusannya selama dua puluh empat jam setiap hari pada
mana-mana dan semua hari setiap minggu tertakluk
kepada apa-apa batasan atau sekatan yang dikenakan
oleh atau menurut undang-undang kecil atau kaedahkaedah, mengikut mana-mana yang berkenaan.


Kuasa
Menleri
untuk
membuat
pengubahsuaian.

Tatacara jika
tiada
dinyatakan

Ketakpakaian
undangundang
tertentu yang
ada sekarang.
_Akta 498._
_Akta 280._

_Akta 441_

_Akta 369._


-----

50 _Rang Undang-Undang_

**55. Mana-mana orang yang, pada tarikh Akta ini mula**
berkuat kuasa, sedang menjalankan apa-apa perniagaan
atau melibatkan diri dalam apa-apa kegiatan yang
berhubungan dengan kumpulan wang bersama di dalam
atau dari dalam Labuan hendaklah dalam tempoh enam
bulan, atau apa-apa tempoh yang lebih lama sebagaimana
yang ditetapkan oleh Lembaga secara bertulis, dari tarikh
itu mematuhi Akta ini.

**56. Rukun-rukun ekuiti dan common law yang terpakai**
bagi kumpulan wang bersama hendaklah terus berkuat
kuasa, kecuali setakat yang tidak selaras dengan peruntukan
nyata Akta ini.

HURAIAN

Rang Undang-Undang ini bertujuan untuk mengadakan suatu rangka
pengawalseliaan bagi mengawal selia sekuriti, termasuk penubuhan
serta pentadbiran kumpulan wang bersama di Labuan dan bagi
mengadakan peruntukan untuk mewujudkan suatu kemudahan bagi
penyenaraian sekuriti itu di suatu bursa.

BAHAGIAN I

2. Bahagian I adalah berhubungan dengan perkara-perkara permulaan.

3. _Fasal 1 bertujuan untuk membuat peruntukan tentang tajuk_

ringkas dan peruntukan tentang permulaan kuat kuasa Akta yang
dicadangkan.

4. _Fasal 2 mengandungi takrif perkataan-perkataan dan ungkapan-_

ungkapan tertentu yang digunakan dalam Rang Undang-Undang ini.

BAHAGIAN II

5. Bahagian II memperkatakan penubuhan kumpulan wang bersama.

6. _Fasal 3 bertujuan untuk membenarkan hanya syarikat amanah_

yang didaftarkan di bawah Akta Syarikat Amanah Labuan 1990
untuk bertindak sebagai pemegang amanah kumpulan wang awam
dan sebagai penjaga kumpulan wang bersama. Bagaimanapun, syarikat
luar pesisir yang dilesenkan di bawah Akta Bank Luar Pesisir 1990
dibenarkan bertindak sebagai penjaga kumpulan wang bersama.


Peralihan.

Peruntukan
kecualian.


-----

_Perindustrian Sekuriti Luar Pesisir Labuan_ 51

7. _Fasal 4 bertujuan untuk memberi Lembaga Perkhidmatan_

Kewangan Luar Pesisir Labuan ("Lembaga") kuasa untuk menyimpan
daftar yang berasingan bagi kumpulan wang persendirian, kumpulan
wang awam dan pengurus dan pentadbir kumpulan wang awam dan
menyatakan maklumat yang hendaklah terkandung dalam daftar itu.
_Fasal ini seterusnya memberi Lembaga kuasa untuk menentukan_
bentuk daftar itu, memperuntukkan bahawa daftar itu hendaklah
dibuka untuk pemeriksaan bilamana fee dibayar dan membenarkan
Lembaga mengeluarkan perakuan pematuhan. Subfasal 4(5) bertujuan
untuk melarang mana-mana orang yang terlibat dalam pentadbiran
Akta yang dicadangkan ini daripada mempunyai apa-apa kepentingan
kewangan sama ada dalam apa-apa kumpulan wang bersama atau
dalam mana-mana entiti yang terlibat dalam pentadbiran Akta yang
dicadangkan ini.

8. _Fasal 5 bertujuan untuk mengenakan kewajipan ke alas Lembaga_

untuk memasukkan ke dalam daftar yang disebut dalam fasal 4
butir-butir berhubungan dengan kumpulan wang persendirian yang
diberi keizinan di bawah fasal 8, kumpulan wang awam yang
didaftarkan atau diterima sementara di bawah fasal 11 dan pengurus
serta pentadbir yang diberi lesen di bawah fasal 14. Lembaga juga
dikehendaki mengeluarkan sijil tentang kelulusannya dan merekodkan
dalam daftar apa-apa kebenaran bertulis yang dikeluarkan di bawah
_subfasal 3(2), atau subfasal 12(2) dalam hal pemohon yang boleh_
diterima yang bukan dari Labuan.

9. _Fasal 6 bertujuan untuk melarang sesuatu kumpulan wang_

persendirian daripada beroperasi di Labuan tanpa persetujuan Lembaga.

10. _Fasal 7 bertujuan untuk menghendaki suatu kumpulan wang_

persendirian memberikan butir-butir yang mencukupi bagi menyokong
permohonannya, fee yang dikehendaki dan bukti yang memuaskan
bahawa ia telah ditubuhkan dengan sah.

11. _Fasal 8 bertujuan untuk mengadakan peruntukan bahawa keizinan_

bagi kumpulan wang persendirian adalah atas budi bicara Lembaga
dan boleh dijadikan tertakluk kepada syarat-syarat.


12. _Fasal 9 bertujuan untuk melarang sesuatu kumpulan wang_

awam daripada beroperasi di Labuan melainkan jika didaftarkan
di bawah fasal 11.

13. _Fasal 10 bertujuan untuk menghendaki seorang pemohon_

atau penaja sesuatu kumpulan wang awam yang dicadangkan
supaya memberikan butir-butir yang mencukupi bagi menyokong
permohonannya, fee yang dikehendaki dan bukti yang
memuaskan bahawa ia telah ditubuhkan dengan sah.


-----

52 _Rang Undang-Undang_

14. _Fasal 11 bertujuan untuk mengadakan peruntukan bahawa_

kebenaran pendaftaran atau keengganan untuk mendaftarkan sesuatu
kumpulan wang awam dan penerimaan sementara sesuatu kumpulan
wang awam yang dicadangkan adalah di atas budi bicara Lembaga
dan boleh dijadikan tertakluk kepada syarat-syarat. Fasal ini juga
mengadakan peruntukan bagi tempoh kesahan penerimaan sementara
selama tiga bulan dan membolehkan tempoh itu dilanjutkan.

15. _Fasal 12 bertujuan untuk menghendaki mana-mana pengurus_

kumpulan wang bersama di Labuan menjadi suatu entiti pertubuhan
yang didaftarkan di Labuan dan dilesenkan dengan sewajarnya di
_bawah fasal 14 melainkan jika orang itu layak menjadi pengurus di_
bawah undang-undang mana-mana negara atau bidang kuasa yang
diiktiraf dan telah menerima kebenaran bertulis daripada Lembaga.
_Subfasal 12(l)(b) menghendaki supaya pentadbir didaftarkan._

16. _Fasal 13 bertujuan untuk menghendaki seorang bakal pengurus_

kumpulan wang awam memohon kepada Lembaga untuk mendapatkan
lesen dan supaya membayar fee yang dikehendaki, dan memberikan
butir-butir tentang sumbernya dan kemudahannya, maklumat di bawah

_fasal 21 dan apa-apa perkara lain sebagaimana yang semunasabahnya_

dikehendaki oleh Lembaga. Subfasal 13(3) menghendaki seseorang
pentadbir memohon dalam borang yang ditetapkan supaya dia
didaftarkan.

17. _Fasal 14 bertujuan untuk memberi Lembaga budi bicara dalam_

memberikan suatu lesen atau membenarkan pendaftaran kecuali bahawa
Lembaga tidak boleh memberikan lesen atau membenarkan pendaftaran
melainkan jika Lembaga berpuas hati tentang kesesuaian dan sumbersumber pemohon. Lembaga boleh mengenakan syarat-syarat kepada
sesuatu lesen atau pendaftaran dan keizinan Lembaga adalah diperlukan
bagi apa-apa perubahan dalam status pemegang lesen.

18. _Fasal 15 bertujuan untuk menghendaki dan memberi Lembaga_

kuasa untuk mengawas kumpulan wang bersama, pengurus dan
pentadbir dan mewakilkan kuasanya dan kewajipannya kepada manamana orang.

19. _Fasal 16 bertujuan untuk mengadakan peruntukan bagi_

penyenggaraan, penerbitan, pengauditan dan pemeriksaan rekod dan
akaun kumpulan wang awam dan supaya akaun disimpan dalam
mana-mana mata wang dan bahasa dengan syarat bahawa suatu
terjemahan dalam bahasa kebangsaan atau bahasa Inggeris ada
disediakan.

20. _Fasal 17 bertujuan untuk mengenakan kewajipan ke atas sesuatu_

kumpulan wang awam berdaftar supaya menerbitkan dan memfailkan
dengan Lembaga suatu prospektus yang ditandatangani dan diluluskan
oleh pengendali kumpulan wang awam itu sebelum menawarkan
syernya kepada orang awam. Prospektus ini mestilah mendedahkan


-----

_Perindustrian Sekuriti Luar Pesisir Labuan_ 53

sepenuhnya segala hal keadaan yang relevan, mengandungi pernyataan
yang menyatakan secara ringkas hak pelabur dan mengandungi suatu
pernyataan tentang terdapatnya akaunnya yang terbaru. Suatu perakuan
pakar adalah dikehendaki sebelum Lembaga boleh menerima sesuatu
prospektus untuk difailkan dan, jika prospektus itu tidak dibuat
dalam bahasa kebangsaan atau bahasa Inggeris maka suatu terjemahan
mestilah disediakan. Apa-apa perubahan matan dalam perkara-perkara
yang dikehendaki supaya didedahkan mestilah diterbitkan untuk pelabur
dan Lembaga dalam masa dua puluh satu hari. la juga bertujuan
menjadikan seksyen 28 hingga 39, termasuk kedua-dua seksyen itu,
Akta Syarikat Luar Pesisir 1990 yang berhubungan dengan prospektus,
tidak terpakai dalam konteks ini.

21. _Fasal 18 bertujuan untuk memberikan hak kepada pelabur_

dalam sesuatu kumpulan wang awam untuk memohon pembatalan
atau ganti rugi berkenaan dengan apa-apa salah nyataan dalam sesuatu
prospektus.

22. _Fasal 19 bertujuan untuk mengadakan peruntukan bagi suatu_

batasan tempoh masa yang dalam tempoh itu seseorang pelabur yang
terkilan boleh menggunakan haknya di bawah fasal 18.

23. _Fasal 20 bertujuan untuk mengenakan kewajipan ke atas tiap-_

tiap kumpulan wang awam yang didaftarkan di Labuan tetapi
menjalankan perniagaan di luar Labuan supaya memfailkan dengan
Lembaga dalam tempoh sembilan puluh hari dari akhir tahun
kewangannya suatu perakuan pematuhan daripada pihak berkuasa
yang kompeten di negara atau bidang kuasa yang diiktiraf di mana
kumpulan wang awam itu menjalankan perniagaan.

24. _Fasal 21 bertujuan untuk mengenakan kewajipan ke atas pemohon_

supaya membekalkan butir-butir berkaitan dengan alamatnya di Labuan,
orang di Labuan yang dibenarkan menerima penyampaian, alamat
mana-mana tempat perniagaan yang mungkin dipunyainya di luar
Labuan dan supaya memberitahu Lembaga dalam masa dua puluh
satu hari tentang apa-apa perubahan dalam mana-mana butir yang
dibekalkan.

25. _Fasal 22 bertujuan untuk mengadakan peruntukan supaya bentuk_

dan kandungan keizinan, lesen atau pendaftaran yang diberikan atau
dibenarkan di bawah Akta yang dicadangkan diputuskan oleh
Lembaga, supaya keizinan, lesen atau pendaftaran itu terus berkuat
kuasa sehingga dibatalkan dan supaya ia menjadi keterangan prima

_facie tentang kandungannya._

26. _Fasal 23 bertujuan untuk mengadakan peruntukan bagi_

pembatalan sesuatu keizinan, lesen atau pendaftaran yang diberikan
atau dibenarkan, sama ada atas permintaan oleh pemegangnya atau
seandainya pemegang itu terhenti menjalankan perniagaan, melanggar
peruntukan-peruntukan Akta yang dicadangkan, disabitkan atas


-----

54 _Rang Undang-Undang_

sesuatu kesalahan, dengan sengaja membekalkan maklumat yang
mengelirukan, menjalankan perniagaan dengan cara yang mendatangkan
mudarat kepada pelabur-pelabur atau apabila diisytiharkan bankrap
atau dibubarkan.

27. _Fasal 24 bertujuan untuk mengadakan peruntukan bagi_

memberikan peluang untuk didengar jika pembatalan hendak dibuat
di bawah fasal 23 dan supaya apa-apa pembatalan berkuat kuasa
apabila notis diserahkan oleh Lembaga tentang pembatalan itu.

28. _Fasal 25 bertujuan untuk memperuntukkan bahawa Lembaga_

tidak wajib memberikan sebab bagi keputusannya tentang manamana permohonan. la juga memperuntukkan bahawa rayuan boleh
dibuat terhadap pembatalan keizinan, lesen atau pendaftaran. Apabila
rayuan dibuat, ia mempunyai kesan menggantung keputusan yang
dirayukan sementara menunggu penentuannya dan perayu tidaklah
boleh menjalankan apa-apa perniagaan atau kegiatan tanpa terlebih
dahulu mendapat keizinan bertulis daripada Lembaga.

29. _Fasal 26 bertujuan untuk menetapkan suatu tempoh selama_

dua puluh satu hari bagi membawa sesuatu rayuan melalui saman
di hadapan suatu mahkamah yang berbidang kuasa kompeten.

30. _Fasal 27 bertujuan untuk memberikan kuasa kepada Lembaga_

atau mana-mana orang yang bertindak di bawah kuasanya untuk
mendapatkan maklumat dan rekod untuk memantau pematuhan Akta
yang dicadangkan ini. Fasal ini juga memberi Lembaga kuasa
untuk menambah atau mengubah syarat-syarat, menghendaki
penghapusan atau penggantian pegawai, melantik seseorang untuk
mengambil alih kawalan suatu kumpulan wang dan untuk memohon
bagi mendapatkan kuasa kehakiman untuk mengambil apa-apa
tindakan lain yang difikirkannya perlu. Prosiding boleh dimulakan
oleh Lembaga bagi penguatkuasaan dan bagi mendapatkan fee.

31. _Fasal 28 memperkatakan isu kerahsiaan dan, khususnya,_

memperuntukkan bahawa kecuali berkaitan dengan maklumat yang
disimpan dalam daftar yang boleh didapati oleh orang ramai, segala
maklumat dan dokumen yang diberikan kepada Lembaga adalah
rahsia; pengecualian daripada kerahsiaan adalah diberikan berkenaan
dengan suatu pelepasan sukarela kerahsiaan itu dan berkenaan dengan
penerbitan oleh Lembaga dan pihak berkuasa pengawasan yang lain
maklumat dan perangkaan am.

32. _Fasal 29 memperkatakan peruntukan bagi pengenduran batasan_

atas aset yang tersedia untuk digunakan dalam menebus syer dalam
kumpulan wang bersama dengan syarat bahawa syer itu adalah berbayar
penuh. Melalui subfasal (2), (3), (4), (5) dan (6), peruntukan-peruntukan
statutori yang bercanggah yang dijadikan tidak terpakai.


-----

_Perindustrian Sekuriti Luar Pesisir Labuan_ 55

BAHAGIAN III

33. Bahagian III memperkatakan penubuhan Bursa.

34. _Fasal 30 bertujuan untuk membenarkan Menteri atas syor_

bertulis Lembaga untuk meluluskan penubuhan suatu bursa dengan
nama "Bursa Kewangan Antarabangsa Labuan".

35. _Fasal 31 bertujuan untuk memberi Lembaga kuasa untuk_

menetapkan undang-undang kecil bagi Bursa tertakluk kepada
kelulusan Menteri,

36. _Fasal 32 bertujuan untuk menghendaki Bursa dengan_

kelulusan Lembaga untuk mengadakan kaedah-kaedah yang serupa
dengan kaedah-kaedah penerimaan masuk Bursa Saham, bagi

pengawalseliaan, pengurusan dan pengawalan yang sepatutnya dan
cekap Bursa dan pasaran sekuriti yang dikendalikannya, termasuklah
pewujudan suatu kumpulan wang pampasan dengan mengambil
kira kepentingan awam.

37. _Fasal 33 bertujuan untuk mengadakan peruntukan bagi_

pengurusan hal-ehwal Bursa oleh suatu jawatankuasa yang terdiri
daripada tidak kurang daripada lima orang dan yang daripada mereka
pengerusi dan seorang orang lain hendaklah dilantik oleh Menteri
dan kesemua mereka ini dianggap sebagai pengarah bagi maksud
Akta Syarikat Luar Pesisir 1990.

38. _Fasal 34 bertujuan untuk memperuntukkan bahawa hanya_

anggota pedagang yang boleh berdagang dalam sekuriti di Bursa,
dan mewujudkan suatu kesalahan, dan mengenakan penalti bagi,
ketakpatuhan fasal ini.

39. _Fasal 35 bertujuan untuk mengenakan kewajipan ke atas_

setiausaha Bursa supaya menyimpan suatu daftar yang mengandungi

butir-butir berhubungan dengan anggota pedagang dan supaya
menjadikan daftar itu tersedia untuk diperiksa dan, apabila
dibayar fee yang ditetapkan, untuk disalin.

40. _Fasal 36 bertujuan untuk menghendaki Bursa memfailkan_

penyata kewangan terauditnya dalam tempoh enam bulan dari
akhir tahun kewangannya.

41. _Fasal 37 bertujuan untuk memperuntukkan bahawa tiada_

seorang pun boleh dianggap sebagai menjalankan perniagaan di
dalam Labuan hanya disebabkan ia disenaraikan atau berdagang di
Bursa atau mengusahakan kegiatan yang bersampingan dengannya.

42. _Fasal 38 bertujuan untuk memberi Lembaga kuasa untuk_

mengarahkan Bursa supaya menggantung perdagangan sama ada
pada keseluruhannya selama tempoh tidak melebihi lima hari perniagaan


-----

56 _Rang Undang-Undang_

berturut-turut atau berkenaan dengan sekuriti yang tertentu selama
tempoh yang difikirkan patut oleh Lembaga, jika selepas berunding
dengan jawatankuasa Lembaga memutuskan adalah patut berbuat
demikian. Lembaga mestilah memberikan sebab-sebab ia berbuat
demikian. Tempoh penggantungan itu boleh dilanjutkan oleh
Lembaga tertakluk kepada pemberian notis bertulis dua hari
perniagaan genap dan sebab-sebab baginya. Lembaga mestilah
memberi Bursa peluang untuk didengar mengenai perkara
penggantungan itu dan boleh membatalkan, menarik balik atau
mengubahsuaikan mana-mana arahan penggantungan itu.

43. _Fasal 39 memberi Lembaga kuasa untuk menyoal atau menyiasat_

perdagangan di Bursa, menghendaki maklumat terperinci atau
pengemukaan dokumen, di bawah kuasa suatu waran untuk memasuki
premis yang disyaki mengandungi dokumen yang relevan dan
mengambil dokumen itu. Penghalangan kuasa Lembaga di bawah

_fasal ini atau pemberian maklumat yang palsu atau mengelirukan_

adalah menjadi suatu kesalahan.

BAHAGIAN IV


44. Bahagian IV adalah berhubungan dengan peruntukan-peruntukan

pelbagai.

45. _Fasal 40 bertujuan untuk mengadakan tanggung rugi bagi_

semua orang yang bertindak dengan suci hati dalam menjalankan
mana-mana kuasa dan dalam melaksanakan mana-mana kewajipan
yang diberikan atau dikenakan oleh Akta yang dicadangkan.

46. _Fasal 41 bertujuan untuk memperuntukkan bahawa apa-apa_

percanggahan antara Akta yang dicadangkan ini dengan mana-mana
undang-undang bertulis yang lain hendaklah diputuskan dengan
mengikut Akta yang dicadangkan ini.

47. _Fasal 42 bertujuan untuk memberi Menteri kuasa untuk_

tidak memakai mana-mana peruntukan Akta yang dicadangkan ini
dalam hal-hal yang sesuai atas syor bertulis Lembaga.

48. _Fasal 43 bertujuan untuk mengadakan peruntukan supaya_

ketakpatuhan mana-mana peruntukan Akta yang dicadangkan
menjadi kesalahan dan, jika tidak diperuntukkan dengan nyata
dalam Akta yang dicadangkan, bagi penalti yang relevan.

49. _Fasal 44 bertujuan untuk mengadakan peruntukan berhubungan_

dengan penyerahan notis.

50. _Fasal 45 bertujuan untuk mengadakan peruntukan bagi_

pembayaran fee tahunan oleh kumpulan wang bersama, oleh pengurus
dan pentadbir, bagi penguatkuasaan pembayaran fee ini dan bagi
pengenaan suatu penalti kerana kelewatan pembayaran.


-----

_Perindustrian Sekuriti Luar Pesisir Labuan_ 57

51. _Fasal 46 bertujuan untuk mengadakan peruntukan supaya_

salah nyataan dan ketakpatuhan arahan menjadi kesalahan di bawah
Akta yang dicadangkan dan mengadakan peruntukan bagi penalti
yang relevan.

52. _Fasal 47 memperkatakan kuasa yang diberikan kepada Lembaga_

tertakluk kepada persetujuan Pendakwa Raya untuk mengkompaun
kesalahan di bawah Akta yang dicadangkan.

53. _Fasal 48 bertujuan untuk menghendaki semua pendakwaan_

di bawah Akta yang dicadangkan dimulakan oleh atau dengan

persetujuan bertulis Pendakwa Raya.

54. _Fasal 49 bertujuan untuk mengadakan peruntukan supaya_

fee, penalti dan kompaun yang kena dibayar di bawah Akta
yang dicadangkan dikreditkan kepada kumpulan wang yang ditubuhkan
di bawah seksyen 29 Akta Lembaga Perkhidmatan Kewangan Luar
Pesisir Labuan 1996.

55. _Fasal 50 bertujuan untuk memberi Menteri kuasa untuk_

membuat peraturan-peraturan dan semua perkara lain yang boleh
ditetapkan di bawah Akta yang dicadangkan ini.

56. _Fasal 51 bertujuan untuk memberi Menteri kuasa untuk_

mengarahkan penubuhan apa-apa kumpulan wang bersama, untuk
mengarahkan orang-orang dan institusi-institusi yang dikawal oleh
Akta yang dicadangkan ini untuk berhenti menjalankan perniagaan,
untuk mengarahkan Bursa supaya menjalankan perniagaan dan untuk
meluluskan penerimaan masuk mana-mana sekuriti ke dalam Bursa.

57. _Fasal 52 bertujuan untuk memberi Menteri kuasa untuk_

mengubahsuaikan mana-mana peruntukan dalam mana-mana undangundang berhubungan dengan sekuriti luar pesisir yang difikirkannya
patut bagi maksud menghapuskan kesulitan atau berikutan dengan
lulusnya Akta yang dicadangkan ini dalam tempoh dua tahun dari
permulaan kuatkuasa Akta yang dicadangkan ini.

58. _Fasal 53 bertujuan untuk memberi Lembaga kuasa untuk_

memberikan arahan tentang cara untuk mematuhi mana-mana
peruntukan Akta yang dicadangkan ini jika tatacara tertentu tidak
disediakan.

59. _Fasal 54 bertujuan untuk mengadakan peruntukan bagi_

ketakpakaian Akta Suruhanjaya Sekuriti 1993, Akta Perindustrian
Sekuriti 1983, bahagian-bahagian tertentu Akta Syarikat Luar Pesisir

1990 dan Akta Hari Kelepasan 1951.

60. _Fasal 55 bertujuan untuk mengadakan peruntukan yang_

menetapkan suatu tempoh selama enam bulan bagi kumpulan wang
bersama yang ada di Labuan sekarang untuk mematuhi Akta yang
dicadangkan.


-----

58 _Rang Undang-Undang_

61. _Fasal 56 bertujuan untuk menjadikan rukun ekuiti dan common_

_law terpakai jika selaras dengan peruntukan-peruntukan Akta yang_
dicadangkan.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 2026.]


-----

