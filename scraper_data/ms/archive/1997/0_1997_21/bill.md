---
Year: 1997
Bill: D.R.23/1997 - Rang Undang-Undang Perkhidmatan Bersama (Pegawai Hal-Ehwal Islam) 1997 (Lulus)
Title: D.R.23/1997 - Rang Undang-Undang Perkhidmatan Bersama (Pegawai Hal-Ehwal Islam) 1997 (Lulus)
Download URL: https://www.parlimen.gov.my/files/billindex/pdf/1997/Rang%20Undang-Undang%20DR%2023.pdf
URL: https://www.parlimen.gov.my/files/billindex/pdf/1997/Rang%20Undang-Undang%20DR%2023.pdf
---
---
Reading:
D.R.23/1997
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 23/97

**Naskhah Sahih—Bahasa Kebangsaan**

RANG UNDANG-UNDANG

PERKHIDMATAN BERSAMA

(PEGAWAI HAL-EHWAL ISLAM) 1997


SUSUNAN FASAL

Fasal

1. Tajuk ringkas, mula berkuatkuasa dan pemakaian.

2. Tafsiran.

3. Penubuhan perkhidmatan bersama.

4. Pelantikan pegawai, dll.

5. Penempatan pegawai.

6. Saraan pegawai.

7. Pegawai yang sedia ada.

8. Peraturan-peraturan.


-----

-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi penubuhan
suatu perkhidmatan bagi Pegawai Hal-Ehwal Islam
untuk kegunaan bersama Persekutuan dan NegeriNegeri, dan bagi perkara-perkara yang berkaitan
dengannya.

# [ ]

BAHAWASANYA adalah suaimanfaat bahawa suatu
perkhidmatan bagi Pegawai Hal-Ehwal Islam untuk
kegunaan bersama Persekutuan dan Negeri-Negeri
ditubuhkan untuk mempertingkatkan jentera Kerajaan
Persekutuan dan Kerajaan-Kerajaan Negeri dalam
pentadbiran hal-ehwal Islam:

DAN BAHAWASANYA terdapat permintaan daripada
Negeri-Negeri tertentu supaya perkhidmatan sedemikian
ditubuhkan:

OLEH YANG DEMIKIAN, menurut Fasal (1) Perkara
133 Perlembagaan Persekutuan, MAKA INILAH
DIPERBUAT UNDANG-UNDANG oleh Seri Paduka
Baginda Yang di-Pertuan Agong dengan nasihat dan
persetujuan Dewan Negara dan Dewan Rakyat yang
bersidang dalam Parlimen, dan dengan kuasa daripadanya,
seperti berikut:

**1. (1) Akta ini bolehlah dinamakan Akta Perkhidmatan**
Bersama (Pegawai Hal-Ehwal Islam) 1997 dan hendaklah
mula berkuatkuasa pada tarikh yang ditetapkan oleh Yang
di-Pertuan Agong melalui pemberitahuan dalam Warta.


Tajuk
ringkas, mula
berkuatkuasa
dan
pemakaian.


-----

4 _Rang Undang-Undang_

(2) Akta ini hendaklah terpakai hanya bagi WilayahWilayah Persekutuan Kuala Lumpur dan Labuan dan
Negeri-Negeri Melaka, Negeri Sembilan, Pulau Pinang
dan Selangor.

(3) Walau apa pun subseksyen (2), jika mana-mana
Negeri lain membuat permintaan kepada Kerajaan
Persekutuan supaya pemakaian Akta ini diperluas
kepadanya, Yang di-Pertuan Agong boleh melalui perintah
yang disiarkan dalam Warta memperluas pemakaian Akta
ini kepada Negeri itu.

**2. Dalam Akta ini, melainkan jika konteksnya**
menghendaki makna yang lain—

"Negeri" termasuklah Wilayah-Wilayah Persekutuan
Kuala Lumpur dan Labuan;

"pegawai" ertinya pegawai perkhidmatan bersama;

"perkhidmatan bersama" ertinya Perkhidmatan Bersama
bagi Pegawai Hal-Ehwal Islam yang ditubuhkan di bawah
seksyen 3;

"saraan" mempunyai erti yang diberikan kepadanya
oleh Fasal (2) Perkara 160 Perlembagaan Persekutuan;

"Suruhanjaya" ertinya Suruhanjaya Perkhidmatan Awam
yang ditubuhkan di bawah Perkara 139 Perlembagaan
Persekutuan.

**3. (1) Maka hendaklah ditubuhkan suatu perkhidmatan**
bersama bagi Pegawai-Pegawai Hal-Ehwal Islam untuk
kegunaan bersama Persekutuan dan Negeri-Negeri yang
hendaklah dikenali sebagai Perkhidmatan Bersama bagi
Pegawai Hal-Ehwal Islam.

(2) Perkhidmatan bersama hendaklah terdiri daripada—

_(a) semua pegawai, selain daripada Mufti, sama_
ada dalam perkhidmatan awam am Persekutuan
atau dalam perkhidmatan awam Negeri, yang


Tafsiran.

Penubuhan
perkhidmatan
bersama.


-----

_Perkhidmatan Bersama (Pegawai_ 5
_Hal-Ehwal Islam)_

diambil kerja di bawah Skim Perkhidmatan
# Pegawai Hal-Ehwal Islam di bawah Sistem Saraan Baru dan telah memilih untuk memasuki perkhidmatan bersama di bawah seksyen 7; dan
 (b) semua pegawai yang dilantik oleh Suruhanjaya
ke dalam perkhidmatan bersama selepas Akta
ini mula berkuatkuasa.

**4. Kuasa untuk melantik, mengesahkan, memasukkan**
ke dalam perjawatan tetap atau berpencen, menaikkan
# pangkat, menukarkan dan menjalankan kawalan tatatertib
ke atas pegawai hendaklah terletakhak pada Suruhanjaya.

# 5. Seseorang pegawai boleh ditempatkan di pejabat Persekutuan atau Negeri atau ditukarkan—

_(a) dari pejabat satu Negeri ke pejabat suatu Negeri_
# lain;
 (b) dari pejabat sesuatu Negeri ke pejabat Persekutuan; atau
 (c) dari pejabat Persekutuan ke pejabat suatu Negeri.

 6. (1) Tertakluk kepada subseksyen (2), seseorang
pegawai yang ditempatkan atau ditukarkan di bawah
seksyen 5 hendaklah kekal sebagai anggota perkhidmatan
# bersama, tetapi saraannya hendaklah dibayar oleh Persekutuan atau Negeri, mengikut mana-mana yang
berkenaan, yang di pejabatnya dia ditempatkan atau ke
pejabatnya dia ditukarkan.

(2) Jika seseorang pegawai diambil kerja—

_(a) sebahagiannya bagi maksud persekutuan dan_
sebahagiannya bagi maksud Negeri; atau

# (b) bagi maksud dua Negeri atau lebih,

maka perkadaran saraannya, jika ada, yang kena dibayar
oleh Persekutuan dan Negeri atau Negeri-Negeri yang
# berkenaan atau, mengikut mana-mana yang berkenaan,


Pelantikan
pegawai, dll.

Penempatan
pegawai.

Saraan
pegawai.


-----

6 _Rang Undang-Undang_

oleh setiap Negeri yang berkenaan, hendaklah ditentukan
dengan persetujuan atau, jika tidak ada persetujuan, oleh
Suruhanjaya.

**7. (1) Kerajaan Persekutuan hendaklah, pada tarikh Akta**
ini mula berkuatkuasa, menerima ke dalam perkhidmatan
bersama tiap-tiap orang yang sebelum sahaja tarikh itu
ialah seorang pegawai, sama ada dalam perkhidmatan
awam am Persekutuan atau dalam perkhidmatan awam
suatu Negeri, yang diambil kerja di bawah Skim
Perkhidmatan Pegawai Hal-Ehwal Islam di bawah Sistem
Saraan Baru dan yang telah diberi opsyen oleh Kerajaan
Persekutuan dan telah memilih untuk memasuki
perkhidmatan bersama.

(2) Tiap-tiap orang yang memilih di bawah subseksyen
(1) hendaklah diambil kerja dalam perkhidmatan bersama
atas terma dan syarat perkhidmatan yang tidak kurang
baiknya daripada terma dan syarat perkhidmatan yang
dia berhak kepadanya sebelum sahaja tarikh yang disebut
# dalam subseksyen itu.

**8. Yang di-Pertuan Agong boleh membuat peraturan-**
peraturan yang suaimanfaat atau perlu bagi melaksanakan
peruntukan Akta ini dengan lebih baik.

HURAIAN

Rang Undang-Undang ini bertujuan untuk mengadakan peruntukan
bagi penubuhan suatu perkhidmatan bagi Pegawai Hal-Ehwal Islam
untuk kegunaan bersama Persekutuan dan Negeri-Negeri.

2. Fasal 1 membuat peruntukan bagi tajuk ringkas, dan bertujuan
memberi Yang di-Pertuan Agong kuasa untuk menetapkan tarikh
mula berkuatkuasa Akta yang dicadangkan. Fasal ini juga
mengandungi peruntukan pemakaian.

3. _Fasal 2 bertujuan mentakrifkan istilah-istilah tertentu yang_
digunakan dalam Rang Undang-Undang ini.


Pegawai
yang sedia
ada.

Peraturanperaturan.


-----

_Perkhidmatan Bersama (Pegawai                                                                      7_
_Hal-Ehwal Islam)_

4. Fasal 3 bertujuan mengadakan peruntukan bagi penubuhan
Perkhidmatan Bersama bagi Pegawai Hal-Ehwal Islam.

5. Fasal 4 bertujuan memberi Suruhanjaya Perkhidmatan Awam
bidang kuasa ke atas pegawai-pegawai perkhidmatan bersama.

6. Fasal 5 memperkatakan penempatan dan pertukaran pegawai
dalam perkhidmatan bersama.

7. Fasal 6 memperkatakan saraan pegawai dalam perkhidmatan
bersama.

8. Fasal 7 bertujuan membolehkan Pegawai-Pegawai Hal-Ehwal
Islam dalam perkhidmatan awam am Persekutuan atau dalam
perkhidmatan awam suatu Negeri memilih untuk memasuki
perkhidmatan bersama.

9. Fasal 8 bertujuan memberi Yang di-Pertuan Agong kuasa untuk
membuat peraturan-peraturan bagi melaksanakan peruntukan Akta
yang dicadangkan ini dengan lebih baik.

_IMPLIKASI KEWANGAN_

Rang Undang-Undang ini akan melibatkan Kerajaan dalam
perbelanjaan wang tambahan yang amaunnya belum dapat ditentukan
sekarang ini. [PN. (U[2]) 2012.]


-----

