---
Year: 1997
Bill: D.R.42/1997 - Rang Undang-Undang Fee (Planetarium Negara) (Pengesahan) 1997 (Lulus)
Title: D.R.42/1997 - Rang Undang-Undang Fee (Planetarium Negara) (Pengesahan) 1997 (Lulus)
Download URL: https://www.parlimen.gov.my/files/billindex/pdf/1997/Rang%20Undang-Undang%20DR%2042.pdf
URL: https://www.parlimen.gov.my/files/billindex/pdf/1997/Rang%20Undang-Undang%20DR%2042.pdf
---
---
Reading:
D.R.42/1997
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 42/97**

**Naskhah Sahihâ€”Bahasa Kebangsaan**

RANG UNDANG-UNDANG

# b e r n a m a

Suatu Akta untuk mengesahkan pemungutan fee dan
bayaran berkenaan dengan apa-apa kemasukan ke manamana pameran yang diadakan di Planetarium Negara
selama tempoh mulai 8 Februari 1994 hingga 15
November 1997.

# [ ]

MAKA IN1LAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Fee (Planetarium**
Negara) (Pengesahan) 1997.

**2. (1) Walau apa pun peruntukan-peruntukan Akta Fee**
1951, fee dan bayaran yang telah dikenakan dan dipungut
oleh Bahagian Kajian Sains Angkasa, Kementerian Sains,
Teknologi dan Alam Sekitar, Malaysia berkenaan dengan
apa-apa kemasukan ke mana-mana pameran yang diadakan
di Planetarium Negara selama tempoh mulai 8 Februari
1994 hingga 15 November 1997, iaitu, hari sebelum tarikh
Perintah Fee (Planetarium Negara) 1997 mula
berkuatkuasa, hendaklah disifatkan telah dikenakan dan
dipungut dengan sah.

(2) Tiada tindakan atau prosiding undang-undang boleh
dibawa, dimulakan atau disenggarakan terhadap Kerajaan


**Tajuk**
**ringkas.**

**Pengesahan**
**dan**
**penanggungan**
**rugi.**
**Akta 209.**


-----

2 _Rang Undang-Undang_

Malaysia atau mana-mana pegawai Kerajaan Malaysia
atau mana-mana orang yang bertindak di bawahnya atau
mana-mana daripada antara mereka berkenaan dengan
apa-apa fee dan bayaran yang telah dikenakan dan dipungut
# dan jika apa-apa tindakan atau presiding undang-undang
sedemikian telah dibawa, dimulakan atau disenggarakan,
# ia hendaklah dibatalkan dan dijadikan tidak sah dan tiada
pembayaran balik berkenaan dengan fee dan bayaran yang
telah dikenakan dan dipungut seperti yang dinyatakan
# dalam Akta ini boleh dibuat.

HURAIAN

Rang Undang-Undang ini bertujuan untuk mengesahkan pemungutan
fee dan bayaran tertentu yang telah dikenakan dan dipungut berkenaan
dengan apa-apa kemasukan ke mana-mana pameran yang diadakan
di Planetarium Negara selama tempoh mulai 8 Febuari 1994 hingga
15 November 1997, iaitu, dari hari Planetarium Negara itu dibuka
kepada orang ramai sehingga ke hari sebelum tarikh Perintah Fee
(Planetarium Negara) 1997 mula berkuatkuasa. Fee dan bayaran itu
telah dibayar kepada dan dipungut oleh Planetarium Negara yang
telah diuruskan oleh Bahagian Kajian Sains Angkasa, Kementerian
Sains, Teknologi dan Alam Sekitar. Walau bagaimanapun, fee dan
bayaran yang dikenakan dan dipungut telah tidak diwartakan di
bawah Akta Fee 1951 melalui suatu Perintah Fee yang sepatutnya
dibuat dan dijadikan berkuatkuasa mulai 8 Februari 1994.

_IMPLIKASt_ _KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan.

[PN. (U[2]) 1991.]


-----

