---
Year: 1997
Bill: D.R.17/1997 - Rang Undang-Undang Lembaga Pemulihan dan Penyatuan Tanah Negara (Penggantian dan Pembubaran) 1997 (Lulus)
Title: D.R.17/1997 - Rang Undang-Undang Lembaga Pemulihan dan Penyatuan Tanah Negara (Penggantian dan Pembubaran) 1997 (Lulus)
Download URL: https://www.parlimen.gov.my/files/billindex/pdf/1997/Rang%20Undang-Undang%20DR%2017.pdf
URL: https://www.parlimen.gov.my/files/billindex/pdf/1997/Rang%20Undang-Undang%20DR%2017.pdf
---
---
Reading:
D.R.17/1997
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

## D.R. 17/97

**Naskhah Sahih—Bahasa Kebangsaan**

RANG UNDANG-UNDANG
LEMBAGA PEMULIHAN DAN PENYATUAN
TANAH NEGARA (PENGGANTIAN DAN
PEMBUBARAN) 1997

SUSUNAN FASAL

BAHAGIAN **I**

PERMULAAN

Fasal

1. Tajuk ringkas dan mula berkuatkuasa.

2. Tafsiran.

BAHAGIAN **II**

PELETAKHAKAN HARTA, DSB., PADA SYARIKAT
PENGGANTI

3. Peletakhakan.

4. Pemegangan permulaan Kerajaan dalam syarikat pengganti.

5. Pelaburan Kerajaan dalam sekuriti syarikat pengganti.

6. Penjalanan fungsi Menteri Kewangan melalui penama.

7. Struktur kewangan syarikat pengganti.

BAHAGIAN **III**

PERUNTUKAN BERHUBUNGAN DENGAN KAKITANGAN

8. Kakitangan.


-----

_Rang Undang-Undang_

BAHAGIAN **IV**

PEMBUBARAN DAN PEMANSUHAN, PENERUSAN
UNDANG-UNDANG, DSB.

Fasal

9. Kuasa Menteri untuk menetapkan tarikh pembubaran.

10. Penerusan undang-undang, dsb.

BAHAGIAN **V**

AM

11. Menghalang kesukaran dan anomali.


-----

RANG UNDANG-UNDANG

# b ernama

Suatu Akta untuk mengadakan peruntukan bagi
peletakhakan harta, hak dan liabiliti Lembaga Penyatuan
dan Pemulihan Tanah Persekutuan pada suatu syarikat;
## untuk membuat perkiraan kewangan bagi syarikat itu;
untuk mengadakan peruntukan bagi perkara-perkara
yang berhubungan dengan kakitangan Lembaga; untuk
membubarkan Lembaga dan untuk memansuhkan Akta
Lembaga Pemulihan dan Penyatuan Tanah Negara
(Pemerbadanan) 1966; dan untuk mengadakan
peruntukan bagi perkara-perkara lain yang berkaitan
## dengannya.

 [ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

BAHAGIAN **I**

PERMULAAN

**1. Akta ini bolehlah dinamakan Akta Lembaga Pemulihan**
dan Penyatuan Tanah Negara (Penggantian dan
Pembubaran) 1997 dan hendaklah mula berkuatkuasa pada
tarikh yang ditetapkan oleh Menteri melalui pemberitahuan
dalam Warta.

**2. Dalam Akta ini, melainkan jika konteksnya**
menghendaki makna yang lain—

"hak" ertinya segala hak, kuasa, keistimewaan dan
kekebalan, sama ada sebenar, kontingen atau prospektif;


Tajuk ringkas
dan mula
berkuatkuasa.

Tafsiran.


-----

4 _Rang Undang-Undang_

"harta" termasuklah segala harta, sama ada alih atau
tak alih, dan segala estet, kepentingan, isemen dan hak,
sama ada di sisi ekuiti atau undang-undang dalam, pada
atau daripada harta, hak dalam tindakan, wang dan nama
baik;

"Lembaga" ertinya Lembaga Penyatuan dan Pemulihan
Tanah Persekutuan yang ditubuhkan di bawah Akta
Lembaga Pemulihan dan Penyatuan Tanah Negara
(Pemerbadanan) 1966;

"liabiliti" ertinya segala jenis liabiliti, hutang,
tanggungan, kewajipan dan obligasi (sama ada pada masa
sekarang atau pada masa hadapan, sebenar atau kontingen,
## dan sama ada kena dibayar atau hendaklah dipatuhi atau
dilaksanakan di Malaysia atau di tempat lain);

"Menteri" ertinya Menteri yang pada masa ini
dipertanggungkan dengan tanggungjawab bagi
pembangunan luar bandar;

"Perbadanan" ertinya Menteri Kewangan yang
diperbadankan melalui Akta Menteri Kewangan
(Pemerbadanan) 1957;

"syarikat pengganti" ertinya syarikat berhad menurut
syer yang diperbadankan di bawah Akta Syarikat 1965,
dan yang dinamakan oleh Menteri dalam perintah yang
dibuat di bawah subseksyen 3(1), yang kepadanya harta,
## hak dan liabiliti Lembaga dipindahkan dan diletakhakkan
di bawah subseksyen itu;

"tarikh peletakhakan" ertinya tarikh yang ditetapkan
## oleh Menteri di bawah subseksyen 3(1);

"terletakhak", berhubungan dengan harta, termasuklah
hak kepada harta masa hadapan atau kontingen dan hak
## perkembalian dan lebihan.


_Akta 398._

_Akta 375._

_Akta 125._


-----

## Lembaga Pemulihan dan Penyatuan 5
_Tanah Negara (Penggantian dan Pembubaran)_

BAHAGIAN **II**

PELETAKHAKAN HARTA, DSB., PADA SYARIKAT
PENGGANTI

**3. (1) Menteri boleh, melalui perintah yang disiarkan**
dalam Warta, menetapkan suatu tarikh peletakhakan dan
pada tarikh itu segala harta, hak atau liabiliti Lembaga
hendaklah menurut kuasa Akta ini berpindah kepada dan
terletakhak pada suatu syarikat pengganti tanpa apa-apa
pemindahhakan, penyerahhakan atau pemindahmilikan.

(2) Menteri hendaklah menamakan syarikat pengganti
dalam perintah yang dibuat di bawah subseksyen (1).

(3) Tiap-tiap harta yang terletakhak menurut kuasa
subseksyen (1) pada syarikat pengganti hendaklah
terletakhak sedemikian pada syarikat itu dengan hakmilik
atau kepentingan yang serupa sebagaimana harta itu telah
terletakhak atau dipegang sebelum sahaja tarikh
peletakhakan.

(4) Tiap-tiap hak dalam tindakan yang terletakhak
menurut kuasa subseksyen (1) pada syarikat pengganti
boleh, selepas tarikh peletakhakan, dituntut melalui
guaman, didapatkan kembali atau dikuatkuasakan oleh
syarikat pengganti itu atas namanya sendiri dan tidaklah
perlu bagi syarikat pengganti itu atau bagi Lembaga untuk
memberikan notis kepada orang yang terikat dengan hak
dalam tindakan itu tentang peletakhakan yang dilaksanakan
melalui subseksyen (1).

(5) Tiap-tiap hak dan liabiliti yang terletakhak menurut
kuasa subseksyen (1) pada syarikat pengganti boleh, pada
dan selepas tarikh peletakhakan, dituntut melalui guaman,
didapatkan kembali atau dikuatkuasakan oleh atau terhadap
syarikat pengganti itu atas namanya sendiri dan tidaklah
perlu bagi syarikat pengganti itu atau Lembaga untuk
memberikan notis kepada orang yang hak atau liabilitinya
tersentuh oleh peletakhakan di bawah subseksyen (1).


Peletakhakan.


-----

6 _Rang Undang-Undang_

(6) Apa-apa prosiding undang-undang yang belum
## selesai oleh atau terhadap Lembaga yang berhubungan
dengan apa-apa harta, hak atau liabiliti yang dipindahkan
## kepada dan terletakhak pada syarikat pengganti menurut
kuasa subseksyen (1) boleh, pada dan selepas tarikh
peletakhakan, diteruskan oleh atau terhadap syarikat
pengganti.

(7) Dalam hal hak dan liabiliti yang berbangkit di
bawah mana-mana pinjaman yang terletakhak pada syarikat
pengganti pada tarikh peletakhakan, syarikat pengganti
itu boleh membuat apa-apa perkiraan atau perjanjian
mengenai hak dan liabiliti sedemikian dengan Kerajaan
atau mana-mana pihak ketiga.

(8) Pada dan selepas tarikh peletakhakan, apa-apa
suratikatan, bon, perjanjian, suratcara dan perkiraan kerja
yang berhubungan dengan mana-mana harta, hak dan
## liabiliti yang dipindahkan kepada dan terletakhak pada
syarikat pengganti di bawah subseksyen (1) yang
kepadanya Lembaga menjadi suatu pihak sebelum sahaja
tarikh peletakhakan, sama ada secara bertulis atau tidak,
dan sama ada atau tidak sedemikian sifatnya sehingga
hak dan liabiliti di bawahnya boleh diserahhakkan oleh
## Lembaga, hendaklah mempunyai kesan seolah-olah
syarikat itu telah menjadi suatu pihak kepada suratikatan,
bon, perjanjian; suratcara dan perkiraan kerja itu.

**4. (1)** Sebagai akibat peletakhakan harta, hak dan liabiliti
pada syarikat pengganti di bawah seksyen 3, syarikat
## pengganti itu hendaklah menerbitkan apa-apa sekuriti
syarikat itu sebagaimana yang diarahkan oleh Menteri
Kewangan dari semasa ke semasa—

_(a) kepada Perbadanan; atau_

_(b) kepada mana-mana orang yang berhak kepada_
penerbitan sekuriti itu berikutan dengan
penguntukan permulaan sekuriti itu kepada
Perbadanan,


Pemegangan
permulaan
Kerajaan
dalam
syarikat
pengganti.


-----

## Lembaga Pemulihan dan Penyatuan                                                            7
_Tanah Negara (Penggantian dan Pembubaran)_

(2) Sekuriti yang dikehendaki diterbitkan menurut
## seksyen ini hendaklah—

_(a) diterbitkan atau diuntukkan pada bila-bila masa_
dan atas apa-apa terma sebagaimana yang
## diarahkan oleh Menteri Kewangan;

_(b) mempunyai nilai nominal sebagaimana yang_
## diarahkan oleh Menteri Kewangan; dan

_(c) diterbitkan sebagai berbayar penuh dan dikira_
## bagi maksud Akta Syarikat 1965 seolah-olah Akta 125.
ia telah dibayar oleh sebab pembayaran nilai
nominalnya kepada syarikat pengganti.

(3) Menteri Kewangan boleh melupuskan mana-mana
sekuriti yang diterbitkan atau mana-mana hak mengenai
sekuriti yang diuntukkan pada mulanya kepada Perbadanan
menurut seksyen ini.

(4) Apa-apa dividen atau jumlah wang lain yang
diterima oleh Perbadanan sebagai hak pada, atas pelupusan
atau selainnya berkaitan dengan, mana-mana sekuriti atau
hak yang diperoleh menurut kuasa seksyen ini hendaklah
dibayar ke dalam Kumpulan Wang Disatukan.

**5. (1) Menteri Kewangan boleh, pada bila-bila masa,** Pelaburan
memperoleh— Kerajaan

dalam
sekuriti

_(a) sekuriti syarikat pengganti atau mana-mana_ syarikat
subsidiari syarikat pengganti; atau pengganti.

_(b) hak untuk memohon beli mana-mana sekuriti_
sedemikian.

(2) Menteri Kewangan boleh melupuskan mana-mana
sekuriti atau hak yang diperoleh di bawah seksyen ini.

## (3) Apa-apa perbelanjaan yang dilakukan oleh
Perbadanan berikutan dengan peruntukan seksyen ini
hendaklah dikira sebagai pelaburan dan dibenarkan di
bawah subperenggan 8(3)(a)(iv) Akta Prosedur Kewangan _Akta 61._
## 1957.


-----

8 _Rang Undang-Undang_

(4) Apa-apa dividen atau jumlah wang lain yang
diterima oleh Perbadanan sebagai hak pada, atas pelupusan
atau selainnya berkaitan dengan, mana-mana sekuriti atau
hak yang diperoleh di bawah seksyen ini hendaklah dibayar
ke dalam Kumpulan Wang Disatukan.

(5) Duti setem tidaklah boleh dikenakan berkenaan
dengan apa-apa pertambahan modal syarikat pengganti
yang—

_(a) dilaksanakan dengan penerbitan syer yang_
diuntukkan pada masa syarikat pengganti dipunyai
pada keseluruhannya oleh Kerajaan; dan

_(b) diperakui oleh Perbendaharaan sebagai telah_
dilaksanakan dengan penerbitan syer yang
dimohon beli oleh Menteri Kewangan di bawah
perenggan (l)(b).

**6. (1) Menteri Kewangan boleh melantik mana-mana**
orang yang difikirkannya layak untuk bertindak sebagai
penamanya bagi maksud seksyen 4 atau 5 dan—

_(a) sekuriti syarikat pengganti boleh diserahhakkan_
di bawah seksyen 4 kepada mana-mana penama
Menteri Kewangan yang dilantik bagi maksud
seksyen itu atau kepada mana-mana orang yang
berhak kepada penerbitan sekuriti itu berikutan
dengan penguntukan permulaan sekuriti itu kepada
mana-mana penama itu; dan

_(b) mana-mana penama itu yang dilantik bagi maksud_
## seksyen 5 boleh memperoleh sekuriti atau hak
mengikut seksyen itu.

(2) Mana-mana orang yang memegang mana-mana
sekuriti atau hak sebagai penama Menteri Kewangan
menurut kuasa subseksyen (1) hendaklah memegang dan
menguruskannya atas apa-apa terma dan mengikut apaapa cara sebagaimana yang diarahkan oleh Menteri
Kewangan.


Penjalanan
fungsi
Menteri
Kewangan
melalui
penama.


-----

_Lembaga Pemulihan dan Penyatuan_ 9
_Tanah Negara (Penggantian dan Pembubaran)_

**7. (1) Jika Menteri Kewangan mengarahkan sedemikian,**
pada bila-bila masa sebelum syarikat pengganti terhenti
daripada dipunyai pada keseluruhannya oleh Kerajaan,
apa-apa jumlah wang sebagaimana yang dinyatakan dalam
arahan itu tetapi tidak melebihi keuntungan terhasil
## terkumpul Lembaga, hendaklah dibawa oleh syarikat itu
kepada suatu rizab, yang dalam seksyen ini disebut "rizab
## statutori".

(2) Rizab statutori hanya boleh digunakan oleh syarikat
pengganti untuk membayar syer belum terbit syarikat
itu yang hendak diuntukkan kepada anggota-anggota
syarikat itu sebagai syer bonus berbayar penuh.

## (3) Bagi maksud mana-mana akaun statutori syarikat
pengganti—

_(a) peletakhakan yang dikuatkuasakan menurut_
kuasa seksyen 3 hendaklah dikira sebagai suatu
peletakhakan segala harta, hak dan liabiliti yang
kepadanya Lembaga berhak dan tertakluk
sebelum sahaja penghujung tahun perakaunan
genap terakhir Lembaga, yang berakhir sebelum
## tarikh peletakhakan dan akan dikuatkuasakan
kepada syarikat pengganti pada tarikh
peletakhakan itu; dan

_(b) nilai mana-mana aset atau hak atau amaun mana-_
mana liabiliti Lembaga, yang dikira sebagai telah
terletakhak pada syarikat pengganti itu menurut
kuasa seksyen 3 hendaklah dikira sebagai nilai
atau, mengikut mana-mana yang berkenaan,
## amaun yang diberikan kepada aset, hak atau
liabiliti itu dalam penyata akaun yang disediakan
oleh Lembaga, berkenaan dengan tahun
perakaunan genap terakhir Lembaga, yang
berakhir sebelum tarikh peletakhakan.

(4) Bagi maksud mana-mana akaun statutori syarikat
pengganti, amaun yang hendak dimasukkan berkenaan
dengan mana-mana butiran hendaklah ditentukan seolah

Struktur
kewangan
syarikat
pengganti.


-----

10 _Rang Undang-Undang_

olah apa-apa jua yang dilakukan oleh Lembaga, sama
ada secara pemerolehan, penilaian semula atau pelupusan
mana-mana aset atau penanggungan, penilaian semula
atau pelepasan mana-mana liabiliti, atau dengan membawa
apa-apa amaun kepada mana-mana peruntukan rizab, atau
selainnya, telah dilakukan oleh syarikat pengganti.

(5) Tanpa menjejaskan keluasan peruntukan
subseksyen (4), amaun yang hendak dimasukkan dari
semasa ke semasa dalam mana-mana rizab syarikat
pengganti sebagai merupakan keuntungan terhasil
terkumpulnya hendaklah ditentukan seolah-olah apa-apa
keuntungan yang dihasilkan dan disimpan oleh Lembaga
telah dihasilkan dan disimpan oleh syarikat pengganti.

## (6) Sebutan dalam seksyen ini tentang akaun statutori
syarikat pengganti ialah sebutan tentang apa-apa akaun
yang disediakan oleh syarikat pengganti bagi maksud
mana-mana peruntukan Akta Syarikat 1965.

(7) Bagi maksud seksyen ini, "tahun perakaunan
genap" ertinya sesuatu tahun perakaunan yang berakhir
pada 31 Disember atau suatu tempoh yang ditentukan
oleh Menteri Kewangan.

BAHAGIAN **III**

PERUNTUKAN BERHUBUNGAN DENGAN KAKITANGAN

**8. (1) Syarikat pengganti hendaklah menyetujuterima**
sebagai pekerjanya pada tarikh peletakhakan tiap-tiap
orang yang sebelum sahaja tarikh itu ialah anggota
kakitangan Lembaga dan yang telah diberi pilihan oleh
Lembaga dan telah membuat pilihan untuk berkhidmat
sebagai pekerja syarikat pengganti itu.

(2) Tiap-tiap orang yang telah membuat pilihan di
bawah subseksyen (1) untuk berkhidmat sebagai pekerja
syarikat pengganti hendaklah diambil kerja oleh syarikat
pengganti itu atas terma dan syarat perkhidmatan yang
tidak kurang baiknya daripada terma dan syarat
perkhidmatan yang kepadanya dia berhak sebelum sahaja
tarikh peletakhakan.


_Akta 125._

Kakitangan.


-----

_Lembaga Pemulihan dan Penyatuan_ 11
_Tanah Negara (Penggantian dan Pembubaran)_

BAHAGIAN **IV**

PEMBUBARAN DAN PEMANSUHAN, PENERUSAN
UNDANG-UNDANG, DSB.

## 9. (1) Menteri boleh, melalui perintah yang disiarkan dalam Warta, menetapkan suatu tarikh, kemudian daripada ini disebut "tarikh pembubaran", bagi pembubaran Lembaga.

 (2) Pada tarikh pembubaran, Lembaga hendaklah menjadi bubar dan Akta Lembaga Pemulihan dan Penyatuan Tanah Negara (Pemerbadanan) 1966 (kemudian daripada ini disebut "Akta Pemerbadanan") hendaklah
menjadi mansuh.

## 10. (1) Tertakluk kepada subseksyen (2), semua undangundang bertulis, termasuk perundangan subsidiari, yang
menyentuh atau bagi pelindungan Lembaga dan
## berkuatkuasa sebelum sahaja tarikh pembubaran hendaklah,
sehingga dipinda atau dibatalkan oleh Menteri, terus
## berkuatkuasa dan ditafsirkan seolah-olah Akta ini tidak
pernah diluluskan.

(2) Apa-apa sebutan dalam mana-mana undang-undang
## bertulis tentang Lembaga, melainkan jika konteksnya menghendaki makna yang lain, hendaklah ditafsirkan sebagai sebutan tentang syarikat pengganti dan ungkapan- ungkapan yang memaksudkan sebutan sedemikian
hendaklah ditafsirkan sewajarnya.

## (3) Apabila Lembaga bubar, segala kuasa dan
kewajipan Lembaga di bawah subseksyen 6(1) Akta
Pemerbadanan hendaklah turun pada syarikat pengganti.

(4) Bagi maksud subseksyen (3), apa-apa ubahsuaian
## yang dinyatakan dalam subseksyen 6(2) Akta Pemerbadanan itu hendaklah terpakai kepada syarikat pengganti dan apa-apa sebutan tentang Lembaga dalam subseksyen itu, melainkan jika konteksnya menghendaki


Kuasa
Menteri
untuk
menetapkan
tarikh
pembubaran.

_Akta 398._

Penerusan
undangundang, dsb.


-----

12 _Rang Undang-Undang_

makna yang lain, hendaklah ditafsirkan sebagai sebutan
tentang syarikat pengganti dan ungkapan-ungkapan yang
memaksudkan sebutan sedemikian hendaklah ditafsirkan
sewajarnya.

BAHAGIAN **V**

AM

**11. (1) Jika apa-apa kesukaran atau anomali timbul**
## berkaitan dengan pelaksanaan Akta ini, Menteri boleh
melalui perintah membuat apa-apa ubahsuaian kepada
mana-mana peruntukan Akta ini sebagaimana yang
didapatinya perlu bagi menghapuskan atau menghalang
kesukaran atau anomali itu:

Dengan syarat bahawa Menteri tidaklah boleh
menjalankan kuasa yang diberikan oleh seksyen ini selepas
## habis tempoh tiga tahun dari tarikh pembubaran.

(2) Dalam seksyen ini, "ubahsuaian" termasuklah
## pindaan, penambahan, pemotongan, penggantian,
penyesuaian, perubahan, pengubahan dan ketakpakaian
mana-mana peruntukan Akta ini.

HURAIAN

Rang Undang-Undang ini bertujuan untuk mengadakan peruntukan
bagi pengkorporatan Lembaga Penyatuan dan Pemulihan Tanah
Persekutuan ("Lembaga").

2. Fasal 1 memperkatakan tajuk ringkas dan tarikh mula
berkuatkuasa.

3. _Fasal 2 mentakrifkan perkataan dan ungkapan tertentu yang_
digunakan dalam Akta yang dicadangkan.

4. Fasal 3 bertujuan memperuntukkan bahawa pada tarikh
peletakhakan yang akan ditetapkan oleh Menteri melalui perintah
yang disiarkan dalam Warta, segala harta, hak dan liabiliti Lembaga
yang dinyatakan dalam perintah itu hendaklah berpindah kepada
dan terletakhak pada syarikat pengganti.


Menghalang
kesukaran
dan anomali.


-----

## Lembaga Pemulihan dan Penyatuan 13
_Tanah Negara (Penggantian dan Pembubaran)_

5. Fasal 4 bertujuan membuat peruntukan supaya sekuriti syarikat
pengganti diterbitkan atau diuntukkan kepada Perbadanan sebagaimana
yang diarahkan oleh Menteri Kewangan, dari semasa ke semasa.

_Subfasal 4(2) mengadakan peruntukan bagi penerbitan sekuriti_
pada nilai nominal yang ditentukan oleh Menteri Kewangan dan
diterbitkan sebagai telah berbayar penuh dan disifatkan telah dibayar
pada nilai nominal kepada syarikat pengganti.

_Subfasal 4(3) memberi Menteri Kewangan kuasa untuk melupuskan_
mana-mana sekuriti yang telah diterbitkan atau apa-apa hak kepada
sekuriti yang diuntukkan pada mulanya kepada Perbadanan.

_Subfasal 4(4) bertujuan memperuntukkan bahawa dividen atau_
apa-apa bayaran yang diterima oleh Perbadanan daripada pelupusan
sekuriti atau hak yang diperoleh di bawah fasal ini hendaklah dibayar
ke dalam Kumpulan Wang Disatukan.

6. _Subfasal 5(1) dan 5(2) bertujuan memberi Perbadanan kuasa_
untuk memperoleh pada bila-bila masa sekuriti syarikat pengganti
atau anak syarikatnya atau memohon beli sekuriti sedemikian dan
melupuskan mana-mana sekuriti atau hak yang diperoleh di bawah
_fasal ini._

_Subfasal 5(3) bertujuan memperuntukkan bahawa segala_
perbelanjaan yang dilakukan oleh Perbadanan bagi maksud fasal
ini hendaklah disifatkan sebagai pelaburan dan dibenarkan oleh
subperenggan 8(3)(a)(iv) Akta Prosedur Kewangan 1957.

_Subfasal 5(4) bertujuan memperuntukkan bahawa dividen atau_
apa-apa bayaran yang diterima oleh Perbadanan daripada pelupusan
sekuriti atau hak yang diperoleh di bawah fasal ini hendaklah dibayar
ke dalam Kumpulan Wang Disatukan.

_Subfasal 5(5) bertujuan memperuntukkan bahawa duti setem_
tidaklah dikenakan ke atas apa-apa pertambahan modal syarikat
pengganti sekiranya syarikat pengganti itu masih dipunyai pada
keseluruhannya oleh Kerajaan dan Perbendaharaan memperakui
bahawa syer syarikat pengganti itu dimohon beli oleh Menteri
Kewangan.

7. _Fasal 6 bertujuan memperuntukkan bahawa Menteri Kewangan_
boleh melantik penama untuk bertindak bagi pihaknya bagi maksud
_fasal 4 dan 5._

8. _Subfasal 7(1) dan 7(2) bertujuan memperuntukkan bahawa pada_
bila-bila masa sebelum syarikat pengganti tidak lagi dimiliki pada
keseluruhannya oleh Kerajaan, jika diarahkan oleh Menteri Kewangan,
sejumlah wang yang tidak melebihi keuntungan terhasil terkumpul


-----

14 _Rang Undang-Undang_

Lembaga hendaklah dimasukkan ke dalam rizab statutori bagi maksud
pembayaran syer belum terbit sebagai syer bonus berbayar penuh.

_Subfasal 7(3) dan 7(4) bertujuan memperuntukkan, antara lain,_
bahawa akaun statutori bagi syarikat pengganti hendaklah diasaskan
pada penyata akaun Lembaga bagi tahun perakaunan genap terakhir
yang berakhir sebelum tarikh peletakhakan.

9. _Fasal 8 bertujuan membuat peruntukan bagi pengambilan kerja_
anggota kakitangan Lembaga oleh syarikat pengganti jika mereka
memilih untuk berkhidmat sebagai pekerja syarikat pengganti itu.

10. _Fasal 9 mengadakan peruntukan tentang kuasa Menteri untuk_
menetapkan tarikh pembubaran. Pada tarikh itu Lembaga hendaklah
menjadi bubar dan Akta yang di bawahnya ia diperbadankan, iaitu
Akta Lembaga Pemulihan dan Penyatuan Tanah Negara
(Pemerbadanan) 1966 ("Akta itu") hendaklah menjadi mansuh.

11. _Fasal 10 mengadakan peruntukan bagi keberterusan semua_
undang-undang bertulis termasuk perundangan subsidiari yang
menyentuh atau melindungi Lembaga dengan sebutan-sebutan tentang
Lembaga ditafsirkan sebagai sebutan-sebutan tentang syarikat
pengganti.

_Subfasal 10(3) bertujuan membuat peruntukan tentang penurunan_
kuasa dan kewajipan Lembaga di bawah subseksyen 6(1) Akta itu
kepada syarikat pengganti pada tarikh pembubaran.

12. _Fasal 11 bertujuan memberi Menteri kuasa untuk membuat_
pengubahsuaian bagi maksud menghapuskan apa-apa kesukaran atau
anomali yang mungkin timbul berkaitan dengan pelaksanaan Akta
yang dicadangkan.

_IMPLIKASI KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 2005.]


-----

