---
Year: 1997
Bill: D.R.07/1997 - Rang Undang-Undang Lembaga Kemajuan Johor Tenggara (Pembubaran) 1997 (Lulus)
Title: D.R.07/1997 - Rang Undang-Undang Lembaga Kemajuan Johor Tenggara (Pembubaran) 1997 (Lulus)
Download URL: https://www.parlimen.gov.my/files/billindex/pdf/1997/Rang%20Undang-Undang%20DR%207.pdf
URL: https://www.parlimen.gov.my/files/billindex/pdf/1997/Rang%20Undang-Undang%20DR%207.pdf
---
---
Reading:
D.R.07/1997
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 7/97

**Naskhah Sahihâ€”Bahasa Kebangsaan**

RANG UNDANG-UNDANG LEMBAGA

KEMAJUAN JOHOR TENGGARA

(PEMBUBARAN) 1997

SUSUNAN FASAL

Fasal

1. Tajuk ringkas dan mula berkuatkuasa.

2. Tafsiran.

3. Pemansuhan dan pembubaran.

4. Perpindahan kuasa, hak, dsb.

5. Perpindahan harta.

6. Perpindahan wang.

7. Kontrak yang sedia ada, dsb.

8. Penerusan prosiding jenayah dan sivil.

9. Penerusan undang-undang, dsb.

10. Menghalang kesukaran atau anomali.


-----

-----

# 3

RANG UNDANG-UNDANG

_b e r n a m a_

Suatu Akta bagi memansuhkan Akta Lembaga Kemajuan

Johor Tenggara 1972, untuk membubarkan Lembaga
Kemajuan Johor Tenggara yang ditubuhkan di bawah
Akta itu, untuk memindahmilikkan semua hartanya
kepada Kerajaan dan untuk mengadakan peruntukan
# bagi perkara-perkara lain yang berkaitan dengannya.

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

1. Akta ini bolehlah dinamakan Akta Lembaga Kemajuan Tajuk

Johor Tenggara (Pembubaran) 1997 dan hendaklah mula ringkas dan

mula ber-

berkuatkuasa pada tarikh yang ditetapkan oleh Menteri kuatkuasa.

melalui pemberitahuan dalam Warta.

# 2. Dalam Akta ini, melainkan jika konteksnya Tafsiran.
menghendaki makna yang lainâ€”

"Lembaga" ertinya Lembaga Kemajuan Johor Tenggara

yang ditubuhkan di bawah Akta Lembaga Kemajuan Johor _Akta 75._
# Tenggara 1972;

"Menteri" ertinya Menteri yang dipertanggungkan

dengan tanggungjawab bagi pembangunan luar bandar;


-----

4 _Rang Undang-Undang_

"Pesuruhjaya Tanah Persekutuan" ertinya Pesuruhjaya

_Akta 349,_ Tanah Persekutuan yang dilantik di bawah Akta Pesuruhjaya

Tanah Persekutuan 1957;

"tarikh ditetapkan" ertinya tarikh yang ditetapkan oleh

# Menteri di bawah seksyen 1.

Pemansuhan 3. Akta Lembaga Kemajuan Johor Tenggara 1972
dan dimansuhkan dan Lembaga yang ditubuhkan di bawahnya
pembubaran.

dibubarkan.

Perpindahan 4. Segala kuasa, hak, keistimewaan, kewajipan, liabiliti
kuasa, hak,dsb. dan obligasi yang sebelum sahaja tarikh ditetapkan adalah

kuasa, hak, keistimewaan, kewajipan, liabiliti dan obligasi
Lembaga hendaklah, dari tarikh itu, turun kepada Kerajaan.

Perpindahan 5. (1) Semua tanah yang sebelum sahaja tarikh ditetapkan
harta. adalah terletakhak pada Lembaga hendaklah, pada tarikh

ditetapkan, terletakhak pada Pesuruhjaya Tanah Persekutuan
bagi maksud-maksud Kerajaan.

# (2) Semua harta dan aset selain daripada tanah yang

sebelum sahaja tarikh ditetapkan adalah terletakhak pada
Lembaga atau pada mana-mana orang bagi pihaknya
hendaklah, pada tarikh itu, terletakhak pada Kerajaan.

Perpindahan 6. Semua wang yang ada pada, atau kena dibayar kepada,
wang. Lembaga hendaklah, pada tarikh ditetapkan, berpindah

# kepada, dan terletakhak pada Kerajaan.

Kontrak yang 7. Segala suratikatan, bon, perjanjian, suratcara dan
sedia ada,dsb. perkiraan kerja yang wujud sebelum sahaja tarikh ditetapkan

dan menyentuh mana-mana harta yang berpindah di bawah
seksyen 5 hendaklah mempunyai kuatkuasa dan kesan
yang penuh terhadap atau mernihak kepada Kerajaan dan
# boleh dikuatkuasakan sepenuhnya dan dengan berkesan

seolah-olah Kerajaan, bukan Lembaga atau mana-mana
orang yang bertindak bagi pihaknya, telah dinamakan
dalamnya atau telah menjadi suatu pihak kepadanya.


-----

_Lembaga Kemajuan Johor_ 5

_Tenggara (Pembubaran)_

8. (1) Pemansuhan Akta Lembaga Kemajuan Johor Penerusan

prosiding

Tenggara 1972 tidaklah menyentuh liabiliti mana-mana jenayah

orang untuk didakwa atau dihukum bagi kesalahan- dan sivil.
kesalahan yang dilakukan di bawah Akta yang dimansuhkan
itu sebelum tarikh ditetapkan, atau mana-mana prosiding
yang telah dibawa atau hukuman yang telah dikenakan
sebelum tarikh itu berkenaan dengan kesalahan itu.

(2) Mana-mana prosiding (sama ada sivil atau jenayah)

atau kausa tindakan yang belum selesai atau yang wujud,
sebelum sahaja tarikh ditetapkan, oleh atau terhadap
Lembaga atau mana-mana orang yang bertindak bagi
pihaknya bolehlah diteruskan atau dimulakan oleh atau
# terhadap Kerajaan sebagaimana ia boleh diteruskan atau
dimulakan oleh atau terhadap Lembaga atau orang itu
seolah-olah Akta ini tidak pernah diluluskan.

(3) Mana-mana rayuan yang dibawa, atau mana-mana

kebenaran untuk merayu yang dipohon, pada atau
selepas tarikh ditetapkan, terhadap sesuatu keputusan yang
diberikan sebelum tarikh ditetapkan dalam mana-mana
prosiding undang-undang yang dalamnya Lembaga menjadi
# suatu pihak boleh dibawa oleh atau terhadap Kerajaan
sebagaimana ia boleh dibawa oleh atau terhadap Lembaga
seolah-olah Akta ini tidak pernah diluluskan.

9. Tertakluk kepada Akta ini, semua undang-undang Penerusan
bertulis, termasuk perundangan subsidiari, yang menyentuh undang-

undang. dsb.

atau bagi pelindungan Lembaga dan berkuatkuasa sebelum

sahaja tarikh ditetapkan hendaklah, sehingga dipinda atau

dibatalkan oleh pihak berkuasa berkenaan yang mempunyai
kuasa untuk berbuat demikian, terus berkuatkuasa dan
ditafsirkan seolah-olah Akta ini tidak pernah diluluskan:

Dengan syarat bahawa apa-apa sebutan dalam undang-

undang bertulis itu mengenai Lembaga, melainkan jika
konteksnya menghendaki makna yang lain, hendaklah
# ditafsirkan sebagai sebutan mengenai Kerajaan dan

ungkapan-ungkapan yang memaksudkan sebutan
sedemikian hendaklah ditafsirkan sewajarnya.


-----

6 _Rang Undang-Undang_

Menghalang **10. (1) Jika apa-apa kesukaran atau anomali timbul**
kesukaranatau anomali. berkaitan dengan pelaksanaan Akta ini, Menteri boleh

# melalui perintah membuat apa-apa ubahsuaian kepada
mana-mana peruntukan Akta ini sebagaimana yang
didapatinya perlu bagi menghapuskan atau menghalang
kesukaran atau anomali itu:

# Dengan syarat bahawa Menteri tidaklah boleh

menjalankan kuasa yang diberikan oleh seksyen ini selepas
habis tempoh tiga tahun dari tarikh ditetapkan.

(2) Dalam seksyen ini, "ubahsuaian" termasuklah

pindaan, penambahan, pemotongan, penggantian,
penyesuaian, perubahan, pengubahan dan ketakpakaian
mana-mana peruntukan Akta ini.

HURAIAN

Rang Undang-Undang ini bertujuan memansuhkan Akta Lembaga
Kemajuan Johor Tenggara 1972 dan membubarkan Lembaga Kemajuan
Johor Tenggara yang ditubuhkan di bawah Akta itu.

2. Fasal 3 dan 4 mengadakan peruntukan bagi pembubaran Lembaga
dan bagi penurunan kuasa, hak, keistimewaan, kewajipan, liabiliti
dan obligasi Lembaga kepada Kerajaan.

3. _Fasal 5 mengadakan peruntukan bagi perpindahan semua harta_

alih dan tak alih dan aset-aset lain Lembaga kepada Kerajaan.

4. _Fasal 6 mengadakan peruntukan bagi perpindahan semua wang_

yang ada pada, atau kena dibayar kepada, Lembaga, kepada Kerajaan.

5. Fasal 7 mengadakan peruntukan bagi penguatkuasaan segala
kontrak yang sedia ada oleh atau terhadap Kerajaan sebagai ganti
Lembaga.

6. _Fasal 8 mengadakan peruntukan bagi penerusan prosiding undang-_

undang oleh atau terhadap Kerajaan sebagai ganti Lembaga.

7. Fasal 9 mengadakan peruntukan bagi penerusan semua undang-
undang bertulis termasuk perundangan subsidiari yang menyentuh
atau melindungi Lembaga dengan mentafsirkan sebutan-sebutan
mengenai Lembaga sebagai sebutan-sebutan mengenai Kerajaan.


-----

_Lembaga Kemajuan Johor_ _1_
_Tenggara (Pembubaran)_

8. Fasal 10 mengadakan peruntukan bagi pemberian kuasa kepada
Menteri untuk membuat perintah bagi maksud menghapuskan apa-
apa kesukaran yang mungkin timbul berkaitan dengan pelaksanaan
Akta yang dicadangkan.

**_IMPLIKASI_** **_KEWANGAN_**

Rang Undang-Undang ini akan melibatkan Kerajaan dalam perbelanjaan
wang tambahan, yang amaunnya tidak dapat ditentukan sekarang ini.

[PN. (U[2]) 1987.]


-----

