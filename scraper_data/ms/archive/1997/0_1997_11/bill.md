---
Year: 1997
Bill: D.R.12/1997 - Rang Undang-Undang Pendaftaran Ahli Farmasi (Pindaan) 1997 (Lulus)
Title: D.R.12/1997 - Rang Undang-Undang Pendaftaran Ahli Farmasi (Pindaan) 1997 (Lulus)
Download URL: https://www.parlimen.gov.my/files/billindex/pdf/1997/Rang%20Undang-Undang%20DR%2012.pdf
URL: https://www.parlimen.gov.my/files/billindex/pdf/1997/Rang%20Undang-Undang%20DR%2012.pdf
---
---
Reading:
D.R.12/1997
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 12/97**

**Naskhah Sahih—Bahasa Inggeris**

RANG UNDANG-UNDANG

_b e r n a m a_

Suatu Akta untuk meminda Akta Pendaftaran Ahli Farmasi
1951.

[ ]

MAKA INILAH DIPERBUAT UNDANG-UNDANG
oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

**1. Akta ini bolehlah dinamakan Akta Pendaftaran Ahli**
Farmasi (Pindaan) 1997.

**2. Akta Pendaftaran Ahli Farmasi 1951, yang disebut**
"Akta ibu" dalam Akta ini, adalah dipinda dalam
seksyen 3—

_(a) dengan menggantikan subseksyen (1) dengan_
## subseksyen yang berikut:

"(1) Maka hendaklah ditubuhkan suatu
Lembaga Farmasi yang terdiri daripada
anggota yang berikut:

_(a) Ketua Pengarah Kesihatan ex-officio;_

_(b) Pengarah Perkhidmatan Farmasi ex-_
_officio;_


Tajuk
ringkas.

Pindaan
seksyen 3.
_Akta 371._


-----

2 _Rang Undang-Undang_

_(c) lapan orang ahli farmasi berdaftar_
dalam perkhidmatan awam, yang
## dilantik oleh Menteri;

_(d) tiga orang ahli farmasi berdaftar_
dari mana-mana institusi
pendidikan tinggi yang menawarkan kursus atau program
farmasi, yang dilantik oleh Menteri;

_(e) dua orang ahli farmasi berdaftar_
yang tidak dalam perkhidmatan
awam, yang dilantik oleh Menteri;
dan

## (f) tiga orang ahli farmasi berdaftar
yang tidak dalam perkhidmatan
## awam, yang dinamakan oleh
persatuan yang mewakili ahli
farmasi yang menjalankan amalan
persendirian, yang diluluskan dan
## dilantik oleh Menteri,

yang hendaklah warganegara Malaysia."; dan

_(b) dengan memasukkan selepas subseksyen (4)_
subseksyen yang berikut:

"(5) Bagi maksud subseksyen (1),
"warganegara Malaysia" tidaklah termasuk
pemastautin tetap Malaysia.".

**3. Subseksyen 4(4) Akta ibu adalah dipinda dengan**
menggantikan perkataan "lima" dengan perkataan
"sembilan".

**4. Seksyen 13 Akta ibu adalah dipinda—**

_(a) dalam subseksyen (7)—_

(i) dalam subperenggan (b)(ii) dengan
menggantikan perkataan "tak layak berada
dalam daftar" dengan perkataan "boleh
dikenakan mana-mana hukuman di bawah
seksyen 18A";


Pindaan
seksyen 4.

Pindaan
seksyen 13.


-----

_Pendaftaran Ahli Farmasi (Pindaan)_ 3

## (ii) dalam subperenggan (b)(iii) dengan
menggantikan perkataan "tak layak berada
dalam daftar" dengan perkataan "boleh
dikenakan mana-mana hukuman di bawah
seksyen 18A"; dan

## (iii) dengan menggantikan perkataan "boleh
mengeluarkan pertubuhan perbadanan
sedemikian daripada daftar dan sesudah
## itu pertubuhan perbadanan sedemikian
hendaklah terhenti daripada mempunyai
hak untuk menggunakan apa-apa gelaran
atau perihalan yang berhak digunakan oleh
sesuatu pertubuhan perbadanan yang
berdaftar di bawah seksyen ini" dengan
## perkataan "jika difikirkannya patut,
mengenakan mana-mana hukuman di
bawah seksyen 18A"; dan

_(b) dalam subseksyen (10) dengan memotong_
## perkataan "dan apa-apa kehilangan kelayakan
yang dikenakan oleh subseksyen (7) hendaklah
dengan itu terhenti".

**5. Seksyen 14 Akta ibu adalah dipinda—**

_(a) dalam teks bahasa Inggeris, dalam nota birai,_
## dengan menggantikan perkataan "decreased pharmacist of" dengan perkataan "deceased
pharmacist or"; dan

_(b) dalam perenggan (3)(b) dengan menggantikan_
## perkataan "tak layak berada dalam daftar" dengan perkataan "boleh dikenakan mana-mana
hukuman di bawah seksyen 18A".

**6. Seksyen 17 Akta ibu adalah dipinda—**

_(a) dengan menggantikan nota birai dengan nota_
birai yang berikut:

"Siasatan, pemasukan semula ke dalam
daftar dan pengeluaran dari daftar oleh
## Lembaga.";


Pindaan
seksyen 14.

Pindaan
seksyen 17.


-----

_Rang Undang-Undang_

_(b) dengan menggantikan subseksyen (1) dengan_
subseksyen yang berikut:

"(1) Jika Lembaga mengetahui bahawa
seseorang ahli farmasi berdaftar—
## (a) telah memperoleh pendaftaran
melalui pernyataan fraud atau tak
betul;

_(b) telah disabitkan atas apa-apa_
kesalahan yang, pada pendapat
Lembaga, menjadikannya tak layak
berada dalam daftar atau atas apaapa kesalahan di bawah Akta ini atau
di bawah mana-mana undang-undang
## bertulis yang sedang berkuatkuasa
di Malaysia yang berhubungan
dengan racun, dadah berbahaya atau
bahan terapeutik; atau

_(c) telah bersalah kerana berkelakuan_
buruk atau memalukan dari segi
profesion,

Lembaga boleh menyiasat kes itu dan boleh
jika difikirkannya patut, mengenakan manamana hukuman di bawah seksyen 18A."; dan

_(c) dengan memasukkan selepas subseksyen (1)_
subseksyen yang berikut:

"(1A) Lembaga boleh mengeluarkan nama
seseorang ahli farmasi berdaftar dari daftar
jika ahli farmasi berdaftar itu—

_(a) telah mati;_

_(b) telah meninggalkan Malaysia_
selama-selamanya; atau

_(c) tak sempurna akal atau, oleh sebab_
apa-apa kelemahan lain, pada
pendapat Lembaga tak berupaya
menjalankan amalan sebagai seorang
ahli farmasi.".


-----

_Pendaftaran Ahli Farmasi (Pindaan)_ 5

**7. Akta ibu adalah dipinda dengan memasukkan selepas**
seksyen 18 seksyen yang berikut:

"Hukuman. 18A. (1) Lembaga boleh, pada akhir suatu
siasatan di bawah seksyen 13(7) atau seksyen
17(1), mengenakan mana-mana daripada
hukuman yang berikut:

_(a) memerintahkan supaya nama ahli farmasi_
berdaftar atau pertubuhan perbadanan itu
dikeluarkan dari daftar;

_(b) memerintahkan supaya nama ahli farmasi_
berdaftar atau pertubuhan perbadanan itu
digantung dari daftar selama tempoh yang
difikirkannya patut; atau

_(c) memerintahkan supaya ahli farmasi_
berdaftar atau pertubuhan perbadanan itu
dicela.

(2) Lembaga boleh juga, pada akhir siasatan
yang tersebut dalam subseksyen (1)—

_(a) memerintahkan ahli farmasi berdaftar atau_
pertubuhan perbadanan itu membayar kos
kepada Lembaga atau pengadu jika suatu
perintah di bawah mana-mana perenggan
dalam subseksyen (1) dibuat;

_(b) memerintahkan pengadu membayar kos_
kepada ahli farmasi berdaftar atau
pertubuhan perbadanan itu jika tiada kes
telah dibuktikan terhadap ahli farmasi
berdaftar atau pertubuhan perbadanan itu,

dan kos itu boleh dituntut sebagai hutang sivil.".

**8. Seksyen 19 Akta ibu adalah dipinda dengan**
menggantikan perkataan "pengeluaran namanya daripada
daftar" dengan perkataan "mana-mana hukuman yang
dikenakan oleh Lembaga di bawah seksyen 18A".


Seksyen
baru 18 A.

Pindaan
seksyen 19.


-----

6 _Rang Undang-Undang_

**9. Subseksyen 22(1) Akta ibu adalah dipinda dengan**
memasukkan selepas perenggan (b) perenggan yang
# berikut:

_"(ba) penubuhan Jawatankuasa Siasatan untuk_
menyiasat aduan atau maklumat tentang apaapa perkara yang boleh, di bawah peruntukan
Akta ini, disiasat oleh Lembaga, dan prosedur
yang hendaklah diikuti pada siasatan yang
diadakan oleh Jawatankuasa itu;".

HURAIAN

Rang Undang-Undang ini bertujuan meminda Akta Pendaftaran Ahli
Farmasi 1951 ("Akta").

2. _Fasal 2 bertujuan meminda subseksyen 3(1) Akta untuk_
menambah keanggotaan Lembaga Farmasi ("Lembaga"). Fasal 2
juga bertujuan mengenakan syarat bahawa tiap-tiap anggota Lembaga
hendaklah warganegara Malaysia. Istilah "warganegara Malaysia"
tidaklah, menurut kuasa subseksyen 3(5) yang dicadangkan, termasuk
mana-mana pemastautin tetap Malaysia.

3. Fasal 3 bertujuan meminda subseksyen 4(4) Akta untuk
menambah kuorum bagi mesyuarat Lembaga daripada lima kepada
sembilan anggota ekoran daripada tambahan yang dicadangkan dalam
_fasal 2._

4. Fasal 4 bertujuan meminda subseksyen 13(7) Akta untuk
membolehkan pelbagai hukuman tatatertib yang diperuntukkan dalam
seksyen 18 A dikenakan ke atas pertubuhan perbadanan. Sekarang
ini satu-satunya hukuman yang diperuntukkan ialah pengeluaran
namanya dari daftar.

5. Fasal 5 bertujuan meminda perenggan 14(3)(b) Akta untuk
membolehkan pelbagai hukuman tatatertib yang diperuntukkan dalam
seksyen 18 A dikenakan ke atas mana-mana wasi, pentadbir atau
pemegang amanah ahli farmasi berdaftar yang mati atau ke atas
mana-mana orang yang dalam penggajian wasi, pentadbir atau
pemegang amanah itu.


Pindaan
seksyen 22.


-----

_Pendaftaran Ahli Farmasi (Pindaan)                                                          7_

6. _Fasal 6 bertujuan meminda subseksyen 17(1) Akta untuk_
membolehkan pembezaan dibuat antara pengeluaran nama seseorang
dari daftar sebagai suatu bentuk tindakan tatatertib dengan pengeluaran
nama seseorang dari daftar kerana dia mati, telah meninggalkan
Malaysia selama-lamanya atau dia tak sempurna akal atau lemah
sehingga menjadikannya tak upaya menjalankan amalan sebagai ahli
farmasi.

7. Fasal 7 bertujuan memasukkan seksyen baru 18A. Seksyen baru
1 8 A itu membolehkan Lembaga pada akhir sesuatu siasatan
mengenakan hukuman tatatertib dalam penjalanan bidang kuasa
tatatertibnya. Lembaga boleh, pada akhir siasatan itu, memerintahkan
supaya orang atau pertubuhan perbadanan yang salah lakunya menjadi
hal perkara siasatan itu membayar kos kepada Lembaga atau kepada
pengadu jika hukuman tatatertib dikenakan. Lembaga boleh juga
memerintahkan supaya pengadu membayar kos kepada ahli farmasi
berdaftar atau pertubuhan perbadanan itu jika tiada kes telah dibuktikan
terhadap ahli farmasi berdaftar atau pertubuhan perbadanan itu. Kos
itu boleh dituntut sebagai suatu hutang sivil.

8. _Fasal 8 bertujuan meminda seksyen 19 Akta untuk membenarkan_
orang yang telah dikenakan hukuman pengeluaran, penggantungan
atau celaan, merayu terhadap hukuman itu. Pindaan ini adalah
berbangkit daripada kemasukan seksyen 18 A yang dicadangkan.

9. Fasal 9 bertujuan meminda subseksyen 22(1) Akta dengan
menambahkan perenggan baru (ba). Perenggan baru (ba) itu
membolehkan peraturan-peraturan dibuat bagi penubuhan suatu
Jawatankuasa Siasatan untuk menyiasat aduan atau maklumat yang
Lembaga diberi kuasa untuk menyiasatnya.

10. Pindaan-pindaan lain yang tidak disebut secara khusus adalah
yang berbangkit atau kecil.

_IMPL1KASI KEWANGAN_

Rang Undang-Undang ini tidak akan melibatkan Kerajaan dalam
apa-apa perbelanjaan wang tambahan. [PN. (U[2]) 1902.]


-----

