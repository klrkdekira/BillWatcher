---
Year: 1997
Bill: D.R.04/1997 - Rang Undang-Undang Insurans Luar Pesisir (Pindaan) 1997 (Lulus)
Title: D.R.04/1997 - Rang Undang-Undang Insurans Luar Pesisir (Pindaan) 1997 (Lulus)
Download URL: https://www.parlimen.gov.my/files/billindex/pdf/1997/Rang%20Undang-Undang%20DR%204.pdf
URL: https://www.parlimen.gov.my/files/billindex/pdf/1997/Rang%20Undang-Undang%20DR%204.pdf
---
---
Reading:
D.R.04/1997
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 4/97

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Insurans Luar Pesisir

1990.

MAKA INILAH DIPERBUAT UNDANG-UNDANG

oleh Seri Paduka Baginda Yang di-Pertuan Agong dengan
nasihat dan persetujuan Dewan Negara dan Dewan Rakyat
yang bersidang dalam Parlimen, dan dengan kuasa
daripadanya, seperti berikut:

1. Akta ini bolehlah dinamakan Akta Insurans Luar Pesisir
(Pindaan) 1997 dan hendaklah mula berkuatkuasa pada
tarikh yang ditetapkan oleh Menteri melalui pemberitahuan
dalam Warta.

2. Seksyen 6 Akta Insurans Luar Pesisir 1990, yang
disebut "Akta ibu" dalam Akta ini, adalah dipinda dengan
menggantikan perkataan "satu juta ringgit" dalam

subperenggan (1 )(b)(iii) dengan perkataan "tiga ratus ribu

ringgit".

3. Seksyen 19 Akta ibu adalah dipinda—

_(a) dalam subseksyen (1), dengan memasukkan_

selepas perkataan "dan liabiliti-liabilitinya"
perkataan "sebagaimana yang diluluskan mengikut
dokumen konstituennya"; dan


-----

_Rang Undang-Undang_

_(b) dengan memasukkan selepas subseksyen (4)_

subseksyen yang berikut:

"(5) Walau apa pun apa-apa peruntukan

dalam Akta ini, Bank boleh menghendaki
pemegang lesen untuk mengemukakan kepada
Bank apa-apa dokumen berhubungan dengan
pengendaliannya mengikut cara yang ditentukan
oleh Bank secara bertulis.".

4. Subseksyen 21(2) Akta ibu adalah dipinda dengan
memasukkan selepas perkataan "mata wang Malaysia"
perkataan "dan apa-apa perniagaan lain yang ditentukan
oleh Bank secara bertulis".

5. Subseksyen 22(2) Akta ibu adalah dipinda dengan
memotong perkataan "pengurus insurans luar pesisir berlesen
boleh memberikan khidmat-khidmat pentadbiran dan tiada".

6. Seksyen 25 Akta ibu adalah dipinda dengan memasukkan
selepas perkataan "pemegang lesen" perkataan "dan tiada
orang yang ada akses kepada maklumat atau dokumen
berhubungan dengan hal-ehwal atau akaun mana-mana
pemunya polisi".

7. Seksyen 32 Akta ibu adalah dipinda dengan memasukkan
selepas perenggan (a) perenggan yang berikut:

_"(aa) berkenaan dengan penyeliaan perniagaan_

insurans luar pesisir;".

8. Subseksyen 33(2) Akta ibu adalah dipinda dengan
menggantikan perkataan "Gabenor dan Timbalan Gabenor
dan mana-mana pengarah Bank" dengan perkataan "Gabenor,
Ketua Pengarah, dan mana-mana anggota, pegawai atau
pekerja".

HURAIAN

Rang Undang-Undang ini bertujuan meminda Akta Insurans Luar
Pesisir 1990 ("Akta").

2. Fasal 1 memperkatakan tajuk ringkas dan mula berkuatkuasanya

Rang Undang-Undang ini.


-----

_Insurans Luar Pesisir (Pindaan)_

3. _Fasal 2 bertujuan menurunkan keperluan modal minimum untuk_

memperoleh suatu lesen untuk menjalankan suatu perniagaan insurans
luar pesisir di bawah seksyen 6 Akta kepada tiga ratus ribu ringgit.

4. _Fasal 3 bertujuan meminda subseksyen 19(1) Akta untuk_

mengurangkan bilangan salinan akaun yang kena dikemukakan kepada
Lembaga Perkhidmatan Kewangan Luar Pesisir Labuan ("Lembaga")
daripada 8 kepada4. Subseksyen baru (5) yang dicadangkan bertujuan
memberi Lembaga kuasa untuk memperoleh apa-apa maklumat pada
dan bila perlu.

5. Fasal 4 bertujuan meminda seksyen 21 Akta untuk meliberalkan

skop perniagaan yang penanggung insurans boleh berurusan dengan
dan akan menjadi sebagai suatu dorongan untuk menarik perniagaan
baru.

6. Fasal 5 bertujuan meminda seksyen 22 Akta untuk membolehkan

pengurus-pengurus insurans luar pesisir memperuntukkan khidmat-
khidmat pentadbiran kepada orang selain daripada yang dilesenkan di
bawah Akta.

7. Fasal 6 bertujuan meminda seksyen 25 Akta untuk melarang

mana-mana orang yang ada akses kepada maklumat atau dokumen
berhubungan dengan hal-ehwal atau akaun pemunya polisi daripada
mendedahkan maklumat atau dokumen itu. Pada masa ini larangan
dikenakan hanya pada pengarah dan pegawai pemegang lesen.

8. Fasal 7 bertujuan meminda seksyen 32 Akta untuk memberi

Menteri kuasa untuk membuat peraturan-peraturan berkenaan dengan
penyeliaan perniagaan insurans luar pesisir di Labuan.

9. _Fasal 8 bertujuan meminda seksyen 33 Akta untuk memasukkan_

Ketua Pengarah dan anggota-anggota, pegawai-pegawai dan pekerja-
pekerja Lembaga di dalam takrif "pegawai-pegawai Bank". Ini
menjadikannya perlu dengan penubuhan Lembaga.

**_IMPLIKASI_** _KEWANGAN_

Rang Undang-Undang ini tidak akan melibatkan Kerajaan dalam apa-
apa perbelanjaan wang tambahan. **[PN. (U[2]) 1984.]**


-----

