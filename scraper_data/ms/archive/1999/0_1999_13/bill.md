---
Year: 1999
Bill: D.R.14/1999 - Rang Undang-Undang Kumpulan Wang Buruh India Selatan (Pembubaran) 1999 (Lulus)
Title: D.R.14/1999 - Rang Undang-Undang Kumpulan Wang Buruh India Selatan (Pembubaran) 1999 (Lulus)
Download URL: https://www.parlimen.gov.my/files/billindex/pdf/1999/DR141999.pdf
URL: https://www.parlimen.gov.my/files/billindex/pdf/1999/DR141999.pdf
---
---
Reading:
D.R.14/1999
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 14/99

Naskhah Sahih—Bahasa Kebangsaan

RANG UNDANG-UNDANG KUMPULAN WANG BURUH

INDIA SELATAN (PEMBUBARAN) 1999

SUSUNAN FASAL

Fasal

1. Tajuk ringkas dan permulaan kuat kuasa

2. Tafsiran

3. Pemansuhan dan pembubaran

4. Perpindahan kuasa, hak, dsb.

5. Perpindahan harta

6. Perpindahan wang

7. Kontrak sedia ada, dsb.

8. Pembayaran elaun, dsb.

9. Penerusan prosiding sivil

10. Penerusan undang-undang, dsb.

11. Menghalang kesukaran atau anomali


-----

-----

_Rang Undang-Undang_

"Lembaga" ertinya Lembaga Kumpulan Wang Buruh India Selatan

yang ditubuhkan di bawah seksyen 3 Akta Kumpulan Wang Buruh
India Selatan 1958;

"Menteri " ertinya Menteri yang dipertanggungkan dengan

tanggungjawab bagi sumber manusia;

"tarikh ditetapkan" ertinya tarikh yang ditetapkan oleh Menteri

di bawah seksyen 1.

**Pemansuhan dan pembubaran**

3. Akta Kumpulan Wang Buruh India Selatan 1958 dimansuhkan
dan Lembaga dan Kumpulan Wang yang ditubuhkan di bawahnya
dibubarkan.

**Perpindahan kuasa, hak, dsb.**

4. Segala kuasa, hak, keistimewaan, kewajipan, liabiliti dan obligasi
yang sebaik sebelum tarikh ditetapkan ialah kuasa, hak,
keistimewaan, kewajipan, liabiliti dan obligasi Lembaga hendaklah,
dari tarikh itu, turun kepada Kerajaan.

**Perpindahan harta**

5. (1) Semua tanah yang sebaik sebelum tarikh ditetapkan adalah
terletak hak pada Lembaga hendaklah, pada tarikh ditetapkan,
terletak hak pada Pesuruhjaya Tanah Persekutuan bagi maksud-
maksud Kerajaan.

(2) Semua harta dan aset selain tanah yang sebaik sebelum

tarikh ditetapkan adalah terletak hak pada Lembaga atau pada
mana-mana orang atau badan yang bertindak bagi pihaknya
hendaklah pada tarikh itu terletak hak pada Kerajaan.

# Perpindahan wang

6. Semua wang dalam Kumpulan Wang atau yang kena dibayar
kepada Lembaga hendaklah, pada tarikh ditetapkan, berpindah
kepada dan terletak hak pada Kerajaan.


-----

_Kumpulan Wang Buruh India Selatan_

_(Pembubaran)_

**Kontrak sedia ada, dsb.**

7. Segala surat ikatan, bon, perjanjian, surat cara dan perkiraan
kerja yang wujud sebaik sebelum tarikh ditetapkan dan menyentuh
mana-mana harta atau wang yang berpindah di bawah seksyen 5
dan 6 hendaklah mempunyai kuat kuasa dan kesan yang penuh
terhadap atau memihak kepada Kerajaan dan boleh dikuatkuasakan
sepenuhnya dan dengan berkesan seolah-olah Kerajaan, bukan
Lembaga atau mana-mana orang atau badan yang bertindak bagi
pihaknya, telah dinamakan dalamnya atau telah menjadi suatu
pihak kepadanya.

**Pembayaran elaun, dsb.**

8. (1) Tiap-tiap buruh India Selatan yang, sebaik sebelum tarikh
ditetapkan—

_(a) mendiami Rumah Orang Tua Buruh India Selatan; atau_

_(b) berdaftar dengan Lembaga,_

dan menerima apa-apa elaun, saraan atau bantuan kewangan lain
atau apa-apa bantuan kebajikan atau faedah lain daripada Kumpulan
Wang hendaklah, pada dan selepas tarikh ditetapkan berhak untuk
menerima apa-apa elaun, saraan, bantuan kewangan, bantuan
kebajikan atau faedah daripada Kerajaan mengikut kadar yang
diluluskan oleh Kerajaan.

(2) Bagi maksud seksyen ini, "buruh India Selatan" ertinya

mana-mana buruh—

_(a) yang bahasa ibundanya ialah, atau bahasa ibunda ibu_

atau bapanya ialah, Tamil, Telegu, Malayalam, Canarese
atau Uriya; dan

_(b) yang dilahirkan, atau berketurunan daripada orang yang_

dilahirkan, di India Selatan.

**Penerusan prosiding sivil**

9. (1) Mana-mana prosiding atau kausa tindakan yang belum
selesai atau yang wujud sebaik sebelum tarikh ditetapkan oleh
atau terhadap Lembaga atau mana-mana orang atau badan yang
bertindak bagi pihaknya bolehlah diteruskan atau dimulakan oleh


-----

_Rang Undang-Undang_

atau terhadap Kerajaan sebagaimana prosiding itu boleh diteruskan
atau dimulakan oleh atau terhadap Lembaga atau mana-mana orang
atau badan itu jika Akta ini tidak pernah diperbuat.

(2) Mana-mana rayuan yang dibawa, atau mana-mana kebenaran

untuk merayu yang dipohon, pada atau selepas tarikh ditetapkan
terhadap sesuatu keputusan yang diberikan sebelum tarikh ditetapkan
dalam mana-mana prosiding undang-undang yang dalamnya
Lembaga atau mana-mana orang atau badan yang bertindak bagi
pihaknya menjadi suatu pihak boleh dibawa oleh atau terhadap
Kerajaan sebagaimana rayuan itu boleh dibawa oleh atau terhadap
Lembaga jika Akta ini tidak pernah diperbuat.

**Penerusan undang-undang, dsb.**

**10. Tertakluk kepada Akta ini, semua undang-undang bertulis,**
termasuk perundangan subsidiari, yang menyentuh atau bagi
perlindungan Lembaga dan berkuat kuasa sebaik sebelum tarikh
ditetapkan hendaklah, sehingga dipinda atau dibatalkan oleh pihak
berkuasa berkenaan yang mempunyai kuasa untuk berbuat demikian,
terus berkuat kuasa dan ditafsirkan seolah-olah Akta ini tidak
pernah diperbuat; dan apa-apa sebutan dalam undang-undang bertulis
itu mengenai Lembaga, melainkan jika konteksnya menghendaki
makna yang lain, hendaklah ditafsirkan sebagai sebutan mengenai
Kerajaan, dan ungkapan-ungkapan yang memaksudkan sebutan
sedemikian hendaklah ditafsirkan sewajarnya.

**Menghalang kesukaran atau anomali**

**11. (1) Jika apa-apa kesukaran atau anomali timbul berkaitan**
dengan pelaksanaan Akta ini, Menteri boleh melalui perintah
membuat apa-apa ubahsuaian kepada mana-mana peruntukan Akta
ini sebagaimana yang didapatinya perlu bagi menghapuskan atau
menghalang kesukaran atau anomali itu.

(2) Menteri tidaklah boleh menjalankan kuasa yang diberikan

oleh subseksyen (1) selepas habis tempoh tiga tahun dari tarikh
ditetapkan.

(3) Dalam seksyen ini, "ubahsuaian" termasuklah pindaan,

penambahan, pemotongan, penggantian, penyesuaian, perubahan,
pengubahan dan ketidakpakaian mana-mana peruntukan Akta ini.


-----

# Kumpulan Wang Buruh India Selatan
 (Pembubaran)

HURAIAN

Rang Undang-Undang ini bertujuan untuk memansuhkan Akta Kumpulan Wang
Buruh India Selatan 1958 ("Akta 496"). dan untuk membubarkan Lembaga
Kumpulan Wang Buruh India Selatan dan Kumpulan Wang Buruh India Selatan

yang ditubuhkan di bawah Akta 496.

2. _Fasal I Rang Undang-Undang ini mengandungi tajuk ringkas dan kuasa_

Menteri untuk menetapkan tarikh permulaan kuat kuasa Akta yang dicadangkan.

3. _Fasal 2 Rang Undang-Undang ini mentakrifkan perkataan dan ungkapan_

tertentu yang digunakan dalam Akta yang dicadangkan.

4. Fasal 3 dan 4 Rang Undang-Undang ini mengadakan peruntukan bagi
pembubaran Lembaga dan Kumpulan Wang dan bagi penurunan kuasa, hak,
keistimewaan, kewajipan, liabiliti dan obligasi Lembaga kepada Kerajaan.

5. Fasal 5 Rang Undang-Undang ini mengadakan peruntukan bagi perpindahan
semua tanah dan harta dan aset lain Lembaga kepada Kerajaan.

6. Fasal 6 Rang Undang-Undang ini mengadakan peruntukan bagi perpindahan
semua wang dalam Kumpulan Wang atau yang kena dibayar kepada Lembaga
kepada Kerajaan.

7. Fasal 7 Rang Undang-Undang ini mengadakan peruntukan bagi
pengambilalihan oleh Kerajaan segala kontrak yang sedia ada oleh atau terhadap
Lembaga.

8. _Fasal 8 Rang Undang-Undang ini mengadakan peruntukan bagi pembayaran_

berterusan apa-apa elaun, saraan atau bantuan kewangan lain atau bantuan
kebajikan atau faedah lain yang pada masa ini diterima oleh buruh India Selatan
yang mendiami Rumah Orang Tua Buruh India Selatan atau buruh India Selatan
yang berdaftar dengan Lembaga mengikut kadar yang diluluskan oleh Kerajaan.
Jabatan Kebajikan Masyarakat akan bertanggungjawab bagi menjaga kebajikan
buruh India Selatan yang mendiami Rumah Orang Tua Buruh India Selatan.

9. _Fasal 9 Rang Undang-Undang ini mengadakan peruntukan bagi penerusan_

prosiding undang-undang oleh atau terhadap Kerajaan sebagai ganti Lembaga.

10. _Fasal 10 Rang Undang-Undang ini mengadakan peruntukan bagi penerusan_

semua undang-undang bertulis termasuk perundangan subsidiari yang menyentuh
atau melindungi Lembaga dengan sebutan-sebutan tentang Lembaga ditafsirkan
sebagai sebutan-sebutan tentang Kerajaan.


-----

**_Rang Undang-Undang_**

11. _Fasal II Rang Undang-Undang ini bertujuan membenarkan Menteri untuk_

membuat perintah untuk menghapuskan apa-apa kesukaran yang mungkin timbul
berkaitan dengan pelaksanaan Akta yang dicadangkan. Walau bagaimanapun,
dia hanya boleh berbuat demikian bagi tempoh tiga tahun dari permulaan kuat
kuasa Akta yang dicadangkan.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2032]


-----

