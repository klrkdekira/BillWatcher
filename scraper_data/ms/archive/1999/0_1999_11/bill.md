---
Year: 1999
Bill: D.R.12/1999 - Rang Undang-Undang Suruhanjaya Hak Asasi Manusia Malaysia 1999 (Lulus)
Title: D.R.12/1999 - Rang Undang-Undang Suruhanjaya Hak Asasi Manusia Malaysia 1999 (Lulus)
Download URL: https://www.parlimen.gov.my/files/billindex/pdf/1999/DR121999.pdf
URL: https://www.parlimen.gov.my/files/billindex/pdf/1999/DR121999.pdf
---
---
Reading:
D.R.12/1999
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

Cawangan

Pusat Sumber **D.R. 12/99**

**Naskhah Sahih—Bahasa Kebangsaan**

RANG UNDANG-UNDANG SURUHANJAYA

HAK ASASI MANUSIA MALAYSIA 1999

SUSUNAN FASAL

BAHAGIAN I

PERMULAAN

Fasal

1. Tajuk ringkas dan permulaan kuat kuasa

2. Tafsiran

BAHAGIAN II

PENUBUHAN SURUHANJAYA HAK ASASI

MANUSIA MALAYSIA

3. Penubuhan Suruhanjaya

4. Fungsi dan kuasa Suruhanjaya

5. Anggota Suruhanjaya dan tempoh jawatan

6. Pengerusi dan Naib Pengerusi

7. Mesyuarat Suruhanjaya

8. Saraan

9. Pengosongan jawatan

10. Kehilangan kelayakan

11. Peletakan jawatan


-----

_Rang Undang-Undang_

BAHAGIAN III

KUASA SIASATAN SURUHANJAYA

Fasal

12. Suruhanjaya boleh menyiasat atas kehendak sendiri atau atas aduan

13. Tatacara jika pelanggaran tidak didedahkan atau didedahkan

14. Kuasa yang berhubungan dengan siasatan

15. Keterangan di hadapan Suruhanjaya

BAHAGIAN IV

KAKITANGAN SURUHANJAYA

16. Pelantikan Setiausaha dan kakitangan

17. Pewakilan kuasa

18. Pelindungan anggota, pegawai dan pekhidmat Suruhanjaya

BAHAGIAN V

AM

19. Dana

20. Pemakaian Akta 240

21. Laporan tahunan

22. Peraturan-peraturan

23. Kuasa untuk membuat peraturan-peraturan tatatertib


-----

RANG UNDANG-UNDANG

_b e r n a m a_

Suatu Akta untuk mengadakan peruntukan bagi penubuhan
Suruhanjaya Hak Asasi Manusia Malaysia; untuk menyatakan kuasa
dan fungsi suruhanjaya itu bagi pelindungan dan pemajuan hak
asasi manusia di Malaysia; dan untuk mengadakan peruntukan
bagi perkara-perkara yang berkaitan dengannya atau bersampingan
dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

**Tajuk ringkas dan permulaan kuat kuasa**

1. (1) Akta ini bolehlah dinamakan Akta Suruhanjaya Hak Asasi

Manusia Malaysia 1999.

(2) Akta ini hendaklah mula berkuat kuasa pada tarikh yang

ditetapkan oleh Menteri melalui pemberitahuan yang disiarkan
dalam Warta.

**Tafsiran**

2. Dalam Akta ini, melainkan jika konteksnya menghendaki makna
yang lain—

"hak asasi manusia" merujuk kepada kebebasan asasi sebagaimana

yang termaktub dalam Bahagian II Perlembagaan Persekutuan;

"Kerajaan" ertinya Kerajaan Malaysia;


-----

_Rang Undang-Undang_

"Menteri" ertinya Menteri yang dipertanggungkan dengan

tanggungjawab bagi hak asasi manusia.

BAHAGIAN II

PENUBUHAN SURUHANJAYA HAK ASASI

MANUSIA MALAYSIA

**Penubuhan Suruhanjaya**

3. (1) Maka adalah dengan ini ditubuhkan suatu Suruhanjaya yang
hendaklah dikenali sebagai Suruhanjaya Hak Asasi Manusia Malaysia
("Suruhanjaya").

(2) Suruhanjaya hendaklah menjadi suatu pertubuhan perbadanan

yang kekal turun-temurun dan mempunyai suatu meterai biasa,
yang boleh mendakwa dan didakwa atas namanya dan tertakluk
kepada dan bagi maksud Akta ini, boleh membuat kontrak dan
## boleh memperoleh, membeli, mengambil, memegang dan menikmati

apa-apa jenis harta alih dan harta tak alih dan boleh memindahkan,
menyerahhakkan, menyerahkan balik, memulangkan, menggadaikan,
menggadai janji, mendemis, menyerahhakkan semula, memindahkan
hakmilik atau dengan apa-apa cara lain melupuskan, atau membuat
apa-apa urusan mengenai, apa-apa harta alih atau harta tak alih
atau apa-apa kepentingan mengenainya yang terletak hak pada
Suruhanjaya, atas apa-apa terma sebagaimana yang difikirkannya
patut.

(3) Suruhanjaya hendaklah mempunyai suatu meterai biasa yang

mengandungi apa-apa peranti sebagaimana yang diluluskan oleh
Suruhanjaya dan meterai itu boleh dipecahkan, ditukar, diubah
atau dibuat baharu sebagaimana yang difikirkan patut oleh
Suruhanjaya.

(4) Meterai biasa itu hendaklah disimpan dalam jagaan Setiausaha

kepada Suruhanjaya atau mana-mana orang lain yang diberi kuasa
## oleh Suruhanjaya dan hendaklah disahkan oleh Setiausaha atau
orang yang diberi kuasa itu atau oleh mana-mana pegawai yang
diberi kuasa oleh Setiausaha atau orang yang diberi kuasa itu
secara bertulis.


-----

_Suruhanjaya Hak Asasi Manusia Malaysia_

(5) Segala surat ikatan, dokumen dan surat cara lain yang berupa

sebagai dimeteraikan dengan meterai biasa itu, yang disahkan
sebagaimana yang dinyatakan dalam subseksyen (4), hendaklah

disifatkan telah disempurnakan dengan sah sehingga dibuktikan
sebaliknya.

(6) Meterai biasa Suruhanjaya hendaklah diberikan pengiktirafan

rasmi dan kehakiman.

**Fungsi dan kuasa Suruhanjaya**

4. (1) Bagi membantu melindungi dan memajukan hak asasi manusia
di Malaysia, fungsi Suruhanjaya adalah—

_(a) untuk memupuk kesedaran dan menyediakan pendidikan_

yang berhubungan dengan hak asasi manusia;

_(b) untuk menasihati dan membantu Kerajaan dalam_

merumuskan perundangan dan arahan dan tatacara
pentadbiran dan mengesyorkan langkah-langkah perlu yang
hendaklah diambil;

_(c) untuk mengesyorkan kepada Kerajaan berkenaan dengan_

penandatanganan atau penyertaan dalam triti dan surat
cara antarabangsa yang lain dalam bidang hak asasi
manusia; dan

_(d) untuk menyiasat aduan berkenaan dengan pelanggaran_

hak asasi manusia yang disebut dalam seksyen 12.

(2) Bagi maksud melaksanakan fungsinya, Suruhanjaya boleh

menjalankan mana-mana atau kesemua kuasa yang berikut:

_(a) untuk memupuk kesedaran mengenai hak asasi manusia_

dan untuk mengaku janji mengadakan penyelidikan dengan
mengendalikan program, seminar dan bengkel dan untuk
menyebarkan dan mengedarkan hasil penyelidikan itu;

_(b) untuk menasihati Kerajaan dan/atau pihak berkuasa yang_

berkaitan mengenai aduan terhadap pihak berkuasa itu
dan mengesyorkan kepada Kerajaan dan/atau pihak
berkuasa itu langkah-langkah sesuai yang hendaklah
diambil;

_(c) untuk mengkaji dan menentusahkan apa-apa pelanggaran_

hak asasi manusia mengikut peruntukan Akta ini;


-----

## Rang Undang-Undang
 (d) untuk melawat tempat tahanan mengikut tatacara yang

ditetapkan oleh undang-undang yang berhubungan dengan
## tempat tahanan itu dan untuk membuat syor yang perlu;
 (e) untuk mengeluarkan pernyataan awam mengenai hak asasi

manusia apabila perlu; dan

## (f) untuk mengaku janji apa-apa aktiviti sesuai lain yang
 perlu mengikut undang-undang bertulis yang berkuat kuasa,
 jika ada, berhubung dengan aktiviti itu.

(3) Lawatan oleh Suruhanjaya ke mana-mana tempat tahanan di

## bawah perenggan (2)(d) tidaklah boleh dihalang oleh orang yang menjaga tempat tahanan itu jika tatacara yang diperuntukkan oleh
undang-undang yang mengawal selia tempat tahanan itu dipatuhi.

## (4) Bagi maksud Akta ini, perhatian hendaklah diberikan kepada
 Perisytiharan Sejagat Hak Asasi Manusia 1948 setakat yang perisytiharan itu tidak tak selaras dengan Perlembagaan Persekutuan.

# Anggota Suruhanjaya dan tempoh jawatan

5. (1) Suruhanjaya hendaklah terdiri daripada tidak lebih daripada
## dua puluh orang anggota.
 (2) Anggota-anggota Suruhanjaya hendaklah dilantik oleh Yang
 di-Pertuan Agong, atas syor Perdana Menteri.
 (3) Anggota-anggota Suruhanjaya hendaklah dilantik daripada
 kalangan tokoh terkenal termasuk mereka yang datang daripada
berbagai latar belakang agama dan kaum.

## (4) Tiap-tiap anggota hendaklah memegang jawatan selama
 tempoh dua tahun dan layak dilantik semula.

# Pengerusi dan Naib Pengerusi

6. (1) Yang di-Pertuan Agong hendaklah menetapkan salah seorang
## daripada anggota yang dilantik di bawah seksyen 5 menjadi Pengerusi Suruhanjaya.


-----

_Suruhanjaya Hak Asasi Manusia Malaysia_

(2) Tempoh jawatan Pengerusi adalah selama tempoh

keanggotaannya dalam Suruhanjaya.

(3) Naib Pengerusi bolehlah dipilih oleh anggota Suruhanjaya

daripada kalangan mereka sendiri.

(4) Jika Pengerusi Suruhanjaya atas apa-apa sebab tidak dapat

melaksanakan fungsi Pengerusi, atau semasa apa-apa tempoh
kekosongan jawatan Pengerusi, Naib Pengerusi hendaklah
melaksanakan fungsi Pengerusi.

**Mesyuarat Suruhanjaya**

7. (1) Pengerusi Suruhanjaya hendaklah mempengerusikan kesemua
mesyuarat Suruhanjaya.

(2) Jika Pengerusi tidak menghadiri mesyuarat, Naib Pengerusi

## Suruhanjaya hendaklah mempengerusikan mesyuarat itu.

(3) Kuorum dalam semua mesyuarat ialah dua pertiga daripada

bilangan anggota Suruhanjaya.

(4) Anggota-anggota Suruhanjaya hendaklah berusaha untuk

mencapai segala keputusan mesyuarat secara sebulat suara yang

jika gagal, keputusan oleh majoriti dua pertiga anggota yang hadir

adalah dikehendaki.

(5) Suruhanjaya hendaklah menentukan perjalanan prosidingnya

sendiri.

## Saraan

8. (1) Pengerusi Suruhanjaya hendaklah dibayar saraan dan elaun
yang ditentukan oleh Yang di-Pertuan Agong.

(2) Tiap-tiap anggota Suruhanjaya hendaklah dibayar elaun pada

kadar yang ditentukan oleh Yang di-Pertuan Agong.


-----

_Rang Undang-Undang_

## Pengosongan jawatan

9. Jawatan seseorang anggota Suruhanjaya hendaklah menjadi
kosong—

_(a) apabila anggota itu mati;_

## (b) apabila anggota itu meletakkan jawatan melalui surat

yang ditujukan kepada Yang di-Pertuan Agong;

_(c) apabila tamat tempoh jawatannya; atau_

_(d) apabila anggota itu dipecat daripada jawatan atas apa-_

apa alasan yang dinyatakan dalam seksyen 10.

**Kehilangan kelayakan**

**10. Seseorang anggota Suruhanjaya boleh dipecat daripada jawatan**

oleh Yang di-Pertuan Agong jika—

_(a) anggota itu dihukumkan tak solven oleh mahkamah_

berbidang kuasa berwibawa;

_(b) Yang di-Pertuan Agong, setelah berunding dengan seorang_

pegawai perubatan atau pengamal perubatan berdaftar,
berpendapat bahawa anggota itu tidak berupaya dari segi
fizikal atau mental untuk terus memegang jawatannya;

_(c) anggota itu tidak menghadiri tiga kali berturut-turut_

mesyuarat Suruhanjaya tanpa mendapat kebenaran
Suruhanjaya atau, dalam hal Pengerusi, tanpa kebenaran
Menteri;

_(d) Yang di-Pertuan Agong, atas syor Perdana Menteri,_

berpendapat bahawa anggota itu—

(i) telah melibatkan diri dalam apa-apa jawatan atau

pekerjaan bergaji yang bercanggah dengan
kewajipannya sebagai seorang anggota Suruhanjaya;

(ii) telah berkelakuan salah atau berkelakuan sedemikian

cara hingga mencemarkan nama Suruhanjaya; atau

(iii) telah bertindak melanggar Akta ini dan bercanggah

dengan kewajipannya sebagai anggota Suruhanjaya.


-----

_Suruhanjaya Hak Asasi Manusia Malaysia_

**Peletakan jawatan**

**11. Seseorang anggota Suruhanjaya boleh pada bila-bila masa**

meletakkan jawatannya melalui surat yang ditujukan kepada Yang
di-Pertuan Agong.

BAHAGIAN III

KUASA SIASATAN SURUHANJAYA

**Suruhanjaya boleh menyiasat atas kehendak sendiri atau atas**
## aduan

**12. (1) Suruhanjaya boleh, atas kehendaknya sendiri atau atas**
suatu aduan yang dibuat kepada Suruhanjaya oleh orang atau

kumpulan orang yang terkilan atau seseorang yang bertindak bagi
pihak orang atau sekumpulan orang yang terkilan, menyiasat
pengataan mengenai pelanggaran hak asasi manusia orang atau
kumpulan orang itu.

(2) Suruhanjaya tidaklah boleh menyiasat apa-apa aduan yang

berhubungan dengan apa-apa pengataan pelanggaran hak asasi
manusia yang—

_(a) merupakan hal perkara apa-apa prosiding yang belum_

selesai di mana-mana mahkamah, termasuklah apa-apa
rayuan; atau

_(b) telah diputuskan secara muktamad oleh mana-mana_

mahkamah.

(3) Jika Suruhanjaya menyiasat suatu pengataan di bawah

subseksyen 12(1) dan sementara menunggu penyelesaian siasatan
itu, pengataan itu menjadi hal perkara mana-mana prosiding di
mana-mana mahkamah, Suruhanjaya hendaklah berhenti dengan
serta-merta daripada melakukan siasatan itu.

**Tatacara jika pelanggaran tidak didedahkan atau didedahkan**

**13. (1) Jika sesuatu siasatan yang dijalankan oleh Suruhanjaya di**

bawah seksyen 12 tidak mendedahkan pelanggaran hak asasi manusia,

Suruhanjaya hendaklah merekodkan dapatan itu dan hendaklah
dengan serta-merta memberitahu orang yang membuat aduan itu.


-----

_Rang Undang-Undang_

(2) Jika sesuatu siasatan yang dijalankan oleh Suruhanjaya di

bawah seksyen 12 mendedahkan pelanggaran hak asasi manusia,

Suruhanjaya hendaklah mempunyai kuasa untuk merujuk perkara
itu, jika berkenaan, kepada pihak berkuasa atau orang yang berkaitan
itu dengan syor yang perlu.

**Kuasa yang berhubungan dengan siasatan**

**14. (1) Suruhanjaya hendaklah, bagi maksud sesuatu siasatan di**

bawah Akta ini, mempunyai kuasa—

_(a) untuk mendapatkan dan menerima segala keterangan,_

bertulis atau lisan, dan untuk memeriksa semua orang
sebagai saksi, sebagaimana yang difikirkan oleh
Suruhanjaya perlu atau patut didapatkan atau diperiksa;

_(b) untuk menghendaki supaya keterangan itu, sama ada bertulis_

atau lisan, mana-mana saksi dibuat dengan bersumpah
atau berikrar, sumpah atau ikrar itu yang berupa sumpah
## atau ikrar yang dikehendaki daripada saksi itu jika saksi
itu memberikan keterangan dalam mahkamah undang-
undang, dan untuk mentadbirkan atau menyebabkan di-
tadbirkan oleh seseorang pegawai yang diberi kuasa bagi
maksud itu oleh Suruhanjaya, suatu sumpah atau ikrar
kepada tiap-tiap saksi itu;

_(c) untuk memanggil mana-mana orang yang bermastautin_

di Malaysia supaya menghadiri mana-mana mesyuarat
Suruhanjaya bagi memberikan keterangan atau
mengemukakan apa-apa dokumen atau benda lain yang
ada dalam miliknya, dan untuk memeriksa orang itu sebagai
saksi atau menghendakinya mengemukakan apa-apa
dokumen atau benda lain yang ada dalam miliknya;

_(d) untuk menerima, walau apa pun apa-apa peruntukan Akta_

Keterangan 1950 [Akta 56], apa-apa keterangan, sama
ada bertulis atau lisan, yang tidak boleh diterima dalam
prosiding sivil atau jenayah; dan

_(e) untuk membenarkan atau tidak membenarkan orang ramai_

mengikuti siasatan itu atau mana-mana bahagian siasatan
itu.


-----

_Suruhanjaya Hak Asasi Manusia Malaysia_

(2) Walau apa pun perenggan (1)(c), jika orang yang dipanggil

ialah seseorang yang berada dalam tahanan di bawah mana-mana
undang-undang bertulis lain, saman itu hendaklah dikeluarkan
mengikut undang-undang yang terpakai yang berhubungan dengan
tempat tahanan itu.

**Keterangan di hadapan Suruhanjaya**

**15. (1) Seseorang yang memberikan keterangan di hadapan**
Suruhanjaya hendaklah, berkenaan dengan keterangan itu, berhak
mendapat segala keistimewaan yang berhak diberikan kepada

seseorang saksi yang memberikan keterangan di hadapan mahkamah
undang-undang berkenaan dengan keterangan yang diberikan olehnya
di hadapan mahkamah itu.

(2) Tiada seorang pun boleh, berkenaan dengan apa-apa

keterangan, bertulis atau lisan, yang diberikan oleh orang itu kepada
atau di hadapan Suruhanjaya, dikenakan apa-apa tindakan atau
prosiding, sivil atau jenayah dalam mana-mana mahkamah kecuali
## apabila orang itu dipertuduh memberikan atau merekakan keterangan
palsu.

BAHAGIAN IV

KAKITANGAN SURUHANJAYA

**Pelantikan Setiausaha dan kakitangan**

16. (1) Suruhanjaya hendaklah melantik seorang Setiausaha kepada
Suruhanjaya.

(2) Suruhanjaya boleh melantik pegawai dan pekhidmat lain

yang perlu bagi membantu Suruhanjaya menjalankan fungsinya di
bawah Akta ini.

**Pewakilan kuasa**

17. Suruhanjaya boleh mewakilkan kepada mana-mana pegawai

yang disebut dalam subseksyen 16(2) mana-mana kuasanya, dan
pegawai yang kepadanya kuasa itu diwakilkan boleh menjalankan
kuasa itu tertakluk kepada arahan Suruhanjaya.


-----

_Rang Undang-Undang_

**Pelindungan anggota, pegawai dan pekhidmat Suruhanjaya**

18. (1) Tiada tindakan, guaman, pendakwaan atau prosiding boleh

dimulakan dalam mana-mana mahkamah terhadap Suruhanjaya
atau terhadap mana-mana anggota, pegawai, atau pekhidmat
Suruhanjaya berkenaan dengan apa-apa perbuatan, pengabaian atau
keingkaran yang telah dilakukan olehnya atas sifat itu dengan
syarat bahawa pada masa itu, dia menjalankan fungsinya dengan
suci hati.

(2) Mana-mana anggota, pegawai atau pekhidmat Suruhanjaya

tidaklah boleh dikehendaki mengemukakan dalam mana-mana
mahkamah, apa-apa dokumen yang diterima oleh, atau mendedahkan
kepada mana-mana mahkamah, apa-apa perkara atau benda yang
sampai kepada pengetahuan, Suruhanjaya dalam perjalanan apa-
apa siasatan yang dijalankan oleh Suruhanjaya di bawah Akta ini.

(3) Tiada tindakan atau prosiding, sivil atau jenayah boleh

dimulakan dalam mana-mana mahkamah terhadap mana-mana
anggota Suruhanjaya berkenaan dengan apa-apa laporan yang dibuat
oleh Suruhanjaya di bawah Akta ini atau terhadap mana-mana
orang lain berkenaan dengan penyiaran oleh orang itu suatu
keterangan yang pada matannya benar mengenai laporan itu.

(4) Bab IX dan X Kanun Keseksaan [Akta 574] hendaklah terpakai

bagi anggota, pegawai dan pekhidmat Suruhanjaya seolah-olah
sebutan mengenai "pekhidmat awam" telah digantikan dengan
"anggota, pegawai atau pekhidmat Suruhanjaya".

BAHAGIAN V

AM

**Dana**

19. (1) Kerajaan hendaklah menyediakan bagi Suruhanjaya, dana

yang mencukupi secara tahunan bagi membolehkan Suruhanjaya
menjalankan fungsinya di bawah Akta ini.

(2) Suruhanjaya tidaklah boleh menerima apa-apa dana asing.


-----

_Suruhanjaya HakAsasi Manusia Malaysia_

(3) Walau apa pun subseksyen (2), Suruhanjaya boleh menerima

dana tanpa apa-apa syarat daripada mana-mana individu atau
pertubuhan hanya bagi maksud memupuk kesedaran dan menyediakan
pendidikan berhubungan dengan hak asasi manusia sebagaimana
yang diluluskan oleh Suruhanjaya.

(4) Suruhanjaya hendaklah menyebabkan akaun beraudit yang

sepatutnya mengenai pendapatan dan perbelanjaannya, dan aset
dan liabilitinya disimpan.

(5) Tahun kewangan Suruhanjaya ialah tahun kalendar.

(6) Apa-apa perbelanjaan yang dilakukan oleh Suruhanjaya dalam

mana-mana tindakan atau prosiding, sivil atau jenayah, yang dibawa
oleh atau terhadap Suruhanjaya di hadapan mana-mana mahkamah
hendaklah dibayar daripada dana Suruhanjaya dan apa-apa kos
yang dibayar kepada, atau didapatkan oleh, Suruhanjaya dalam
mana-mana tindakan atau prosiding, sivil atau jenayah, hendaklah
dikreditkan ke dalam dana Suruhanjaya.

(7) Apa-apa perbelanjaan yang dilakukan oleh mana-mana

anggota, pegawai atau pekhidmat Suruhanjaya, dalam mana-mana
tindakan atau prosiding sivil, yang dibawa terhadapnya dalam mana-
mana mahkamah berkenaan dengan apa-apa perbuatan yang dilakukan
atau berupa dilakukan olehnya di bawah Akta ini atau atas arahan
Suruhanjaya hendaklah dibayar daripada dana Suruhanjaya,
melainkan jika perbelanjaan itu didapatkan olehnya dalam tindakan
atau prosiding sivil itu.

**Pemakaian Akta 240**

**20. Akta Badan Berkanun (Akaun dan Laporan Tahunan) 1980**

_[Akta 240] hendaklah terpakai bagi Suruhanjaya._

**Laporan tahunan**

**21. (1) Suruhanjaya hendaklah tidak terkemudian daripada**
mesyuarat pertama Parlimen bagi tahun yang berikutnya,
mengemukakan suatu laporan tahunan kepada Parlimen mengenai
segala aktivitinya di sepanjang tahun yang dimaksudkan oleh laporan
itu.


-----

_Rang Undang-Undang_

(2) Laporan itu hendaklah mengandungi suatu senarai segala

perkara yang dirujuk kepada Suruhanjaya, dan tindakan yang diambil
berkenaan dengannya berserta syor Suruhanjaya berkenaan dengan
setiap perkara itu.

(3) Suruhanjaya boleh, bila mana dianggapnya perlu berbuat

demikian, mengemukakan laporan khas kepada Parlimen berkenaan
dengan apa-apa perkara tertentu yang dirujuk kepadanya dan tindakan
yang diambil berkenaan dengan perkara itu.

**Peraturan-peraturan**

22. Menteri boleh membuat peraturan-peraturan bagi maksud
menjalankan atau melaksanakan peruntukan Akta ini, termasuklah
menetapkan tatacara yang kena diikuti dalam menjalankan siasatan
di bawah Akta ini.

**Kuasa untuk membuat peraturan-peraturan tatatertib**

23. (1) Suruhanjaya boleh, dengan kelulusan Menteri, membuat
apa-apa peraturan sebagaimana yang difikirkannya perlu atau
suaimanfaat untuk mengadakan peruntukan bagi tatatertib pegawai
dan pekhidmat Suruhanjaya.

(2) Jika mana-mana peraturan tatatertib dibuat di bawah seksyen

ini, Suruhanjaya hendaklah menyebabkan notis mengenai kuat kuasa
peraturan-peraturan itu diberikan mengikut apa-apa cara sebagaimana
yang difikirkannya perlu bagi membawanya kepada perhatian
kesemua pegawai dan pekhidmat Suruhanjaya yang tersentuh oleh
peraturan-peraturan itu dan peraturan-peraturan itu hendaklah, walau
apa pun seksyen 19 dan 20 Akta Tafsiran 1948 dan 1967 [Akta
_388], mempunyai kuat kuasa sebaik sahaja notis itu diberikan_
tanpa disiarkan dalam Warta.

HURAIAN

Rang Undang-Undang ini bertujuan untuk menubuhkan Suruhanjaya Hak Asasi
Manusia Malaysia bagi melindungi dan memajukan hak asasi manusia di Malaysia.

2. Bahagian I mengandungi perkara permulaan.


-----

_Suruhanjaya Hak Asasi Manusia Malaysia_

_Fasal 1 mengandungi tajuk ringkas dan peruntukan mengenai penetapan_
tarikh mula berkuat kuasa Akta yang dicadangkan.

_Fasal 2 mengandungi takrif beberapa ungkapan yang digunakan dalam Rang_
Undang-Undang.

3. Bahagian II mengandungi peruntukan yang berhubungan dengan penubuhan
Suruhanjaya Hak Asasi Manusia Malaysia.

_Fasal 3 mengadakan peruntukan bagi penubuhan Suruhanjaya manakala fasal_
_4 memperkatakan fungsi dan kuasanya._

_Fasal 5 mengandungi peruntukan mengenai keanggotaan Suruhanjaya dan_
tempoh jawatan anggota.

_Fasal 6 mengandungi peruntukan mengenai Pengerusi dan Naib Pengerusi._

_Fasal 7 memperkatakan mesyuarat Suruhanjaya manakala fasal 8_
memperkatakan saraan Pengerusi dan elaun anggota Suruhanjaya.

_Fasal 9 menerangkan hal keadaan di mana jawatan seseorang anggota_
Suruhanjaya menjadi kosong.

_Fasal 10 mengadakan peruntukan bagi pemecatan jawatan seseorang anggota_
Suruhanjaya oleh Yang di-Pertuan Agong.

_Fasal 11 memperkatakan peletakan jawatan oleh seseorang anggota Suruhanjaya._

4. Bahagian III memperkatakan kuasa siasatan Suruhanjaya.

_Fasal 12 membuat peruntukan bagi kuasa Suruhanjaya menyiasat pengataan_
pelanggaran hak asasi manusia.

_Fasal 13 memperkatakan tatacara yang kena diikuti jika pelanggaran hak_
asasi manusia tidak didedahkan atau didedahkan.

_Fasal 14 memberi Suruhanjaya kuasa, antara lain, untuk mendapatkan dan_
menerima keterangan daripada. dan untuk memeriksa, saksi dan juga untuk
membenarkan atau tidak membenarkan orang ramai mengikuti siasatan di bawah
_fasal 12._

_Fasal 15 memperkatakan pemberian keterangan di hadapan Suruhanjaya._

5. Bahagian IV mengandungi peruntukan mengenai Setiausaha, pegawai dan
pekhidmat Suruhanjaya.

_Fasal 16 bertujuan memberi Suruhanjaya kuasa untuk melantik Setiausaha,_
pegawai dan pekhidmat.


-----

_Rang Undang-Undang_

_Fasal 17 bertujuan untuk mengadakan peruntukan bagi pewakilan kuasa_

Suruhanjaya.

_Fasal 18 bertujuan untuk mengadakan peruntukan bagi pelindungan anggota,_

pegawai dan pekhidmat Suruhanjaya.

6. Bahagian V mengandungi peruntukan am.

_Fasal 19 memperkatakan dana Suruhanjaya._

_Fasal 20 bertujuan memperuntukkan bahawa Akta Badan Berkanun (Akaun_

dan Laporan Tahunan) 1980 hendaklah terpakai bagi Suruhanjaya.

Di bawah fasal 21 Suruhanjaya dikehendaki mengemukakan suatu laporan

tahunan kepada Parlimen.

_Fasal 22 bertujuan untuk memberi Menteri kuasa untuk membuat peraturan-_

peraturan.

_Fasal 23 bertujuan untuk memberikan Suruhanjaya, kawalan tatatertib ke_

atas pegawai dan pekhidmatnya.

**_IMPLIKASI_** _KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2])2037]


-----

