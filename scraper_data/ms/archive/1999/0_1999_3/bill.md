---
Year: 1999
Bill: D.R.04/1999 - Rang Undang-Undang Pelesenan Kenderaan Pelancongan 1999 (Lulus)
Title: D.R.04/1999 - Rang Undang-Undang Pelesenan Kenderaan Pelancongan 1999 (Lulus)
Download URL: https://www.parlimen.gov.my/files/billindex/pdf/1999/DR041999.pdf
URL: https://www.parlimen.gov.my/files/billindex/pdf/1999/DR041999.pdf
---
---
Reading:
D.R.04/1999
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 4/99**

**Naskhah Sahih—Bahasa Kebangsaan**

RANG UNDANG-UNDANG PELESENAN KENDERAAN

PELANCONGAN 1999

SUSUNAN FASAL

BAHAGIAN I

PERMULAAN

Fasal

1. Tajuk ringkas, pemakaian dan permulaan kuat kuasa

2. Tafsiran

3. Pewakilan kuasa Pesuruhjaya

BAHAGIAN II

PELESENAN KENDERAAN PELANCONGAN

4. Kenderaan pelancongan hendaklah dilesenkan

5. Permohonan bagi lesen

6. Pemberian atau keengganan untuk memberikan lesen

7. Pembatalan atau penggantungan lesen

8. Tempoh lesen

9. Lesen jangka pendek

10. Syarat-syarat yang boleh dilampirkan kepada lesen

11. Syarat-syarat berkanun lesen

12. Permohonan bagi pembaharuan lesen

13. Permohonan bagi pengubahan

14. Perlindungan kepentingan awam


-----

_Rang Undang-Undang_

BAHAGIAN III

RAYUAN

Fasal

15. Rayuan kepada Menteri

16. Kesahan lesen dilanjutkan dalam rayuan yang berjaya

17. Larangan terhadap permohonan yang serupa apabila permohonan terdahulu
masih dalam rayuan

18. Penyerahan balik lesen

BAHAGIAN IV

KESALAHAN DAN PENALTI

_19._ Larangan terhadap penggunaan kenderaan pelancongan yang tidak berlesen

20. Kesalahan berhubungan dengan lesen yang digantung

21. Kepentingan pengangkutan yang lain hendaklah didedahkan oleh pemohon

22. Maklumat yang diminta oleh Pesuruhjaya daripada pemegang lesen

23. Pengubahan kenderaan dibenarkan

24. Pindah hakmilik lesen dilarang

25. Rekod dan penyata

26. Pernyataan palsu

27. Liabiliti pemunya berdaftar dan orang lain

28. Kuasa polis dalam penyiasatan

29. Kuasa pegawai pengangkutan jalan dalam penyiasatan

30. Pemulaan pendakwaan

31. Bidang kuasa membicarakan kesalahan

32. Peruntukan tentang keterangan

33. Anggapan

34. Penyampaian pemberitahuan atau dokumen

35. Kuasa untuk mengkompaun

36. Pegawai-pegawai yang tidak memakai pakaian seragam hendaklah
mengemukakan kad pengenalan


-----

_Pelesenan Kenderaan Pelancongan_

BAHAGIAN V

**PELBAGAI**

Fasal

37. Penyitaan

38. Pentaksahan kontrak

39. Peraturan-peraturan

40. Peralihan dan kecualian

41. Kuasa Menteri untuk membuat peruntukan tambahan, dsb.


-----

-----

RANG UNDANG-UNDANG

# b e rn a m a

Suatu Akta untuk mengadakan peruntukan bagi pelesenan dan
pengawalseliaan kenderaan pelancongan dan bagi perkara-perkara
yang berkaitan dengannya.

**DIPERBUAT oleh Parlimen Malaysia seperti yang berikut:**

BAHAGIAN I

PERMULAAN

# Tajuk ringkas, pemakaian dan permulaan kuat kuasa

1. (1) Akta ini bolehlah dinamakan Akta Pelesenan Kenderaan

Pelancongan 1999.

(2) Akta ini hendaklah terpakai di seluruh Malaysia.

(3) Akta ini hendaklah mula berkuat kuasa pada tarikh yang

ditetapkan oleh Menteri melalui pemberitahuan dalam Warta.

**Tafsiran**

2. Dalam Akta ini, melainkan jika konteksnya menghendaki makna
yang lain—

"bas persiaran" ertinya bas yang digunakan secara eksklusif

untuk membawa pelancong dan sebagai balasan bagi suatu bayaran
yang tiada peringkat tambang;


-----

_Rang Undang-Undang_

"kenderaan" ertinya sesuatu struktur bermotor yang boleh bergerak

atau digerakkan atau digunakan untuk membawa mana-mana orang
atau benda dan yang bersentuhan dengan permukaan bumi apabila
bergerak;

"kenderaan dibenarkan", berhubungan dengan sesuatu lesen yang

dikeluarkan di bawah Akta ini, ertinya kenderaan yang dinyatakan
dalam lesen dan yang dibenarkan untuk digunakan di bawah lesen
itu;

"kenderaan motor" ertinya apa-apa jenis kenderaan, yang

digerakkan oleh jentera yang terkandung di dalam badan kenderaan
itu dan dibina atau disesuaikan supaya dapat digunakan di atas

jalan dan termasuklah rumah bermotor yang ditarik;

"kenderaan pelancongan" ertinya sesuatu bas persiaran atau

kereta sewa dan pandu;

"kereta sewa dan pandu" ertinya sesuatu kenderaan motor yang

disewakan bagi maksud dipandu oleh penyewa atau penamanya

sama ada seorang pelancong atau bukan pelancong, dan digunakan
secara eksklusif untuk membawa pelancong atau pelancong-
pelancong;

"Ketua Pegawai Polis" mempunyai erti yang diberikan kepadanya

dalam Akta Polis 1967[Akta 344] dan termasuklah mana-mana
pegawai polis yang berpangkat tidak rendah daripada Inspektor
yang diberi kuasa secara bertulis oleh Ketua Pegawai Polis untuk
menjalankan kuasa-kuasa yang terletak hak pada seorang Ketua
Pegawai Polis oleh Akta ini;

"Ketua Pengarah" ertinya Ketua Pengarah bagi Pengangkutan

Jalan yang dilantik di bawah seksyen 3 Akta Pengangkutan Jalan

1987[Akta 333] dan termasuklah Timbalan Ketua Pengarah, Pengarah

dan Timbalan Pengarah;

"Ketua Setiausaha" ertinya Ketua Setiausaha Kementerian yang

dipertanggungkan dengan tanggungjawab bagi pelancongan;

"lesen" ertinya lesen yang dikeluarkan di bawah Akta ini dan

termasuklah lesen jangka pendek yang dikeluarkan di bawah seksyen
# 9;


-----

_Pelesenan Kenderaan Pelancongan 7_

"Menteri" ertinya Menteri yang dipertanggungkan dengan

# tanggungjawab bagi pelancongan;

"pegawai diberi kuasa" ertinya seseorang pegawai yang dilantik

di bawah seksyen 40 Akta Industri Pelancongan 1992[Akta 482];

"pegawai pengangkutan jalan" ertinya mana-mana orang yang

dilantik menjadi pegawai pengangkutan jalan di bawah seksyen 3
Akta Pengangkutan Jalan 1987;

"pegawai polis" termasuklah seorang pegawai polis tambahan,

pegawai polis simpanan sukarela atau pegawai polis bantuan yang
dilantik di bawah Akta Polis 1967;

"pelancong" mempunyai erti yang diberikan kepadanya dalam

Akta Industri Pelancongan 1992;

"pemandu" ertinya orang yang sedang memandu sesuatu kenderaan

# motor;

"pemunya", berhubungan dengan sesuatu kenderaan motor yang

didaftarkan atau disifatkan didaftarkan di bawah Akta Pengangkutan
Jalan 1987, ertinya pemunya berdaftar kenderaan itu;

"pemunya berdaftar" ertinya orang yang didaftarkan sebagai

pemunya sesuatu kenderaan motor di bawah Akta Pengangkutan
Jalan 1987;

"pengusahaan pelancongan" mempunyai erti yang diberikan

kepadanya dalam Akta Industri Pelancongan 1992;

"perniagaan kenderaan pelancongan" ertinya perniagaan

mengendalikan atau menyewakan kenderaan pelancongan;

"Pesuruhjaya" ertinya Pesuruhjaya Pelancongan yang dilantik

di bawah seksyen 4 Akta Industri Pelancongan 1992;

"syarikat" mempunyai erti yang diberikan kepadanya dalam Akta

Syarikat 1965[Akta 125].


-----

8 _Rang Undang-Undang_

**Pewakilan kuasa Pesuruhjaya**

3. (1) Pesuruhjaya boleh, secara bertulis, mewakilkan penjalanan
mana-mana kuasa dan fungsi yang diberikan kepadanya oleh Akta
ini kepada mana-mana pegawai awam yang difikirkannya patut.

(2) Jika mana-mana kuasa atau fungsi diwakilkan kepada mana-

mana pegawai awam di bawah subseksyen (1), apa-apa sebutan
mengenai "Pesuruhjaya" dalam Akta ini hendaklah termasuk sebutan

mengenai pegawai awam itu.

BAHAGIAN II

PELESENAN KENDERAAN PELANCONGAN

**Kenderaan pelancongan hendaklah dilesenkan**

4. (1) Tiada seorang pun boleh menjalankan atau menganjurkan
dirinya sebagai menjalankan perniagaan kenderaan pelancongan
kecuali suatu syarikat yang dilesenkan di bawah Akta Industri
Pelancongan 1992 dan yang memegang lesen yang sah yang diberikan
di bawah Bahagian ini.

(2) Mana-mana orang yang melanggar subseksyen (1) adalah

melakukan suatu kesalahan dan apabila disabitkan boleh didenda
tidak melebihi sepuluh ribu ringgit atau dipenjarakan selama tempoh
tidak melebihi lima tahun atau kedua-duanya, dan dalam hal kesalahan
yang berterusan hendaklah, sebagai tambahan, didenda tidak melebihi
lima ratus ringgit bagi setiap hari yang kesalahan itu terus dilakukan.

**Permohonan bagi lesen**

5. (1) Sesuatu permohonan bagi lesen hendaklah dibuat secara
bertulis kepada Pesuruhjaya dalam borang yang ditetapkan.

(2) Tiap-tiap permohonan di bawah subseksyen (1) hendaklah

disertakan dengan apa-apa dokumen atau maklumat sebagaimana
yang ditetapkan dan Pesuruhjaya boleh, secara lisan atau bertulis
pada bila-bila masa selepas menerima permohonan itu dan sebelum
permohonan itu diputuskan, menghendaki pemohon supaya


-----

_Pelesenan Kenderaan Pelancongan_

memberikan apa-apa dokumen atau maklumat tambahan sebagaimana
yang difikirkannya perlu bagi maksud menentukan kesesuaian
pemohon bagi lesen itu.

(3) Jika apa-apa dokumen atau maklumat tambahan yang

dikehendaki di bawah subseksyen (2) tidak diberikan oleh pemohon
dalam masa yang dinyatakan dalam kehendak itu atau apa-apa

pelanjutan masa yang diberikan oleh Pesuruhjaya, permohonan itu
hendaklah disifatkan ditarik balik dan tidaklah boleh diteruskan
lagi, tanpa menjejaskan pemohon untuk membuat permohonan
baru.

# Pemberian atau keengganan untuk memberikan lesen

6. (1) Apabila diterima sesuatu permohonan di bawah subseksyen
5(1), Pesuruhjaya hendaklah menimbangkan permohonan itu dan
boleh, jika dia berpuas hati tentang kesesuaian pemohon dan apabila
dibayar fi yang ditetapkan—

_(a) meluluskan_ permohonan itu sepenuhnya atau

sebahagiannya;

_(b) memberikan lesen daripada kelas yang berlainan atau_

dengan muatan penumpang yang hendak dibawa yang
berlainan daripada yang dinyatakan dalam permohonan
itu; atau

_(c) menolak permohonan itu._

(2) Seseorang boleh memegang dua lesen atau lebih, sama ada

daripada kelas yang sama atau kelas yang berlainan.

**Pembatalan atau penggantungan lesen**

7. (1) Pesuruhjaya boleh membatalkan atau menggantung mana-
mana lesen jika dia berpuas hati bahawa—

_(a) mana-mana peruntukan Akta ini atau mana-mana undang-_

undang bertulis yang lain atau mana-mana syarat lesen
telah tidak dipatuhi;

_(b) pemberian lesen telah didorongi oleh nyataan palsu_

mengenai fakta oleh atau bagi pihak pemegang lesen;


-----

_Rang Undang-Undang_

_(c) kenderaan pelancongan itu telah digunakan atau dicadang_

hendak digunakan bagi maksud yang menyalahi undang-
undang atau maksud asal yang baginya lesen itu dikeluarkan
tidak lagi wujud; atau

_(d) pengusahaan pelancongan yang menjalankan atau yang_

mengendalikan perniagaan kenderaan pelancongan itu telah
berhenti daripada menjalankan atau mengendalikan apa-
apa perniagaan pelancongan atas pembatalan atau
penggantungan atau kegagalan untuk memperbaharui
lesennya bagi pengusahaan pelancongan di bawah Akta
Industri Pelancongan 1992.

(2) Walau apa pun subseksyen (1), Pesuruhjaya tidak boleh

membatalkan atau menggantung lesen atas alasan pelanggaran yang
disebut dalam perenggan (a) atau (c) melainkan jika dia berpuas
hati, selepas memberi pemegang lesen peluang untuk membuat
apa-apa representasi bertulis yang mahu dibuatnya, bahawa lesen
itu patut dibatalkan atau digantung kerana kerapnya berlaku
pelanggaran, atau pelanggaran itu dilakukan dengan sengaja, atau
oleh sebab bahaya kepada orang awam akibat daripada pelanggaran
itu.

(3) Bagi maksud subseksyen (1), pelanggaran mana-mana syarat

yang disebut dalam seksyen 11 hendaklah disifatkan sebagai
pelanggaran yang mendatangkan bahaya kepada orang awam.

(4) Jika sesuatu lesen telah dibatalkan atau digantung, lesen itu

tidak akan mempunyai kuat kuasa dari tarikh pembatalan atau
semasa tempoh penggantungan itu, mengikut mana-mana yang
berkenaan.

**Tempoh lesen**

8. (1) Sesuatu lesen hendaklah, melainkan jika dibatalkan terlebih
dahulu, sah selama tempoh tidak melebihi tiga tahun.

(2) Apabila sesuatu lesen diberikan, Pesuruhjaya hendaklah

menyatakan tarikh yang lesen itu akan berkuat kuasa dan tarikh
habis tempoh lesen itu, dan tarikh-tarikh itu hendaklah dimasukkan
ke dalam lesen itu apabila lesen itu dikeluarkan.


-----

_Pelesenan Kenderaan Pelancongan_

(3) Jika pada tarikh habis tempoh lesen, selain lesen jangka

pendek yang diberikan di bawah seksyen 9, presiding di hadapan
Pesuruhjaya tentang permohonan pemegang lesen bagi pembaharuan
lesen di bawah seksyen 12 masih belum selesai, lesen itu hendaklah
terus berkuat kuasa sehingga permohonan itu dibereskan tetapi
sementara itu tanpa menjejaskan penjalanan kuasa penggantungan
atau pembatalan yang diberikan oleh Akta ini.

**Lesen jangka pendek**

9. (1) Jika sesuatu permohonan telah dibuat bagi mendapatkan
lesen di bawah Akta ini, Pesuruhjaya boleh, jika atas sebab-sebab
pentadbiran atau atas alasan keterdesakan perkara itu difikirkannya
perlu dibuat sedemikian sementara menunggu permohonan itu
diputuskan, memberikan suatu lesen jangka pendek kepada pemohon
bagi apa-apa tempoh dan tertakluk kepada apa-apa syarat yang
difikirkannya patut.

(2) Lesen jangka pendek terhenti berkuat kuasa dari tarikh

Pesuruhjaya memberikan keputusannya atas permohonan itu dan
# tidak sekali-kali boleh berkuat kuasa lebih daripada enam bulan.

**Syarat-syarat yang boleh dilampirkan kepada lesen**

10. (1) Pesuruhjaya boleh melampirkan apa-apa syarat yang
difikirkannya patut kepada mana-mana lesen dan, khususnya, syarat-
syarat itu boleh termasuk perkara-perkara yang berikut:

_(a) dalam hal sesuatu kenderaan dibenarkan yang merupakan_

suatu bas persiaran, jadual perjalanan bas persiaran itu
dan senarai penumpang dengan nombor kad pengenalan
atau pasport mereka, mengikut mana-mana yang berkenaan,
yang akan dibawa di dalam bas itu, dan kedua-duanya
boleh diperiksa;

_(b) bilangan maksimum penumpang yang boleh dibawa;_

_(c) kehendak bahawa hanya pemegang lesen atau orang yang_

berkelayakan sahaja boleh memandu atau mengendalikan
kenderaan dibenarkan;

_(d) kehendak bahawa peruntukan yang terkandung dalam mana-_

mana undang-undang bertulis berkenaan dengan pelakuan
pemandu kenderaan pelancong, dipatuhi;


-----

_Rang Undang-Undang_

_(e) kehendak bahawa pemegang lesen mestilah menyimpan_

dan menunjukkan akaun, dokumen dan rekod tertentu
apabila diminta untuk pemeriksaan dan penentusahan.

(2) Pesuruhjaya boleh, pada bila-bila masa dan dari semasa ke

semasa menurut budi bicaranya, menambah, membatalkan atau
mengubah mana-mana syarat yang dilampirkan kepada sesuatu
lesen di bawah seksyen ini.

(3) Pemegang lesen, atau mana-mana orang yang menggunakan

atau menyebabkan atau membenarkan penggunaan sesuatu kenderaan
pelancongan yang berkenaan dengannya suatu lesen telah dikeluarkan
di bawah Akta ini, yang tidak mematuhi mana-mana syarat yang
dilampirkan kepada lesen itu di bawah seksyen ini adalah melakukan
suatu kesalahan dan apabila disabitkan boleh didenda tidak melebihi
sepuluh ribu ringgit atau dipenjarakan selama tempoh tidak melebihi
dua tahun atau kedua-duanya.

**Syarat-syarat berkanun lesen**

11. (1) Maka hendaklah menjadi syarat tiap-tiap lesen berkenaan
dengan kenderaan pelancongan—

_(a) bahawa kenderaan pelancongan itu disenggarakan dalam_

keadaan baik dan boleh guna sebagaimana yang ditentukan
oleh Ketua Pengarah;

_(b) bahawa apa-apa peruntukan yang terkandung dalam mana-_

mana undang-undang bertulis berkenaan dengan had
kelajuan dan berat kenderaan, dengan muatan dan tanpa
muatan, dipatuhi berhubungan dengan kenderaan
pelancongan.

(2) Pemegang lesen, atau mana-mana orang yang menggunakan

atau menyebabkan atau membenarkan penggunaan sesuatu kenderaan
yang berkenaan dengannya suatu lesen telah dikeluarkan di bawah
Akta ini, yang tidak mematuhi mana-mana syarat di bawah seksyen
ini, adalah melakukan suatu kesalahan dan apabila disabitkan boleh
didenda tidak melebihi sepuluh ribu ringgit atau dipenjarakan selama
tempoh tidak melebihi dua tahun atau kedua-duanya.


-----

_Pelesenan Kenderaan Pelancongan_

**Permohonan bagi pembaharuan lesen**

12. (1) Tertakluk kepada subseksyen (2) dan (3), mana-mana

orang yang merupakan seorang pemegang lesen yang memuaskan
hati Pesuruhjaya bahawa sejak tarikh lesen itu diberikan dia telah
menjalankan dengan sah dan secara berterusan perniagaan kenderaan
pelancongan mengikut terma-terma dan syarat-syarat lesen, hendaklah
apabila permohonan dibuat kepada Pesuruhjaya bagi pembaharuan
lesen itu, diberi keutamaan daripada semua pemohon yang lain
bagi suatu lesen untuk menjalankan perniagaan kenderaan
pelancongan yang sebahagian besarnya sama dengan perkhidmatan
yang selama ini disediakan oleh pemegang lesen itu.

(2) Sesuatu permohonan bagi pembaharuan lesen di bawah

subseksyen (1) hendaklah dibuat sekurang-kurangnya tiga puluh
hari. tetapi tidak lebih daripada enam puluh hari, sebelum tarikh
habis tempoh lesen dan permohonan itu hendaklah disertakan dengan
apa-apa dokumen dan maklumat yang dikehendaki oleh Pesuruhjaya.

(3) Fi yang ditetapkan hendaklah kena dibayar apabila

permohonan itu diluluskan.

(4) Jika tiada permohonan bagi pembaharuan lesen dikemukakan,

pemegang lesen hendaklah dalam tempoh empat belas hari dari
tarikh habis tempoh lesen mengembalikan lesen itu kepada
Pesuruhjaya.

**Permohonan bagi pengubahan**

13. Apabila pemegang lesen memohon pengubahan syarat-syarat
lesen, Pesuruhjaya boleh—

_(a) meluluskan_ permohonan itu sepenuhnya atau

sebahagiannya;

_(b) menolak permohonan itu; atau_

_(c) memerintahkan apa-apa pengubahan mana-mana syarat_

selain pengubahan yang dinyatakan dalam permohonan
itu.


-----

14 _Rang Undang-Undang_

# Perlindungan kepentingan awam

**14. Melainkan jika diperuntukkan selainnya secara nyata, tiada**
apa-apa jua dalam Akta ini boleh disifatkan memberi pemegang
lesen apa-apa hak untuk meneruskan apa-apa faedah yang timbul
daripada peruntukan-peruntukan Akta ini, atau daripada apa-apa
lesen yang diberikan atau yang disifatkan diberikan atau daripada
apa-apa syarat yang dikenakan pada mana-mana lesen itu.

BAHAGIAN III

RAYUAN

**Rayuan kepada Menteri**

15. (1) Mana-mana orang yang terkilan dengan—

_(a) keengganan Pesuruhjaya untuk melesenkan mana-mana_

kenderaan pelancongan di bawah perenggan 6(\)(c) atau
untuk membaharui mana-mana lesen sedemikian di bawah
seksyen 12;

_(b) apa-apa syarat yang dikenakan oleh Pesuruhjaya; atau_

_(c) pembatalan atau penggantungan mana-mana lesen di bawah_

seksyen 7,

boleh merayu secara bertulis kepada Menteri dalam tempoh tiga
puluh hari dari tarikh notis keengganan atau pembatalan atau
penggantungan itu disampaikan kepada orang itu.

(2) Keputusan Menteri mengenai sesuatu rayuan adalah

muktamad.

**Kesahan lesen dilanjutkan dalam rayuan yang berjaya**

**16. Walau apa pun seksyen 8, jika Menteri membenarkan**

sepenuhnya sesuatu rayuan terhadap pembatalan lesen di bawah
Akta ini, kesahan lesen itu hendaklah dilanjutkan selama suatu
tempoh yang bersamaan dengan tempoh yang lesen itu tidak
mempunyai kuat kuasa dan tempoh lanjutan itu hendaklah dimasukkan
ke dalam lesen.


-----

_Pelesenan Kenderaan Pelancongan_

**Larangan terhadap permohonan yang serupa apabila**
**permohonan terdahulu masih dalam rayuan**

17. (1) Jika sesuatu permohonan dibuat di bawah Akta ini dan
Pesuruhjaya membuat keputusan untuk menolaknya atau meluluskan
sebahagiannya sahaja dan pemohon selepas itu merayu terhadap
keputusan itu, dia tidaklah boleh kemudiannya membuat permohonan
yang serupa di bawah Akta ini berkenaan dengan kenderaan daripada
kelas dan jenis yang sama tanpa mengira bilangan kenderaan
pelancongan yang dipohon, sehingga rayuan itu telah diputuskan
atau dibereskan oleh Menteri.

(2) Sekiranya mana-mana lesen diberikan, sama ada hasil daripada

rayuan atau permohonan yang kemudian itu, atau kedua-duanya,
lesen yang diberikan sedemikian hendaklah terbatal dan tidak
mempunyai kuat kuasa.

**Penyerahan balik lesen**

18. (1) Jika sesuatu rayuan ditolak di bawah seksyen 15, pemegang

lesen hendaklah, dalam tempoh empat belas hari dari tarikh notis
penolakan rayuan itu disampaikan kepadanya, menyerahkan balik

lesennya kepada Pesuruhjaya.

(2) Mana-mana orang yang tidak menyerahkan balik lesennya

sebagaimana yang dikehendaki di bawah subseksyen (1) adalah
melakukan suatu kesalahan dan apabila disabitkan boleh didenda
tidak melebihi lima puluh ribu ringgit atau dipenjarakan selama
tempoh tidak melebihi lima tahun atau kedua-duanya.

BAHAGIAN IV

KESALAHAN DAN PENALTI

**Larangan terhadap penggunaan kenderaan pelancongan yang**
**tidak berlesen**

19. (1) Tiada seorang pun boleh menggunakan sesuatu kenderaan
motor atau menyebabkan atau membenarkan sesuatu kenderaan
motor digunakan sebagai kenderaan pelancongan melainkan jika


-----

_Rang Undang-Undang_

ada berkuat kuasa berkenaan dengan kenderaan itu suatu lesen
yang diberikan di bawah Akta ini yang membenarkan penggunaan
sedemikian, atau selain mengikut lesen itu dan apa-apa syarat yang
dikenakan padanya.

(2) Mana-mana orang yang melanggar subseksyen (1) adalah

melakukan suatu kesalahan dan apabila disabitkan boleh didenda
tidak melebihi lima puluh ribu ringgit atau dipenjarakan selama
tempoh tidak melebihi lima tahun atau kedua-duanya.

**Kesalahan berhubungan dengan lesen yang digantung**

20. Pemegang lesen yang menggunakan atau menyebabkan atau
membenarkan penggunaan sesuatu kenderaan sebagai kenderaan
pelancongan semasa lesen berkenaan dengan kenderaan itu digantung
di bawah seksyen 7 adalah melakukan suatu kesalahan dan apabila
disabitkan boleh didenda tidak melebihi lima ribu ringgit atau
dipenjarakan selama tempoh tidak melebihi satu tahun atau kedua-
duanya.

**Kepentingan pengangkutan yang lain hendaklah didedahkan**
# oleh permohon

21. (1) Tanpa menjejaskan seksyen 5, mana-mana orang yang
memohon untuk mendapatkan suatu lesen atau bagi pengubahan
apa-apa syarat lesen hendaklah mendedahkan atau menyatakan
dalam borang permohonan yang ditetapkan—

_(a) apa-apa lesen lain yang dikeluarkan kepadanya di bawah_

Akta ini atau di bawah mana-mana undang-undang bertulis
lain;

_(b) apa-apa kepentingan atau hak yang dipunyai oleh pemohon_

dalam perniagaan mana-mana orang lain yang menyediakan
kemudahan untuk membawa pelancong untuk sewa atau
upah di dalam Malaysia;

_(c) apa-apa kepentingan atau hak yang dipunyai oleh orang_

lain dalam perniagaan pemohon dan dalam hal pemohon
yang merupakan suatu syarikat, apa-apa hak yang dipunyai
oleh orang lain itu untuk menamakan mana-mana pengarah
syarikat itu.


-----

_Pelesenan Kenderaan Pelancongan_

(2) Mana-mana pemohon yang tidak mendedahkan maklumat

yang dikehendaki di bawah subseksyen (1) atau membekalkan

apa-apa maklumat yang diketahuinya adalah palsu atau tidak betul

pada keseluruhannya atau sebahagiannya, adalah melakukan suatu
kesalahan dan apabila disabitkan boleh didenda tidak melebihi
lima ribu ringgit atau dipenjarakan selama tempoh tidak melebihi
satu tahun atau kedua-duanya.

**Maklumat yang diminta oleh Pesuruhjaya daripada pemegang**
**lesen**

22. (1) Apabila diminta oleh Pesuruhjaya, maka menjadi kewajipan
tiap-tiap pemegang lesen di bawah Akta ini untuk membekalkan,
dalam tempoh masa yang ditentukan oleh Pesuruhjaya, butir-butir
mengenai—

_(a) apa-apa perjanjian atau perkiraan yang menyentuh dalam_

apa-apa hal material penyediaan kemudahan untuk
membawa pelancong untuk sewa atau upah yang akan
dibuat oleh pemegang lesen dengan mana-mana orang
lain yang akan menyediakan kemudahan-kemudahan

sedemikian, sama ada di dalam atau di luar Malaysia;

_(b) apa-apa kepentingan atau hak yang dipunyai oleh pemegang_

lesen dalam perniagaan mana-mana orang lain yang

menyediakan kemudahan untuk membawa pelancong untuk
sewa atau upah di dalam Malaysia;

_(c) apa-apa kepentingan atau hak yang dipunyai oleh mana-_

mana orang lain dalam perniagaan pemegang lesen, dan
dalam hal pemegang yang merupakan suatu syarikat, apa-
apa hak yang dipunyai oleh orang lain itu untuk menamakan
mana-mana pengarah syarikat.

(2) Mana-mana orang yang enggan atau tidak membekalkan,

dalam masa yang ditetapkan, apa-apa maklumat yang dikehendaki
dibekalkan olehnya di bawah subseksyen (1) atau membekalkan
apa-apa maklumat yang diketahuinya adalah palsu atau tidak betul
keseluruhannya atau sebahagiannya, adalah melakukan suatu
kesalahan dan apabila disabitkan boleh didenda tidak melebihi

lima ribu ringgit atau dipenjarakan selama tempoh tidak melebihi
satu tahun atau kedua-duanya.


-----

_Rang Undang-Undang_

**Pengubahan kenderaan dibenarkan**

23. (1) Pemegang lesen tidak boleh membuat apa-apa pengubahan,
selain menggantikan bahagian-bahagian, kepada struktur atau
kelengkapan tetap sesuatu kenderaan dibenarkan tanpa kelulusan

Ketua Pengarah.

(2) Mana-mana orang yang melanggar subseksyen (1) adalah

melakukan suatu kesalahan dan apabila disabitkan boleh didenda
tidak melebihi lima ribu ringgit atau dipenjarakan selama tempoh
tidak melebihi satu tahun atau kedua-duanya.

# Pindah hakmilik lesen dilarang

24. (1) Tertakluk kepada subseskyen (4), pemegang lesen tidak
boleh memindahkan hakmilik atau menyerah hak lesen kepada
mana-mana orang lain.

(2) Kecuali dengan persetujuan Pesuruhjaya terlebih dahulu,

pemegang lesen tidak boleh melantik seseorang ejen atau wakil
bagi maksud menjalankan mana-mana hak yang diberikan kepada

pemegang lesen dan tidak boleh menyebabkan atau membenarkan
mana-mana ejen atau wakil sedemikian menjalankan mana-mana
hak sedemikian.

_(3) Pemegang sesuatu lesen yang berupa untuk memindahkan_

hakmilik atau menyerah hak lesen atau menyebabkan atau

membenarkan mana-mana orang lain menggunakan sesuatu kenderaan
dibenarkan atau mengadakan perkhidmatan yang dibenarkan dalam
lesen adalah melakukan suatu kesalahan dan apabila disabitkan

boleh didenda tidak melebihi lima ribu ringgit atau dipenjarakan
selama tempoh tidak melebihi satu tahun atau kedua-duanya.

(4) Pesuruhjaya boleh membenarkan pindah hakmilik lesen jika

sesuatu syarikat yang merupakan pemegang lesen dilikuidasikan
atau seorang penerima atau pengurus dilantik berhubungan dengan

perniagaan pemegang lesen atau jika kerana apa-apa sebab
Pesuruhjaya berpuas hati bahawa tidak adil jika tidak dilakukan

sedemikian.


-----

_Pelesenan Kenderaan Pelancongan_

**Rekod dan penyata**

25. (1) Menjadi kewajipan pemegang sesuatu lesen yang diberikan
berkenaan dengan mana-mana perniagaan kenderaan pelancongan
untuk menyimpan apa-apa akaun dan rekod sebagaimana yang
ditetapkan dan untuk memberikan kepada Pesuruhjaya apa-apa
rekod, akaun, penyata kewangan dan statistik atau dokumen-dokumen
yang lain bagi apa-apa tempoh dan dengan apa-apa cara sebagaimana
yang ditetapkan, bersama-sama dengan apa-apa butir lain sebagaimana
yang dikehendaki oleh Pesuruhjaya.

(2) Menjadi kewajipan pemegang lesen itu untuk menyimpan

apa-apa rekod berhubungan dengan penggunaan kenderaan
dibenarkan sebagaimana yang ditetapkan.

(3) Pesuruhjaya atau Ketua Pengarah boleh, melalui notis bertulis,

menghendaki pemegang lesen supaya mengemukakan apa-apa rekod,
akaun, penyata kewangan dan statistik atau dokumen-dokumen
yang lain, pada bila-bila masa dan tempat, sebagaimana yang
dinyatakan dalam notis itu, dan supaya memberi Pesuruhjaya, Ketua
Pengarah, pegawai diberi kuasa atau pegawai pengangkutan jalan
kemudahan-kemudahan yang munasabah bagi meneliti dan memeriksa
rekod, akaun, penyata kewangan dan statistik atau dokumen-dokumen
yang lain itu dan memuaskan hatinya tentang kesempurnaan dan
ketepatannya.

(4) Mana-mana orang yang melanggar seksyen ini adalah

melakukan suatu kesalahan dan apabila disabitkan boleh didenda
tidak melebihi lima ribu ringgit atau dipenjarakan selama tempoh
tidak melebihi satu tahun atau kedua-duanya.

# Pernyataan palsu

26. (1) Mana-mana orang yang—

_(a) bagi maksud mendapatkan di bawah Akta ini pemberian_

apa-apa jenis atau perihalan lesen bagi dirinya atau mana-
mana orang lain atau mana-mana lesen sedemikian, atau
bagi maksud menghalang pemberian atau pengubahan
mana-mana lesen sedemikian atau mendapatkan pengenaan

apa-apa syarat atau sekatan berhubungan dengan mana-
mana lesen sedemikian, membuat apa-apa pernyataan atau


-----

_Rang Undang-Undang_

perisytiharan yang pada pengetahuannya adalah palsu
atau tidak betul, sama ada keseluruhannya atau
sebahagiannya, atau mengelirukan dalam apa-apa hal
material;

_(b) memberikan apa-apa butir berhubungan dengan sesuatu_

permohonan untuk mendapatkan lesen di bawah Akta ini
yang pada pengetahuannya adalah palsu atau mengelirukan
# dalam apa-apa hal material;

_(c) membuat apa-apa catatan dalam rekod, daftar atau dokumen_

yang lain yang dikehendaki dikeluarkan, disimpankan,
disenggarakan atau diberikan di bawah Akta ini yang
palsu atau mengelirukan dalam apa-apa hal material,

adalah melakukan suatu kesalahan dan apabila disabitkan boleh
didenda tidak melebihi lima ribu ringgit atau dipenjarakan selama
tempoh tidak melebihi satu tahun atau kedua-duanya.

(2) Dalam apa-apa pendakwaan di bawah seksyen ini, apabila

telah dibuktikan bahawa apa-apa permohonan, butir, penyata, akaun,
dokumen atau pernyataan bertulis adalah palsu atau tidak betul
keseluruhannya atau sebahagiannya atau mengelirukan dalam apa-

apa hal material, maka hendaklah dianggap, sehingga dibuktikan
sebaliknya, bahawa permohonan, butir, penyata, akaun, dokumen

atau pernyataan bertulis itu adalah palsu atau tidak betul atau

menge/irukan dalam apa-apa hal material, mengikut mana-mana
yang berkenaan, pada pengetahuan orang yang menandatangani,
menghantar atau menyediakannya.

(3) Mana-mana orang yang—

_(a) memalsukan, mengubah, mengganggu, merosakkan,_

mencacatkan atau menggunakan, atau meminjamkan kepada
atau membenar untuk digunakan oleh mana-mana orang
lain, apa-apa tanda, plat atau dokumen yang dikehendaki
oleh Akta ini supaya dibawa di atas atau dipamerkan
pada kenderaan pelancongan atau pada lesen;

_(b) membuat atau mempunyai dalam miliknya apa-apa tanda,_

plat atau dokumen yang hampir-hampir menyerupai apa-
apa tanda, plat atau dokumen sedemikian dengan tujuan
untuk memperdaya;


-----

_Pelesenan Kenderaan Pelancongan_ 21

_(c) mengubah apa-apa catatan yang dibuat dalam sesuatu_

daftar, lesen atau dokumen lain yang dikeluarkan atau
disimpan di bawah Akta ini;

_(d) mempamerkan pada mana-mana kenderaan motor apa-_

apa lesen atau tanda pengenalan, plat atau dokumen yang
telah diubah, diganggu, dirosakkan, dicacatkan atau
ditambah, atau apa-apa tiruan bagi sesuatu lesen, tanda,
plat atau dokumen yang dikehendaki di bawah Akta ini
supaya dibawa di atas atau dipamerkan pada sesuatu
kenderaan pelancongan;

_(e) mempamerkan pada mana-mana kenderaan motor apa-_

apa lesen atau tanda pengenalan, plat atau dokumen yang
melambangkan kenderaan pelancongan yang bukan
kepunyaan kenderaan motor itu;

_(f) menyediakan atau menyenggarakan atau membenarkan_

penyediaan atau penyenggaraan rekod-rekod palsu yang
tidak dikehendaki disenggarakan di bawah Akta ini; atau

_(g) memalsukan atau membenarkan pemalsuan rekod-rekod_

yang dikehendaki diberikan di bawah Akta ini,

adalah melakukan suatu kesalahan dan apabila disabitkan boleh
didenda tidak melebihi lima ribu ringgit atau dipenjarakan selama
tempoh tidak melebihi satu tahun atau kedua-duanya.

(4) Walau apa pun perenggan (3)(d), seseorang tidak boleh didapati

bersalah atas suatu kesalahan jika dia membuktikan bahawa dia
telah bertindak dengan suci hati dan tidak mempunyai alasan yang
munasabah untuk menganggap bahawa lesen atau tanda pengenalan,
plat atau dokumen itu telah diubah, diganggu, dirosakkan, dicacatkan
atau ditambah, atau bahawa lesen, tanda, plat atau dokumen itu
ialah lesen, tanda, plat atau dokumen tiruan.

(5) Jika mana-mana pegawai polis atau pegawai pengangkutan

jalan mempunyai sebab yang munasabah untuk mempercayai bahawa

sesuatu dokumen yang dibawa di dalam sesuatu kenderaan
pelancongan atau apa-apa lesen atau rekod atau dokumen lain
yang dikemukakan kepadanya oleh pemandu atau orang yang
bertanggungjawab bagi sesuatu kenderaan pelancongan menurut


-----

_Rang Undang-Undang_

Akta ini, ialah dokumen yang berhubungan dengannya suatu
kesalahan telah dilakukan di bawah seksyen ini, pegawai polis
atau pegawai pengangkutan jalan itu boleh menyita dokumen, lesen
atau rekod itu.

(6) Bagi maksud seksyen ini, "dokumen" termasuklah lencana

dan "menyita" termasuklah "menanggalkan daripada kenderaan
itu".

**Liabiliti pemunya berdaftar dan orang lain**

27. (1) Bagi maksud apa-apa pendakwaan atau prosiding di bawah
Akta ini, pemunya berdaftar sesuatu kenderaan pelancongan
hendaklah disifatkan sebagai pemunya kenderaan pelancongan itu.

(2) Mana-mana orang yang pada masa pelakuan kesalahan di

bawah Akta ini oleh mana-mana pertubuhan perbadanan merupakan
pengarah, pengurus besar, pengurus, setiausaha atau pegawai

seumpama yang lain pertubuhan perbadanan itu, atau berupa bertindak
atas mana-mana sifat sedemikian, hendaklah disifatkan telah
melakukan kesalahan itu melainkan jika dia membuktikan bahawa
kesalahan itu dilakukan tanpa pengetahuannya atau bahawa dia
telah mengambil langkah-langkah yang munasabah untuk mencegah
pelakuan kesalahan itu.

(3) Melainkan jika diperuntukkan selainnya secara nyata, apa-

apa perbuatan atau peninggalan oleh mana-mana pengkhidmat,
ejen atau pekongsi pemunya sesuatu kenderaan pelancongan
hendaklah, bagi maksud apa-apa pendakwaan atau presiding di
bawah Akta ini, disifatkan sebagai perbuatan atau peninggalan
pemunya, melainkan jika dia memuaskan hati mahkamah bahawa

dia telah mengambil segala langkah dan pencegahan yang munasabah
untuk mencegah perbuatan atau peninggalan itu.

(4) Sekiranya apa-apa perbuatan atau peninggalan oleh mana-

mana pengkhidmat, ejen atau pekongsi pemunya sesuatu kenderaan
pelancongan boleh menjadi suatu kesalahan di bawah Akta ini jika
dilakukan oleh pemunya, pengkhidmat, ejen atau pekongsi itu
adalah juga melakukan kesalahan itu.


-----

_Pelesenan Kenderaan Pelancongan_

**Kuasa polis da Jam penyiasatan**

28. Tiap-tiap pegawai polis yang membuat penyiasatan di bawah
Akta ini boleh menjalankan apa-apa atau segala kuasa khas yang
berhubungan dengan penyiasatan polis dalam kes-kes boleh tangkap
yang diberikan kepada pegawai polis itu di bawah Bab XIII Kanun
Tatacara Jenayah [ A k t a 593] dan seksyen 112 hingga 114 Kanun
itu hendaklah terpakai bagi pernyataan yang dibuat oleh orang
yang diperiksa dalam perjalanan penyiasatan itu.

**Kuasa pegawai pengangkutan jalan dalam penyiasatan**

29. (1) Tiap-tiap pegawai pengangkutan jalan yang membuat sesuatu
penyiasatan di bawah Akta ini adalah mempunyai kuasa untuk
mendapatkan maklumat, sama ada secara lisan atau bertulis, daripada
mana-mana orang yang dijangka mengetahui fakta dan hal keadaan
kes yang di bawah siasatan itu.

(2) Mana-mana orang yang, apabila dikehendaki oleh seseorang

pegawai pengangkutan jalan supaya memberikan maklumat di bawah
seksyen ini, enggan mematuhi permintaan itu atau menyatakan
sebagai benar apa-apa maklumat yang diketahuinya atau dia
mempunyai sebab untuk mempercayai sebagai palsu, adalah
melakukan suatu kesalahan dan apabila disabitkan boleh didenda
tidak melebihi lima ribu ringgit atau dipenjarakan selama tempoh
tidak melebihi satu tahun atau kedua-duanya.

(3) Apabila apa-apa maklumat yang diberikan kepada seseorang

pegawai pengangkutan jalan dibuktikan sebagai tidak benar atau
tidak betul keseluruhannya atau sebahagiannya, tidaklah boleh
menjadi pembelaan untuk mengatakan bahawa maklumat itu atau
mana-mana bahagiannya telah disalahtafsirkan, atau diberikan dengan
tidak sengaja atau tanpa niat jenayah atau tipuan.

**Pemulaan pendakwaan**

30. Tiada pendakwaan berkenaan dengan sesuatu kesalahan di
bawah Akta ini boleh dimulakan kecuali oleh atau dengan keizinan
bertulis Pendakwa Raya.


-----

_Rang Undang-Undang_

**Bidang kuasa membicarakan kesalahan**

**31. Walau apa pun mana-mana undang-undang bertulis yang**
bertentangan, suatu Mahkamah Majistret Kelas Pertama hendaklah
mempunyai bidang kuasa membicarakan apa-apa kesalahan di bawah
Akta ini dan boleh menjatuhkan hukuman penuh bagi apa-apa
# kesalahan sedemikian.

**Peruntukan tentang keterangan**

32. (1) Salinan sesuatu lesen, yang ditentusahkan oleh Pesuruhjaya
sebagai suatu salinan benar lesen itu, boleh diterima sebagai
keterangan bagi semua maksud yang baginya salinan asal salinan
itu akan diterima sekiranya salinan asal itu telah dikemukakan dan
diterima sebagai keterangan, tanpa bukti tanda tangan atau kuasa
orang yang menandatangani lesen atau salinan itu.

(2) Jika dalam mana-mana presiding bagi sesuatu kesalahan di

bawah Akta ini perlu dibuktikan bahawa mana-mana orang ialah,
atau bukan, pemegang sesuatu lesen, suatu perakuan yang berupa
ditandatangani oleh Pesuruhjaya dan menentusahkan bahawa
seseorang itu ialah atau bukan, pemegang lesen, boleh diterima
sebagai keterangan, dan hendaklah menjadi bukti prima facie
mengenai fakta yang ditentusahkan dalam perakuan itu, tanpa bukti
mengenai tandatangan Pesuruhjaya bagi perakuan itu.

# Anggapan

33. Dalam mana-mana prosiding bagi sesuatu kesalahan di bawah
Akta ini, setakat yang perlu untuk membuktikan kesalahan yang
# dipertuduhkan, maka hendaklah dianggap sehingga dibuktikan

selainnya—

_(a) bahawa apa-apa pembawaan pelancong di dalam sesuatu_

kenderaan pelancongan adalah untuk sewa atau upah;

_(b) bahawa pelancong yang dibawa di dalam sesuatu kenderaan_

pelancongan dibawa sebagai balasan bagi satu bayaran
atau bayaran yang berasingan yang dibuat oleh mereka;


-----

_Pelesenan Kenderaan Pelancongan_

_(c) bahawa sesuatu kenderaan bukanlah suatu kenderaan_

dibenarkan di bawah Akta ini;

_(d) bahawa seseorang bukanlah pemegang sesuatu lesen_

berkenaan dengan sesuatu kenderaan pelancongan;

_(e) bahawa seseorang bukanlah pemegang sesuatu lesen yang_

membenarkannya untuk mengadakan apa-apa perkhidmatan
tertentu;

_(f) bahawa seseorang bukanlah pemegang sesuatu lesen yang_

dikeluarkan di bawah seksyen 9;

_(g) bahawa seseorang ialah pemunya sesuatu kenderaan_

pelancongan; atau

_(h) bahawa seseorang ialah pemegang sesuatu lesen._

**Penyampaian pemberitahuan atau dokumen**

34. (1) Apa-apa pemberitahuan atau dokumen yang dikehendaki
diberikan atau disampaikan di bawah Akta ini boleh dihantarkan
melalui pos berdaftar bayar dahulu kepada orang yang kepadanya
atau yang ke atasnya suatu pemberitahuan atau dokumen dikehendaki
di berikan atau disampaikan.

(2) Jika sesuatu pemberitahuan atau dokumen disampaikan melalui

pos berdaftar bayar dahulu, pemberitahuan atau dokumen itu
hendaklah disifatkan telah disampaikan pada hari yang berikutan
dengan hari yang pemberitahuan atau dokumen itu sepatutnya diterima
dalam perjalanan biasa pos, jika pemberitahuan atau dokumen itu
dialamatkan—

_(a) dalam hal sesuatu syarikat yang diperbadankan di Malaysia,_

kepada pejabat berdaftar syarikat itu;

_(b) dalam hal sesuatu syarikat yang diperbadankan di luar_

Malaysia, sama ada kepada individu yang diberi kuasa
untuk menerima penyampaian proses di bawah Akta
Syarikat 1965, di alamat yang difailkan dengan Pendaftar
Syarikat atau kepada pejabat berdaftar syarikat itu, di
mana jua letaknya.

(3) Jika orang yang kepadanya telah dialamatkan suatu surat

berdaftar yang mengandungi apa-apa notis yang boleh diberikan
di bawah peruntukan Akta ini diberitahu hakikat bahawa terdapat


-----

_Rang Undang-Undang_

suatu surat berdaftar yang sedang menunggu untuk dipungut olehnya
di pejabat pos, dan orang itu enggan atau mengabaikan untuk
mengambil surat berdaftar itu, notis itu hendaklah disifatkan telah
disampaikan kepadanya pada tarikh yang dia diberitahu.

**Kuasa untuk mengkompaun**

35. (1) Mana-mana pegawai yang berikut boleh mengkompaun
apa-apa kesalahan di bawah Akta ini yang ditetapkan sebagai suatu
kesalahan boleh kompaun dengan mengutip daripada orang yang
dengan munasabahnya disyaki telah melakukan kesalahan itu
sejumlah wang yang tidak melebihi lima ratus ringgit;

_(a) Ketua Pegawai Polis atau mana-mana pegawai polis yang_

berpangkat tidak rendah daripada Inspektor yang diberi
kuasa dengan khusus secara bertulis dengan nama atau

jawatan bagi maksud itu oleh Menteri yang

dipertanggungkan dengan tanggungjawab bagi polis;

_(b) Ketua Pengarah atau mana-mana pegawai pengangkutan_

jalan yang diberi kuasa dengan khusus secara bertulis

dengan nama atau jawatan bagi maksud itu oleh Ketua
Pengarah; atau

_(c) Pesuruhjaya Pelancongan atau mana-mana pegawai diberi_

kuasa.

(2) Sesuatu tawaran di bawah subseksyen (1) boleh dibuat pada

bila-bila masa selepas kesalahan dilakukan tetapi sebelum apa-apa
pendakwaan baginya dimulakan.

(3) Jika amaun yang dinyatakan dalam tawaran itu tidak dibayar

dalam masa yang dinyatakan dalam tawaran itu, atau dalam tempoh
lanjutan yang diberikan oleh pegawai yang membuat tawaran itu
atau mana-mana pegawai yang disebut dalam perenggan yang sama
dalam subseksyen (1) sebagaimana pegawai itu, pendakwaan bagi
kesalahan itu boleh dimulakan pada bila-bila masa selepas itu
terhadap orang yang kepadanya tawaran itu dibuat.

(4) Apabila sesuatu kesalahan telah dikompaun di bawah

subseksyen (1), tiada pendakwaan boleh dimulakan selepas itu
berkenaan dengan kesalahan itu terhadap orang yang kepadanya
tawaran untuk mengkompaun telah dibuat.


-----

_Pelesenan Kenderaan Pelancongan_

# Pegawai-pegawai yang tidak memakai pakaian seragam
**hendaklah mengemukakan kad pengenalan**

**36. (1) Tiap-tiap pegawai polis dan pegawai pengangkutan jalan,**

jika tidak berpakaian seragam apabila bertindak terhadap mana-

mana orang di bawah Akta ini, hendaklah apabila diminta,
mengisytiharkan jawatannya dan mengemukakan kepada orang yang

terhadapnya dia bertindak apa-apa dokumen yang membuktikan
identitinya sebagaimana yang diarahkan oleh Ketua Pegawai Polis,
dalam hal seorang pegawai polis, atau sebagaimana yang diarahkan
oleh Ketua Pengarah, dalam hal seorang pegawai pengangkutan

jalan, supaya dibawa oleh pegawai polis atau pegawai pengangkutan
jalan itu masing-masing.

(2) Tidaklah menjadi suatu kesalahan bagi mana-mana orang

untuk enggan mematuhi apa-apa kehendak, permintaan atau perintah
yang dibuat oleh mana-mana pegawai polis atau pegawai
pengangkutan jalan yang tidak berpakaian seragam jika pegawai
polis atau pegawai pengangkutan jalan itu enggan mengisytiharkan

jawatannya dan mengemukakan dokumen pengenalannya apabila

diminta oleh orang itu.

BAHAGIAN V

PELBAGAI

# Penyitaan

37. (1) Seseorang pegawai pengangkutan jalan atau pegawai polis
yang berpangkat tidak rendah daripada Inspektor boleh menyita
mana-mana kenderaan motor di mana-mana tempat jika apa-apa
kesalahan terhadap seksyen 20 telah dilakukan atau jika dia
mempunyai sebab yang munasabah untuk mengesyaki bahawa apa-
apa kesalahan sedemikian telah dilakukan berkenaan dengan
kenderaan motor itu.

(2) Jika mana-mana kenderaan motor telah disita di bawah

subseksyen (1), seseorang pegawai pengangkutan jalan atau pegawai
polis yang berpangkat tidak rendah daripada Inspektor boleh, menurut
budi bicaranya, mengembalikan buat sementara kenderaan itu kepada
pemunya kenderaan itu, apabila jaminan yang memuaskan hati
pegawai itu diberikan bahawa kenderaan itu akan diserahkan balik
kepadanya apabila dituntut.


-----

_Rang Undang-Undang_

(3) Sesuatu perintah bagi pelucuthakan atau pelepasan mana-

mana kenderaan motor yang disita di bawah subseksyen (1) hendaklah
dibuat oleh mahkamah yang di hadapannya pendakwaan mengenai
pelucuthakan atau pelepasan itu telah diadakan.

(4) Sesuatu perintah bagi pelucuthakan sesuatu kenderaan di

bawah subseksyen (3) hendaklah dibuat jika dibuktikan sehingga
memuaskan hati mahkamah bahawa suatu kesalahan terhadap Akta
ini telah dilakukan dan bahawa kenderaan itu ialah hal perkara
kesalahan itu, walaupun tiada seorang pun telah disabitkan atas
kesalahan sedemikian.

(5) Jika tiada pendakwaan berkenaan dengan mana-mana

kenderaan motor yang disita di bawah subseksyen (1), kenderaan
itu hendaklah dilepaskan apabila habis tempoh satu bulan kalendar
dari tarikh penyitaan melainkan jika kenderaan itu telah dilepaskan
terlebih dahulu.

# Pentaksahan kontrak

38. Apa-apa kontrak untuk membawa seseorang pelancong dalam
sesuatu kenderaan pelancongan adalah tidak sah setakat yang kontrak
itu berupa menyangkal atau mengehadkan liabiliti mana-mana orang
berkenaan dengan apa-apa tuntutan yang mungkin sebaliknya dibuat
secara sah terhadap orang itu berkenaan dengan kematian atau
kecederaan badan kepada pelancong semasa dibawa di dalam,
memasuki atau turun daripada kenderaan itu, atau berupa mengenakan
apa-apa syarat berkenaan dengan penguatkuasaan apa-apa liabiliti
sedemikian.

**Peraturan-peraturan**

39. (1) Menteri boleh membuat peraturan-peraturan bagi
melaksanakan peruntukan Akta ini dengan lebih lanjut, lebih baik
dan lebih mudah, dan tanpa menjejaskan keluasan peruntukan ini,

Menteri boleh membuat peraturan-peraturan bagi—

_(a) penetapan dokumen-dokumen dan maklumat yang_

hendaklah menyertai apa-apa permohonan bagi sesuatu
lesen;


-----

_Pelesenan Kenderaan Pelancongan_

_(b) tatacara bagi permohonan dan penentuan persoalan-_

persoalan berkaitan dengan pemberian, pengubahan,
penyerahan, penggantungan dan pembatalan lesen dan
syarat-syarat yang dikenakan pada lesen, dan berkaitan
dengan rayuan;

_(c) pemberian lesen dan pengeluaran salinan lesen dalam hal_

lesen yang hilang atau musnah;

_(d) kesalahan yang boleh dikompaun dan tatacara bagi_

pengkompaunan kesalahan itu;

_(e) fi yang kena dibayar, cara pembayaran dan orang yang_

kena membayar fi, pengecualian mana-mana orang atau
golongan orang atau kelas syarikat daripada pembayaran
fi sedemikian, atau pengurangan fi sedemikian;

_(f) jagaan lesen, pengemukaan, pengembalian, penyerahan_

balik dan pembatalan lesen atas penamatan, penggantungan,
pembatalan atau pengubahan syarat-syarat lesen dan jagaan,
pengemukaan, pengembalian dan penghapusan dokumen;

_(g) bentuk daftar dan rekod-rekod lain yang akan disimpan_

dan disenggarakan oleh Pesuruhjaya, peruntukan bagi
pembukaan, penyenggaraan dan penutupan daftar dan
rekod-rekod lain itu, peruntukan bagi pemeriksaan dan
pengambilan cabutan daripada daftar atau rekod dan
pembekalan salinan daftar atau rekod dan fi yang kena
dibayar bagi pemeriksaan, cabutan dan salinan sedemikian
masing-masing;

_(h) pemberitahuan kepada Ketua Pengarah atau Pesuruhjaya_

mengenai kenderaan pelancongan yang telah terhenti

daripada digunakan di bawah suatu lesen yang diberikan
di bawah Akta ini;

_(i) rekod-rekod yang hendaklah disimpan oleh pemegang_

lesen dan pemandu kenderaan dibenarkan dan penyata-
penyata yang hendaklah dibuat;

_(j) menetapkan penalti (yang tidak melebihi penalti yang_

dinyatakan oleh seksyen 119 Akta Pengangkutan Jalan

1987) bagi apa-apa pelanggaran mana-mana peraturan

yang dibuat di bawah Akta ini;


-----

_Rang Undang-Undang_

_(k) cara yang mengikutnya kenderaan pelancongan akan dikenal_

pasti sebagai kenderaan dibenarkan, sama ada melalui
plat, tanda dan selainnya, dan memperuntukkan perkataan,
huruf, nombor, warna atau tanda pengenalan yang berbeza
untuk dilekatkan atau tidak dilekatkan pada kenderaan
dibenarkan;

_(l) jagaan selamat atau pelupusan apa-apa harta yang dengan_

tidak sengaja ditinggalkan di dalam sesuatu kenderaan
pelancongan dan penetapan bayaran yang dibuat berkenaan
dengan jagaan sedemikian;

(2) Menteri boleh membuat peraturan-peraturan yang berlainan

berkenaan dengan kelas atau perihalan kenderaan dibenarkan yang
berlainan dan berkenaan dengan kelas dan perihalan kenderaan

dibenarkan yang sama dalam hal keadaan yang berlainan.

# Peralihan dan kecualian
 40. (1) Semua perundangan subsidiari yang berhubungan dengan
pelesenan kenderaan pelancongan yang dibuat di bawah Akta
Lembaga Pelesenan Kenderaan Perdagangan 1987 [Akta 334]
hendaklah disifatkan telah dibuat di bawah Akta ini dan hendaklah
terus berkuat kuasa sehingga dipinda atau dibatalkan di bawah

Akta ini.

(2) Apa-apa lesen, permit atau dokumen lain yang berkenaan

dengan sesuatu kenderaan pelancongan, atau apa-apa pengurangan
fi atau apa-apa pengecualian yang dikeluarkan atau diberikan di
bawah Akta Lembaga Pelesenan Kenderaan Perdagangan 1987

dan berkuat kuasa sebaik sebelum mula berkuat kuasa Akta ini,
hendaklah, setakat yang pemberian atau pengeluarannya itu tidak
tak selaras dengan Akta ini, terus berkuat kuasa sehingga habis
tempoh, atau diubah, dipinda, digantung atau dibatalkan di bawah
Akta ini.

(3) Jika sesuatu permohonan bagi pemberian sesuatu lesen

berkenaan dengan kenderaan pelancongan telah dibuat sebelum
tarikh mula berkuatkuasanya Akta ini dan masih belum selesai

sebaik sebelum tarikh itu, permohonan itu hendaklah diputuskan
dan diteruskan di bawah Akta Lembaga Pelesenan Kenderaan
Perdagangan 1987 oleh Lembaga yang ditubuhkan di bawah Akta
itu tertakluk kepada apa-apa ubahsuaian terhadap permohonan yang


-----

_Pelesenan Kenderaan Pelancongan_

dibuat itu untuk menyelaraskannya dengan peruntukan-peruntukan
Akta ini, dan tertakluk kepada apa-apa arahan yang diberikan oleh
Lembaga itu berkenaan dengan penerusan prosiding atas permohonan
sedemikian.

(4) Jika apa-apa rayuan berkenaan dengan keputusan yang dibuat

di bawah Akta Lembaga Pelesenan Kenderaan Perdagangan 1987
masih belum selesai sebelum apa-apa hak untuk merayu berkenaan
dengan keputusan itu terakru, prosiding berkenaan dengan rayuan
itu atau berkenaan dengan apa-apa rayuan di bawah hak untuk
merayu yang terakru, boleh diteruskan atau dimulakan di bawah
Akta itu, seolah-olah Akta ini telah tidak diperbuat

**Kuasa Menteri untuk membuat peruntukan tambahan, dsb.**

**41. (1) Menteri boleh, melalui peraturan-peraturan, membuat apa-**
apa peruntukan yang difikirkannya perlu atau suaimanfaat bagi
maksud menghapuskan apa-apa kesulitan yang disebabkan oleh
mula berkuatkuasanya Akta ini, dan peraturan-peraturan sedemikian
bolehlah dibuat supaya berkuat kuasa mulai dari mula
berkuatkuasanya Akta ini.

(2) Kuasa Menteri di bawah subseksyen (1) tidak boleh dijalankan

selepas tempoh tiga tahun dari mula berkuatkuasanya Akta ini.

HURAIAN

Akta Pelesenan Kenderaan Pelancongan 1999 ("Akta") yang dicadangkan bertujuan
mengadakan peruntukan bagi pelesenan dan pengawalseliaan kenderaan
pelancongan. Buat masa ini, undang-undang yang mengawal pelesenan dan
pengawalseliaan kenderaan pelancongan adalah di bawah Akta Lembaga Pelesenan
Kenderaan Perdagangan 1987 ("Akta 1987"). Kerajaan berpendapat bahawa
pelesenan dan pengawalseliaan kenderaan pelancongan patut diletakkan di bawah
bidang kuasa Kementerian Kebudayaan, Kesenian dan Pelancongan. Oleh yang
demikian adafah suaimanfaat suatu Akta yang berasingan diperbuat bagi maksud
itu.

2. Pada amnya, peruntukan Akta 1987 tentang kenderaan-kenderaan pelancongan

dikekalkan. Walau bagaimanapun, beberapa ubahsuaian telah dibuat untuk
memenuhi keperluan industri pelancongan.


-----

_Rang_ _Undang-Undang_

3. Bahagian I mengandungi perkara-perkara permulaan.

_Fasal 1 mengandungi tajuk ringkas dan peruntukan mengenai pemakaian dan_

mula berkuatkuasanya Akta yang dicadangkan. Fasal 2 mentakrifkan beberapa
perkataan dan ungkapan yang digunakan dalam Akta yang dicadangkan. Fasal
_3 memperkatakan pewakilan kuasa dan fungsi Pesuruhjaya Pelancongan._

4. Bahagian II memperkatakan pelesenan kenderaan pelancongan.

_Fasal 4 bertujuan melarang mana-mana orang daripada menjalankan atau_

mengendalikan perniagaan kenderaan pelancongan, iaitu perniagaan mengendalikan
atau menyewakan bas persiaran atau kereta sewa dan pandu untuk membawa
pelancong, melainkan jika orang itu dilesenkan di bawah Akta yang dicadangkan.
_Fasal 5 memperkatakan permohonan bagi lesen untuk menjalankan atau_
mengendalikan perniagaan kenderaan pelancongan, manakala fasal 6 memberi
Pesuruhjaya kuasa untuk memberikan atau enggan memberikan lesen. Fasal 7
bertujuan memberi Pesuruhjaya kuasa untuk membatalkan mana-mana lesen
atas alasan yang dinyatakan dalam subfasal 7(1}. Fasal 8 memperuntukkan
bahawa sesuatu lesen adalah sah selama tempoh tidak melebihi tiga tahun dan

_fasal 9 mengadakan peruntukan bagi pengeluaran lesen jangka pendek. Fasal_

_10 menetapkan syarat-syarat yang boleh dikenakan oleh Pesuruhjaya pada mana-_
mana lesen dan syarat-syarat itu boleh ditambah, dibatalkan atau diubah oleh
Pesuruhjaya. Syarat-syarat berkanun yang terpakai bagi tiap-tiap lesen terdapat
dalam fasal 11. Fasal 12 bertujuan mengadakan peruntukan bagi pembaharuan
lesen.

5. Bahagian III mengadakan peruntukan bagi rayuan.

_Fasal 15 mengadakan peruntukan bagi hak untuk merayu bagi seseorang_

yang terkilan dengan keengganan Pesuruhjaya untuk mengeluarkan atau
memperbaharui mana-mana lesen, apa-apa syarat yang dikenakan oleh Pesuruhjaya
atau pembatalan mana-mana lesen sedemikian. Fasal 17 melarang seseorang
yang rayuannya masih belum selesai daripada membuat permohonan yang serupa
berkenaan dengan kenderaan daripada kelas yang sama. Sesuatu lesen yang
diberikan hasil daripada rayuan atau permohonan kemudian itu adalah terbatal.
_Fasal 18 mengadakan peruntukan bagi penyerahan balik lesen apabila rayuan_
ditolak.

6. Bahagian IV memperkatakan kesalahan dan penalti.

_Fasal 19 melarang penggunaan kenderaan pelancongan yang tidak berlesen_

manakala fasal 20 bertujuan melarang penggunaan kenderaan pelancongan jika
lesen berkenaan dengan kenderaan pelancongan itu telah digantung. Fasal 21
menghendaki pemohon bagi sesuatu lesen atau bagi pengubahan sesuatu lesen
atau mana-mana syarat lesen supaya mendedahkan kepentingan pengangkutan
yang lain yang mungkin dipunyai oleh pemohon itu. Pemegang lesen adalah
dikehendaki di bawah fasal 22 untuk membekalkan apa-apa maklumat yang
dikehendaki oleh Pesuruhjaya. Fasal 23 memperuntukkan bahawa tiada pengubahan
boleh dibuat pada struktur atau kelengkapan tetap sesuatu kenderaan dibenarkan
tanpa kelulusan Ketua Pengarah bagi Pengangkutan Jalan. Fasal 24 melarang
pindah hakmilik atau penyerahakan lesen yang diberikan di bawah Akta yang


-----

_Pelesenan Kenderaan Pelancongan_

dicadangkan. Fasal 25 mengenakan kewajipan ke atas pemegang lesen untuk
menyimpan rekod dan akaun berkenaan dengan lesen dan untuk memberi
Pesuruhjaya apa-apa rekod, akaun, penyata kewangan dan statistik atau dokumen-
dokumen lain sebagaimana yang dikehendaki. Fasal 26 menyatakan kesalahan
berhubungan dengan pernyataan palsu manakala fasal 27 menyatakan liabiliti
pemunya berdaftar kenderaan pelancongan. Fasal 30 memperuntukkan bahawa
pendakwaan bagi sesuatu kesalahan di bawah Akta yang dicadangkan hanya
boleh dimulakan oleh atau dengan keizinan bertulis Pendakwa Raya. Fasal 31
memberi bidang kuasa kepada Majistret Kelas Pertama untuk mengenakan hukuman
maksimum sebagaimana yang dicadangkan di bawah Akta ini walaupun subseksyen
87( 1) Akta Mahkamah Rendah 1948 ("Akta 92") membenarkan seseorang Majistret
memberikan hukuman denda yang tidak melebihi sepuluh ribu ringgit dan hukuman
penjara selama tempoh yang tidak melebihi lima tahun.

7. Bahagian V mengandungi perkara-perkara pelbagai seperti penyitaan kenderaan

pelancongan, pentaksahan kontrak, kuasa Menteri untuk membuat peraturan-
peraturan dan peruntukan peralihan dan kecualian.

**_IMPLIKASl_** _KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang amaunnya belum dapat ditentukan sekarang ini.

[PN(U[2]}2077]


-----

