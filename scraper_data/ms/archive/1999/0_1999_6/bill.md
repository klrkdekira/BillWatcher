---
Year: 1999
Bill: D.R.07/1999 - Rang Undang-Undang Penilai, Pentaksir dan Ejen Harta-Tanah (Pindaan) 1999 (Lulus)
Title: D.R.07/1999 - Rang Undang-Undang Penilai, Pentaksir dan Ejen Harta-Tanah (Pindaan) 1999 (Lulus)
Download URL: https://www.parlimen.gov.my/files/billindex/pdf/1999/DR071999.pdf
URL: https://www.parlimen.gov.my/files/billindex/pdf/1999/DR071999.pdf
---
---
Reading:
D.R.07/1999
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 7/99**

**Naskhah Sahih—Bahasa Kebangsaan**

**RANG UNDANG-UNDANG**

_b e r n a m a_

Suatu Akta untuk meminda Akta Penilai, Pentaksir dan Ejen Harta-
Tanah 1981.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

1. (1) Akta ini bolehlah dinamakan Akta Penilai, Pentaksir dan
Ejen Harta-Tanah (Pindaan) 1999.

(2) Akta ini hendaklah mula berkuat kuasa pada tarikh yang
ditetapkan oleh Menteri melalui pemberitahuan dalam Warta.

**Pindaan seksyen 4**

2. Akta Penilai, Pentaksir dan Ejen Harta-Tanah 1981[Akta 242],
yang disebut "Akta ibu" dalam Akta ini, dipinda dalam seksyen
4—

_(a) dalam subseksyen (1)—_

(i) dengan menggantikan perenggan (b) dengan
perenggan yang berikut:

_"(b) memungut dan menyusun kumpul—_

(i) apa-apa maklumat yang didapati perlu
oleh Ketua Pengarah untuk membantu
pegawai-pegawai dan penilai-penilai
dalam membuat penilaian; dan


-----

_Rang Undang-Undang_

(ii) apa-apa maklumat yang didapati perlu
oleh Ketua Pengarah mengenai segala
atau apa-apa perkara yang berkaitan
dengan harta;";

(ii) dengan memotong perkataan "dan" di hujung
perenggan (ba) dan

(iii) dengan memasukkan selepas perenggan (ba)
perenggan yang berikut:

"(bb) memberikan maklumat dan nasihat kepada
Kerajaan dan mana-mana Kerajaan Negeri
atau mana-mana orang mengenai perkara
yang berkaitan dengan harta;

_(bc) mengadakan perkhidmatan pendidikan,_
perkhidmatan latihan, perkhidmatan
penyelidikan dan perkhidmatan lain yang
berhubung dengan fungsi Ketua Pengarah
di bawah Akta ini kepada Kerajaan dan
mana-mana Kerajaan Negeri atau mana-
mana orang; dan";

_(b) dengan menggantikan subseksyen (3) dengan subseksyen_
yang berikut:

"(3) Berkenaan dengan perenggan (b) dan (bb)
subseksyen (1), Ketua Pengarah boleh, kecuali jika
maklumat itu diklasifikasikan sebagai sulit oleh atau
bagi pihak Kerajaan atau mana-mana Kerajaan Negeri,
menurut budi bicaranya memberi mana-mana orang
atau golongan orang apa-apa maklumat yang dipungut
atau disusun kumpul olehnya apabila dibayar fi atau
caj yang ditetapkan oleh Menteri."; dan

_(c) dengan memasukkan selepas subseksyen (3) subseksyen_
yang berikut:

"(3A) Maklumat yang diberikan di bawah subseksyen
(3) boleh termasuk—

_(a) butir-butir mengenai mana-mana penjualan atau_
pindah milik tanah, bangunan dan apa-apa
kepentingan mengenainya;


-----

_Penilai, Pentaksir dan Ejen Harta-Tanah_ 3

_(Pindaan)_

_(b) maklumat mengenai kedudukan perbekalan dan_

permintaan mengenai harta;

_(c) maklumat mengenai ketersediaan sumber_

pembiayaan bagi pembelian atau pemajuan
harta;

_(d) maklumat mengenai pergerakan harga harta_

dan sewa harta;

_(e) maklumat mengenai pemajuan harta (termasuk_

kos pemajuan), pelaburan harta dan pengurusan
harta dalam segala atau mana-mana sektor
pasaran harta; dan

_(f) maklumat yang perlu bagi pemajuan indeks_

pasaran harta dan indeks kos.".

**Pindaan seksyen 5**

3. Seksyen 5 Akta ibu dipinda-

_(a) dalam subseksyen (1)-_

(i) dalam perenggan ( a ) , dengan menggantikan

perkataan "apa-apa kerja yang dijalankan olehnya
mengikut" dengan perkataan "menjalankan fungsi
Ketua Pengarah di bawah";

(ii) dalam perenggan (b), dengan menggantikan

perkataan "kerjanya" dengan perkataan "fungsinya
di bawah Akta ini"; dan

(iii) dalam perenggan (c), dengan menggantikan

perkataan "kerja itu" dengan perkataan

"menjalankan fungsinya di bawah Akta ini"; dan

_(b) dalam subseksyen (2), dengan menggantikan perkataan_

"kerjanya" dengan perkataan "fungsinya di bawah Akta
ini".


-----

_Rang Undang-Undang_

**Pindaan seksyen 6**

4. Seksyen 6 Akta ibu dipinda—

_(a) dalam subseksyen (1), dengan menggantikan perkataan_

"mengenai kerjanya" dengan perkataan "untuk menjalankan
fungsinya di bawah Akta ini";

_(b) dengan menggantikan subseksyen (2) dengan subseksyen_

yang berikut:

"(2) Maklumat yang dikehendaki di bawah subseksyen

(I) hendaklah termasuk—

_(a) butir-butir mengenai penjualan, pembelian,_

keputusan lelong dan tender, penyewaan dan
pemajakan; dan

_(b) apa-apa maklumat lain yang didapati perlu oleh_

Ketua Pengarah untuk menjalankan fungsinya
di bawah Akta ini."; dan

_(c) dalam subseksyen (3)—_

(i) dengan menggantikan perkataan "borang itu" dengan

perkataan "maklumat yang dikehendaki"; dan

(ii) dengan menggantikan perkataan "ia" dengan

perkataan "orang itu adalah".

HURAIAN

Rang Undang-Undang ini bertujuan untuk meminda Akta Penilai, Pentaksir dan
Ejen Harta-Tanah 1981 ("Akta 242").

2. Fasal 1 Rang Undang-Undang ini mengandungi tajuk ringkas dan kuasa
Menteri untuk menetapkan tarikh permulaan kuat kuasa Akta yang dicadangkan.

3. _Fasal 2 Rang Undang-Undang ini bertujuan untuk meminda seksyen 4 Akta_

242 untuk menjelaskan dan meluaskan fungsi Ketua Pengarah untuk membolehkan
Jabatan Penilaian dan Perkhidmatan Harta menubuhkan dan menyenggarakan
Unit Maklumat Harta Tanah Negara untuk mengumpul maklumat yang berkaitan
dengan harta yang kemudiannya boleh disebarkan kepada Kerajaan, Kerajaan
Negeri, pihak berkuasa tempatan, badan berkanun, pertubuhan perbadanan dan

orang awam. Pindaan mi juga bertujuan untuk membolehkan Jabatan Penilaian
dan Perkhidmatan Harta mengadakan perkhidmatan pendidikan, perkhidmatan


-----

_Penilai, Pentaksir dan Ejen Harta-Tanah_

_(Pindaan)_

latihan, perkhidmatan penyelidikan dan perkhidmatan lain yang berhubung dengan
fungsi Ketua Pengarah di bawah Akta itu kepada Kerajaan, Kerajaan Negeri,
pihak berkuasa tempatan, badan berkanun, pertubuhan perbadanan dan orang
awam.

4. _Fasal 3 Rang Undang-Undang ini bertujuan untuk meminda seksyen 5 Akta_

242 untuk meluaskan kuasa Ketua Pengarah untuk masuk ke dalam tanah,
bangunan dan premis dan untuk mendapatkan maklumat.

5. _Fasal 4 Rang Undang-Undang ini bertujuan untuk meminda seksyen 6 Akta_

242 untuk meluaskan kuasa Ketua Pengarah untuk menghendaki pengemukaan
maklumat yang dikehendaki. Adalah menjadi suatu kesalahan untuk enggan
mengemukakan maklumat yang dikehendaki atau dengan sengaja mengemukakan
maklumat palsu dan hukuman apabila disabitkan ialah denda tidak melebihi
sepuluh ribu ringgit atau pemenjaraan selama tempoh tidak melebihi tiga bulan
atau kedua-duanya.

6. Pindaan lain yang tidak diperkatakan dengan khusus dalam Huraian ini

adalah pindaan yang kecil atau berbangkit.

_IMPLIKASI_ _KEWANGAN_

Rang Undang-Undang ini akan melibatkan Kerajaan dalam perbelanjaan wang
tambahan yang jumlahnya tidak dapat ditentukan pada masa ini.

|PN(U)2128]


-----

