---
Year: 1999
Bill: D.R.17/1999 - Rang Undang-Undang Badan Berkanun (Kuasa Meminjam) 1999 (Lulus)
Title: D.R.17/1999 - Rang Undang-Undang Badan Berkanun (Kuasa Meminjam) 1999 (Lulus)
Download URL: https://www.parlimen.gov.my/files/billindex/pdf/1999/DR171999.pdf
URL: https://www.parlimen.gov.my/files/billindex/pdf/1999/DR171999.pdf
---
---
Reading:
D.R.17/1999
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

D.R. 17/99

Naskhah Sahihâ€”Bahasa Kebangsaan

RANG UNDANG-UNDANG BADAN BERKANUN

(KUASA MEMINJAM) 1999

SUSUNAN FASAL

Fasal

1. Tajuk ringkas

2. Tafsiran

3. Pemakaian

4. Percanggahan atau ketidakselarasan

5. Kelulusan Menteri dan Menteri Kewangan


-----

-----

RANG UNDANG-UNDANG

_b e r n a m a_

Suatu Akta untuk mengawal selia penjalanan kuasa meminjam
oleh semua badan berkanun yang ditubuhkan oleh undang-undang
persekutuan dan oleh semua syarikat dan perbadanan yang
ditubuhkan oleh badan berkanun itu, dan bagi perkara-perkara
yang berkaitan dengannya.

**DIPERBUAT oleh Parlimen Malaysia seperti yang berikut:**

**Tajuk ringkas**

1. Akta ini bolehlah dinamakan Akta Badan Berkanun (Kuasa

Meminjam) 1999.

**Tafsiran**

2. Dalam Akta ini, melainkan jika konteksnya menghendaki makna
yang lainâ€”

"badan berkanun" ertinya mana-mana pertubuhan yang ditubuhkan

oleh undang-undang persekutuan;

"Menteri", berhubung dengan sesuatu badan berkanun, ertinya

Menteri yang pada masa ini bertanggungjawab bagi badan berkanun
itu;

"perbadanan" ertinya sesuatu perbadanan yang ditubuhkan oleh

suatu badan berkanun menurut kuasa yang diberikan kepada badan

berkanun itu di bawah undang-undang persekutuan yang

menubuhkan badan berkanun itu;

"syarikat" ertinya sesuatu syarikat yang diperbadankan di bawah

subseksyen 4(1) Akta Syarikat 1965 [Akta 125] oleh suatu badan

berkanun menurut kuasa yang diberikan kepada badan berkanun
itu di bawah undang-undang persekutuan yang menubuhkan badan
berkanun itu.


-----

_Rang Undang-Undang_

**Pemakaian**

3. (1) Akta ini hendaklah terpakai bagi semua badan berkanun
dan semua syarikat dan perbadanan yang ditubuhkan oleh badan
berkanun itu.

(2) Peruntukan Akta ini hendaklah dibaca bersama dan

ditafsirkan sebagai satu dengan peruntukan undang-undang
persekutuan yang menubuhkan badan berkanun itu atau
perbadanannya.

**Percanggahan atau ketidakselarasan**

4. (1) Sekiranya ada apa-apa percanggahan atau ketidakselarasan
antara peruntukan Akta ini dengan peruntukan undang-undang
persekutuan yang menubuhkan badan berkanun itu atau
perbadanannya, maka peruntukan Akta ini hendaklah menggantikan
peruntukan yang bercanggah atau tidak selaras dalam undang-
undang persekutuan itu setakat percanggahan atau ketidakselarasan
itu.

(2) Peruntukan mana-mana undang-undang persekutuan yang

selaras atau tidak bercanggah dengan peruntukan Akta ini hendaklah
terus terpakai.

**Kelulusan Menteri dan Menteri Kewangan**

5. Sesuatu badan berkanun atau sesuatu syarikat atau perbadanan
yang ditubuhkan oleh suatu badan berkanun tidak boleh meminjam
wang tanpa terlebih dahulu mendapat kelulusan Menteri dan Menteri
Kewangan.

HURAIAN

Rang Undang-Undang ini bertujuan untuk mengadakan peruntukan bagi
pengawalan penjalanan kuasa meminjam oleh semua badan berkanun yang
ditubuhkan oleh undang-undang persekutuan, dan oleh semua syarikat dan
perbadanan yang ditubuhkan oleh badan berkanun itu.

2. _Fasal 1 mengandungi tajuk ringkas Akta yang dicadangkan._

3. _Fasal 2 mengandungi takrif beberapa istilah tertentu yang digunakan dalam_

Rang Undang-Undang ini.


-----

**_Badan Berkanun (Kuasa Meminjam)_**

4. _Fasal 3 bertujuan untuk memperuntukkan bahawa Akta yang dicadangkan_

hendaklah terpakai bagi semua badan berkanun dan semua syarikat dan perbadanan
yang ditubuhkan oleh badan berkanun itu. la juga bertujuan untuk

memperuntukkan bahawa peruntukan Akta yang dicadangkan ini hendaklah
dibaca bersama dengan peruntukan undang-undang persekutuan yang menubuhkan
suatu badan berkanun atau perbadanannya.

5. _Fasal 4 bertujuan untuk memperuntukkan bahawa peruntukan Akta yang_

dicadangkan ini hendaklah menggantikan mana-mana peruntukan yang bercanggah
atau tidak selaras dengannya dalam undang-undang persekutuan yang menubuhkan
suatu badan berkanun atau perbadanannya.

6. _Fasal 5 bertujuan untuk menghendaki sesuatu badan berkanun, atau sesuatu_

syarikat atau perbadanan yang ditubuhkan oleh suatu badan berkanun,
mendapatkan kelulusan daripada Menteri dan Menteri Kewangan terlebih dahulu
sebelum boleh meminjam wang.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2033]


-----

