---
Year: 1999
Bill: D.R.10/1999 - Rang Undang-Undang Penyemakan Undang-Undang (Pindaan) 1999 (Lulus)
Title: D.R.10/1999 - Rang Undang-Undang Penyemakan Undang-Undang (Pindaan) 1999 (Lulus)
Download URL: https://www.parlimen.gov.my/files/billindex/pdf/1999/DR101999.pdf
URL: https://www.parlimen.gov.my/files/billindex/pdf/1999/DR101999.pdf
---
---
Reading:
D.R.10/1999
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 10/99**

**Naskhah Sahih—Bahasa Kebangsaan**

RANG UNDANG-UNDANG

_b e r n a m a_

Suatu Akta untuk meminda Akta Penyemakan Undang-Undang
1968.

**DIPERBUAT oleh Parlimen Malaysia seperti yang berikut:**

# Tajuk ringkas dan permulaan kuat kuasa

1. (1) Akta ini bolehlah dinamakan Akta Penyemakan Undang-
Undang (Pindaan) 1999.

(2) Akta ini hendaklah disifatkan telah mula berkuat kuasa
pada 1 Oktober 1998.

**Pindaan seksyen 2**

2. Akta Penyemakan Undang-Undang 1968[Akta 1], yang disebut
"Akta ibu" dalam Akta ini, dipinda dalam seksyen 2—

_(a) dengan memasukkan sebelum takrif "enakmen" takrif_
yang berikut:

' "cetakan semula" ertinya edisi cetakan semula mana-
mana undang-undang, atau mana-mana jilid undang-
undang sedemikian, yang disediakan dan diterbitkan
menurut seksyen 3;';

_(b) dalam takrif "undang-undang"—_

(i) dengan memotong perkataan "atau mana-mana
perundangan kecil"; dan


-----

_Rang Undang-Undang_

(ii) dengan menggantikan noktah dengan koma bertitik;

dan

_(c) dengan memasukkan selepas takrif "undang-undang" takrif_

yang berikut:

' "undang-undang yang disemak" ertinya edisi

semakan mana-mana undang-undang yang disediakan
dan diterbitkan menurut seksyen 3.'.

**Pindaan seksyen 3**

3. Seksyen 3 Akta ibu dipinda—

_(a) dengan memotong perkataan ", melalui pemberitahuan_

dalam Warta,"; dan

_(b) dengan menggantikan perkataan "bagi maksud menyemak_

undang-undang dari semasa ke semasa" dengan perkataan
"dan Timbalan Pesuruhjaya Penyemak Undang-Undang

untuk menyediakan dan menerbitkan undang-undang yang
disemak dan cetakan semula".

**Pindaan seksyen 6**

4. Subseksyen 6(1) Akta ibu dipinda—

_(a) dengan memasukkan selepas subperenggan (i)(a)_

subperenggan yang berikut:

_"(aa) mana-mana peruntukan, atau bahagian sesuatu_

peruntukan, dalam mana-mana undang-undang
yang tidak lagi berkuat kuasa;";

_(b) dalam perenggan (vii), dengan menggantikan perkataan_

"dan hasyiah-hasyiah" di mana-mana jua terdapat dengan
# perkataan ", susunan-susunan kronologi, rujukan-rujukan
dan nota-nota"; dan

_(c) dengan memasukkan selepas perenggan (xx) perenggan_

yang berikut:

"(xxa) mengemaskinikan istilah dan ejaan dalam teks

bahasa kebangsaan mana-mana undang-undang

supaya selaras dengan istilah dan ejaan yang
diluluskan oleh Dewan Bahasa dan Pustaka;


-----

_Penyemakan Undang-Undang (Pindaan)_

(xxb) memotong apa-apa perkataan, ungkapan,

tatanama atau peruntukan lain dalam mana-mana
undang-undang yang tidak lagi digunakan atau
tidak lagi berkuat kuasa, termasuk rujukan kepada
undang-undang yang dimansuhkan, dan untuk
menggantikannya jika perlu, dengan perkataan,
ungkapan, tatanama atau peruntukan yang sesuai
atau rujukan kepada undang-undang yang
sesuai;".

**Pindaan seksyen 14**

5. Subseksyen 14(2) Akta ibu dipinda dengan menggantikan
perkataan "dan (xx)" dengan perkataan ", (xx), (xxa) dan (xxb)".

# Seksyen baru 14A, 14B dan 14c

6. Akta ibu dipinda dengan memasukkan selepas seksyen 14 seksyen
yang berikut:

Penerbitan 14A. (1) Pesuruhjaya boleh, jika difikirkannya

**jilid demi** suaimanfaat, membenarkan cetakan semula disediakan
**jilid.**

dan diterbitkan jilid demi jilid, mengikut apa-apa susunan
dan pada bila-bila masa yang difikirkannya suaimanfaat.

(2) Mana-mana jilid sesuatu cetakan semula boleh

mengandungi apa-apa susunan, lampiran dan perkara
tambahan yang lain, termasuk indeks, sebagaimana yang
# difikirkan perlu oleh Pesuruhjaya.

Pengemas,- 14B. Pesuruhjaya boleh, jika difikirkannya suaimanfaat,
kiniancetakan membenarkan penyediaan dan penerbitan laporan kemas
**semula.** kini yang mengandungi pindaan terkini kepada sesuatu

cetakan semula, mengikut apa-apa susunan dan pada bila-
bila masa yang difikirkannya suaimanfaat.

Pewakilan 14c. Pesuruhjaya boleh mewakilkan mana-mana kuasanya

kuasa. di bawah seksyen 14(2), 1 4 A dan 14B kepada Timbalan

Pesuruhjaya.".


-----

_Rang Undang-Undang_

**Pindaan am**

7. Akta ibu dipinda dalam teks bahasa kebangsaan dengan
tnenggantikan perkataan "perundangan kecil" di mana-mana jua
terdapat dengan perkataan "perundangan subsidiari".

HURAIAN

Rang Undang-Undang ini bertujuan untuk meminda Akta Penyemakan UndangUndang 1968 ("Akta 1").

2. _Fasal 2 bertujuan untuk meminda seksyen 2 Akta 1 —_

_(a) dengan meminda takrif "undang-undang" untuk membolehkan_
penyemakan perundangan subsidiari dibuat; dan

_(b) untuk memasukkan takrif "cetakan semula" dan "undang-undang yang_
disemak".

3. _Fasal 3 bertujuan untuk meminda seksyen 3 Akta 1 untuk mengadakan_
peruntukan bagi pelantikan seorang Timbalan Pesuruhjaya Penyemak UndangUndang untuk membantu Pesuruhjaya menjalankan tugas-tugasnya.

4. _Fasal 4 bertujuan untuk meminda seksyen 6 Akta 1 untuk memberikan_
kuasa yang lebih luas kepada Pesuruhjaya dalam menyediakan undang-undang
yang disemak. termasuk kuasa untuk mengemaskinikan istilah dan ejaan dalam
teks bahasa kebangsaan sesuatu undang-undang.

5. _Fasal 5 bertujuan untuk meminda seksyen 14 Akta 1 untuk memberi_
Pesuruhjaya kuasa tambahan dalam menyediakan cetakan semula.

6. _Fasal 6 bertujuan untuk memasukkan 3 seksyen baru ke dalam Akta 1, iaitu_
seksyen HA, 14B dan 14c.

Seksyen 14A yang dicadangkan mengadakan peruntukan bagi penerbitan
cetakan semula jilid demi jilid, mengikut apa-apa susunan dan pada bila-bila
masa yang difikirkan suaimanfaat oleh Pesuruhjaya. Peruntukan ini memberi
Pesuruhjaya kelonggaran dalam mencetak semula undang-undang tertentu,
terutamanya undang-undang yang sering digunakan oleh orang awam.

Seksyen 14B yang dicadangkan membolehkan Pesuruhjaya membenarkan
penyediaan dan penerbitan laporan kemas kini yang mengandungi pindaan terkini
kepada sesuatu cetakan semula mengikut apa-apa susunan dan pada bila-bila
masa yang difikirkannya suaimanfaat. Ini akan membolehkan undang-undang
yang dicetak semula untuk mengandungi pindaan yang dibuat kepadanya selepas
dicetak semula.


-----

_Penyemakan Undang-Undang (Pindaan)_

Seksyen 14c yang dicadangkan membolehkan Pesuruhjaya mewakilkan manamana kuasanya di bawah seksyen 14(2), 14A dan 14B Akta 1 kepada Timbalan
Pesuruhjaya.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2105]


-----

