---
Year: 1999
Bill: D.R.11/1999 - Rang Undang-Undang Penerbangan Awam (Pindaan) 1999 (Lulus)
Title: D.R.11/1999 - Rang Undang-Undang Penerbangan Awam (Pindaan) 1999 (Lulus)
Download URL: https://www.parlimen.gov.my/files/billindex/pdf/1999/DR111999.pdf
URL: https://www.parlimen.gov.my/files/billindex/pdf/1999/DR111999.pdf
---
---
Reading:
D.R.11/1999
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

**D.R. 11/99**

RANG UNDANG-UNDANG

_b e r n a m a_

Suatu Akta untuk meminda Akta Penerbangan Awam 1969.

**DIPERBUAT oleh Parlimen Malaysia seperti yang berikut:**

**Tajuk ringkas**

1. Akta ini bolehlah dinamakan Akta Penerbangan Awam (Pindaan)

1999.

**Pindaan seksyen 3**

2. Akta Penerbangan Awam 1969[Akta 3], yang disebut "Akta
ibu" dalam Akta ini, dipinda dalam perenggan 3(2)(nn) dengan
memasukkan selepas perkataan "lapangan terbang" perkataan "atau

selainnya".

**Pindaan Bahagian VIIIA**

3. Tajuk Bahagian VIIIA Akta ibu dipinda dengan memotong
perkataan "DI SESUATU LAPANGAN TERBANG".

**Pindaan seksyen 24A**

4. Seksyen 24A Akta ibu dipinda—

_(a) dalam nota birai dengan memotong perkataan "di sesuatu_

lapangan terbang";


-----

_Rang Undang-Undang_

_(b) dalam subseksyen (1) dengan memasukkan selepas_

perkataan "lapangan terbang" perkataan "atau selainnya";
dan

_(c) dengan menggantikan subseksyen (3) dengan subseksyen_

yang berikut:

"(3) Pengeluaran lesen kepada sesuatu syarikat di

bawah subseksyen (1) tidaklah mengenakan apa-apa
tanggungan pada Kerajaan Malaysia bagi apa-apa
kerugian, kerosakan, kecederaan atau kematian yang
disebabkan oleh, atau berakibat daripada apa-apa insiden
atau kemalangan kena lapor akibat, apa-apa perbuatan,
ketinggalan atau kemungkiran syarikat itu.

(4) Dalam seksyen ini—

"insiden" ertinya sesuatu kejadian yang dikaitkan

dengan pengendalian sesuatu kapal udara yang
menjejaskan atau boleh menjejaskan keselamatan
# pengendaliannya;

"kemalangan kena lapor" ertinya sesuatu kejadian

yang berkaitan dengan pengendalian sesuatu kapal udara
yang berlaku antara masa mana-mana orang menaiki
kapal udara itu bagi maksud penerbangan sehingga
suatu masa bila semua orang sudah turun dari kapal
udara itu, dan dalam kejadian itu—

_(a) seseorang mati atau cedera parah atau serius_

akibat—

(i) berada dalam kapal udara itu;

(ii) bersentuhan secara langsung dengan

mana-mana bahagian kapal udara itu,
termasuklah bahagian yang menjadi
terpisah daripada kapal udara itu; atau

(iii) pendedahan langsung kepada bagas jet,

kecuali apabila kematian atau kecederaan itu
adalah disebabkan oleh sebab semula jadi,
disengajakan atau disebabkan oleh orang lain,
atau apabila kematian atau kecederaan itu berlaku


-----

_Penerbangan Awam (Pindaan)_

kepada penumpang gelap yang bersembunyi di
luar ruang yang kepadanya penumpang dan krew
pada lazimnya ada akses;

_(b) kapal udara itu mengalami kerosakan atau_
kegagalan struktur yang—

# (i) memudaratkan kekuatan struktur, prestasi
atau ciri-ciri penerbangan kapal udara
itu; dan

(ii) pada lazimnya memerlukan pembaikan
yang besar atau penggantian komponen
yang terjejas,

kecuali bagi kegagalan enjin atau kerosakan,
apabila kerosakan itu terhad kepada enjin atau
penutup atau aksesorinya, atau bagi kerosakan
yang terhad kepada bebaling, hujung sayap,
antena, tayar, brek, reraut, kemek kecil atau
lubang tebuk pada kulit kapal udara itu; atau

_(c) kapal udara itu hilang atau sama sekali tiada_
akses kepadanya.".

**Penggantian seksyen 24B**

5. Akta ibu dipinda dengan menggantikan seksyen 24B dengan
seksyen yang berikut:

'caj dan 24B. Walau apa pun apa-apa peruntukan Akta ini atau
fee yang Akta Prosedur Kewangan 1957, segala caj dan fee yang

t u g n u p i d d i t e t a p k a n i d b a w a h p e r a t u r a n -  p e r a t u r a n y a n g d i b u a t

syarikat menurut seksyen 3, yang berkaitan dengan penjalanan
mana-mana fungsi atau perkhidmatan oleh syarikat
berlesen, hendaklah dipungut oleh, dan menjadi sebahagian
daripada hasil, syarikat berlesen itu.".

**Pindaan seksyen 24c**

6. Subseksyen 24c(l) Akta ibu dipinda dengan menggantikan
perkataan "perenggan 3(2)(n) dan (nn)" dengan perkataan "seksyen
3, yang berkait dengan penjalanan mana-mana fungsi atau
perkhidmatannya,".


-----

_Rang Undang-Undang_

# Pindaan seksyen 24D

7. Seksyen 24D Akta ibu dipinda—

_(a) dengan menggantikan perkataan "perenggan 3(2)(n) dan_

_(nn)" dengan perkataan "seksyen 3"; dan_

_(b) dengan memasukkan selepas perkataan "sedia ada"_

perkataan "yang berkait dengan penjalanan mana-mana

fungsi atau perkhidmatan oleh syarikat berlesen".

HURAIAN

Rang Undang-Undang ini bertujuan untuk meminda Akta Penerbangan Awam

1969("Akta 3").

2. Fasal 1 Rang Undang-Undang ini mengandungi tajuk ringkas.

3. Fasal 2 Rang Undang-Undang bertujuan untuk meminda seksyen 3 Akta

3 bagi meluaskan kuasa Menteri untuk membuat peraturan untuk mengenakan
caj dan fi bagi perkhidmatan di luar lapangan terbang yang disediakan oleh

syarikat berlesen.

4. _Fasal 4 Rang Undang-Undang bertujuan untuk meminda seksyen 24A Akta_

3 bagi membebaskan Kerajaan daripada apa-apa tanggungan bagi apa-apa kerugian,
kerosakan, kecederaan atau kematian berakibat daripada apa-apa insiden atau
kemalangan kena lapor akibat apa-apa perbuatan, ketinggalan atau kemungkiran
syarikat berlesen. Fasal 4 juga bertujuan untuk mentakrifkan ungkapan tertentu
yang digunakan dalam subseksyen 24A(3) baru yang dicadangkan kepada
Akta 3.

5. Pindaan lain yang tidak diperkatakan dengan khusus dalam Huraian ini

adalah pindaan yang kecil atau berbangkit.

**_IMPLIKASI_** _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])2081]


-----

