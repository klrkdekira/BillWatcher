---
Year: 1999
Bill: D.R.32/1999 - Rang Undang-Undang Cukai Jualan (Pindaan) 1999 (Lulus)
Title: D.R.32/1999 - Rang Undang-Undang Cukai Jualan (Pindaan) 1999 (Lulus)
Download URL: https://www.parlimen.gov.my/files/billindex/pdf/1999/DR321999.pdf
URL: https://www.parlimen.gov.my/files/billindex/pdf/1999/DR321999.pdf
---
---
Reading:
D.R.32/1999
Bacaan Pertama Pada:
Bacaan Kedua Pada:
Dibentang Oleh:
Diluluskan Pada:
Dibentang Oleh:
---

# D.R. 32/99

RANG UNDANG-UNDANG

_b e r n a m a_

Suatu Akta untuk meminda Akta Cukai Jualan 1972.

**DIPERBUAT oleh Parlimen Malaysia seperti yang berikut:**

**Tajuk ringkas dan permulaan kuat kuasa**

1. (1) Akta ini bolehlah dinamakan Akta Cukai Jualan (Pindaan)

1999.

(2) Akta ini mula berkuat kuasa pada 1 Januari 2000.

**Tafsiran**

2. Bagi maksud Akta ini, "tarikh yang ditetapkan" ertinya 1 Januari
# 2000.

**Pindaan seksyen 2**

3. Akta Cukai Jualan 1972 [Akta 64], yang disebut "Akta ibu"
dalam Akta ini, dipinda dalam seksyen 2—

_(a) dengan menggantikan takrif "pengilangan" dengan takrif_

yang berikut:


-----

2 _Rang Undang-Undang_

' "pengilangan" ertinya—

_(a) berhubung dengan barang-barang selain_
petroleum, kerja mengubah jadi dengan cara
manual atau jentera bahan-bahan organik atau
bukan organik kepada suatu keluaran baharu
dengan mengubah saiz, bentuk atau jenis bahanbahan itu dan termasuklah kerja memasang
bahagian-bahagian hingga menjadi suatu jentera
atau keluaran lain, tetapi tidak termasuk kerja
memasang jentera atau alat kelengkapan bagi
maksud pembinaan; dan

_(b) berhubung dengan petroleum, menapis atau_
mensebatikan dan termasuklah menambahkan
apa-apa bahan asing;'; dan

_(b) dengan memasukkan selepas takrif "pertukaran data_
elektronik" takrif yang berikut:

"petroleum" hendaklah mempunyai erti yang
diberikan kepadanya di bawah seksyen 2(1) Akta Kastam
# 1967;'.

 Fenggantian seksyen 16

4. Akta ibu dipinda dengan menggantikan seksyen 16 dengan
seksyen yang berikut:

"peng- 16. Tertakluk kepada Akta ini, cukai jualan hendaklah
hitungan
cukai yang dilevi——
kena
dibayar. _(a) atas nilai jualan mengikut kadar yang berkuat kuasa_
pada masa cukai jualan itu kena dibayar; atau

_(b) atas kuantiti barang-barang yang dijual, digunakan_
atau dilepaskan, atau yang diimport, mengikut kadar
yang berkuat kuasa pada masa cukai jualan itu
kena dibayar.".


-----

_Cukai Jualan (Pindaan)_

# Pindaan seksyen 17

5. Subseksyen 17(1) Akta ibu dipinda dengan memasukkan selepas
perkataan "dijual" perkataan "dan juga kuantiti barang-barang yang
dijual".

**Pindaan seksyen 69**

6. Subseksyen 69(1) Akta ibu dipinda dengan memasukkan selepas
perkataan "pengilang berlesen" perkataan "atau pengimport".

# Pindaan seksyen 70

7. Subseksyen 70( 1) Akta ibu dipinda dengan memasukkan selepas
perkataan "pengilang berlesen" di mana-mana jua terdapat perkataan
# "atau pengimport".

 Bahagian baru XVIII

8. Akta ibu dipinda dengan memasukkan selepas Bahagian XVII
Bahagian yang berikut:

'BAHAGIAN XVIII

**PERUNTUKAN KHAS BERKENAAN DENGAN PETROLEUM**

91. Tertakluk kepada seksyen 92 hingga 95, Akta ini
hendaklah terpakai bagi petroleum.

92. Walau apa pun yang berlawanan yang terkandung
dalam Akta ini, Menteri boleh melalui perintah, membuat
mana-mana atau semua yang berikut:

_(a) menentukan tempoh yang berlainan bagi cukai_

jualan yang terhutang dan kena dibayar berkenaan

dengan petroleum;

_(b) menentukan tempoh cukai yang berlainan berkenaan_

dengan petroleum; dan


-----

_Rang Undang-Undang_

_(c) menentukan syarat-syarat yang hendaklah dipatuhi_

bagi kuat kuasa tempoh cukai jualan terhutang
dan kena dibayar yang berlainan dan juga tempoh
cukai yang berlainan.

93. Walau apa pun seksyen 25, mana-mana orang boleh
menerima penyerahan daripada kawalan Kastam petroleum
kena cukai yang diimport sama ada atau tidak mana-
# mana bahagian atau kesemua cukai jualan atas barang-
barang itu telah dibayar.

94. Seksyen 29 tidak terpakai bagi petroleum.

95. Bagi maksud petroleum, Labuan dan Langkawi
hendaklah dianggap sebagai sebahagian daripada Malaysia
dan Bahagian I hingga XVIII hendaklah terpakai berkenaan
dengan petroleum yang dikilang di atau diimport ke dalam
# atau dieksport dari atau diangkut ke atau dari Labuan
atau Langkawi seolah-olah Bahagian XIV dan XVII tidak
diperbuat.".

# Peralihan

9. (1) Akta ibu hendaklah terpakai bagi petroleum—

_(a) yang dikilang tetapi tidak digunakan atau dipergunakan_

atau dipindahkan di bawah seksyen 28 Akta Eksais 1976

_[Akta 176]; atau_

_(b) yang diimport dan masih digudangkan di bawah seksyen_

65 Akta Kastam 1967,

sebaik sebelum tarikh yang ditetapkan.

(2) Akta ibu tidaklah terpakai jika, sebaik sebelum tarikh yang

ditetapkan, petroleum telah dikilang dan digunakan atau dipergunakan
atau dipindahkan di bawah seksyen 28 Akta Eksais 1976 tetapi
duti eksais berhubung dengan petroleum belum dibayar, dan dalam
# keadaan sedemikian, Akta Eksais 1976 hendaklah terpakai.


-----

_Cukai Jualan (Pindaan)_

(3) Seorang yang dilesenkan di bawah seksyen 20 Akta Eksais

1976 untuk mengilang petroleum di bawah Akta itu hendaklah

pada tarikh yang ditetapkan disifatkan telah dilesenkan di bawah
subseksyen 13(3) Akta ibu, dan bagi maksud ini Ketua Pengarah
seperti yang ditakrifkan di bawah Akta ibu hendaklah mengeluarkan
suatu lesen kepada orang itu pada tarikh yang ditetapkan.

HURAIAN

1. Rang Undang-Undang ini bertujuan untuk meminda Akta Cukai Jualan
1972 ("Akta 64").

2. Fasal 1 bertujuan untuk mengadakan peruntukan bagi tajuk ringkas dan

permulaan kuat kuasa Akta yang dicadangkan.

3. Fasal 2 mentakrifkan "tarikh yang ditetapkan" bagi maksud Akta yang

dicadangkan sebagai bererti 1 Januari 2000.

4. Fasal 3 bertujuan untuk meminda seksyen 2 Akta 64 dengan meluaskan

takrif "pengilangan" supaya meliputi pengilangan petroleum dan memasukkan
takrif baru bagi "petroleum".

5. Fasal 4 bertujuan untuk meminda seksyen 16 Akta 64 untuk membenarkan

cukai jualan dihitung berdasarkan kuantiti barang yang dijual, digunakan atau
dilupuskan, atau diimport, selain dihitung berdasarkan nilai jualan.

6. _Fasal 5 bertujuan untuk meminda subseksyen 17(1) Akta 64 untuk_

menghendaki kuantiti barang yang dijual direkodkan dalam invois yang dikeluarkan.

7. Fasal 6 dan 7 masing-masing bertujuan untuk meminda subseksyen 69(1)

dan 70(1) Akta 64. Pindaan-pindaan itu bertujuan untuk menghendaki penyelesai
dan penerima bagi pengimport barang-barang termasuk petroleum, yang baginya
cukai jualan kena dibayar, supaya memberikan notis kepada Ketua Pengarah
Kastam dalam tempoh empat belas hari dari pelantikannya, mengasingkan sejumlah
wang yang mencukupi daripada apa-apa aset untuk membayar cukai jualan
sebelum melupuskan aset-aset itu dan membayar cukai jualan yang kena dibayar
itu. Buat masa sekarang, hanya penyelesai dan penerima bagi pengilang berlesen
sahaja yang tertakluk kepada kewajipan-kewajipan ini.

8. Fasal 8 bertujuan untuk memasukkan Bahagian baru XVIII ke dalam Akta

64 yang khusus memperkatakan petroleum. Bahagian baru XVIII itu memasukkan
seksyen baru 91 hingga 95. Seksyen 91 menyatakan bahawa Akta 64 terpakai
bagi petroleum tertakluk kepada seksyen 92 hingga 95. Seksyen 92 memberi
Menteri kuasa untuk membuat sesuatu perintah yang mengubah, berkenaan
dengan petroleum, tempoh cukai jualan menjadi terhutang dan kena dibayar dan


-----

_Rang Undang-Undang_

tempoh kena cukai dan juga mengenakan syarat-syarat kepada perubahan-perubahan
itu. Seksyen 93 membenarkan mana-mana orang menerima penyerahan daripada
kawalan Kastam petroleum kena cukai yang diimport walaupun mana-mana
bahagian atau kesemua cukai jualan atas barang-barang itu belum dibayar.
Seksyen 94 tidak membenarkan ambilan balik berhubung dengan petroleum.
Seksyen 95 memperuntukkan bahawa bagi maksud petroleum peruntukan khas
dalam Bahagian XIV dan XVII berhubung dengan Labuan dan Langkawi dalam
Akta 64 tidak mempunyai kuat kuasa, dan petroleum di Labuan dan Langkawi
akan tertakluk kepada peruntukan lain Akta itu.

9. Fasal 9 memperkatakan peruntukan peralihan bagi petroleum yang tertakluk

kepada duti eksais di bawah Akta Eksais 1976 apabila Akta yang dicadangkan
mula berkuat kuasa pada 1 Januari 2000.

_IMPLIKASI_ _KEWANGAN_

Rang Undang-Undang ini tidak akan melibatkan Kerajaan dalam apa-apa
perbelanjaan wang tambahan.

[PN(U[2])1947]


-----

